<doc id="1029174" url="https://pl.wikipedia.org/wiki?curid=1029174" title="Przejście graniczne Konieczna-Becherov">
Przejście graniczne Konieczna-Becherov

Przejście graniczne Konieczna-Becherov – polsko-słowackie drogowe przejście graniczne, w województwie małopolskim, w powiecie gorlickim, w gminie Uście Gorlickie, w miejscowości Konieczna, na przełęczy Dujawa istniało do 21 grudnia 2007 roku.
Opis.
Przejście graniczne drogowe Konieczna-Becherov zostało utworzone w 1995 roku, z miejscem odprawy granicznej po stronie polskiej w miejscowości Konieczna i czynne przez całą dobę. Dopuszczony był ruch jedynie osobowy i mały ruch graniczny. 16 stycznia 2004 roku zostało rozszerzone o ruch towarowy o dopuszczalnej masie całkowitej do 7,5 tony. Kontrolę graniczną osób, towarów i środków transportu wykonywała kolejno: Graniczna Placówka Kontrolna Straży Granicznej w Koniecznej, Placówka Straży Granicznej w Koniecznej.
21 grudnia 2007 roku na mocy układu z Schengen przejście graniczne zostało zlikwidowane.
W okresie istnienia Czechosłowacji funkcjonowało w tym miejscu polsko-czechosłowackie przejście graniczne małego ruchu granicznego II kategorii Konieczna-Becherov. Zostało utworzone 13 kwietnia 1960 roku. Czynne było po uzgodnieniu umawiających się stron. Dopuszczony był ruch osób i środków transportu w związku z użytkowaniem gruntów. Odprawę graniczną i celną wykonywały organy Wojsk Ochrony Pogranicza. Kontrolę graniczną i celną osób, towarów oraz środków transportu wykonywała Strażnica WOP Konieczna.
Do przejścia po stronie polskiej prowadziła droga wojewódzka nr 977, która następnie po słowackiej przechodziła w drogę nr 545.
W II RP istniało polsko-czechosłowackie przejście graniczne Konieczna-Becherov (miejsce przejściowe po drogach ulicznych), w rejonie słupa granicznego nr "17". Był to punkt przejściowy z prawem dokonywania odpraw mieszkańców pogranicza, bez towarów w czasie i na zasadach obowiązujących urzędy celne, ustawione przy drogach kołowych. Dopuszczony był mały ruch graniczny. Przekraczanie granicy odbywało się na podstawie przepustek: jednorazowych, stałych i gospodarczych.

</doc>
<doc id="1029177" url="https://pl.wikipedia.org/wiki?curid=1029177" title="Adam Markiewicz (polityk)">
Adam Markiewicz (polityk)

Adam Markiewicz (ur. 1 czerwca 1944 w Torskiem) – polski polityk, działacz PZPR, samorządowiec, poseł na Sejm IV kadencji.
Życiorys.
Ukończył w 1977 studia na Wydziale Prawa i Administracji Uniwersytetu Wrocławskiego. W latach 1962–1980 należał do Związku Młodzieży Wiejskiej. Od 1965 do rozwiązania był członkiem Polskiej Zjednoczonej Partii Robotniczej. Pracował jako elektryk, następnie w latach 1968–1975 przewodniczył prezydium rad narodowych w Kamieńcu i Ząbkowicach. Od 1976 do 1982 zajmował kierownicze stanowiska m.in. w Gminnej Spółdzielni „Samopomoc Chłopska” i fabryce mebli. W 1982 objął stanowisko prezydenta miasta Świdnica, które pełnił do 1990 i ponownie w latach 1995–2001.
Sprawował mandat posła na Sejm IV kadencji z ramienia Sojuszu Lewicy Demokratycznej, wybranego w okręgu wałbrzyskim. W 2005 bez powodzenia ubiegał się o reelekcję. W 2006 i w 2010 wybierany na radnego świdnickiej rady miejskiej, bezskutecznie kandydował też w wyborach prezydenckich w tym mieście jako reprezentant kolejno koalicji Lewica i Demokraci oraz SLD. Był także dyrektorem biura poselskiego Henryka Gołębiewskiego. W 2014 nie uzyskał reelekcji do rady miasta.

</doc>
<doc id="1029180" url="https://pl.wikipedia.org/wiki?curid=1029180" title="Biała Cerkiew (obwód witebski)">
Biała Cerkiew (obwód witebski)

Biała Cerkiew (biał. "Белая Царква") – wieś na Białorusi w rejonie czaśnickim, w obwodzie witebskim. We wsi znajdują się ruiny cerkwi św. Trójcy z XVI-XVII wieku.
Wieś duchowna położona była w końcu XVIII wieku w powiecie witebskim w województwa witebskiego.

</doc>
<doc id="1029182" url="https://pl.wikipedia.org/wiki?curid=1029182" title="Hagryf">
Hagryf

Hagryf ("Hagryphus giganteus") – teropod z rodziny cenagnatów (Caenagnathidae).
Żył w epoce późnej kredy (ok. 76-71 mln lat temu) na terenach Ameryki Północnej. Długość ciała ok. 3 m, wysokość ok. 1,4 m, masa ok. 50 kg. Jego szczątki znaleziono w USA (w stanie Utah).

</doc>
<doc id="1029184" url="https://pl.wikipedia.org/wiki?curid=1029184" title="Przejście graniczne Blechnarka-Stebnícka Huta">
Przejście graniczne Blechnarka-Stebnícka Huta

Przejście graniczne Blechnarka-Stebnícka Huta – polsko-słowackie przejście graniczne na szlaku turystycznym, położone w województwie małopolskim, w powiecie gorlickim, w gminie Uście Gorlickie, w miejscowości Blechnarka, zlikwidowane w 2007 roku.
Opis.
Przejście graniczne na szlaku turystycznym Blechnarka-Stebnícka Huta zostało utworzone 12 czerwca 2002 roku w rejonie znaku granicznego nr "I/230". Czynne było przez cały rok, w okresie kwiecień-wrzesień w godz. 7.00–19.00, w pozostałym okresie w godz. 9.00–16.00. Dopuszczony był ruch pieszych, rowerzystów i narciarzy. Odprawę graniczną i celną wykonywały organy Straży Granicznej.
21 grudnia 2007 roku na mocy układu z Schengen przejście graniczne zostało zlikwidowane.
Do przekraczania granicy państwowej z Republiką Słowacką na szlakach turystycznych uprawnieni byli obywatele następujących państw:
W II RP istniało polsko-czechosłowackie przejście graniczne Blechnarka-Hucisko (miejsce przejściowe po drogach ulicznych), w rejonie słupa granicznego nr "28/6". Był to punkt przejściowy z prawem dokonywania odpraw mieszkańców pogranicza, bez towarów w czasie i na zasadach obowiązujących urzędy celne, ustawione przy drogach kołowych. Dopuszczony był mały ruch graniczny. Przekraczanie granicy odbywało się na podstawie przepustek: jednorazowych, stałych i gospodarczych.

</doc>
<doc id="1029185" url="https://pl.wikipedia.org/wiki?curid=1029185" title="In iure cessio">
In iure cessio

In iure cessio (od łac. "cedere" = „ustąpić”, „odchodzić”) – w prawie rzymskim odstąpienie prawa przed pretorem, jeden ze sposobów pochodnego nabycia własności kwirytarnej.
Geneza i przebieg "in iure cessio".
"In iure cessio" była dwustronną czynnością prawną, dokonywaną w formie pozornego procesu windykacyjnego. Wywodziła się ona z postępowania "legis actio sacramento in rem", tj. procesu, którego przedmiotem było prawo o charakterze bezwzględnym (np. własność). Nabywca występujący jako pozorny powód, stwierdzał przed pretorem – na pierwszym etapie procesu ("in iure") – dotykając jednocześnie nabywany przedmiot laską, iż dana rzecz należy do niego. Zbywający występujący jako pozorny pozwany, uznawał powództwo, potwierdzając roszczenia powoda lub milcząco się z nimi zgadzając. W konsekwencji przegrywał proces, na zasadzie "confessio in iure". Nie było potrzeby kontynuowania postępowania, a pretor przyznawał „sporną” rzecz powodowi (nabywcy).
Charakter "in iure cessio".
Ponieważ do dokonania "in iure cessio" konieczne było wszczęcie procesu legisakcyjnego, jego uczestnikami mogli być jedynie obywatele rzymscy, mający prawo uczestniczenia w takim procesie (zdolność sądową). "In iure cessio" była sformalizowaną czynnością prawną o charakterze abstrakcyjnym. Ponadto nie można jej było obwarować warunkiem ("condicio") ani terminem ("dies"), gdyż należała do tzw. "actus legitimi".
"In iure cessio" wyszła z użycia w IV w., a ostatecznie została zniesiona w kodyfikacji justyniańskiej.
Zastosowanie "in iure cessio".
Za pomocą "in iure cessio":

</doc>
<doc id="1029186" url="https://pl.wikipedia.org/wiki?curid=1029186" title="Wieloprocesorowość">
Wieloprocesorowość

Wieloprocesorowość - architektura komputerowa, mająca na celu zwiększenie mocy obliczeniowej komputera poprzez wykorzystanie kilku procesorów.

</doc>
<doc id="1029191" url="https://pl.wikipedia.org/wiki?curid=1029191" title="Maleństwo i przyjaciele">
Maleństwo i przyjaciele

Maleństwo i przyjaciele (ang. "Winnie the Pooh: Springtime with Roo", 2004) – amerykański film animowany, kolejny film z przygodami Kubusia Puchatka, tym razem w roli głównej, mimo tytułu, występuje Królik. 
Film został wydany w Polsce na kasetach wideo i DVD przez Imperial Entertainment 1 kwietnia 2004 roku. Film wydany również na DVD z dystrybucją CD Projekt i Galapagos Films. Film wyemitowany w telewizji na kanałach: TVP1, TV Puls (w hicie dnia 12 kwietnia 2014 roku), Puls 2, Disney Junior, Disney Channel, TV4. Film wydany na DVD i Blu-ray w USA w 2014 roku (na Blu-ray dostępny jest język rosyjski)
Fabuła.
W Stumilowym Lesie zaczyna się Wielkanoc. Tradycyjne „polowanie na pisanki” odbywa się u Królika. Wszyscy idą do niego, lecz tam czeka ich niemiła niespodzianka. Królik ogłasza, że jest „Dzień Wiosennych Porządków”. Maleństwo i reszta próbują przypomnieć Królikowi, jaki jest dzień, ale on nie daje sobie wytłumaczyć. W czasie porządków Maleństwo znajduje skrzynię z wielkanocnymi ozdobami. Kubuś i przyjaciele przystrajają nimi dom Królika. Jednak po powrocie z ogrodu Królik wścieka się na Kubusia, Prosiaczka, Kłapouchego, Maleństwa i Tygrysa, niszczy dekorację wielkanocną i wyrzuca ich z domu. Maleństwo postanawia razem z przyjaciółmi przekonać Królika. Tygrys przychodzi do niego i przypomina mu, jak kiedyś świętował Wielkanoc, ale Królik mu nie wierzy. W pewnej nocy Królikowi śni się koszmar, w którym niby ma wszystko wysprzątane, ale przyjaciele potajemnie go porzucili. Królik uświadamia sobie, że nigdy nie myślał o tym czego chcą Kubuś, Prosiaczek, Kłapouchy, Tygrys i Maleństwo oraz myślał tylko o sobie. Królik postanawia się zmienić, dając im ozdoby i Wielkanoc, lecz kufer jest pusty. Na szczęście okazuje się, że to był tylko zły sen. Królik przeprasza przyjaciół za swoje bycie egoistą i świętuje razem z nimi Wielkanoc.
Wersja polska.
Opracowanie wersji polskiej: Start International Polska
Reżyseria: Elżbieta Kopocińska-Bednarek
Dialogi polskie: Krystyna Skibińska-Subocz
Teksty piosenek: Marek Robaczewski
Dźwięk i montaż: Janusz Tokarzewski
Kierownik muzyczny: Marek Klimczuk
Kierownictwo produkcji: Elżbieta Araszkiewicz
W polskiej wersji udział wzięli:
Piosenki śpiewali:
Produkcja polskiej wersji językowej: Disney Character Voices International, Inc.

</doc>
<doc id="1029194" url="https://pl.wikipedia.org/wiki?curid=1029194" title="Przejście graniczne Wysowa-Zdrój-Cegiełka">
Przejście graniczne Wysowa-Zdrój-Cegiełka

Przejście graniczne Wysowa-Zdrój-Cigeľka – polsko-słowackie przejście graniczne na szlaku turystycznym, położone w województwie małopolskim, w powiecie gorlickim, w gminie Uście Gorlickie, w miejscowości Wysowa-Zdrój, zlikwidowane w 2007 roku.
Opis.
12 czerwca 2002 roku zostało utworzone przejście graniczne na szlaku turystycznym Wysowa-Zdrój-Cigeľka, w rejonie znaku granicznego nr "I/241/2a". Czynne było w godz. 8.00–20.00 w okresie letnim (kwiecień–wrzesień) i w okresie zimowym (październik–marzec) w godz. 9.00–16.00. Dopuszczony był ruch pieszych, rowerzystów i narciarzy. Odprawę graniczną i celną wykonywały organy Straży Granicznej.
21 grudnia 2007 roku na mocy układu z Schengen przejście graniczne zostało zlikwidowane.
Do przekraczania granicy państwowej z Republiką Słowacką na szlakach turystycznych uprawnieni byli obywatele następujących państw:

</doc>
<doc id="1029195" url="https://pl.wikipedia.org/wiki?curid=1029195" title="Baltazar Ridinger">
Baltazar Ridinger

Baltazar Ridinger (zm. 1585 w Cieszynie) – niemiecki aptekarz, właściciel pierwszej apteki w Cieszynie.
Przypuszcza się, że na Śląsk Cieszyński przybył około 1567 roku wraz z Katarzyną Sydonią, księżniczką saską, żoną Wacława III Adama, księcia cieszyńskiego.
Założona przez Ridingera apteka znajdowała się w budynku ówczesnego ratusza; była urządzona według europejskich wzorców. Współcześni nazywali ją "perłą miasta".
Ridinger zmarł w wyniku zarazy, która w 1585 roku nawiedziła Cieszyn.

</doc>
<doc id="1029196" url="https://pl.wikipedia.org/wiki?curid=1029196" title="Pentium EE">
Pentium EE



</doc>
<doc id="1029197" url="https://pl.wikipedia.org/wiki?curid=1029197" title="Cenagnatazja">
Cenagnatazja

Cenagnatazja ("Caenagnathasia martinsoni") – teropod z rodziny cenagnatów (Caenagnathidae); jego nazwa znaczy azjatycka nowa szczęka. Teropod spokrewniony z cenagnatem.
Żył w epoce późnej kredy (ok. 92-89 mln lat temu) na terenach Azji. Długość ciała ok. 1-1,2 m, wysokość ok. 60-70 cm, masa ok. 8-9 kg. Jego szczątki znaleziono w Uzbekistanie.

</doc>
<doc id="1029200" url="https://pl.wikipedia.org/wiki?curid=1029200" title="Przejście graniczne Wysowa-Zdrój-Regetovka">
Przejście graniczne Wysowa-Zdrój-Regetovka

Przejście graniczne Wysowa-Zdrój-Regetovka – polsko-słowackie przejście graniczne na szlaku turystycznym w województwie małopolskim, w powiecie gorlickim, w gminie Uście Gorlickie, na przełęczy regetowskiej, na zlikwidowane w 2007 roku.
Opis.
Przejście graniczne Wysowa-Zdrój-Regetovka zostało utworzone 1 lipca 1999 roku, w rejonie znaku granicznego nr "I/233". Czynne było w godz. 7.00–19.00 w okresie letnim (kwiecień–październik) i w godz. 9.00–16.00 w okresie zimowym (listopad–marzec). Dopuszczony był ruch pieszych, rowerzystów oraz narciarzy. Odprawę graniczną i celną wykonywały organy Straży Granicznej.
21 grudnia 2007 roku na mocy układu z Schengen przejście graniczne zostało zlikwidowane.
Do przekraczania granicy państwowej z Republiką Słowacką na szlakach turystycznych uprawnieni byli obywatele następujących państw:

</doc>
<doc id="1029205" url="https://pl.wikipedia.org/wiki?curid=1029205" title="Przejście graniczne Tworków-Hať">
Przejście graniczne Tworków-Hať

Przejście graniczne Tworków-Hať – polsko-czeskie przejście graniczne małego ruchu granicznego położone w województwie śląskim, w powiecie raciborskim, w gminie Krzyżanowice, w miejscowości Tworków, zlikwidowane w 2007 roku.
Opis.
Przejście graniczne Tworków-Hať zostało utworzone 19 lutego 1996 roku. Czynne było codziennie w godz 6.00–22.00. Dopuszczony był ruch pieszych, rowerzystów, motorowerami o pojemności skokowej silnika do 50 cm³ i transportem rolniczym. Odprawę graniczną i celną wykonywały organy Straży Granicznej. Kontrolę graniczną i celną osób, towarów oraz środków transportu wykonywała kolejno: Strażnica SG w Krzanowicach, Graniczna Placówka Kontrolna Straży Granicznej w Pietraszynie, Placówka Straży Granicznej w Pietraszynie.
Do przejścia granicznego po polskiej stronie można było dojechać drogą wojewódzką nr 936, następnie na wysokości miejscowości Wydale, kierować się należało do granicy państwowej z Republiką Czeską. Po stronie czeskiej prowadziła droga nr 469.
21 grudnia 2007 roku na mocy układu z Schengen przejście graniczne zostało zlikwidowane.
W okresie istnienia Czechosłowackiej Republiki Socjalistycznej funkcjonowało w tym miejscu polsko-czechosłowackie przejście graniczne małego ruch granicznego Tworków-Hať – II kategorii. Zostało utworzone 13 kwietnia 1960 roku. Czynne było w okresie 15 marca–30 listopada w godz. 6.00–19.00. Dopuszczony był ruch osób iśrodków transportu na podstawie przepustek w związku z użytkowaniem gruntów. Odprawę graniczną i celną wykonywały organy Wojsk Ochrony Pogranicza. Kontrolę graniczną i celną osób, towarów oraz środków transportu wykonywała Strażnica WOP Owsiszcze, a następnie Strażnica WOP Chałupki.

</doc>
<doc id="1029210" url="https://pl.wikipedia.org/wiki?curid=1029210" title="Ust-Ordyńsk">
Ust-Ordyńsk



</doc>
<doc id="1029211" url="https://pl.wikipedia.org/wiki?curid=1029211" title="Pałac Rad">
Pałac Rad

Pałac Rad (ros. Дворец советов, "Dworiec Sowietow") – projekt gmachu Rady Najwyższej ZSRR w Moskwie w pobliżu Kremla, na miejscu zburzonej w tym celu Cerkwi Chrystusa Zbawiciela. Konkurs architektoniczny (lata 1931–1933) zwyciężył neoklasyczny projekt Borisa Iofana, później zmieniony przez Iofana, Władimira Szczuko i Władimira Gelfrejcha w drapacz chmur. Gdyby budynek powstał, stałby się najwyższą w swoim czasie budowlą na świecie (415 m).
Budowa rozpoczęła się w 1937 roku, jednak została przerwana niemiecką inwazją w 1941 roku. W latach 1941–1942 stalowa konstrukcja budynku została zdemontowana i wykorzystana do budowy fortyfikacji i mostów. Budowa nigdy nie została wznowiona. W 1958 roku fundamenty pałacu zostały zamienione w jeden z największych na świecie odkrytych basenów. Cerkiew została odbudowana w latach 1995–2000.
W 1935 roku zbudowano w pobliżu stację metra "Dworiec Sowietow" przemianowaną w 1957 roku na "Kropotkinskaja".
Historia pomysłu.
Związek Radziecki został utworzony w grudniu 1922 roku na pierwszym Zjeździe Rad ZSRR. Na tymże kongresie Siergiej Kirow zaproponował w swej mowie budowę pałacu „na miejscu pałaców należących do bankierów, kułaków i carów”. Kirow stwierdził, że istniejąca aula wkrótce będzie zbyt mała, by pomieścić delegatów z nowych republik Związku. Pałac miał być „kolejnym krokiem dla uświadomienia ciągle uśpionemu europejskiemu proletariatowi, że przychodzimy na dobre i na zawsze, i że idee komunizmu są tak głęboko zakorzenione jak studnie wydrążone przez bakijskich naftowców”.
Śmierć Lenina w 1924 roku oraz konstrukcja tymczasowego Mauzoleum Lenina zainicjowały narodową kampanię na rzecz budowy pomników Lenina w całym Związku Radzieckim. Wiktor Balichin, doktorant na Wyższej Szkole Artystyczno-Technicznej, zaproponował umieszczenie pomnika Lenina na szczycie budynku Komitetu Centralnego. Budynek miał powstać w miejscu wyburzonej Cerkwi Chrystusa Zbawiciela. „Światło lamp łukowych zaleje wsie, miasteczka, parki i skwery, wzywając wszystkich do oddawania czci Leninowi nawet w nocy”. Koncepcja Balichina, zapomniana przez moment, powróciła w projekcie Borisa Iofana.
Wyburzenie Cerkwi Chrystusa Zbawiciela.
Sześć lat później, w lutym 1931 roku, rząd ogłosił pierwszy konkurs architektoniczny na zaprojektowanie Pałacu. Konkurs zakończył się w maju 1931 roku, nie wyłaniając zwycięzcy.
2 czerwca narada przywódców partii postanowiła, że Pałac stanie w miejscu Cerkwi Chrystusa Zbawiciela. Decyzja ta została formalnie potwierdzona 16 lipca przez Radę Najwyższą ZSRR a dwa dni później, 18 lipca (w dniu ogłoszenia przez gazetę Izwiestija drugiego konkursu), rząd zlecił sporządzenie remanentu w Cerkwi.
Wyburzanie rozpoczęto 18 sierpnia, a zostało poprzedzone wyniesieniem z cerkwi wszystkich cennych przedmiotów. Cerkiew została ostatecznie zniszczona 5 grudnia w wyniku dwóch eksplozji. Wywożenie gruzów zajęło ponad rok.
Pałac w literaturze i kulturze.
Ryszard Kapuściński opisał wyburzenie cerkwi i plany budowy pałacu w jednym z rozdziałów książki "Imperium". Kulisy budowy pałacu opisał również Wiktor Suworow w książce "Ostatnia republika".
Radziecka propaganda skutecznie wykorzystała projekt, umieszczając Pałac Sowietów na znaczkach pocztowych RUSSIA 1937 MICHEL BLOCK 2. W 1941 została wydana kartka pocztowa przedstawiająca projekt Pałacu Rad która nigdy nie weszła do obiegu, dziś to ceniona i poszukiwana pamiątka przez kolekcjonerów. Katalog: Mi. P164b 20 kopiejek, zielona na żółtym chromie, przedstawiająca Pałac Sowietów. Obraz niebiesko-szary.

</doc>
<doc id="1029212" url="https://pl.wikipedia.org/wiki?curid=1029212" title="Amebiaza">
Amebiaza



</doc>
<doc id="1029214" url="https://pl.wikipedia.org/wiki?curid=1029214" title="Przejście graniczne Leluchów-Čirč">
Przejście graniczne Leluchów-Čirč

Przejście graniczne Leluchów-Čirč – polsko-słowackie przejście graniczne małego ruchu granicznego na szlaku turystycznym i drogowe, położone w województwie małopolskim, powiecie nowosądeckim, gminie Muszyna, w miejscowości Leluchów, zlikwidowane w 2007 roku.
Opis.
Drogowe przejście graniczne Leluchów-Čirč, z miejscem odprawy granicznej po stronie polskiej w miejscowości Leluchów, zostało utworzone 10 września 2004 roku. Czynne było przez całą dobę. Dopuszczony był ruch osobowy i towarowy o dopuszczalnej masie całkowitej do 7,5 tony.
Przejście graniczne na szlaku turystycznym Leluchów-Čirč, w rejonie znaku granicznego nr "I/295a" zostało utworzone 1 lipca 1999 roku. Czynne było w godz. 7.00–19.00 w okresie letnim (kwiecień–październik) i w godz. 9.00–16.00 w okresie zimowym (listopad–marzec). Dopuszczony był ruch pieszych, rowerzystów, narciarzy i osób korzystających z wózków inwalidzkich. 
Do przekraczania granicy państwowej z Republiką Słowacką na szlakach turystycznych uprawnieni byli obywatele następujących państw:
Przejście graniczne małego ruchu granicznego Leluchów-Čirč zostało utworzone 6 grudnia 1996 roku. Dopuszczone było przekraczanie granicy dla obywateli Polski i Słowacji zamieszkałych w strefie nadgranicznej lub czasowo zameldowanych w tej strefie, dla osób prowadzących gospodarstwa w pasie małego ruchu granicznego i jedynie w pobliżu tych gospodarstw oraz mechanicznych i niemechanicznych środków transportowych do użytku osobistego pod warunkiem ponownego ich wwozu.
W przejściach granicznych: na szlaku turystycznym i mrg odprawę graniczną i celną wykonywały organy Straży Granicznej.
21 grudnia 2007 roku na mocy układu z Schengen przejścia graniczne zostały zlikwidowane.
W II RP istniało polsko-czechosłowackie przejście graniczne Leluchów-Circ (miejsce przejściowe po drogach ulicznych), w rejonie słupa granicznego nr "3/4". Był to punkt przejściowy z prawem dokonywania odpraw mieszkańców pogranicza, bez towarów w czasie i na zasadach obowiązujących urzędy celne, ustawione przy drogach kołowych. Dopuszczony był mały ruch graniczny. Przekraczanie granicy odbywało się na podstawie przepustek: jednorazowych, stałych i gospodarczych).

</doc>
<doc id="1029216" url="https://pl.wikipedia.org/wiki?curid=1029216" title="Protarcheopteryks">
Protarcheopteryks

Protarcheopteryks ("Protarchaeopteryx") – rodzaj teropoda z grupy owiraptorozaurów (Oviraptorosauria); jego nazwa znaczy „poprzednik archeopteryksa” ( "prōto-" „pierwszy, świeży”; rodzaj "Archaeopteryx" ).
Żył w epoce wczesnej kredy (ok. 124–120 mln lat temu) na terenach wschodniej Azji. Jego szczątki odnaleziono w Chinach. W części formacji Yixin położonej w prowincji Liaoning.
Wymiary.
Długość ciała ok. 70 cm, wysokość ok. 50 cm, masa ok. 5 kg. Rozpiętość skrzydeł szacuje się na około 65 cm. Długość ogona 65 cm.
Charakterystyka.
Głowa krótka i zakończona zaokrąglonym pyskiem. Zarówno górna, jak i dolna szczęka zaopatrzona była w 18 pozbawionych ząbkowania niemal stożkowate zębów. Co stanowi przejaw pedomorfizmu. 2 pierwsze zęby górnych szczęk były znacznie większe od reszty i przybierały dłutowaty kształt. Skrzydła niewielkie stanowiły 66% długości kończyn biodrowych były pokryte symetrycznymi piórami, które tworzyły konstrukcje przypominającą wachlarz. Paliczki podobne do tych spotykanych u rodzaju Archeopteryx ale nieco szersze. Posiadały 3 ostre i zakrzywione pazury. Mostek słabo rozwinięty i płaski. Żebra nie są znane. Obręcz miedniczna wyjątkowo solidna podobnie jak kościec kończyn dolnych. Do tej cechy nawiązuje epitet gatunkowy jedynego przedstawiciela rodzaju P. robustus.
Ogon był prymitywny, lecz mimo to bardziej zaawansowany ewolucyjnie niż ten występujący w rodzaju Sinosauropteryx. Liczył około 30 kręgów i pokryty był długimi nawet na 150mm piórami nadającymi mu wygląd liścia palmy. Kończyny biodrowe długie. Stopa posiadała 4 palce z czego 2 i 3 były najdłuższe. I palec zredukowany, przesunięty w kierunku grzbietowym i przeciwstawny do palca 3, współtworzył narząd chwytny. Wydaje się, iż pomimo występowania o 15 mln lat później w zapisie kopalnym gatunek ten był bardziej prymitywny i posiadał mniej ptasich cech niż "Archeopteryx lithographica".
Ekologia.
Na podstawie uzębienia udało się ustalić, iż zwierzę było roślinożerne. Adaptacje do wspinaczki sprawiają, iż posądza się je o spędzanie przynajmniej część czasu na drzewach. Najpewniej na gałęziach wypoczywało lub kryło się przed drapieżnikami.
Zdolność do lotu.
Zarówno stosunkowo niewielka rozpiętość skrzydeł, brak adaptacji szkieletu, jak i wreszcie symetryczne pióra, którymi były one pokryte dowodzą, iż zwierzę to nie było zdolne do lotu aktywnego, a plan budowy, który prezentowało, nie predysponował go również do szybowania. Wydaje się, iż potrafiło jedynie spowalniać upadki.
Gatunki.
Obecnie do rodzaju zaliczamy jeden gatunek "Protarcheopteryx robustus".

</doc>
<doc id="1029220" url="https://pl.wikipedia.org/wiki?curid=1029220" title="Przejście graniczne Muszyna-Plaveč">
Przejście graniczne Muszyna-Plaveč

Przejście graniczne Muszyna-Plaveč – polsko-słowackie kolejowe przejście graniczne położone w województwie małopolskim, w powiecie nowosądeckim, w gminie Muszyna, w miejscowości Muszyna, zlikwidowane w 2007 roku.
Opis.
Przejście graniczne Muszyna-Plaveč z miejscem odprawy granicznej ruchu osobowego po stronie słowackiej w miejscowości Plaveč i ruchu towarowego po stronie polskiej w miejscowości Muszyna, czynne było całą dobę. Dopuszczony był ruch osób, towarów i mały ruch graniczny. Kontrolę graniczną osób, towarów oraz środków transportu wykonywała kolejno: Graniczna Placówka Kontrolna Straży Granicznej w Muszynie (GPK SG w Muszynie), Placówka Straży Granicznej w Muszynie (PSG w Muszynie).
21 grudnia 2007 roku na mocy układu z Schengen przejście graniczne zostało zlikwidowane.
W okresie istnienia Czechosłowackiej Republiki Socjalistycznej funkcjonowało w tym miejscu polsko-czechosłowackie kolejowe przejście graniczne Muszyna. Czynne było całą dobę. Dopuszczony był ruch osobowy i towarowy, a od 28 grudnia 1985 roku mały ruch graniczny I kategorii. Kontrolę graniczną osób, towarów oraz środków transportu wykonywała załoga Granicznej Placówki Kontrolnej Muszyna (GPK Muszyna).
W II RP istniało kolejowe przejście graniczne Muszyna-Orlov na Słowacji (punkt przejściowy). Odprawa graniczna i celna odbywała się na stacjach kolejowych: po stronie polskiej w miejscowości Muszyna (Polski urząd celny Muszyna) i po stronie czechosłowackiej w miejscowości Orlov na Słowacji (Czechosłowacki urząd celny Orlov-Plaveč n/Popradem). Dopuszczony był ruch osobowy, towarowy i mały ruch graniczny – przekraczanie granicy odbywało się na podstawie przepustek: jednorazowych, stałych i gospodarczych. Stacja zdawczo odbiorcza znajdowała się miejscowości Orlov na Słowacji. Przejście graniczne znajdowało się w ciągu linii kolejowej Tarnów – Orlov (droga celna).
Przez przejście Muszyna-Plaveč kursowało wiele pociągów, łączących Polskę z południowo-wschodnią Europą, m.in. z Budapesztem, Bukaresztem, Warną, Sofią czy Koszycami. Po polskiej stronie pociągi dojeżdżały do Krakowa oraz Warszawy. Obecnie międzynarodowy ruch pasażerski przez przejście jest wstrzymany.

</doc>
<doc id="1029221" url="https://pl.wikipedia.org/wiki?curid=1029221" title="Brazil (film)">
Brazil (film)

Brazil – brytyjska tragikomedia filmowa z 1985 roku w reżyserii Terry’ego Gilliama, do której scenariusz napisali wspólnie Gilliam, Tom Stoppard i Charles McKeown. Główną rolę zagrał Jonathan Pryce, a w pozostałych wystąpili m.in. Robert De Niro, Kim Greist, Michael Palin, Katherine Helmond, Bob Hoskins i Ian Holm.
"Brazil" nawiązuje do powieści George’a Orwella "Rok 1984". Poza Stanami Zjednoczonymi wyświetlano trwającą 142 minuty wersję reżyserską. W Stanach Zjednoczonych początkowo planowano emitować film w krótszej „telewizyjnej” wersji (94 minuty); ostatecznie do amerykańskich kin weszła 132-minutowa wersja zaakceptowana przez reżysera.
Film zdobył nagrodę Los Angeles Critics Award dla najlepszego filmu, dwie nagrody BAFTA (najlepsza scenografia, najlepsze efekty specjalne) oraz dwie nominacje do Oscara za scenariusz oryginalny i scenografię.
Fabuła.
"Brazil", którego tytuł nawiązuje do brazylijskiej piosenki z 1939 roku "Aquarela do Brasil", jest historią urzędnika Sama Lowry'ego, żyjącego w bliżej nieokreślonym totalitarnym państwie w XX wieku. Zakochany w pięknej dziewczynie, w wyniku banalnej pomyłki (komputer drukuje list gończy z nazwiskiem szewca nazywającego się Buttle, zamiast człowieka podejrzanego o terroryzm, Tuttle) ginie niewinny człowiek i Sam staje się nagle wrogiem systemu.

</doc>
<doc id="1029222" url="https://pl.wikipedia.org/wiki?curid=1029222" title="Sobór Chrystusa Zbawiciela w Moskwie">
Sobór Chrystusa Zbawiciela w Moskwie

Sobór Chrystusa Zbawiciela () – największa świątynia (sobór) cerkiew prawosławna na świecie, znajdująca się w Moskwie na brzegu rzeki Moskwy, nieopodal Kremla. Główna świątynia Rosyjskiego Kościoła Prawosławnego.
Historia.
Geneza i powstanie.
Katedralny sobór Chrystusa Zbawiciela jest "votum" dziękczynnym za uratowanie Rosji przed najazdem napoleońskim w 1812 r. W dniu 25 grudnia 1812, gdy ostatni żołnierze napoleońscy opuścili granice Rosji, car Aleksander I podpisał manifest o budowie soboru w Moskwie. W piątą rocznicę wyjścia wojsk napoleońskich z Moskwy, 12 października 1817 na Wzgórzach Worobiowych rozpoczęto budowę pierwszej świątyni według projektu A. L. Wittberga, luteranina. Budżet stanowiły środki skarbu państwa (16 milionów rubli) oraz darowizny społeczeństwa. Pomimo początkowego szybkiego tempa prac do 1824 nie zakończono cyklu zerowego, a wkrótce po objęciu władzy przez cara Mikołaja I prace zostały wstrzymane, formalnie "na skutek niedostatecznej jakości podłoża". Wittberga i kierownictwo budowy oskarżono o roztrwonienie środków skarbu na kwotę 1 miliona rubli – po trwającym 8 lat procesie architekt został skazany na konfiskatę majątku i zesłanie do Wiatki.
W drugim ogłoszonym konkursie zwycięzcą został Konstantin Thon, który zaprojektował świątynię w rosyjsko-bizantyjskim stylu, zgodnym z upodobaniami nowego imperatora. Car wskazał też miejsce na budowę nowej świątyni – Czertopole (następnie Prieczystienka, obecnie ul. Wołchonka). Prace budowlane rozpoczęte 10 września 1839 trwały 44 lata, a ich koszty osiągnęły poziom 15 milionów rubli, przy czym były to właściwie wyłącznie środki państwowe. Montaż wielkiej kopuły zakończono w 1849, zewnętrzne rusztowania rozebrano w 1860, a prace wykończeniowe wnętrz kontynuowano do 1880. Przy dekorowaniu cerkwi udział brali najwybitniejsi artyści Akademii Sztuk Pięknych w Petersburgu: Wasilij Surikow, Iwan Kramskoj, Wasilij Wereszczagin i inni.
Na rok przed poświęceniem soboru, 20 sierpnia 1882 w surowym wnętrzu miało miejsce prawykonanie uwertury "Rok 1812" Piotra Czajkowskiego.
W obecności nowokoronowanego cara Aleksandra III świątynia została poświęcona przez metropolitę moskiewskiego Joannicjusza 26 maja 1883.
Zniszczenie świątyni.
Decyzja o zniszczeniu soboru i wybudowaniu na jej miejscu Pałacu Rad zapadła 2 lipca 1931, a 5 grudnia tegoż roku świątynia została wysadzona w powietrze. Wymagało to dwóch eksplozji, ponieważ świątynia przetrwała pierwszą. Budowa Pałacu Rad, rozpoczęta w 1937, nigdy nie wyszła z cyklu zerowego, a jej kontynuowaniu stanęła na przeszkodzie II wojna światowa.
Dopiero w 1958 w znajdującym się na miejscu cerkwi wykopie rozpoczęto budowę otwartego basenu pływackiego „Moskwa”.
Odbudowa zabytku.
Pierwsze próby odbudowy zniszczonej świątyni datują się na koniec lat 80. Kamień węgielny pod budowę wmurowano 5 grudnia 1990. Równocześnie powołano do życia fundację i w 1994 rozpoczęto budowę. Projektantem świątyni był Aleksy Denisow. Dzięki darom budowa postępowała bardzo szybko i dolna świątynia została w dzień Przemienienia Pańskiego 6/19 sierpnia 1996 poświęcona przez patriarchę Aleksego II, który zarazem sprawował pierwszą liturgię. Górna świątynia została udostępniona 31 grudnia 1999, w wigilię 2000. rocznicy Narodzenia Chrystusa. Tamże sprawowano pierwszą od lat Bożonarodzeniową Boską Liturgię. Uroczyste poświęcenie odbudowanej świątyni miało miejsce 19 sierpnia 2000.
Architektura.
Sobór Chrystusa Zbawiciela jest największą i najbardziej okazałą świątynią Rosji. Pomieścić może 10 000 wiernych. Konstrukcja nakreślona jest na planie greckiego, równoramiennego krzyża o rozpiętości ramion 85 m. Wysokość wraz z kopułą i krzyżem na kopule wynosi 103 m.
Takie samo wezwanie otrzymał – mniejszy – wzniesiony w latach 90. XX w. katedralny sobór w Kaliningradzie.

</doc>
<doc id="1029223" url="https://pl.wikipedia.org/wiki?curid=1029223" title="Altana (wzgórze)">
Altana (wzgórze)

Altana – najwyższy szczyt (408 m n.p.m.) Garbu Gielniowskiego na Wyżynie Kieleckiej i województwa mazowieckiego.
Topografia.
Leży pomiędzy wsiami Ciechostowice i Hucisko. Według regionalizacji Jerzego Kondrackiego Altana należy do Garbu Gielniowskiego, którego jest najwyższym wzniesieniem. Garb Gielniowski zbudowany jest z piaskowców białych, iłów szarych oraz utworów polodowcowych. 
Podaje się również inną przynależność, według której Altana jest najwyższym wzniesieniem Wzgórz Niekłańsko-Bliżyńskich zaliczanych do Gór Świętokrzyskich. 
Opis szczytu.
Wierzchowina jest płaska i rozległa, kopulasta, zalesiona. Szczyt zwieńczony jest metalową przeciwpożarową wieżą obserwacyjną o wysokości 34 metry, która nie jest udostępniona do zwiedzania. W jej pobliżu znajduje się również drewniany stół i ławy do siedzenia. 
Szlaki turystyczne.
Przez wzgórze przechodzi również znakowany szlak rowerowy. 
Altana należy do Korony Polski (zestawu najwyższych punktów poszczególnych województw Polski), a ponadto, bazując na założeniu, że należy do Gór Świętokrzyskich, należy ona również do Korony Gór Świętokrzyskich.

</doc>
<doc id="1029224" url="https://pl.wikipedia.org/wiki?curid=1029224" title="Przejście graniczne Łupków-Palota">
Przejście graniczne Łupków-Palota

Przejście graniczne Łupków-Palota – polsko-słowackie kolejowe przejście graniczne położone w województwie podkarpackim, w powiecie sanockim, w gminie Komańcza, w miejscowości Łupków, zlikwidowane w 2007 roku.
Opis.
Przejście graniczne Łupków-Palota z miejscem odprawy granicznej po stronie polskiej w miejscowości Łupków, zostało utworzone w 1994 roku. Czynne było całą dobę. Dopuszczony był ruch towarowy, a od 27 czerwca 1999 roku rozszerzone o osobowy i mały ruch graniczny. Kontrolę graniczną osób, towarów i środków transportu wykonywała kolejno: Strażnica Straży Granicznej w Łupkowie, Graniczna Placówka Straży Granicznej w Łupkowie, Placówka Straży Granicznej w Łupkowie.
21 grudnia 2007 roku na mocy układu z Schengen przejście graniczne zostało zlikwidowane.
W okresie istnienia Czechosłowackiej Republiki Socjalistycznej funkcjonowało w tym miejscu polsko-czechosłowackie kolejowe przejście graniczne Łupków, czynne całą dobę. Dopuszczony był ruch towarowy. Kontrolę graniczną osób, towarów i środków transportu wykonywała Strażnica WOP Łupków. Funkcjonowało jeszcze po 1981 roku, kiedy to ruch na tej trasie wstrzymano.
W październiku 1945 roku na granicy polsko-czechosłowackiej, w ramach tworzących się Wojsk Ochrony Pogranicza utworzono Przejściowy Punkt Kontrolny Łupków – kolejowy III kategorii.
W II RP istniało kolejowe przejście graniczne Łupków-Medzilaborce (punkt przejściowy). Odprawa graniczna i celna odbywała się na stacjach kolejowych: po stronie polskiej w miejscowości Łupków (Polski urząd celny Łupków) i po stronie czechosłowackiej w miejscowości Medzilaborce (Czechosłowacki urząd celny Medzilaborce). Dopuszczony był ruch osobowy, towarowy i mały ruch graniczny – przekraczanie granicy odbywało się na podstawie przepustek: jednorazowych, stałych i gospodarczych. Stacja zdawczo odbiorcza znajdowała się miejscowości Medzilaborce. Przejście graniczne znajdowało się w ciągu linii kolejowej Zagórz – Humenné (droga celna).
Obecnie w okresie wakacji letnich kursują pociągi PolRegio relacji Rzeszów – Medzilaborce i Sanok – Medzilaborce.

</doc>
<doc id="1029225" url="https://pl.wikipedia.org/wiki?curid=1029225" title="Pałac Sowiecki">
Pałac Sowiecki



</doc>
<doc id="1029226" url="https://pl.wikipedia.org/wiki?curid=1029226" title="Kakuru">
Kakuru

Kakuru – rodzaj niewielkiego teropoda o niepewnej pozycji systematycznej. Najprawdopodobniej było to mięsożerne, dwunożne, osiągające ok. 1,5–2 m długości zwierzę. Występowało ok. 110 mln lat temu we wczesnej kredzie. Jego nazwa rodzajowa pochodzi od tęczowego węża z mitologii Aborygenów i odnosi się połyskiwania w różnych kolorach części holotypu tego dinozaura – opalizującej kości piszczelowej. Nazwa gatunkowa pochodzi od plemienia Guyani zamieszkującego obok miasta Andamooka, gdzie znaleziono skamieliny tego teropoda. Opisany na podstawie pojedynczej kości piszczelowej i niekompletnej kości strzałkowej (SAM P17926). Skamieniałość ta została zauważona na wystawie sklepowej przez paleontologa Neville'a Pledge'a w 1973 roku. Pochodzi ona z formacji Maree obok miasta Andamooka w południowej Australii. Włącznie z nią sprzedano paliczek stopy (SAM P 18010). Przez 30 lat ta kość piszczelowa znajdowała się u prywatnego kolekcjonera, a w 2004 została zakupiona przez South Australian Museum za 22 000 dolarów. Piszczel jest złamana na dwa kawałki i mierzy ok. 323 m długości. Klasyfikacja tego awerostra jest niepewna. Dolna nasada kości piszczelowej przypomina tę występującą u gatunków "Calamospondylus foxii" i "Coelurus gracilis", jednak ogólnie wyglądem przypomina kości udowe "Microvenator celer" i "Ornitholestes hermanni". Rekonstrukcja nogi "Kakuru" wykazuje podobieństwo kości skokowej do "„Ingenia” yanshini". W Afryce znaleziono kości skokową i piszczelową bardzo podobną do holotypu "Kakuru", jednak nie została ona formalnie opisana. Paul (1988) i Molnar (1990) wykazali podobieństwo proporcji kości piszczelowej tego teropoda do awimima, jednak te same proporcje cechują wiele małych celurozaurów. Rauhut (2005) oraz Salisbury i współpracownicy (2007) sugerowali z kolei, że "Kakuru" mógł być niewielkim abelizauroidem; w późniejszej publikacji Agnolin i współpracownicy (2010) ograniczyli się do sklasyfikowania go jako przedstawiciela kladu Averostra o niepewnej pozycji filogenetycznej. W 2010 roku Barrett i in. uznali "Kakuru" za "nomen dubium", stwierdzając, że holotyp nie wykazuje żadnej cechy autapomorficznej ani kombinacji cech pozwalającej odróżnić go od innych tetanurów.

</doc>
<doc id="1029227" url="https://pl.wikipedia.org/wiki?curid=1029227" title="Kirsan Iljumżynow">
Kirsan Iljumżynow



</doc>
<doc id="1029229" url="https://pl.wikipedia.org/wiki?curid=1029229" title="Jan Choszczewski">
Jan Choszczewski

Jan Bogdan Choszczewski (ur. 7 czerwca 1944 w Wąsoszach) – polski polityk ludowy, spółdzielca, rolnik, poseł na Sejm X kadencji.
Życiorys.
Ukończył w 1964 Technikum Rolnicze w Bydgoszczy, po czym prowadził gospodarstwo rolne w Zbicznie. Pełnił funkcję prezesa wojewódzkiej organizacji zrzeszającej hodowców trzody chlewnej.
Sprawował mandat posła na Sejm kontraktowy z listy Zjednoczonego Stronnictwa Ludowego (do którego należał od 1968), wybranego w okręgu grudziądzkim. Następnie Przez wiele lat był radnym gminy Zbiczno, w latach 2002–2006 pełnił funkcję jej przewodniczącego, następnie był jej wiceprzewodniczącym. Należy do Polskiego Stronnictwa Ludowego. W 2010 nie uzyskał reelekcji w wyborach gminnych.

</doc>
<doc id="1029230" url="https://pl.wikipedia.org/wiki?curid=1029230" title="Lista hetmanów w okresie Hetmanatu">
Lista hetmanów w okresie Hetmanatu

Lista hetmanów w okresie Hetmanatu.
Hetmani lewobrzeżni.
Od roku 1775 tytuł hetmana wojsk kozackich przysługiwał panującej rodzinie carskiej.

</doc>
<doc id="1029236" url="https://pl.wikipedia.org/wiki?curid=1029236" title="Příčný vrch">
Příčný vrch

Příčný vrch (, ) – najwyższy szczyt w paśmie Gór Opawskich (cz. "Zlatohorská vrchovina") o wysokości 975 m n.p.m., w Czechach, w Sudetach Wschodnich.
Charakterystyka.
Góra ma formę płaskiego grzbietu o długości około 3 km. Masyw Příčnego vrchu jest porośnięty lasem świerkowym i fragmentami buczyną. Od średniowiecza góra była miejscem wydobycia złota oraz innych metali, takich jak ołów, miedź czy piryt, na potrzeby produkcji kwasu siarkowego. Kopalnie zostały zamknięte w grudniu 1993 roku. Pozostałością po nich są dziesiątki szybów oraz chodników o łącznej długości około 120 km, jednak większość z nich została zasypana ze względu na bezpieczeństwo. Góra jest zaliczana do Korony Sudetów. Na połaci szczytowej znajduje się punkt geodezyjny o wysokości 974,71 m n.p.m..
Turystyka.
Bezpośrednio na sam szczyt prowadzi jeden szlak turystyczny na trasie:
natomiast przez górę przebiegają szlaki na trasach:
Przez górę przebiegają również dwie ścieżki dydaktyczne na trasach:

</doc>
<doc id="1029239" url="https://pl.wikipedia.org/wiki?curid=1029239" title="Incisivosaurus">
Incisivosaurus

Incisivosaurus – rodzaj niewielkiego teropoda z grupy owiraptorozaurów. Żył we wczesnej kredzie na terenie dzisiejszych Chin. Holotyp odkryto w najniższej warstwie dolnokredowej formacji Yixian na zachodzie prowincji Liaoning. Mierząca około 10 cm długości czaszka "Incisivosaurus" była niska, a w szczękach znajdowały się zęby. Dwa przednie zęby premaksillarne były znacznie powiększone i przypominały siekacze gryzoni, zaś zęby policzkowe niewielkie i liściokształtne. Uzębienie "Incisivosaurus gauthieri" jest poznane najlepiej spośród wszystkich owiraptorozaurów. Budowa zębów sugeruje, że dinozaur ten był roślinożerny. Według przeprowadzonej przez Xu Xinga i współpracowników analizy filogenetycznej "Incisivosaurus" jest owiraptorozaurem bardziej bazalnym niż "Caudipteryx" i Oviraptoridae. Cechami odróżniającymi "Incisivosaurus" od innych owiraptorozaurów był pysk dłuższy niż połowa całej czaszki, smukła żuchwa z dużym oknem oraz obecność dużych, spłaszczonych przednich zębów. Występowanie zębów potwierdza bazalną pozycję "Incisivosaurus" wśród innych owiraptorozaurów, gdyż bardziej zaawansowani przedstawiciele tej grupy byli bezzębni.
W 2010 roku Xu Xing i współpracownicy opisali skamieniałości dwóch juwenilnych osobników z bardzo dobrze zachowanymi piórami; osobniki te pierwotnie zostały zaliczone do rodzaju "Similicaudipteryx", jednak w późniejszej publikacji Xu (2020) przeniósł je do rodzaju "Incisivosaurus". U młodszego z nich proksymalne części sterówek i lotek przypominały wstążkę, podczas gdy u osobnika starszego, bliskiego osiągnięcia dorosłości, były już piórami ostatecznymi. Znaczące zmiany morfologiczne piór podczas ontogenezy powszechnie występują u współczesnych ptaków, jednak schemat obecny u "Incisivosaurus" nie jest u nich znany. Richard Prum nie zgodził się z interpretacją Xu i in. i zasugerował, że pióra obu osobników są w rzeczywistości niemal identyczne, lecz u młodszego zwierzęcia zachowały się w przejściowym stadium rozwoju, podczas wyłaniania się dystalnej części chorągiewki z pochwy pióra. Xu "et al." ponownie wsparli swoją teorię, przyznając jednak, że odnalezienie skamieniałości kolejnych młodych osobników z normalnymi piórami lotnymi wesprze teorię Pruma.
Nazwa rodzajowa "Incisivosaurus" odnosi się do dużych przednich zębów dinozaura, przypominających powiększone siekacze gryzoni, zaś epitet gatunkowy gatunku typowego, "gauthieri", honoruje Jacques'a Gauthiera, amerykańskiego paleontologa i zoologa, pioniera kladystyki.

</doc>
<doc id="1029240" url="https://pl.wikipedia.org/wiki?curid=1029240" title="Nokia 5070">
Nokia 5070

Nokia 5070 – telefon komórkowy wyprodukowany przez firmę Nokia. Wyposażony w aparat fotograficzny oraz funkcję IrDA. Ma GPRS, MMS, Java oraz EDGE.
Dane techniczne.
Wymiary.
Telefon ma wymiary 105,4 x 44,3 x 18,6 mm, a jego masa wynosi 88 g. Objętość wynosi 73 cm3.
Wyświetlacz.
Wyświetlacz CSTN ma 65536 kolorów. Rozdzielczość wynosi 128 x 160 pikseli. Duże wymiary sprawiają, że jest bardzo czytelny.
Video.
Komórka ma aparat fotograficzny VGA oraz kamerę video. Możliwe jest przesyłanie zdjęć i filmów z telefonu do sieci za pośrednictwem kabla USB.
Muzyka.
Wyposażony w odtwarzacz mp3, True Tone oraz dzwonki polifoniczne do 24 tonów.

</doc>
<doc id="1029242" url="https://pl.wikipedia.org/wiki?curid=1029242" title="Alexandre Andrault de Langeron">
Alexandre Andrault de Langeron

Alexandre-Louis Andrault de Langéron (ros. Александр Фёдорович Ланжерон, "Aleksandr Fiodorowicz Lanżeron"; ur. 13 stycznia 1763 w Paryżu, zm. 4 lipca 1831 w Petersburgu) – generał francuskiego pochodzenia, służący w armii Imperium Rosyjskiego, wolnomularz
Wczesne życie.
Langeron, członek arystokratycznego francuskiego rodu Andrault, nosił tytuły: hrabia de Langeron, markiz de la Coste, baron de la Ferté, de Sassy et de Cougny, pan du Mont, de Bazolle de l’Isle de Mars et d’Alligny. Wstąpił do francuskiej armii w roku 1779 w wieku 15 lat jako kadet. W latach 1782–1783 walczył z ruchem niepodległościowym na Santo Domingo. Służył pod rozkazami generała Rochambeau podczas Wojny o niepodległość Stanów Zjednoczonych (po stronie amerykańskiej). W 1786 został awansowany do stopnia podpułkownika w pułku Médoc, a w 1788 został pułkownikiem regimentu Armagnac.
Rosyjska służba.
Po wybuchu rewolucji Langeron będąc rojalistą opuścił Francję i 7 maja 1790 r. przyjął rosyjską służbę jako pułkownik Syberyjskiego regimentu grenadierów. Uczestniczył jako ochotnik w wojnie ze Szwecją. Został odznaczony Orderem świętego Jerzego IV klasy za akcję pod Bjork i dowodził lewym skrzydłem w bitwie pod Rochensalmi. Brał udział w wojnie rosyjsko-tureckiej. Odznaczył się przy szturmie twierdzy Izmaił, gdzie został ranny i w bitwie pod Măcinem. Za bitwę pod Izmaiłem Katarzyna II uhonorowała go złotą szablą za dzielność.
Na polecenie Katarzyny II służył w armii saskiej, a potem austriackiej w walkach przeciw rewolucji francuskiej w Niderlandach pod Maubeuge, Charleroi i Maastricht. 10 czerwca 1795 r. został do przydzielony do małorosyjskiego pułku grenadierów. 28 czerwca 1796 r. został dowódcą brygady i szefem ufskiego pułku muszkieterów. Za efektywne dowództwo został odznaczony orderem św. Anny II stopnia. 25 października 1798 roku dostał awans do stopnia generał-lejtnanta. 13 maja 1799 roku został szefem riazańskiego pułku muszkieterów.
W 1799 roku przyjął obywatelstwo rosyjskie. Paweł I nadał mu tytuł hrabiego.
Wojny napoleońskie i wojna turecko-rosyjska.
Langeron trzykrotnie wpadał w niełaskę Aleksandra I – za pierwszym razem w 1805 roku za nieudane manewry pod Austerlitz. Langeron został zmuszony do dymisji, ale wkrótce został przywrócony do służby.
Brał udział w wojnie rosyjsko-tureckiej (1806–1812). 29 sierpnia 1809 r. rozbił straż przednią armii Wielkiego Wezyra pod Giurgiu. Uczestniczył w blokadzie twierdzy Silistra. Za zwycięstwo pod Derekpoy został 19 września 1810 r. odznaczony Orderem św. Jerzego II klasy. 7 sierpnia 1810 roku został dowódcą 22 dywizji. Dowodził armią mołdawską w czasie choroby i po śmierci generała N.M. Kamieńskiego – do przybycia Kutuzowa. 22 sierpnia został awansowany do stopnia generała i udekorowany Orderem św. Włodzimierza I klasy za bitwę pod Ruse.
W początku 1812 roku dowodził pierwszym korpusem armii dunajskiej admirała Cziczagowa, razem z którym walczył pod Brześciem i pod Berezyną, po czym ścigał nieprzyjaciela do Wisły. W 1813 r. brał udział w zdobyciu Torunia (11 marca 1813 r. odznaczony Orderem św. Jerzego II klasy i pruskimi orderami Czarnego i Czerwonego Orła). W bitwie pod Königswarthą, gdzie dowodził lewym skrzydłem zdobył 5 dział i wziął do niewoli czterech generałów i 1200 żołnierzy. Uczestniczył w bitwie pod Budziszynem. W sierpniu korpus Langerona wchodzi w skład śląskiej armii feldmarszałka Blüchera i uczestniczył w bitwach pod Dębowym Gajem, Lwówkiem Śląskim, Złotoryją, nad Kaczawą i pod Bischofswerdą. Za udział w tych działaniach, Aleksander I udekorował go Orderem św. Aleksandra Newskiego z brylantami. W bitwie pod Lipskiem 5 października atakował lewe skrzydło nieprzyjaciela, a 7 października jego korpus wdarł się do miasta. W styczniu 1814 r. wkroczył z wojskami do Francji. Odznaczył się pod Soissons, Craonne, Laon, Reims. Dowodził całą kawalerią pod La Fère-Champenoise. Po zdobyciu Paryża, Aleksander I przy spotkaniu z Langeronem powiedział: „Panie Hrabio, zgubił pan to na wzgórzu Montmartre, a ja znalazłem” i wręczył mu Order Świętego Andrzeja Apostoła Pierwszego Powołania.
Odessa.
16 listopada 1815 r. Langeron został wyznaczony chersońskim gubernatorem wojennym, naczelnikiem Odessy i rewizorem miast guberni jekaterynosławskiej, chersońskiej i taurydzkiej.
W 1815 r. Langeron zmienił księcia Richelieu na stanowisku generał-gubernatora Noworosji i Besarabii. W Odessie hrabia wdrożył w życie wiele ważnych, zaplanowanych przez księcia inicjatyw, z których jedną było wprowadzenie wolnego portu. Za jego czasów pojawiła się pierwsza miejska gazeta „Messager de la Russe méridionale”. Został otwarty zakład wód mineralnych w parku miejskim, rozwinął się ogród botaniczny, który odegrał ogromną rolę w zazielenieniu się tak Odessy, jak i całego kraju. Zostało otwarte Liceum Richelieu, drugie w Rosji po Carskosielskim.
W 1818 roku Langeron przedstawił cesarzowi projekt zmiany tabeli rang, przez co ponownie popadł w niełaskę i zmuszony był w 1820 r. zrezygnować z godności gubernatora Odessy. Pozostał generał-gubernatorem noworosyjskim do maja 1823 r., gdy trzeci raz popadł w niełaskę. Współcześni mieli o nim następujące zdanie „dzielny generał, dobry, uczciwy człowiek, ale roztargniony, wielki żartowniś, ale całkiem nie administrator”
Zostawił po sobie w Odessie dobrą pamięć. Jego dom z armatami przy wejściu, który dał nazwę ulicy Langeronowskiej, przez długi czas był jedną z największych atrakcji w Odessie. O samym Langeronie krążyły dziesiątki zabawnych legend i anegdot. Do naszych czasów dotrwał łuk triumfalny nazywane przez mieszkańców Odessy łukiem Langerona, prowadzący obecnie na plażę jego imienia.
Dalsze życie.
1 czerwca 1826 r. został członkiem najwyższego trybunału karnego nad dekabrystami. 11 lutego 1829 r. został wyznaczony dowódcą riazańskiego pułku piechoty. Brał udział w wojnie rosyjsko-tureckiej (1828–1829).
Langeron przez całe życie obawiał się śmierci na cholerę. Zmarł na tę chorobę 4 lipca 1831 w Petersburgu. Został pochowany w katolickim kościele w Odessie.
Twórczość.
W czasie rewolucji francuskiej, przebywający w Londynie Langeron pisał dla francuskich gazet i stworzył kilka sztuk ("Mazaniello", "Rosamona", "Maria Stuart") i jedną komedię ("Udawane starcie"), którą wystawiono w roku 1789.
Langeron prowadził dziennik z każdej z wojennych kampanii, w których uczestniczył. Dzienniki te zawierają mnóstwo detali i anegdot. Pozostawił także obszerne memuary. Jego spuścizna zawiera: „"Mémoires sur les guerres de la première coalition, 1792–1793”, „Mémoires de Langéron, générale d’infanterie dans l’armée russe. Campagnes de 1812, 1813 et 1814”, „Journal inédit de la campagne de 1805"” i "Zapiski Grafa Łanżerona. Wojna s Turcyjej w 1806–1812".
Langeron i Puszkin.
Przebywający na zesłaniu Aleksander Puszkin bywał w domu Langerona. Według wydawcy czasopisma „Rosyjskie archiwum” Piotra Bartenewa: "Langeron męczył Puszkina czytaniem swoich szkiców i tragedii. Lekkomyślność jego posuwała się do tego, że będącemu wówczas w niełasce Puszkinowi dawał do czytania listy, które za caratu Pawła I otrzymywał od przyszłego imperatora Aleksandra I". Przyjacielskie stosunki Puszkina i Langerona nie skończyły się wraz z wyjazdem hrabiego z Odessy w maju 1824 i utrzymywały się w Petersburgu.
Puszkin znał żonę Langerona Elżbietę i jego nieślubnego syna Teodora Andrault. Za niego wyszła za mąż w 1840 Anna Olenina, z którą bezskutecznie chciał się żenić 12 lat wcześniej sam poeta.
Rodzina.
Langeron był trzykrotnie żonaty:
Z Anielą Dzierżanowską miał nieślubnego syna Fiodora (1804–1885), który został prezydentem Warszawy.
Uwaga: źródła różnią się co do tego, kto był matką Diany i Fiodora – Natalia Trubecka czy Aniela Dzierżanowska.

</doc>
<doc id="1029243" url="https://pl.wikipedia.org/wiki?curid=1029243" title="Alexandre Andrault Langéron">
Alexandre Andrault Langéron



</doc>
<doc id="1029244" url="https://pl.wikipedia.org/wiki?curid=1029244" title="Witold Chrzanowski (polityk)">
Witold Chrzanowski (polityk)

Witold Chrzanowski (ur. 30 lipca 1959 w Pułtusku) – polski polityk, samorządowiec, rolnik, poseł na Sejm X kadencji.
Życiorys.
Ukończył w 1983 studia na Akademii Rolniczo-Technicznej w Olsztynie, po których pracował w rolnictwie. Był radnym Rady Narodowej Miasta i Gminy w Pułtusku. Sprawował mandat posła na Sejm kontraktowy z listy Zjednoczonego Stronnictwa Ludowego z okręgu ciechanowskiego. Po rozwiązaniu ZSL przystępował do Polskiego Stronnictwa Ludowego „Odrodzenie” i Polskiego Stronnictwa Ludowego. W latach 90. został powołany na stanowisko wicedyrektora Wojewódzkiego Urzędu Pracy w Warszawie, w 2002 został kierownikiem Powiatowego Urzędu Pracy w Pułtusku.
W 2002 wybrano go do sejmiku mazowieckiego (w latach 2005–2006 był jego wiceprzewodniczącym), w 2006, 2010 i 2014 uzyskiwał mandat na następne kadencje. Został prezesem zarządu powiatowego Polskiego Stronnictwa Ludowego w Pułtusku. W 2018 bez powodzenia kandydował do rady powiatu pułtuskiego.

</doc>
<doc id="1029245" url="https://pl.wikipedia.org/wiki?curid=1029245" title="Alexandre Andrault Langeron">
Alexandre Andrault Langeron



</doc>
<doc id="1029247" url="https://pl.wikipedia.org/wiki?curid=1029247" title="Oblężenie Krakowa (1587)">
Oblężenie Krakowa (1587)

Oblężenie Krakowa (1587) – trwało od 14 października do 29 listopada 1587 roku. Po podwójnej elekcji Zygmunta Wazy (19 sierpnia) i arcyksięcia Maksymiliana Habsburga (22 sierpnia) austriacki pretendent próbował siłą dochodzić swych roszczeń. Obroną miasta i zamku kierował hetman Jan Zamoyski, a generalny szturm w dniu 24 listopada został odparty.

</doc>
<doc id="1029248" url="https://pl.wikipedia.org/wiki?curid=1029248" title="Mój dom (utwór)">
Mój dom (utwór)

"Mój dom" – utwór rozpoczynający płytę "Mój dom", mylnie kojarzony był powszechnie z utworem "We care a lot" Faith No More. Jest drugim co do najkrótszych utworów znajdujących się na płycie, trwa bowiem 2 minuty i 35 sekund. Krótszy jest tylko utwór "Twój cały świat" (1:17). Autorem tekstu oraz kompozytorem utworu jest gitarzysta zespołu, Kuba Płucisz. Utwór ma dość toporne hardrockowe brzmienie połączone z melodyjną solówką gitarową w wykonaniu gitarzysty Piotra Łukaszewskiego. Od tytułu utworu, zaczerpnięto nazwę dla CD.
Pierwsze zarysy brzmieniowe utworu pojawiały się już na próbach zespołu w 1990 roku, kiedy to zespół odbywał próby w warszawskim studiu S-4. Pierwotny riff przyniósł gitarzysta Kuba Płucisz. Kolejne modyfikacje dotyczyły tekstu. Muzycy szlifowali go w studiu S-4 podczas sesji nagraniowej do albumu "Mój dom" w kwietniu 1991 roku.
Tekst utworu jest krótką refleksyjną opowieścią na temat życia w Polsce w pierwszej połowie lat 90. Tekst opowiada o problemach i kolejkach po pracę, o szarej rzeczywistości jaka wtedy panowała w kraju. Utwór stał się w tamtym okresie jednym z największych przebojów radomskiej formacji, oraz swoistym "Hymnem pokolenia pierwszej połowy lat 90." W utworze tym, podobnie jak i później ("Znamię"), wokalista grupy, Artur Gadowski śpiewa w konwencji rapowanej.
Zespół wystąpił z tym utworem podczas swojego debiutanckiego występu na Festiwalu w Jarocinie w sierpniu 1991 roku. Kompozycja została zagrana także podczas dwóch następnych wizyt zespołu na tym festiwalu.
Utwór bardzo często był grany przez zespół na koncertach akustycznych, m.in. został zagrany na koncercie "Bez prądu" w studiu Polskiego Radia Łódź w kwietniu 1994 roku, oraz na koncercie "Dwa światy" w Filharmonii Pomorskiej w Bydgoszczy w maju 1994 roku, pod batutą Grzegorza Daronia.
Kompozycja znalazła się także na dwóch składankach koncertowych zespołu z 1993 oraz 2004 roku, gdzie odpowiednio na pierwszej trwa 2 minuty i 21 sekund, oraz na drugiej 3 minuty i 37 sekund. Utwór został także zagrany na specjalnym koncercie zespołu, który się odbył 24 czerwca 2002 roku w studiu Programu III Polskiego Radia im. Agnieszki Osieckiej. Utwór "Mój dom" został zagrany także podczas koncertu grupy, który się odbył na "Muzycznej Scenie Empiku" w październiku 2007 roku w Warszawie.
"Mój dom" znalazł się także na płycie z serii "25 lat listy przebojów Trójki", która zawiera największe przeboje 1991 roku.
Piosenka jest do dziś regularnie grana przez zespół na koncertach i mimo upływu wielu lat, wciąż porywa tłumy fanów na koncertach. Od 2003 roku, przed każdym wykonaniem utworu "Mój dom", zespół gra krótkie przygrywki góralskie.
Mój dom na koncertach.
Tytułowy utwór, jako pierwszy z płyty był promowany na koncertach, oraz na listach przebojów. Utwór regularnie pojawiał się na koncertach począwszy od 1991 a skończywszy na 1995 roku. W międzyczasie został m.in. 3-krotnie zagrany na Festiwalu w Jarocinie, oraz Festiwalu "Odjazdy". Wszedł także w skład koncertowej płyty "IRA Live" z grudnia 1993 roku. Po zawieszeniu działalności przez zespół, utwór sporadycznie pojawiał się na koncertach solowych Gadowskiego, przeważnie na wyraźne naleganie ze strony fanów. Grany był regularnie podczas koncertów grupy w USA oraz Kanadzie w 2001 roku. Od momentu reaktywacji grupy, utwór ponownie grany jest regularnie na każdym koncercie zespołu.
Teledysk.
Do utworu powstał również teledysk, został nakręcony przez firmę LUZ, która sfinansowała nakręcenie tego clipu. Teledysk do tego utworu, był pierwszym jaki powstał do utworów z płyty "Mój dom". Reżyserem clipu była firma LUZ. Teledysk był bardzo często puszczany w programach o tematyce rockowej, m.in. "Clipol" oraz "Rock Noc". W powstaniu teledysku do utworu pomagał zespołowi Kuba Wojewódzki. Teledysk przedstawia zespół, występujący w kowbojskich butach.
Artur Gadowski o utworze "Mój dom":
"Kiedy powstawała ta piosenka byliśmy pełni nadziei. Wydawało się, że u każdego w chacie będzie jak u Carringtonów. Zmiany skończyły się na tym że nie ma już szarych ulic. Jest bardziej kolorowo, ale kolejki po pracę tworzą się dalej."
Twórcy.
IRA
Produkcja

</doc>
<doc id="1029251" url="https://pl.wikipedia.org/wiki?curid=1029251" title="Alexandre Andrault de Langéron">
Alexandre Andrault de Langéron



</doc>
<doc id="1029253" url="https://pl.wikipedia.org/wiki?curid=1029253" title="Monastyr (rejon tołoczyński)">
Monastyr (rejon tołoczyński)

Monastyr (biał. "Манасты́р") – wieś na Białorusi w rejonie tołoczyńskim obwodu witebskiego. We wsi znajduje się ruina cerkwi Św. Trójcy z 1890.

</doc>
<doc id="1029258" url="https://pl.wikipedia.org/wiki?curid=1029258" title="Dámaso Alonso">
Dámaso Alonso

Dámaso Alonso y Fernández de las Redondas (ur. 22 października 1898 w Madrycie, zm. 25 stycznia 1990, tamże) - hiszpański poeta, filolog i krytyk literacki. Członek Hiszpańskiej Akademii Królewskiej. 
Życiorys.
Prawo i literaturę studiował w Madrycie, gdzie był uczniem Ramóna Menéndeza Pidala. Od 1923 do 1926 wykładał literaturę hiszpańską w madryckim Ośrodku Studiów Historycznych. W latach 1933-1939 był wykładowcą Uniwersytetu w Walencji, a od 1939 w Madrycie. Niezależnie od tego wykładał też na uniwersytetach amerykańskich, w Berlinie i Cambridge. W 1948 został członkiem Akademii Hiszpańskiej.
Chociaż we wczesnych latach należał do Pokolenia 27, jego największe dzieła powstały w latach 40. XX wieku. Znawca i komentator twórczości Luisa de Góngory y Argote. Tworzył poezje refleksyjne, studia o poezji hiszpańskiej i eseje. W 1978 roku otrzymał Nagrodę Cervantesa.
Główne prace.
Prace poetyckie
Prace filoloficzne

</doc>
<doc id="1029259" url="https://pl.wikipedia.org/wiki?curid=1029259" title="Zdzisław Domański">
Zdzisław Domański

Zdzisław Kazimierz Domański (ur. 6 czerwca 1943 w Kłodawie) – polski ogrodnik i polityk, samorządowiec, rolnik, poseł na Sejm X i I kadencji.
Życiorys.
Od 1965 prowadził indywidualne gospodarstwo ogrodnicze. Ukończył w 1971 Technikum Ogrodnicze w Powierciu. Sprawował mandat radnego Wojewódzkiej Rady Narodowej w Koninie, a także mandat posła na Sejm X kadencji w okręgu konińskim z ramienia Zjednoczonego Stronnictwa Ludowego (po jego rozwiązaniu działał w Polskim Stronnictwie Ludowym „Odrodzenie”) oraz I kadencji z listy Polskiego Stronnictwa Ludowego, z okręgu konińsko-sieradzkiego. Pełnił też funkcję burmistrza gminy Kłodawa, w 2006 nie został ponownie wybrany. Uzyskał jednocześnie mandat radnego rady powiatu kolskiego, w której objął stanowisko wiceprzewodniczącego. Ponownie wybierany w 2010 i w 2014.
W 1984 odznaczony Srebrnym Krzyżem Zasługi.

</doc>
<doc id="1029260" url="https://pl.wikipedia.org/wiki?curid=1029260" title="EVP">
EVP

EVP "(Electronic Voice Phenomena)" – dźwięki zarejestrowane w postaci nagrań, zarówno cyfrowe jak i analogowe, o niezidentyfikowanym źródle i pochodzeniu. Są to mniej lub bardziej zniekształcone głosy ludzkie, wypowiadające pojedyncze słowa lub krótkie frazy. Zdarzały się również przypadki rejestracji dłuższych przekazów.
Badacze tego zjawiska, którzy wierzą w jego paranormalne pochodzenie, zakładają możliwość, że są to głosy osób zmarłych, przekazy psychiczne od samych badaczy, bądź też przekazy od inteligentnych istot niebędących ludźmi. Inni starają się wykazać, iż zjawisko to ma źródło całkowicie naturalne, brane są pod uwagę takie możliwości jak modulacja skrośna, interferencja od nadajników radiowych, oraz pareidolia – dążenie człowieka do odnajdywania znajomych sygnałów w bodźcach całkowicie losowych.
Termin EVP pojawił się po raz pierwszy w latach 70. po określeniu "Raudive Voices". To wcześniejsze określenie ma związek z Dr. Konsantinem Raudive, który w 1970 roku opublikował książkę o tym zjawisku pt. "Breakthrough".
Historia.
Istnieje powszechne przekonanie, że pierwszym badaczem EVP był Thomas Edison. W latach 20. stwierdził on w wywiadzie, że pracuje nad urządzeniem umożliwiającym kontakt z osobami zmarłymi i informację tę podało wiele czasopism. Jednak kilka lat później oficjalnie przyznał, że był to tylko żart w stosunku do dziennikarza prowadzącego ten wywiad.
Przed 1980.
Attila von Szalay był pierwszym człowiekiem oficjalnie uważającym, że zarejestrował głosy umarłych. Szalay wykonał sesje nagraniowe z Raymondem Baylessem na specjalnie przeznaczonym do tego oprzyrządowaniu, składającym się z mikrofonu umieszczonego w dźwiękoszczelnej kabinie, podłączonego do magnetofonu i głośnika. Na nagraniach znaleziono wiele dźwięków, które nie były słyszalne ani bezpośrednio podczas nagrywania, ani też przez podłączony do aparatu głośnik. Dodatkowo wiele z tych dźwięków zarejestrowało się wtedy, gdy w pomieszczeniu nie było w ogóle nikogo. Uznał więc, że zarejestrowane na taśmie głosy są głosami zmarłych. Praca ta została opublikowana w 1959 roku. Bayless napisał potem książkę wydaną w 1979 roku pt. "Phone Calls From the Dead" (Telefony od zmarłych).
W 1959 roku szwedzki producent filmowy Friedrich Jürgenson zarejestrował podczas nagrywania śpiewów ptaków zniekształcony głos mężczyzny mówiącego po norwesku. Zainspirowany tym doświadczeniem wykonał całą serię nagrań, na których – jak twierdzi – usłyszał głos swojej zmarłej matki.
Psycholog Konstantin Raudive, współpracujący z Jürgensonem, wykonał ok. 100 tys. podobnych nagrań, część z nich była prowadzona w laboratorium odizolowanym od fal elektromagnetycznych, aby wykluczyć możliwość przypadkowej detekcji sygnału radiowego. Nagrania zawierały łatwo identyfikowalne słowa. Celem obiektywnego potwierdzenia przekazów, nagrania oceniali niezależni słuchacze, bez jakiejkolwiek sugestii co do ich treści.
Od czasu publikacji nagrań, oryginalne ich interpretacje zostały poddane krytyce jako wysoce subiektywne, zwrócono uwagę również na to, że na zadawane podczas sesji nagraniowej "pytania" (które badacze EVP często "zadają" źródłu głosu) nagrane "odpowiedzi" nie miały w ogóle sensu.
Po 1980.
W roku 1980 William ONeil skonstruował elektroniczne urządzenie nazwane "The Spiricom". Podobno zostało ono skonstruowane według specyfikacji otrzymanej telepatycznie przez ONeila od George Müllera, zmarłego 6 lat wcześniej. ONeil twierdził na konferencjach prasowych, że był w stanie przeprowadzać dwustronną komunikację z duchami zmarłych. Specyfikacja udostępniona została publicznie, jednakże nie jest znany przypadek, aby to doświadczenie ktokolwiek skutecznie powtórzył.
W 1982 roku Sarah Estep założyła "American Association of Electronic Voice Phenomena" (AA-EVP). Rozpoczęła swoje badania w 1976 i – jak twierdzi – zarejestrowała setki przekazów od zmarłych przyjaciół, krewnych i innych osób, włączając w to wymienionego wyżej Konstantina Raudive, Beethovena, oraz istoty pozaziemskie.
W marcu 2003 roku, Alexander MacRae przeprowadził nagrania poprzez podłączenie osoby do specjalnego, skonstruowanego przez siebie urządzenia nazywanego ALPHA. MacRae wykazywał, że ALPHA potrafi zamienić odpowiedź skórno-galwaniczną organizmu ludzkiego w sygnał zbliżony do mowy. Nagrania zostały pozytywnie zidentyfikowane przez niezależnych niewtajemniczonych słuchaczy i wszyscy identyfikowali je jako autentyczne głosy o nieznanym pochodzeniu, których źródła nie można wyjaśnić naukowo.
Współcześnie.
Badania nad EVP są tematem setek stron internetowych, forów dyskusyjnych, istnieje sporo narodowych lub międzynarodowych grup badawczych. Rozwój techniki umożliwił wielu badaczom użycie przenośnych cyfrowych urządzeń nagrywających.
Badacze dzielą się obecnie na typowych „poszukiwaczy duchów” (np. "International Ghost Hunters Society" prowadzi bibliotekę nagrań „głosów duchów”, zawierającą już ponad 1000 wyselekcjonowanych plików), oraz sceptycznych badaczy samego zjawiska EVP i zbliżonych fenomenów, (tzw. "instrumental transcommunication").
Wśród badaczy są również zadeklarowani "surwiwaliści", czyli wierzący w możliwość obustronnego kontaktu ze zmarłymi tą techniką, a EVP traktują jako jeszcze jedną metodę typowego „wywoływania duchów”.
Hipotezy naturalistyczne.
Aktualnie nie istnieją żadne „oficjalne” prace naukowe potwierdzające paranormalne wyjaśnienia EVP, istnieją jednak prace starające się wyjaśnić EVP naturalistycznie, np. jako:
Technika rejestracji EVP.
Badania nad EVP polegają najczęściej na nagrywaniu wielu godzin ciszy (z mikrofonu lub mikrofonów ustawionych w cichym, wytłumionym pomieszczeniu), a następnie szukaniu w tej ciszy dźwięków przypominających zniekształcone głosy ludzkie. W dobie komputerów nagrania wykonuje się najczęściej cyfrowo, a następnie ogląda wizualizację plików, wyłapując i odsłuchując fragmenty przewyższające przeciętny poziom nagrania.

</doc>
<doc id="1029262" url="https://pl.wikipedia.org/wiki?curid=1029262" title="Semestr">
Semestr

Semestr (z łac. "semestris" od "sex" = sześć + "mensis" = miesiąc) – wyodrębniony okres w roku akademickim lub szkolnym. W Polsce jest to najczęściej połowa tego roku.
Dawniej (do lat siedemdziesiątych XX wieku) rok szkolny był dzielony na okresy, które w ciągu roku były cztery. Trwały one po około 2,5 miesiąca. Po zakończeniu I i III okresu następowało rozpoczęcie okresów II i IV (nie przysługiwały ferie między nimi), a przerwa przysługiwała jedynie między II i III okresem.
Na koniec semestru wystawiane były oceny (w szkołach) lub organizowane kolokwia i egzaminy (w szkołach wyższych) pozwalające na zaliczenie materiału przerabianego podczas tego okresu (tzw. zaliczenie semestru).

</doc>
<doc id="1029263" url="https://pl.wikipedia.org/wiki?curid=1029263" title="Black Mesa">
Black Mesa

Miejsca w Stanach Zjednoczonych:
W literaturze:
Gry komputerowe:
Fikcyjne lokacje:

</doc>
<doc id="1029264" url="https://pl.wikipedia.org/wiki?curid=1029264" title="Universidad San Martín de Porres">
Universidad San Martín de Porres



</doc>
<doc id="1029266" url="https://pl.wikipedia.org/wiki?curid=1029266" title="Epidendrozaur">
Epidendrozaur

Epidendrozaur ("Epidendrosaurus ninchengensis") – rodzaj teropoda z grupy maniraptorów, z rodziny Scansoriopterygidae.
Długość ciała ok. 12–15 cm, wysokość ok. 5 cm, ciężar ok. 100 g. Cechą nietypową tego dinozaura jest niezwykle wydłużony trzeci palec na każdej z kończyn przednich, przy normalnych wymiarach pozostałych dwóch palców.
Opis.
Epidendrozaur to rodzaj niezwykłego ptakopodobnego maniraptora znanego z Chin. Jest jednym z najmniejszych znanych obecnie dinozaurów, lecz być może nie jest klasycznym dinozaurem, lecz ptakiem. Nazwa rodzajowa znaczy „nadrzewny jaszczur” (z greckiego epi – „na”, dendron – „drzewo” i sauros – „jaszczur”. Natomiast epitet gatunkowy odnosi się do miejsca znalezienia – Ningcheng. W przeciwieństwie do piskląt współczesnych ptaków, u epidendrozaura kończyny tylne są krótsze od przednich, przypuszcza się więc, że przednie odgrywały ważną rolę w poruszaniu się zwierzęcia, nawet na wczesnym stadium rozwoju osobniczego. Inne szczegóły anatomiczne wzmacniają teorię nadrzewności. Jego stopa przypomina te znane z prymitywnych ptaków – "Cathayornis" i "Longipteryx". W jego stopie paluch był odwrócony, a ogon był krótki i usztywniony, służył prawdopodobnie jako oparcie podczas wspinaczki, jak u współczesnych dzięciołów. Niezwykła jest budowa kończyn przednich, które wskazują na przystosowanie do nadrzewnego trybu życia – trzeci palec jest bardzo wydłużony i stanowi dwukrotność długości drugiego. Przypuszcza się, że pisklęta epidendrozaura były lepiej przystosowane do wdrapywania się po gałęziach niż współczesnego hoacyna. Według innej teorii, dinozaur ten mógł wydłubywać owady z trudno dostępnych miejsc, np. spod kory, jak dzisiejsze palczaki.
Czerkas i Yuan wysunęli hipotezę, na podstawie badań "Scansoriopteryx", że u dorosłych osobników pióra były dobrze rozwinięte i służyły do lotu ślizgowego. Wykluczyli oni możliwość aktywnego lotu. Istnieją także teorie, że między palcami znajdowała się błona niczym u nietoperzy, jednak nie znaleziono jej odcisków. Jak inne maniraptory epidendrozaur ma półksiężycowego kształtu kość w nadgarstku, która umożliwiała „ptasie” ruchy kończyny. Ogon jest stosunkowo długi i na jego końcu znajduje się romboidalna struktura zbudowana z piór. "Epidendrosaurus" jest bardziej prymitywny od "Archaeopteryx", jego odkrycie wspiera tezę, że ptaki pochodzą od małych, nadrzewnych form.
Problem synonimizowania z "Scansoriopteryx".
"Epidendrosaurus" należy do rodziny Scansoriopterygidae, którą tworzy wraz z rodzajem skansoriopteryks, które są do siebie bardzo podobne i przez wielu uważane za synonimy. Oba pochodzą z tej samej formacji geologicznej. Poza tym nie znaleziono innych bliskich krewnych obu dinozaurów (lub już ptaków). Kwestia synonimizowania obu rodzajów jest ciekawym przykładem działania zasad nazywania zwierząt, którymi zajmuje się Międzynarodowa Komisja Nomenklatury Zoologicznej (International Commission on Zoological Nomenclature). Status nazwy "Epidendrosaurus" jest niepewny. Typowa skamieniałość "Epidendrosaurus" została opisana online kilka miesięcy przed bardzo podobnym "Scansoriopteryx" i została opublikowana drukiem po opisaniu skansoriopteryksa. Oba dinozaury są tak podobne, że prawdopodobnie tworzą jeden rodzaj, w związku z czym nazwa nadana wcześniej opisanemu rodzajowi ma pierwszeństwo. I tutaj powstaje problem – bowiem niejasny jest status nazw opublikowanych drogą internetową. ICZN ustanowiła poprawkę do kodeksu w świetle której pierwszeństwo ma nazwa "Epidendrosaurus", jeżeli zostanie ona uchwalona. Jak na razie, "Epidendrosaurus" jest starszym synonimem według Kevina Padiana, a młodszym według Alana Feduccii.
Wiek epidendrozaura.
Datowanie warstw, w których znaleziono epidendrozaura jest niepewne – w każdym razie mieścił się w przedziale od 168 Ma do 125 Ma, a więc od końca środkowej jury do wczesnej kredy. Na podstawie datowania radiometrycznego ustalono wiek warstw Daohugou na środkową jurę (od 168 Ma) do późnej jury (164–152 Ma). W badaniach biostratygraficznych (uwzględniających płazy ogoniaste jako skamieniałości przewodnie) stwierdzono wiek pokładów na około 164–158 Ma. Badania innych skamieniałości z tego obszaru wskazują na nieco późniejszy okres – przełom jury i kredy (około 150–140 Ma), a więc czas, w którym występował "Archaeopteryx". Jednak inne badania ustalają wiek skał na tylko nieznacznie wcześniejszy od formacji Yixian (datowanej na ok. 130–120 Ma).

</doc>
<doc id="1029270" url="https://pl.wikipedia.org/wiki?curid=1029270" title="Zofia Wilczyńska (polityk)">
Zofia Wilczyńska (polityk)

Zofia Wilczyńska (ur. 24 maja 1942 w Wodniku w województwie wołyńskim) – polska polityk, nauczycielka, posłanka na Sejm X, II, III i IV kadencji.
Życiorys.
W 1978 ukończyła studia na Wydziale Pedagogicznym Wyższej Szkoły Pedagogicznej w Słupsku. Od 1963 pracowała jako nauczycielka, w latach 1974–1993 była dyrektorem przedszkola w Połczynie-Zdroju. Zasiadała w Powiatowej Radzie Narodowej w Świdwinie (1964–1974). Przez wiele lat zasiadała w kierownictwie Polskiego Towarzystwa Turystyczno-Krajoznawczego, była również przewodniczącą Zarządu Miejskiego Ligi Kobiet Polskich w Połczynie-Zdroju.
W 1976 wstąpiła do Polskiej Zjednoczonej Partii Robotniczej, do której należała do jej rozwiązania. W latach 1989–1991 pełniła funkcję posła na Sejm X kadencji z okręgu szczecineckiego, w trakcie kadencji wstąpiła do Poselskiego Klubu Pracy. W 1993, 1997 i 2001 uzyskiwała ponownie mandat poselski w okręgach koszalińskich: nr 20 i nr 40. Przez trzy kadencje reprezentowała Sojusz Lewicy Demokratycznej (z przerwą od maja do września 2004, gdy zasiadała w klubie Unii Pracy). W 2005 nie ubiegała się o reelekcję. W wyborach samorządowych w 2006 bezskutecznie kandydowała na radną powiatu świdwińskiego.

</doc>
<doc id="1029271" url="https://pl.wikipedia.org/wiki?curid=1029271" title="Nadzieja (utwór Iry)">
Nadzieja (utwór Iry)

"Nadzieja" – ballada rockowa pochodząca z albumu "Mój dom". Utwór trwa 3 minuty i 37 sekund, został zamieszczony na siódmym miejscu na krążku. Utwór jest jednym z krótszych utworów znajdujących się na płycie. Krótsze są tylko "Mój dom" (2.35), "Spadam" (3.35) oraz "Twój cały świat" (1.17). Autorem tekstu jest Leszek Mróz.
Tekst utworu opowiada o ludziach którzy mają wszystko, pieniądze, sławę, ale nie mają tej najważniejszej rzeczy która jest potrzeba w życiu, mianowicie nadziei. Brzmienie utworu utrzymane jest w balladowo-rockowej tonacji, połączonej z solówką gitarową. Kompozytorem utworu jest gitarzysta, Piotr Łukaszewski. W utworze tym na fortepianie zagrał perkusista grupy, Wojciech Owczarek.
"Nadzieja" stała się oficjalnym hymnem akcji charytatywnej WOŚP w 1993 roku, na której to zespół wystąpił w warszawskim klubie "Stodoła". Utwór był grany także na wszystkich koncertach jakie zespół odbył w styczniu 1993 roku, w ramach specjalnej trasy koncertowej dla WOŚP wraz z Proletaryatem oraz Kobranocką.
Utwór grany był także na koncertach akustycznych. Został wykonany wraz z wokalistą Proletaryatu Tomaszem Olejnikiem, 23 kwietnia 1994 roku, na koncercie "Bez prądu", który grupa zagrała w studiu polskiego radia Łódź.
"Nadzieja" znalazła się także na obu koncertowych płytach zespołu, gdzie odpowiednio na pierwszej z nich trwa 4 minuty i 36 sekund, oraz na drugiej, gdzie trwa aż 13 minut i 9 sekund. Na drugim z tych koncertów została wykonana w duecie z Piotrem Lato, a na gitarze akustycznej zagrał gościnnie Zbigniew Hołdys. Utwór pojawił się także na urodzinowym koncercie zespołu zagranym w październiku 2006 roku w krakowskim klubie "Studio".
Utwór "Nadzieja" jest jednym z najpopularniejszych utworów w dorobku grupy. Grany jest regularnie na każdym koncercie, gdzie wykonywana jest wraz z fanami. Z tym utworem wystąpiła m.in. Ewelina Flinta na Przystanku Woodstock w 2003 roku.
W 2003 roku przy okazji nagrywania debiutanckiego krążka "Przeznaczenie", wokalistka Ewelina Flinta nagrała w duecie z Arturem Gadowskim, studyjną wersję utworu, która trafiła na płytę wokalistki. W utworze na instrumentach zagrali muzycy IRA, oraz eks-gitarzysta grupy, Piotr Łukaszewski.
Utwór znalazł się na płycie "Lista Przebojów Programu III", która została wydana i zawierała największe przeboje 1992 roku.
Artur Gadowski powiedział o utworze "Nadzieja": "To znowu nie mój tekst, a szkoda, bo piękny. Jak cała piosenka zresztą. Lubię utwory, które mogą być śpiewane tysiącem gardeł przez publiczność. Wtedy czuję prawdziwy kontakt z ludźmi, czuję, że wszyscy jesteśmy razem. Nie ma podziału my - muzycy, oni - publiczność, jesteśmy jednością".
Teledysk.
Do utworu został również nakręcony przez firmę LUZ teledysk, którego premiera telewizyjna nastąpiła w 1992 roku. Teledysk bardzo często gościł w programach poświęconych tematyce rockowej, m.in. "Rock Noc" oraz "Clipol". Obecnie teledysk jest niedostępny.
Twórcy.
IRA
Produkcja

</doc>
<doc id="1029272" url="https://pl.wikipedia.org/wiki?curid=1029272" title="Jack Hobbs">
Jack Hobbs

Jack Hobbs (ur. 18 sierpnia 1988 w Portsmouth) – angielski piłkarz występujący na pozycji obrońca w angielskim klubie Nottingham Forest. Były reprezentant Anglii do lat 19.
Kariera.
Pierwszym klubem Hobbsa był Spalding Athletic. Wkrótce zdecydował się odejść z tego klubu i zasilił szeregi Lincoln City F.C. Mając zaledwie 16 lat, Hobbs zaliczył debiut w drużynie w sezonie 2004/2005 wchodząc z ławki na trzy minuty przed końcem meczu, w zremisowanym spotkaniu drugiej ligi angielskiej pomiędzy Lincoln City i Bristol Rovers.
Latem 2005 roku, 1 sierpnia podpisał wstępną umowę z Liverpoolem. W końcu 18 sierpnia, w dniu swoich siedemnastych urodzin Hobbs podpisał trzyletni kontrakt z Liverpoolem, stając się siódmym zakupem hiszpańskiego trenera, Rafaela Beníteza. Debiut w rezerwach zaliczył tuż przed podpisaniem kontraktu w lokalnych mini-derbach pomiędzy Liverpoolem a Everton F.C. Młody obrońca grał w sezonie 2005/06 jako środkowy obrońca w prowadzonych przez Paco Herrerę rezerwach. Hobbs został także kapitanem drużyny po odejściu na wypożyczenie do Tranmere Rovers F.C. dotychczasowego kapitana Davida Ravena. Hobbs odgrywał ważną rolę w drużynie i pomógł jej zdobyć FA Youth Cup w meczu przeciwko Manchester City w sezonie 2005/06 i ponownie w sezonie 2006/07 przeciwko Manchester United, kiedy to młodzieżowcy zwyciężyli w rzutach karnych. 28 kwietnia 2007 Hobbs zadebiutował w pierwszej drużynie Liverpoolu w meczu Premiership przeciwko Portsmouth na Fratton Park.

</doc>
<doc id="1029273" url="https://pl.wikipedia.org/wiki?curid=1029273" title="Shane Filan">
Shane Filan

Shane Steven Filan (ur. 5 lipca 1979 w Sligo) – irlandzki piosenkarz, lider irlandzkiego boysbandu Westlife.
Życiorys.
Dzieciństwo i edukacja.
Shane Filan urodził się 5 lipca 1979 roku w Sligo jako najmłodsze z siedmiorga dzieci Mei i Petera Filan. Ma trzy siostry (Denise, Yvonne, Mairead) i trzech braci (Finbarra, Petera, Liama). Uczęszczał do szkół: Scoil Fatimie, St John’s Primary i Summer Hill College. W młodości często pracował jako kelner w lokalu prowadzonym przez jego rodziców.
Życie prywatne.
28 grudnia 2003 roku Shane wziął ślub z Gillian Walsh. Mają córkę Nicole Rose (ur. 23 czerwca 2005) i dwóch synów: Patricka Michaela (ur. 15 września 2008) i Shane’a Petera (ur. 22 stycznia 2010).

</doc>
<doc id="1029274" url="https://pl.wikipedia.org/wiki?curid=1029274" title="Aleksander Langeron">
Aleksander Langeron



</doc>
<doc id="1029276" url="https://pl.wikipedia.org/wiki?curid=1029276" title="Wojciech Zieliński (chemik)">
Wojciech Zieliński (chemik)

Wojciech Zieliński (urodzony 5 października 1938 r. w Rudzie Śląskiej) – chemik, profesor i rektor Politechniki Śląskiej.
Mieszka i pracuje w Gliwicach. Absolwent Politechniki Śląskiej. Od 1962 r. pracuje na Wydziale Chemicznym w Instytucie Chemii i Technologii Organicznej, kolejno na stanowiskach: asystenta (od 1962), adiunkta (od 1968), docenta (1985), profesora nadzwyczajnego (1991), profesora zwyczajnego (2000). Jego zainteresowania naukowe i znaczące osiągnięcia w tym zakresie dotyczą chemii organicznej, a w szczególności badań nad syntezą związków heterocyklicznych o potencjalnej aktywności biologicznej (leki, pestycydy). Jest autorem ponad 150 publikacji i 19 patentów oraz wielu opracowań niepublikowanych, realizowanych na potrzeby przemysłu. Ma uznaną pozycję w środowisku naukowym, będąc wybranym członkiem prezydium Rady Naukowej Instytutu Przemysłu Organicznego w Warszawie (od 1992 r.), RN Centrum Polimerów PAN (od 1998 r.), RN Zakładu Karbochemii PAN (od 1998 r.), aktualnie Centrum Materiałów Polimerowych i Węglowych PAN, członkiem Komitetu ds. Pestycydów PAN, Komitetu PAN w Katowicach oraz Polskiego Komitetu Normalizacyjnego ds. Pestycydów. Recenzował liczne prace doktorskie – w tym zagraniczne – i habilitacyjne, oraz wnioski na tytuł profesora. Współpracuje także z redakcją czasopisma Polish Journal of Applied Chemistry, recenzując liczne prace z zakresu chemii i technologii organicznej. Współpracuje z wieloma ośrodkami naukowymi w kraju i za granicą. Ma bardzo dobre kontakty z przemysłem, będąc wieloletnim konsultantem w P.P.H. POCh w Gliwicach i utrzymując ścisłe kontakty z przedsiębiorstwami produkującymi środki ochrony roślin. Wdrożył kilkanaście technologii.
Pełnił z wyboru przez kilka kadencji funkcje zastępcy dyrektora (1981–1991) i dyrektora Instytutu Chemii i Technologii Organicznej Politechniki Śląskiej (1991–1997). W latach 1996–2002 pełnił funkcję prorektora ds. dydaktyki Politechniki Śląskiej, a następnie w latach 2002–2008 – rektora Politechniki Śląskiej. W tym czasie rozwinął szeroką działalność międzynarodową w dziedzinie edukacji. Jest w komitecie sterującym cyklicznej międzynarodowej konferencji edukacji inżynierskiej (ICEE), utworzył międzynarodową sieć na rzecz edukacji inżynierskiej i badań (iNEER) i jest w jej władzach (iNEER Board), jest członkiem Rady w Internationales Hochschulinstitut Zittau (Niemcy), a od 2006 r. jest jej prezydentem. Działał w Konferencji Prorektorów ds. Kształcenia Uczelni Technicznych, będąc między innymi inicjatorem powstania Komisji Akredytacyjnej Uczelni Technicznych, której był członkiem.
Za swoją działalność naukową, dydaktyczną i organizacyjną był wielokrotnie wyróżniony nagrodami Ministra. Był odznaczony Medalem Komisji Edukacji Narodowej, Złotym Krzyżem Zasługi, Krzyżem Kawalerskim i Oficerskim Orderem Odrodzenia Polski oraz wieloma odznaczeniami branżowymi i okolicznościowymi. W październiku 2008 roku otrzymał tytuł Doktora Honoris Causa Politechniki Lwowskiej.

</doc>
<doc id="1029277" url="https://pl.wikipedia.org/wiki?curid=1029277" title="Brovaria">
Brovaria



</doc>
<doc id="1029278" url="https://pl.wikipedia.org/wiki?curid=1029278" title="Unkwillozaur">
Unkwillozaur

Unkwillozaur ("Unquillosaurus ceibalii") – teropod z grupy maniraptorów (Maniraptora). Prawdopodobnie należał do rodziny dromeozaurów
Żył w okresie późnej kredy (ok. 83-71 mln lat temu) na terenach Ameryki Południowej. Długość ciała ok. 2-3 m, wysokość ok. 1,4 m, masa ok. 40 kg. Jego szczątki znaleziono w górnych warstwy formacji Los Blanquitos w Argentynie (w okolicach miasta Salta).
Klasyfikacja.
Początkowo uznano jedyny znaleziony materiał za kość należącą do dużego, około 11-metrowego, "karnozaura". "Karnozaurami" określano kiedyś przedstawicieli dużych teropodów, obok małych "celurozaurów". Dziś ten podział uważa się za nieważny, obie grupy to obecnie podjednostki Avetheropoda, obejmujące zwierzęta różnych wielkości.
Według nowych badań teropod ten był przedstawicielem zaawansowanych maniraptorów, prawdopodobnie dromeozaurydów. Wykazuje podobieństwo do rodzaju "Unenlagia". Pewne cechy autapomorficzne kości łonowej wskazują, że "Unquillosaurus" może należeć do endemicznej linii dużych maniraptorów.

</doc>
<doc id="1029280" url="https://pl.wikipedia.org/wiki?curid=1029280" title="I Liceum Ogólnokształcące im. Józefa Wybickiego w Kościerzynie">
I Liceum Ogólnokształcące im. Józefa Wybickiego w Kościerzynie

I Liceum Ogólnokształcące im. Józefa Wybickiego w Kościerzynie – publiczne liceum ogólnokształcące o wieloletniej tradycji znajdujące się w Kościerzynie.
Mieści się przy ul. Krasickiego 2.
W I LO im. Józefa Wybickiego prowadzone są klasy z rozszerzonym programem nauczania:
Szkoła posiada:
W liceum znajduje się również biblioteka szkolna wraz z czytelnią i pracownią multimedialną, „wieczernik” ze sklepikiem szkolnym, radiowęzeł, sala gimnastyczna (18x9),
oraz boiska do piłki siatkowej, nożnej oraz koszykowej. Odbywa się dużo imprez sportowych, kulturalnych i rozrywkowych. Ponadto co miesiąc wydawana jest gazetka szkolna „Blacha”.
Historia.
Szkołę utworzono w 1875 roku. Działała ono początkowo jako niemieckie prywatne progimnazjum i mieściło się w prywatnym budynku na wysokości dzisiejszych ulic Długiej i Kościelnej. W 1889 roku władze niemieckie upaństwowiły szkołę jako Królewskie Progimnazjum w Kościerzynie. W 1894 roku szkoła otrzymuje gmach przy ulicy Strzeleckiej, dziś budynek Szkoły Podstawowej nr 2. W 1919 roku szkołę przemianowano na Państwowe Progimnazjum. Ostatnim niemieckim dyrektorem progimnazjum był dr Walter Lemme, który opuścił Kościerzynę w roku 1920. W niepodległej Polsce dzięki patriotycznej postawie mieszkańców Kościerzyny progimnazjum przejęły władze polskie i rozpoczęła się nowa karta historii szkoły średniej w sercu Kaszub.
Dnia 1 kwietnia 1920 roku dyrektorem polskim mianowano przybyłego z Krakowa Zygmunta Palisza. Centralne władze oświatowe zgodziły się na przekształcenie 1 stycznia 1922 roku dotychczasowego progimnazjum w pełną 8-letnią szkołę średnią – Gimnazjum Państwowe w Kościerzynie. W dniu 1 września 1935 roku przeniesiono szkołę do gmachu zlikwidowanego Seminarium Nauczycielskiego (obecnie mieści się tam Powiatowy Zespół Szkół nr 2). W szkole aktywne były:
W myśl ustawy o szkolnictwie w 1932 roku gimnazjum 8-letnie zostało przekształcone w 1933 roku w 4-letnie Państwowe Gimnazjum Męskie typu klasycznego, a od 1937 r. uczniowie po zdaniu "małej matury" mogli kontynuować naukę w liceum ogólnokształcącym o profilu humanistycznym. W 1934 roku patronem szkoły został Józef Wybicki. W roku szkolnym 1924/1925 uczyło się 158 uczniów, w roku szkolnym 1931/1932 – 210 uczniów.
Czas II wojny światowej był okresem tragicznych spustoszeń zarówno wśród nauczycieli, jak i wśród uczniów. Po wyzwoleniu szkoła umieszczona do 1953 roku w gmachu Seminarium Nauczycielskiego w Kościerzynie, a potem w dawnym budynku Gimnazjum przy ulicy Strzeleckiej, odradza się pod nazwą Państwowe Gimnazjum i Liceum.
Do obecnej siedziby liceum przeniosło się w 1963 roku. W 1947, w 200 rocznicę urodzin swojego patrona, szkoła wzniosła mu pomnik z tablicą pamiątkową w parku Powiatowego Zespołu Szkół nr 2. Szkołę obdarowano dwoma sztandarami. Pierwszy otrzymała 1946 r., a drugi w 1971 r. Od 1 IX 1981 do 31 VIII 1992 szkoła nosiła nazwę Zespół Szkół Ogólnokształcących w Kościerzynie. Przy liceum dziennym po 1945 roku do 1987 r. funkcjonowało Liceum Ogólnokształcące dla Pracujących. Od 1 IX 1980 do 31 VIII 1985 w murach szkoły uczyła się znaczna część uczniów Szkoły Podstawowej nr 1 w Kościerzynie. Od 1 IX 1986 do 31 VIII 1991 w Zespole Szkół Ogólnokształcących mieściło się Studium Nauczycielskie o kierunku nauczania – wychowanie przedszkolne. W 1975 r. szkoła została uhonorowana Medalem Komisji Edukacji Narodowej. Obecnie nosi nazwę I Liceum Ogólnokształcącego im. Józefa Wybickiego w Kościerzynie.
Szkołą kierowali m.in.: J. Kontek, dr Walenty Szweda, mgr Z. Sztuba, mgr Renata Niewiadomska, mgr Jacek Bandurski, mgr Mieczysław Charszla, dr Jerzy Knyba, mgr Józef Błaszkowski, mgr Ireneusz Michna. Od 1 IX 1999 r. dyrektorem był mgr Jarosław Charszla. Aktualnie(od 1 IX 2014 r.) funkcję tę pełni mgr Edyta Bławat.

</doc>
<doc id="1029282" url="https://pl.wikipedia.org/wiki?curid=1029282" title="Mury obronne w Stargardzie">
Mury obronne w Stargardzie

Mury obronne w Stargardzie – zespół fortyfikacji otaczających najstarsze części Stargardu. Ich budowę rozpoczęto po otrzymaniu praw miejskich (1243), zachowana do dziś długość obwarowań wynosi ponad kilometr. Należą do najpotężniejszych i najciekawszych zespołów obwarowań w Polsce. Rozporządzeniem Prezydenta RP z dnia 17 września 2010 mury wraz z kościołem pw. NMP zostały uznane za pomnik historii.
Historia.
Z badań archeologicznych wynika, że gród w Stargardzie istniał z pewnością już w X wieku w rejonie dzisiejszej baszty Białogłówki. Zarówno gród jak i podgrodzie, były otoczone wałami ziemno drewnianymi. Od strony północno-wschodniej oprócz wałów dostępu do grodu dodatkowo broniła rzeka Ina.
W drugiej połowie XIII wieku na mocy lokacji zarówno magdeburskiej (1243) jak i lubeckiej (1292) obwałowania ziemno-drewniane zastąpiono kamienno ceglanymi. Mury otaczały teren obecnego Starego Miasta. Ten etap budowy murów zakończono w 1298 roku. Najlepiej zachowanymi fragmentami murów z tego okresu znajdują się w okolicy bramy Pyrzyckiej. Zbudowane są one z kamieni polnych układanych warstwami i zwieńczonych cegłą. Ich wysokość sięga do 6 m.
Od początku XV wieku do połowy XVI ze względu na zagrożenie ze strony Brandenburgii oraz wprowadzenia broni palnej stare mury wymagały modernizacji. Mury podwyższono nadbudowaniem z cegły, a niektóre odcinki całkowicie przebudowano. Łączna długość wynosiła 2260 m.
W ciągu obwarowań wzniesiono 45 czatowni (trzypoziomowe dobudówki, wystające za ciąg murów), których parter stanowił arsenał, I piętro miejsce dla załogi, II piętro przeznaczone było do obserwacji i obstrzału.
W tym samym czasie prowadzono dalszą rozbudowę bram. Dobudowano do nich przedbramia (w których skąd wchodziły: gardziel, grama środkowa i barbakan). Na zewnątrz muru dostęp do miasta uniemożliwiały głębokie fosy, wały palisadowe oraz Ina. W XVI wieku Stargard należał do najlepiej obwarowanych grodów w księstwie pomorskim.
W XIX wieku mury straciły charakter obronny to też rozebrano ponad 50% obwałowań (pozostawiono kilka odcinków o łącznej długości 1040 m). Wały obniżono, zasypano fosy i utworzono na nich parki.
Baszty.
W konturze murów wzniesiono 9 baszt, służących do obrony i obserwacji przedpola, wysokość ich osiągała ponad 30 m.:
Bramy.
Oprócz baszt wjazdu do miasta strzegły bramy:
Furty.
Dla swobodniejszego wychodzenia poza mury służyły furty:
Prace renowacyjne.
Najlepiej zachowanym fragmentem murów jest odcinek przy Bramie Pyrzyckiej. Od 2008 roku trwa renowacja Bramy Młyńskiej.
W 2009 roku pojawiła się głęboka szpara w murze nad Iną. Z tego powodu odcinek muru przy arsenale czeka na renowację.

</doc>
<doc id="1029284" url="https://pl.wikipedia.org/wiki?curid=1029284" title="Jan Orkisz">
Jan Orkisz

Jan Orkisz (ur. 4 sierpnia 1954 w Zawadzie) – polski inżynier, polityk, samorządowiec, poseł na Sejm IV kadencji.
Życiorys.
Ukończył w 1980 studia na Wydziale Maszyn Górniczych Akademii Górniczo-Hutniczej w Krakowie. Ukończył również studia podyplomowe na tej uczelni w zakresie bezpieczeństwa i higieny pracy. W latach 1970–1983 należał do Związku Młodzieży Socjalistycznej. Od 1976 do rozwiązania działał w Polskiej Zjednoczonej Partii Robotniczej, był m.in. sekretarzem komitetu miejsko-gminnego w Olkuszu. Od 1972 do 1994 pracował w Olkuskiej Fabryce Naczyń Emaliowanych oraz jako kierownik w kilku przedsiębiorstwach. W latach 1994–1998 był radnym miejskim w Olkuszu, pełnił wówczas funkcję zastępcy burmistrza miasta i gminy Olkusz. W 1998 został radnym powiatu olkuskiego, do 2001 pełnił funkcję wicestarosty I kadencji.
W latach 1990–1998 należał do Socjaldemokracji Rzeczypospolitej Polskiej, był wśród założycieli tego ugrupowania. Następnie przeszedł do Unii Pracy (był wiceprzewodniczącym tej partii, później wiceprzewodniczącym jej rady krajowej, w 2016 ponownie objął funkcję wiceprzewodniczącego ugrupowania). Sprawował mandat posła na Sejm IV kadencji z ramienia koalicji SLD-UP, wybranego w okręgu krakowskim. W 2005, 2007 i 2011 bez powodzenia startował ponownie do Sejmu (jako członek UP odpowiednio z listy SDPL, LiD i SLD), a w 2014 z listy SLD-UP do Parlamentu Europejskiego. Zatrudniony jako specjalista w zakładzie opieki zdrowotnej w Olkuszu. W 2006 ponownie zasiadł w radzie powiatu olkuskiego; utrzymywał mandat w 2010, 2014 (ponownie został wówczas wicestarostą olkuskim) i 2018 (objął funkcję członka zarządu powiatu w ramach koalicji jego ugrupowania z Prawem i Sprawiedliwością). W 2019 został zatrudniony w PCPR w Olkuszu na stanowisku kierownika zespołu ds. rehabilitacji osób niepełnosprawnych. W wyborach do Parlamentu Europejskiego w tym samym roku bezskutecznie ubiegał się o mandat posła do PE z listy komitetu Lewica Razem w okręgu małopolsko-świętokrzyskim.
Żonaty z Barbarą, ma trzech synów.

</doc>
<doc id="1029285" url="https://pl.wikipedia.org/wiki?curid=1029285" title="Raków (Białoruś)">
Raków (Białoruś)

Raków (biał. Ракаў, "Rakau") – agromiasteczko na Białorusi, w obwodzie mińskim, w rejonie wołożyńskim, 36 km na zachód od Mińska.
Siedziba prawosławnego dekanatu rakowskiego i wchodzącej w jego skład parafii pw. Przemienienia Pańskiego, a także parafii rzymskokatolickiej pw. Najświętszej Maryi Panny Różańcowej i św. Dominika.
Historia.
W końcu XVIII wieku było to miasto magnackie w województwie mińskim. W okresie międzywojennym Raków był miasteczkiem granicznym na wschodniej rubieży II Rzeczypospolitej, wchodzącym w skład województwa wileńskiego; miejscowość była siedzibą wiejskiej gminy Raków. Po II wojnie światowej włączony do Białoruskiej Socjalistycznej Republiki Radzieckiej.
W latach 1907–1909 w miejscowości działało koło prowincjonalne Polskiego Towarzystwa „Oświata” w Mińsku, które zajmowało się wspieraniem polskiej edukacji.
W Rakowie urodzili się:
Zabytki.
W miasteczku istniały ponadto klasztory bonifratrów i dominikanów, a w pobliskich Nowosiółkach (w okresie międzywojennym już po radzieckiej stronie granicy) znajdował się dwór rodziny Zdziechowskich, w którym urodzili się m.in. Marian Zdziechowski i Kazimierz Zdziechowski. 
Raków był miejscem akcji książek polskiego pisarza Sergiusza Piaseckiego: "Kochanek Wielkiej Niedźwiedzicy", "Piąty etap" i "Bogom nocy równi".

</doc>
<doc id="1029286" url="https://pl.wikipedia.org/wiki?curid=1029286" title="Józef Zając (matematyk)">
Józef Zając (matematyk)

Józef Zając (ur. 14 marca 1947 w m. Potok-Stany Kolonia Trzecia) – polski matematyk, nauczyciel akademicki, doktor habilitowany nauk matematycznych, rektor Państwowej Wyższej Szkoły Zawodowej w Chełmie w latach 2001–2016, senator VIII, IX i X kadencji.
Życiorys.
W 1973 ukończył studia na Wydziale Matematyki, Fizyki i Chemii Uniwersytetu Marii Curie-Skłodowskiej w Lublinie. Od 1973 do 1996 pracował w Instytucie Matematyki Polskiej Akademii Nauk. W 1977 na podstawie rozprawy "Parametryzacja pełnej klasy odwzorowań Teichmullera w pierścieniu" uzyskał stopień naukowy doktora. Habilitował się w 1994 w oparciu o pracę zatytułowaną "Quasihomografie". Specjalizuje się w zakresie zastosowań analizy zespolonej i matematyki w ekonomii. Opublikował kilkadziesiąt prac naukowych, w tym dwóch z zakresu nawigacji powietrznej (posiadał licencję pilota).
Został profesorem nadzwyczajnym Katolickiego Uniwersytetu Lubelskiego, w 1997 objął na tej uczelni kierownictwo Katedry Zastosowań Matematyki w Ekonomii w Instytucie Ekonomii. W latach 1998–2001 był dziekanem Wydziału Ekonomii i Zarządzania w Akademii Polonijnej w Częstochowie. Należał do inicjatorów powołania PWSZ w Chełmie, w 2001 objął stanowisko rektora tej uczelni (zajmował je do 2016), a następnie został prorektorem tej uczelni (przekształconej w Państwową Akademię Nauk Stosowanych w Chełmie). Uczestniczył we współpracy z ośrodkami naukowymi w Finlandii, Japonii, Meksyku, Niemczech, Ukrainie i USA. Prowadził wykłady na uniwersytetach w Joensuu i Osace.
W wyborach w 2011 był bezpartyjnym kandydatem z ramienia Polskiego Stronnictwa Ludowego do Senatu RP w okręgu wyborczym nr 18. Uzyskał 26 415 głosów, co było najlepszym wynikiem w okręgu, a tym samym dało mu mandat senatorski. Bezskutecznie kandydował z listy PSL także w wyborach do Parlamentu Europejskiego w 2014.
W 2015 został ponownie wybrany na senatora (dostał 42 083 głosy). W kwietniu 2016 wystąpił z klubu parlamentarnego PSL, w następnym miesiącu przystąpił do Koła Senatorów Niezależnych, a w kolejnym miesiącu powrócił do klubu PSL. W listopadzie tego samego roku przeszedł do klubu parlamentarnego Prawa i Sprawiedliwości. W październiku 2017 dołączył do Polski Razem (kierowanej przez Jarosława Gowina), która w następnym miesiącu przekształciła się w Porozumienie. Został wiceprezesem zarządu tej partii w okręgu chełmskim. W wyborach w 2019 z ramienia PiS z powodzeniem ubiegał się o senacką reelekcję, otrzymując 61 416 głosów. W sierpniu 2021, w związku z decyzją o wystąpieniu parlamentarzystów Porozumienia z KP PiS, współtworzył nowo powstałe koło parlamentarne swojej partii.
Odznaczenia.
Odznaczony Krzyżem Kawalerskim Orderu Odrodzenia Polski (2011) oraz Złotym Krzyżem Zasługi (2000).
Życie prywatne.
Żonaty, ma jedno dziecko.

</doc>
<doc id="1029293" url="https://pl.wikipedia.org/wiki?curid=1029293" title="Bazylika Relikwii Krzyża Świętego w Lublinie">
Bazylika Relikwii Krzyża Świętego w Lublinie



</doc>
<doc id="1029295" url="https://pl.wikipedia.org/wiki?curid=1029295" title="Zostań tu">
Zostań tu

Zostań tu – druga ballada rockowa zespołu Ira pochodząca z debiutanckiej płyty zatytułowanej "Ira", wydanej w grudniu 1989 roku. Utwór został zamieszczony na szóstej pozycji na krążku, trwa 4 minuty i 37 sekund i jest najdłuższym utworem znajdującym się na płycie.
Tekst utworu adresowany jest do kobiety, podobnie jak i w utworze "Adres w sercu". Autorem tekstu jest wokalista grupy Artur Gadowski. Utwór ten jest drugą na płycie (po utworze "Adres w sercu"), a pierwszą skomponowaną przez zespół balladą. Mimo iż jest to ballada, brzmienie zachowane jest w ostrzejszym rockowym klimacie, połączonym z melodyjną solówką gitarową. Kompozytorem utworu jest gitarzysta zespołu Kuba Płucisz.
"Zostań tu" była to pierwsza wspólna piosenka, jaką skomponował i nagrał zespół na próbach w radomskim amfiteatrze w październiku 1987 roku. Z tym utworem zespół wystąpił w eliminacjach do Ogólnopolskiego Młodzieżowego Przeglądu Piosenki (OMPP) w Łodzi, który się odbył w listopadzie tego samego roku. Później zespół jeszcze z tym utworem występował na wielu innych przeglądach i festiwalach. Po tym występie i zdobytym wyróżnieniu zespół otrzymał zaproszenie na Festiwal w Opolu, gdzie wystąpił w czerwcu 1988 roku w konkursie „Debiuty”. Grupa ponownie zdobyła wyróżnienie właśnie za ten utwór, wokalista zespołu Artur Gadowski otrzymał nagrodę „Młody adept sztuki estradowej”. Po tych wyróżnieniach zespół otrzymał propozycję nagrania debiutanckiej płyty od firmy fonograficznej Pronit z Pionek.
Utwór był nagrywany już dużo wcześniej niż sama debiutancka płyta. W lutym 1988 roku w Radiu Kielce podczas swych pierwszych profesjonalnych nagrań, oraz w sierpniu tego samego roku, pod okiem Rafała Paczkowskiego w warszawskim studiu S-4.
W kwietniu 1989 roku pod okiem realizatora Jarosława Regulskiego zespół w warszawskim studiu S-4 nagrał trzy utwory: "Zostań tu", "Srebrne sny" oraz "Odsłoń twarz". Utwory zostały nagrane dla programu "Premie i premiery".
Po premierze albumu, która nastąpiła w grudniu 1989 roku, utwór "Zostań tu" był regularnie grany podczas trasy koncertowej promującej płytę. Utwór był też regularnie grany podczas trasy zespołu po byłym ZSRR, która się odbyła na przełomie kwietnia i maja 1990 roku. Utwór był także bardzo często grany przy okazji tras promujących następne płyty "Mój dom" oraz "1993".
W 1994 roku, przy okazji nagrywania czwartego studyjnego albumu "Znamię" zespół sięgnął po ten właśnie utwór, nagrywając jego nową hardrockową wersję. Utwór z tego albumu jest nieco krótszy, trwa bowiem 4 minuty i 13 sekund.
Utwór "Zostań tu" znalazł się także na płycie koncertowej wydanej z okazji 15-lecia istnienia zespołu w 2004 roku. Na tym krążku utwór trwa 5 minut i 45 sekund.
Obecnie jako jedyny utwór z pierwszej płyty zespołu, jest sporadycznie grany na koncertach.
"Zostań tu" na koncertach.
Jest to pierwszy wspólnie skomponowany utwór przez zespół. Z tym utworem zespół wystąpił na swym pierwszym publicznym koncercie, który się odbył w grudniu 1987 roku w Łodzi. Utwór zdobył także wyróżnienie na Festiwalu w Opolu w czerwcu 1988 roku w konkursie „Debiuty”. Był regularnie grany podczas trasy koncertowej promującej płytę "Ira" na przełomie 1989 i 1990 roku. Grany był także podczas trasy promującej płytę "Mój dom" w 1992 roku. Potem utwór pojawiał się w koncertowych setlistach coraz rzadziej. Po reaktywacji grupy, utwór został wznowiony na koncertach. Znalazł się także w setliście podczas jubileuszowego koncertu z okazji 15-lecia w 2003 roku. Obecnie sporadycznie grany jest na koncertach grupy.
Twórcy.
Ira
Produkcja

</doc>
<doc id="1029296" url="https://pl.wikipedia.org/wiki?curid=1029296" title="Nordea Nordic Light Open 2007">
Nordea Nordic Light Open 2007

Tenisowy turniej WTA Nordea Nordic Light Open 2007 odbył się w dniach 28 lipca - 5 sierpnia w szwedzkim Sztokholmie na kortach twardych. Pula nagród wyniosła 145 tysięcy dolarów amerykańskich.

</doc>
<doc id="1029297" url="https://pl.wikipedia.org/wiki?curid=1029297" title="Dekanat Borów">
Dekanat Borów

Dekanat Borów – jeden z 33 dekanatów w rzymskokatolickiej archidiecezji wrocławskiej.
W skład dekanatu wchodzi 9 parafii:

</doc>
<doc id="1029299" url="https://pl.wikipedia.org/wiki?curid=1029299" title="Jacek Trznadel">
Jacek Trznadel

Jacek Jan Trznadel (ur. 10 czerwca 1930 w Olkuszu, zm. 23 stycznia 2022 w Warszawie) – polski pisarz, poeta, tłumacz, krytyk literacki i publicysta, profesor nauk humanistycznych.
Życiorys.
Był synem Edwarda Trznadla, urzędnika administracji państwowej (starosty powiatu zawierciańskiego) i Ireny Trznadlowej z domu Kapel, nauczycielki. W 1948 wstąpił do Organizacji Młodzieży Towarzystwa Uniwersytetu Robotniczego, która została wcielona do Związku Młodzieży Polskiej. Z ZMP odszedł w 1949. W tym samym roku rozpoczął studia na Uniwersytecie Wrocławskim. Następnie studiował na Uniwersytecie Jagiellońskim i Uniwersytecie Warszawskim. W 1964 uzyskał stopień doktora, w 1976 habilitował się, a w 1992 uzyskał tytuł profesora. W 1952 został pracownikiem Instytutu Badań Literackich Polskiej Akademii Nauk.
Od 1956 do 1970 był członkiem Polskiej Zjednoczonej Partii Robotniczej. W 1975 podpisał List 59. Od jesieni 1978 do 1983 pełnił funkcję dyrektora sekcji polskiej i profesora literatury polskiej Uniwersytetu paryskiej Sorbony. Współpracował z paryską "Kulturą".
W 1989 był jednym z współzałożycieli Niezależnego Komitetu Historycznego Badania Zbrodni Katyńskiej, a w 1990 jednym z inicjatorów powołania Polskiej Fundacji Katyńskiej (członek Rady).
Najbardziej znaną publikacją Trznadla jest "Hańba domowa" – zbiór wywiadów z pisarzami tworzącymi w okresie polskiego stalinizmu. Książka i jej fragmenty zostały również wydane w języku francuskim, angielskim i duńskim.
W 1994 wydał tom szkiców historycznych poświęconych sprawie Katynia "Powrót rozstrzelanej armii", a także zbiór esejów literackich z literatury polskiej i francuskiej oraz przekładów "Ocalenie tragizmu". Rok później wydał zbiór opowiadań katyńskich "Z popiołu czy wstaniesz?", za który w 1999 otrzymał nagrodę im. Leszka Proroka. W 1997 roku w opracowaniu redakcyjnym Jacka Trznadla ukazało się pierwsze polskie wydanie książki "Katyń. Zbrodnia bez sądu i kary" autorstwa Józefa Mackiewicza. W 1998 opracował i wydał po raz pierwszy "Zdziczenie obyczajów pośmiertnych" Bolesława Leśmiana. Opublikował też kilka zbiorów poezji.
Zaangażował się politycznie – w 1994 był członkiem komisji opracowującej projekt konstytucji RP z ramienia Solidarności, a w 1995 był przewodniczącym komitetu wyborczego Jana Olszewskiego w wyborach prezydenckich. W 1997 otrzymał Nagrodę im. Jerzego Łojka, Instytutu Józefa Piłsudskiego w Nowym Jorku, za „walkę z fałszem i zdradą w życiu narodowym”.
Od 2002 był członkiem jury przyznającego Nagrodę im. Józefa Mackiewicza.
W 2010 roku w liście otwartym do premiera RP Donalda Tuska zwrócił się o powołanie międzynarodowej komisji technicznej dla zbadania przyczyn katastrofy polskiego Tu-154 w Smoleńsku. W 2011 roku opublikował książkę "Wokół zamachu smoleńskiego".
W 2016 otrzymał Złoty Medal „Zasłużony Kulturze Gloria Artis”. W 2020 został odznaczony przez Prezydenta Polski, Andrzeja Dudę Krzyżem Komandorskim Orderu Odrodzenia Polski.
Zmarł 23 stycznia 2022 w Warszawie.
Publikacje.
Eseistyka
Zbiory poezji

</doc>
<doc id="1029300" url="https://pl.wikipedia.org/wiki?curid=1029300" title="Lelkowate">
Lelkowate

Lelkowate (Caprimulgidae) – rodzina ptaków z rzędu lelkowych (Caprimulgiformes).
Występowanie.
Lelkowate obejmują gatunki zamieszkujące różne środowiska leśne, polany, otwarte przestrzenie stepów i pustyń. Występują w Ameryce Północnej, Ameryce Południowej, Europie, Azji, Afryce, Australii i Oceanii. 
Cechy charakterystyczne.
Ptaki te charakteryzują się następującymi cechami:
Podział systematyczny.
Do rodziny należą następujące podrodziny:
Kladogram.
Uproszczony kladogram rodziny Caprimulgidae:

</doc>
<doc id="1029301" url="https://pl.wikipedia.org/wiki?curid=1029301" title="Sampi">
Sampi

Sampi (σαμπῖ, pisana Ͳͳ lub Ϡϡ) – litera, która występowała w niektórych przedklasycznych wariantach alfabetu greckiego. W greckim systemie liczbowym oznacza liczbę 900. 
Pochodzenie.
Pochodzenie litery sampi jest nieznane. Mogła ona bądź bezpośrednio, bądź pośrednio rozwinąć się z archaicznej greckiej litery san () pochodzącej od fenickiej litery "sade" (). Litera sade oznaczała dźwięk zbliżony do "s". Jednak litera sampi nie występowała w alfabecie greckim między literami "pi" i "koppa", ale na końcu za literą "omega". Dlatego istnieje hipoteza mówiąca, że sampi zostało dołączone do alfabetu greckiego później.
Nazwa "sampi" nie jest jasna. Być może ma związek z nazwą "san". Inną możliwością jest pochodzenie od słów "hōsan pi" „jak pi“), litera ta bowiem graficznie jest podobna do "pi".
Użycie jako litery.
W niektórych alfabetach jońskich i pamfilskich występuje specjalna litera w postaci lub . Jest to archaiczna alfabetyczna forma sampi, z której później powstała współczesna numeryczna forma sampi. Znak ten występował od VI do V w. p.n.e. w napisach jońskich i od IV do III w. w alfabetach pamfilskich. Występował w miejscach, gdzie w większości dialektów stawiano ("ss"), a w dialekcie attyckim ("tt"). Jak wymawiano sampi, nie wiadomo. Pochodzi od zbitki "*kj", można więc przypuszczać, że wymowa była zbliżona do /ts/. Przyjmuje się, że później zaczęła przeważać wymowa /ss/. W średniowiecznych rękopisach sampi otrzymało swój dzisiejszy numeryczny kształt (Ϡϡ).
Kodowanie.
W Unicode litera jest zakodowana:
W LaTeX-u używa się znacznika:

</doc>
<doc id="1029302" url="https://pl.wikipedia.org/wiki?curid=1029302" title="Zanna Friske">
Zanna Friske



</doc>
<doc id="1029304" url="https://pl.wikipedia.org/wiki?curid=1029304" title="Bachorce (przystanek kolejowy)">
Bachorce (przystanek kolejowy)

Bachorce – jeden z przystanków kolejowych na magistrali węglowej w Pieckach (powiat inowrocławski). Obecnie przystanek nie obsługuje ruchu pociągów osobowych.

</doc>
<doc id="1029306" url="https://pl.wikipedia.org/wiki?curid=1029306" title="Fukushima">
Fukushima

 – stolica prefektury o tej samej nazwie, położona w Regionie Tōhoku w Japonii. Fukushimę dzieli od Tokio 250 kilometrów, a od Sendai 80 km. Ma powierzchnię 767,72 km2 . W 2020 r. mieszkały w nim 282 802 osoby, w 121 342 gospodarstwach domowych (w 2010 r. 292 280 osób, w 113 073 gospodarstwach domowych).
W 2011 doszło do serii wypadków jądrowych w Elektrowni Atomowej Fukushima Nr 1.
W mieście rozwinął się przemysł włókienniczy, chemiczny, drzewny, maszynowy, spożywczy, szklarski oraz elektrotechniczny.

</doc>
<doc id="1029307" url="https://pl.wikipedia.org/wiki?curid=1029307" title="Kaplica Zamkowa w Lublinie">
Kaplica Zamkowa w Lublinie



</doc>
<doc id="1029308" url="https://pl.wikipedia.org/wiki?curid=1029308" title="Lista Graczy New York Islanders">
Lista Graczy New York Islanders



</doc>
<doc id="1029310" url="https://pl.wikipedia.org/wiki?curid=1029310" title="Teatr Dramatyczny m.st. Warszawy">
Teatr Dramatyczny m.st. Warszawy

Teatr Dramatyczny m.st. Warszawy – teatr miejski w Warszawie.
Na podstawie uchwały Rady miasta stołecznego Warszawy z 8 listopada 2012 roku, w wyniku połączenia dwóch instytucji kultury: Teatru Dramatycznego m.st. Warszawy im. Gustawa Holoubka i Teatru Na Woli im. Tadeusza Łomnickiego, z dniem 1 stycznia 2013 roku powstała nowa instytucja o nazwie Teatr Dramatyczny m.st. Warszawy. Dwie główne sceny teatru otrzymały odpowiednio nazwy: Scena im. Gustawa Holoubka (przy placu Defilad 1) i Scena Na Woli im. Tadeusza Łomnickiego (przy ul. Kasprzaka 22).
Od 2012 do 2022 roku dyrektorem naczelnym i artystycznym był Tadeusz Słobodzianek. Od 1 września 2022 roku dyrektorem jest Monika Strzępka.
Historia.
Lata 50..
Pod koniec 1954 roku zapadła decyzja, że Teatr Domu Wojska Polskiego (powstały w 1949 roku, grający na małej scenie przy ulicy Królewskiej) zyska nową siedzibę w niedawno wybudowanym Pałacu Kultury i Nauki w Warszawie. Wojskowe kierownictwo Teatru Domu Wojska Polskiego zdawało sobie sprawę z konieczności reorganizacji teatru, jaką wymuszała większa scena usytuowana w reprezentacyjnym miejscu. W 1955 roku uformował się więc nowy zespół, w skład którego weszli między innymi: reżyserzy i reżyserki (Lidia Zamkow, Ludwik René, Jan Świderski, Maryna Broniewska) oraz scenografowie (Andrzej Sadkowski, później dołączył także Jan Kosiński). Funkcję dyrektora pełnił nadal Marian Meller, kierownikiem artystycznym był Jan Świderski, a kierownikami literackimi Konstanty Puzyna oraz Stanisław Marczak-Oborski. Na inaugurację działalności teatru w nowej siedzibie zagrano "Wesele" w reżyserii Maryny Broniewskiej i Jana Świderskiego z Haliną Mikołajską w roli Racheli. Dramat Wyspiańskiego powrócił na warszawskie sceny po dziewięciu latach przerwy.
W 1957 roku (pod koniec sezonu 1956/1957) teatr zmienił patronat z Domu Wojska Polskiego na Stołeczną Radę Narodową i przyjął nawę Teatr Dramatyczny. W tym samym roku odbyła się w nim pierwsza na świecie prapremiera dramatu Witolda Gombrowicza – Halina Mikołajska wyreżyserowała "Iwonę, księżniczkę Burgunda" z Barbarą Krafftówną w roli tytułowej. Rok później w teatrze odbyła się prapremiera debiutanckiej sztuki Sławomira Mrożka pod tytułem "Policja" (spektakl nosił tytuł "Policjanci" i został wyreżyserowany przez Jana Świderskiego). Na fali odwilży październikowej Teatr Dramatyczny wprowadził nowy repertuar zagraniczny – pojawiły się sztuki Brechta ("Dobry człowiek z Seczuanu", "Szwejk"), Dürrenmatta ("Wizyta starszej pani"), Millera ("Proces w Salem"). W latach 50. popularność zdobył też tworzony przez aktorów Kabaret Koń, któremu Teatr Dramatyczny udzielał gościny. W 1958 roku na etacie reżyserskim w Teatrze Dramatycznym został zatrudniony Konrad Swinarski (pracował na nim do roku 1963).
W latach 50. do zespołu Teatru Dramatycznego należeli m.in.: Jan Świderski, Halina Mikołajska, Barbara Krafftówna, Aleksander Dzwonkowski, Wanda Łuczycka.
Lata 60..
W 1960 roku w Teatrze Dramatycznym odbyła się prapremiera "Kartoteki" Tadeusza Różewicza – spektakl reżyserowała Wanda Laskowska. W latach 60. spektakle w Teatrze Dramatycznym reżyserowali też Adam Hanuszkiewicz, Bohdan Korzeniewski, Konrad Swinarski, Gustaw Holoubek, Ludwik René i Helmut Kajzar.
W repertuarze pojawiały się zarówno duże widowiska teatralne, jak i kameralne przedstawienia. W tym drugim nurcie rozwijane były przede wszystkim spektakle o charakterze satyrycznym i groteskowym. W latach 60. w Teatrze Dramatycznym realizowane były przede wszystkim dramaty współczesnych autorów (polskich i zagranicznych) – szczególnie często wystawiano sztuki Dürrenmatta. Premiery na podstawie tekstów klasycznych, zdaniem historyka teatru Stanisława Marczaka-Oborskiego, w tamtym czasie zwykle okazywały się mniej udane. Od tej reguły istniały pewne wyjątki na przykład "Kroniki królewskie" według Wyspiańskiego w reżyserii Ludwika René uznane przez krytyka Jana Kłossowicza jedną z dwóch najważniejszych premier sezonu.
Od 1965 roku w Teatrze Dramatycznym w Warszawie co roku odbywają się Warszawskie Spotkania Teatralne.
W 1966 roku dyrektorem teatru został Andrzej Szczepkowski, a po dwóch latach na stanowisku zastąpił go Jan Bratkowski.
Lata 70..
W 1972 roku funkcję dyrektora naczelnego i artystycznego objął Gustaw Holoubek, który dołączył do zespołu aktorskiego w 1969 roku, po tym jak odszedł z Teatru Narodowego w związku ze zdjęciem "Dziadów" w reżyserii Kazimierza Dejmka w roku 1968. Funkcję dyrektora Teatru Dramatycznego Holoubek pełnił przez jedenaście lat (do roku 1983). Holoubek, który sam był przede wszystkim aktorem, w pierwszej kolejności troszczył się o potrzeby zespołu aktorskiego. Za jego dyrekcji trwał on w niemal niezmiennym kształcie, choć był uzupełniany o młodych wykonawców (m.in. Jadwigę Jankowską-Cieślak, Piotra Fronczewskiego, Janusza Gajosa, Andrzeja Łapickiego, Marka Kondrata i Marka Obertyna). Zespół Teatru Dramatycznego tworzyli w tamtym czasie ponadto: Zbigniew Zapasiewicz, Mieczysław Voit, Andrzej Szczepkowski, Wiesław Gołas, Wanda Łuczycka, Zofia Rysiówna, Małgorzata Niemirska.
Przez większość dyrekcji Gustawa Holoubka, funkcję kierownika literackiego pełnił Jerzy Koenig. Koenig z wykształcenia był rusycystą, dzięki czemu w repertuarze Teatru Dramatycznego ważną rolę pełniła dramaturgia rosyjska. W 1974 roku po raz pierwszy w teatrze repertuarowym odbyła się premiera "Ślubu" Witolda Gombrowicza – reżyserował Jerzy Jarocki. W Teatrze Dramatycznym w tamtym czasie grano też inne sztuki Gombrowicza (m.in. "Operetkę" wyreżyserowaną przez Macieja Prusa). Wystawiano także dramaty Sławomira Mrożka ("Rzeźnia", "Pieszo") oraz Tadeusza Różewicza ("Na czworakach"). Jednym z najważniejszych reżyserów pracujących w latach 70. w Teatrze Dramatycznym był Jerzy Jarocki ("Na czworakach", "Ślub", "Rzeźnia", "Król Lear"). Oprócz niego w teatrze pracowali także Witold Zatorski ("Kubuś Fatalista i jego pan"), Maciej Prus ("Noc listopadowa", "Operetka"), Kazimierz Dejmek ("Elektra", "Sułkowski"), Jerzy Grzegorzewski ("Warjacje").
Lata 80..
W 1981 roku Gustaw Holoubek wygłosił przemówienie popierające strajk robotników Wybrzeża. Stan wojenny przerwał obrady Kongresu Kultury organizowanego w Teatrze Dramatycznym. Po ponownym otwarciu teatrów, Teatr Dramatyczny przygotował premierę "Mordu w Katedrze" w reżyserii Jerzego Jarockiego (równocześnie Jarocki przygotował drugą wersję spektaklu w Krakowie). Warszawskie przedstawienie grane było w Katedrze św. Jana na Starym Mieście, Gustaw Holoubek grał w nim rolę Tomasza Becketa. Spektakl stanowił aluzyjny komentarz do ówczesnej sytuacji politycznej. Został zdjęty po sześciu pokazach.
W styczniu 1983 roku Gustaw Holoubek został odwołany z funkcji dyrektora Teatru Dramatycznego, co sprowokowało do odejścia z zespołu wielu znanych aktorów. W tym samym czasie powołano do życia Teatr Rzeczypospolitej, a na jego siedzibę wyznaczono scenę w Pałacu Kultury i Nauki. Po pewnym czasie powołano Jana Pawła Gawlika na nowego dyrektora obu instytucji: Teatru Dramatycznego i Teatru Rzeczypospolitej. Spektakle Teatru Dramatycznego w tamtym czasie traciły na jakości artystycznej, a cała instytucja uległa marginalizacji. Pewne ożywienie przyszło dopiero w 1987 roku, kiedy funkcję dyrektora objął Zbigniew Zapasiewicz. Zapasiewicz, wcześniej przez lata związany z teatrem jako aktor, chciał odbudować świetność instytucji. Najważniejszym wydarzeniem za jego dyrekcji była premiera spektaklu "Ja, Feurebach" w reżyserii Andrzeja Łapickiego (odbyła się w 1988 roku). Joanna Krakowska ocenia dyrekcję Zapasiewicza jako nieudaną.
Lata 90..
W 1990 roku dyrektorami Teatru Dramatycznego zostali Mieczysław Marszycki (dyrektor naczelny) i Maciej Prus (dyrektor artystyczny). W 1991 roku w Teatrze Dramatycznym odbyła się gościnnie (spektakl był przedsięwzięciem prywatnym) premiera musicalu "Metro" Janusza Stokłosy w reżyserii Janusza Józefowicza. Produkcja przedstawienia odznaczała się niesłychanym jak na tamte czasy rozmachem (m.in. po raz pierwszy w Polsce zastosowano na scenie światła laserowe jako element scenografii). Producentem "Metra" była firma Batax, którą kierował milioner Wiktor Kubiak. W 1990 roku, jeszcze przed premierą musicalu, Kubiak podjął próbę kupienia Teatru Dramatycznego, co spotkało się z przychylnością Rady Miasta. Z powodów formalnych sprzedaż okazała się niemożliwa, ale miasto nie ustawało w wysiłkach. Przeciwko prywatyzacji teatru protestowali dyrektor Maciej Prus, ZASP i regionalne władze „Solidarności”. W lutym 1992 roku pokazy "Metra" na Broadwayu okazały się klapą i przyniosły duże straty finansowe. Kubiak wycofał się z pomysłu kupienia Teatru Dramatycznego, choć jako oficjalny powód podawał niechęć środowiska teatralnego.
W czasie swojej dyrekcji Maciej Prus wyreżyserował "Nie-boską komedię" oraz "Szewców". Zaprosił też do współpracy Pawła Wodzińskiego i Pawła Łysaka, którzy w Teatrze Dramatycznym zrobili swoje debiutanckie spektakle – pierwszy w 1991 roku pokazał "Woyzecka" według tekstu Georga Büchnera, drugi w 1992 roku wystawił dramat "Roberto Zucco" Bernard-Marie Koltèsa. Ponadto odbyły się premiery między innymi dramatów Szekspira ("Hamlet" w reżyserii Andrzeja Domalika), Czechowa ("Mewa" także w reżyserii Domalika) i Ionesco ("Krzesła" w reżyserii Andrzeja Szczykno).
Po trzech latach urzędowania Marszycki i Prus ustąpili miejsca duetowi Anny Sapiegi (dyrektorka naczelna) i Piotrowi Cieślakowi (dyrektor artystyczny). Na inaugurację swojej dyrekcji Cieślak wyreżyserował spektakl "Wesele, wesele" na podstawie "Wesela" Antoniego Czechowa i "Wesela u drobnomieszczan" Bertolta Brechta. Oprócz przedstawień na podstawie współczesnych tekstów, chętnie sięgał też po dramaty Szekspira. Cieślak zapraszał także do reżyserowania w Teatrze Dramatycznym wybitnych reżyserów i reżyserki: Grzegorza Jarzynę, Piotra Cieplaka, Agnieszkę Glińską czy Pawła Miśkiewicza. W styczniu 1998 roku odbyła się premiera "Poskromienia złośnicy" w reżyserii Krzysztofa Warlikowskiego (to drugi, po "Elektrze" z 1997 roku spektakl tego twórcy w Teatrze Dramatycznym). Reżyser dokonał feministycznej interpretacji dramatu Szekspira, a spektakl rozgrywał się w uwspółcześnionych realiach.
Za dyrekcji Cieślaka i Prusa do zespołu Teatru Dramatycznego dołączyli Danuta Stenka, Adam Ferency, Marcin Dorociński, Małgorzata Kożuchowska
Lata 2000–2012.
W 2001 roku odbyła się premiera "Wymazywania" na podstawie powieści Thomasa Bernharda w reżyserii Krystiana Lupy, które w 2010 roku zostało zarejestrowane przez Narodowy Instytut Audiowizualny z inicjatywy TVP Kultura (spektakl był emitowany na antenie tej stacji) i obecnie można je oglądać na stronie Ninateki.
W 2008 roku dyrektorem Teatru Dramatycznego został Paweł Miśkiewicz, który wcześniej przez cztery sezony był związany z teatrem jako reżyser. Funkcję dramaturga teatru objęła Dorota Sajewska. Władze Warszawy chciały w ten sposób przekształcić jeden ze stołecznych teatrów w scenę eksperymentalną. Zmiana dyrekcji wiązała się z protestami części zespołu aktorskiego. Jednym z pomysłów Miśkiewicza i Sajewskiej było zaproszenie do współpracy młodych reżyserów (w Teatrze Dramatycznym pojawili się wtedy m.in. Maciej Podstawny, Radosław Rychcik, Michał Kmiecik i Monika Strzępka). Jak ocenia krytyczka Jolanta Kowalska „Pomimo niesprzyjających okoliczności Miśkiewiczowi i partnerującej mu w funkcji zastępczyni Dorocie Sajewskiej udało się zbudować w Dramatycznym ośrodek artystyczny otwarty na różne nurty debaty publicznej, w świadomy sposób organizujący przestrzeń odbioru”.
W 2008 roku Rada Miasta Stołecznego Warszawy na uroczystej sesji nadała Teatrowi Dramatycznemu imię Gustawa Holoubka. Decyzja o nadaniu patronatu została poprzedzona dyskusją środowiskową i medialną.
W 2009 roku odbyła się premiera "Persony. Marilyn" (spektakl znany też pod tytułem "Persona. Tryptyk/Marilyn") w reżyserii Krystiana Lupy z Sandrą Korzeniak w roli Marilyn Monroe. Za tę kreację aktorka została nagrodzona Paszportem Polityki w kategorii Teatr.
W 2010 roku na premierze kontynuacji cyklu reżyserowanego przez Krystiana Lupę – "Persona. Ciało Simone" doszło do protestu Joanny Szczepkowskiej grającej w spektaklu rolę Simone Weil. Aktorka bez uzgodnienia tego z reżyserem lub kolegami wykonała trzy gesty: weszła w publiczność, następnie wróciła na scenę i podniosła dłoń w geście nazistowskiego pozdrowienia, by w końcu pokazać nagie pośladki. Powody swojego zachowania wyjaśniła potem w wielu wywiadach i tekstach tłumacząc, że jej protest wynikał ze sposobu pracy Krystiana Lupy oraz z polityki zarządzania Teatrem Dramatycznym. Szczepkowska została usunięta z obsady i zastąpiona przez Maję Ostaszewską.
W 2012 roku władze Warszawy wycofały się z poparcia udzielonego trzy lata wcześniej Pawłowi Miśkiewiczowi. Zarzuciły mu granie do pustej widowni, złe gospodarowanie finansami i zdjęcie z afisza spektakli, które zapewniały dużą widownię.
Lata 2012–2021.
W 2012 roku dyrektorem Teatru Dramatycznego został Tadeusz Słobodzianek, który do tej pory kierował warszawskim Teatrem na Woli oraz Laboratorium Dramatu. Doprowadziło to do połączenia trzech scen w nową jednostkę o nazwie Teatr Dramatyczny m. st. Warszawy. Decyzja ta była kontrowersyjna i została oprotestowana przez część środowiska teatralnego. W prasie połączone sceny pod kierownictwem jednej osoby złośliwie określono mianem Sloboplexu. Dotychczasowi patroni Teatru Dramatycznego i Teatru na Woli – Gustaw Holoubek i Tadeusz Łomnicki – stali się patronami poszczególnych scen. Obok nich działała mała scena imienia Haliny Mikołajskiej oraz sala prób imienia Witolda Zatorskiego. Przeciwko odebraniu Teatrowi Dramatycznemu niedawno nadanego patronatu Gustawa Holoubka wypowiedziała się między innymi żona aktora, Magdalena Zawadzka.
Repertuar Teatru Dramatycznego za dyrekcji Tadeusza Słobodzianka układał się w kilka nurtów obejmując między innymi wystawienia klasyki dramatu (m.in. utworów Szekspira, Gozziego, Goldoniego, Sofoklesa), klasyki dramatu XX wieku (Ionesco, Müller, Dürrenmatt), polskich i zagranicznych sztuk współczesnych (Przemek Jurek, Hanoh Levin, Brian Fierl) oraz przedstawienia rozrywkowe. Stale wystawiane są też dramaty Tadeusza Słobodzianka, między innymi "Niedźwiedź Wojtek", "Młody Stalin", "Historia Jakuba", "Fatalista". W repertuarze od 2010 roku utrzymuje się też "Nasza klasa". Wśród reżyserów, którzy pracują w teatrze można wymienić: Agnieszkę Glińską, Wawrzyńca Kostrzewskiego, Tadeusza Bradeckiego, a także twórców zagranicznych m.in. Ondreja Spišáka i Oscara Koršunovasa.
Od 2013 roku Teatr Dramatyczny powrócił do roli organizatora Warszawskich Spotkań Teatralnych.
W 2019 roku z okazji 70-lecia istnienia Teatru Dramatycznego odbyła się premiera "Hamleta" w reżyserii Tadeusza Bradeckiego. Obchodom towarzyszyło także otwarcie wystawy "Hamlet w Teatrze Dramatycznym" zbierającej zdjęcia z różnych inscenizacji dramatu Szekspira.
W 2019 roku władze miasta podjęły decyzję o ponownym wyłączeniu Teatru na Woli z kompleksu Teatru Dramatycznego i przeznaczony na scenę dla Teatru Żydowskiego.
Dyrektorzy.
Źródło: Encyklopedia Teatru.
Sceny.
Teatr Dramatyczny dysponuje obecnie trzema scenami:

</doc>
<doc id="1029312" url="https://pl.wikipedia.org/wiki?curid=1029312" title="Mystic Art">
Mystic Art

Mystic Art – polski magazyn muzyczny, dwumiesięcznik wydawany przez Mystic Production, poświęcony szeroko pojętej muzyce metalowej i rockowej. Znajdują się w nim m.in. następujące działy: wywiady z muzykami, recenzje najnowszych płyt, relacje z koncertów, „Past Perfect”, gdzie przypomina się o zespołach, które zakończyły działalność, „25 trudnych pytań”, w którym wybranemu muzykowi zadaje się tytułowe 25 pytań, dotyczące chociażby jego dzieciństwa czy życia prywatnego, „Pogaduchy” (kiedyś „Słowa czy pięści”), gdzie Michał Wardzała i Nergal dyskutują i wymieniają zdania o wybranym albumie.
Redaktorem naczelnym czasopisma jest Michał Wardzała, jego zastępcą Michał Kapuściarz. Wśród redaktorów znajdują się: Barbara Mikuła, Łukasz "Zielony" Zieliński (Virgin Snatch), Bartosz Donarski, Jarosław Szubrycht (Lux Occulta), Nergal (Behemoth), Grzegorz Para, Piotr Bałajan, Piotr Miecznikowski, Scott Ian (Anthrax), Dobrochna Wojda, Hubert Maciąg oraz Bartłomiej Paszylk.

</doc>
<doc id="1029313" url="https://pl.wikipedia.org/wiki?curid=1029313" title="Dekanat Rzeszów Wschód">
Dekanat Rzeszów Wschód

Dekanat Rzeszów Wschód − dekanat diecezji rzeszowskiej, w jego skład wchodzi 10 parafii:

</doc>
<doc id="1029314" url="https://pl.wikipedia.org/wiki?curid=1029314" title="Przyszłość Ciochowice">
Przyszłość Ciochowice



</doc>
<doc id="1029317" url="https://pl.wikipedia.org/wiki?curid=1029317" title="Lista hokeistów Detroit Red Wings">
Lista hokeistów Detroit Red Wings

__BEZSPISU__
Lista wszystkich graczy Detroit Red Wings w historii.
A • B • C • D • E • F • G • H • I • J • K • L • Ł • M • N • O • P • Q • R • S • T • U • V • W • Z
A.
Gerry Abel,
Sid Abel,
Gene Achtymichuk,
Greg C. Adams,
Micah Aivazoff,
Gary Aldcorn,
Keith Allen,
Ralph „Red” Almas,
Dave Amadio,
Dale Anderson,
Earl Anderson,
Ron Anderson,
Tommy Anderson,
Al Arbour,
Jack Arbour (Cougars),
Murray Armstrong,
Brent Ashton,
Oscar „Ossie” Asmundson,
Pierre Aubry,
Philippe Audet,
Larry Aurie (Cougars, Falcons i Wings),
Sean Avery,
B.
Pete Babando,
Bob Bailey,
Garnet „Ace” Bailey,
Doug Baldwin,
Doug Barkley,
Ryan Barnes,
Dave Barr,
John Barrett,
Marty Barry,
Hank Bassen,
Frank Bathe,
Andy Bathgate,
Bob Baun,
Siergiej Bautin,
Jack Beattie,
Clarence „Dick” Behling,
Pete Bellefeuille (Cougars),
Frank Bennett,
Gordon „Red” Berenson,
Michel Bergeron,
Marc Bergevin,
Gary Bergman,
Thommie Bergman,
Fred Berry,
Todd Bertuzzi,
Phil Bessler,
Pete Bessone,
Allan Bester,
Bill Beveridge (Cougars),
Tom Bissett,
Steve Black,
Tom Bladon,
Mike Blaisdell,
Mike Bloom,
John Blum,
Marc Boileau,
Patrick Boileau,
Gilles Boisvert,
Leo Boivin,
Ivan Boldirev,
Dan Bolduc,
Marcel Bonin,
Darryl Bootland,
Henry Boucha,
Claude Bourque,
Ralph „Scotty” Bowman,
Rick Bowness,
Irwin „Yank” Boyd,
John Brenneman,
Carl Brewer,
Mel Bridgman,
Archie Briden (Cougars),
Bernie Brophy (Cougars),
Adam Brown,
Andy Brown,
Arnie Brown,
Connie Brown,
Doug Brown,
Gerry Brown,
Larry Brown,
Stan Brown (Cougars),
Jeff Brubaker,
Ed Bruneteau,
Modere „Mud” Bruneteau,
Bill Brydge (Cougars),
Johnny Bucyk,
Tony Bukovich,
Hy Buller,
Charlie Burns,
Shawn Burr,
Cummy Burton,
Eddie Bush,
Walter Buswell,
Jurij Bucajew,
Dmitrij Bykow,
C.
Kyle Calder,
Al Cameron,
Craig Cameron,
Colin Campbell,
Terry Carkner,
Billy Carroll,
Greg Carroll,
Dwight Carruthers,
Frank Carson (Falcons i Wings),
Jimmy Carson,
Joe Carveth,
František Černík,
John Chabot,
Milan Chalupa,
Bob Champoux,
Guy Charron,
Lude Check,
Chris Chelios,
Tim Cheveldae,
Real Chevrefils,
Alain Chevrier,
Steve Chiasson,
Dino Ciccarelli,
Chris Cichocki,
Wendel Clark,
Daniel Cleary,
Rejean Cloutier,
Roland Cloutier,
Steve Coates,
Paul Coffey,
Bill Collins,
Brian Conacher,
Charlie Conacher,
Jim Conacher,
Roy Conacher,
Alec Connell (Falcons),
Wayne Connelly,
Bobby Connors (Cougars),
Bob Cook,
Carson Cooper (Cougars i Falcons),
Norm Corcoran,
Murray Costello,
Gerry Couture,
Danny Cox (Falcons),
Bart Crashley,
Murray Craven,
Bobby Crawford,
Jimmy Creighton (Falcons),
Cory Cross,
Doug Crossman,
Gary Croteau,
Troy Crowder,
Roger Crozier,
Wilf Cude,
Barry Cullen,
Mark Cullen,
Ray Cullen,
Jim Cummins,
Ian Cushenan,
D.
Pawieł Daciuk,
Frank Daley (Cougars),
Joe Daley,
Mathieu Dandenault,
Bob Davis,
Lorne Davis,
Mal Davis,
Billy Dea,
Don Deacon,
Nelson DeBenedet,
Denis DeJordy,
Gilbert Delorme,
Alex Delvecchio,
Boyd Devereaux,
Al Dewsbury,
Ed Diachuk,
Bob Dillabough,
Cecil Dillon,
Bill Dineen,
Peter Dineen,
Connie Dion,
Marcel Dionne,
Par Djoos,
Gary Doak,
Bobby Dollas,
Clarence Dolson (Cougars i Falcons),
John Doran,
Lloyd „Red” Doran,
Ken Doraty,
Kent Douglas,
Les Douglas,
Dallas Drake,
Kris Draper,
Rene Drolet,
Clare Drouillard,
Gilles Dube,
Steve Duchesne,
Ron Duguay,
Lorne Duguid,
Blake Dunlop,
Art Duncan (Cougars),
E.
Bruce Eakin,
Murray Eaves,
Tim Ecclestone,
Roy Edwards,
Pat Egan,
Gerry Ehman,
Boris Elik,
Darren Eliot,
Matt Ellis,
Hap Emms (Falcons i Wings),
Jonathan Ericsson
Anders Eriksson,
Bob Errey,
Bob Essensa,
Chris Evans,
Stewart Evans (Falcons i Wings),
F.
Bob Falkenberg,
Alex Faulkner,
Bernie Federko,
Brent Fedyk,
Lorne Ferguson,
Mark Ferner,
Guyle Fielder,
Wiaczesław Fietisow,
Tommy Filmore (Falcons),
Siergiej Fiodorow,
Jiří Fischer,
Dunc Fisher,
Joe Fisher,
Valtteri Filppula,
Lee Fogolin Sr.,
Rick Foley,
Mike Foligno,
Bill Folk,
Len Fontaine,
Val Fonteyne,
Dwight Foster,
Harry „Yip” Foster,
Frank Foyston (Cougars),
Bob Francis,
Jimmy Franks,
Johan Franzén,
Gord Fraser (Cougars),
Frank Fredrickson (Cougars i Falcons),
Tim Friday,
Miroslav Fryčer,
Robbie Ftorek,
G.
Bill Gadsby,
Jody Gage,
Art Gagne (Falcons),
Dave Gagnon,
John Gallagher,
Gerard Gallant,
George Gardner,
Danny Gare,
Johan Garpenlöv,
Dave Gatherum,
Fern Gauthier,
George Gee,
Ed Giacomin,
Roy „Gus” Giesebrecht,
Gilles Gilbert,
Brent Gilchrist,
Todd Gill,
Art Giroux,
Larry Giroux,
Lorry Gloeckner,
Fred Glover,
Howie Glover,
Warren Godfrey,
Pete Goegan,
Bob Goldham,
Leroy Goldsworthy (Falcons i Wings),
Jan Gołubowski,
Ebbie Goodfellow (Cougars, Falcons i Wings),
Fred Gordon (Cougars),
Teddy Graham,
Danny Grant,
Doug Grant,
Leo Gravelle,
Adam Graves,
Gerry Gray,
Harrison Gray,
Rick Green,
Stu Grimson,
Lloyd Gross,
Don Grosso,
Danny Gruen,
Bep Guidolin,
H.
Marc Habscheid,
Lloyd Haddon,
Gordon Haidy,
Harold „Slim” Halderson (Cougars),
Len Haley,
Bob Halkidis,
Glenn Hall,
Murray Hall,
Doug Halward,
Jean Hamel,
Ted Hampson,
Glen Hanlon,
Dave Hanson,
Emil Hanson,
Terry Harper,
Billy Harris,
Ron Harris,
Ted Harris,
Gerry Hart,
Harold „Gizzy” Hart (Cougars),
Doug Harvey,
Fred „Buster” Harvey,
Dominik Hašek,
Derian Hatcher,
Ed Hatoum,
George Hay (Cougars, Falcons i Wings),
Jim Hay,
Galen Head,
Rich Healey,
Paul Henderson,
Jack Hendrickson,
Jimmy Herberts (Cougars),
Art Herchenratter,
Bryan Hextall Jr,
Dennis Hextall,
Hal Hicks (Cougars i Falcons),
Glenn Hicks,
Tim Higgins,
Jim Hiller,
Wilbert „Dutch” Hiller,
Larry Hillman,
John Hilworth,
Kevin Hodson,
Bill Hogaboam,
Ken Holland,
William „Flash” Hollett,
Bucky Hollingworth,
Charlie Holmes,
Hap Holmes (Cougars),
Tomas Holmström,
Johnny Holota,
Pete Horeck,
Doug Houda,
Jimmy Howard,
Gordie Howe,
Mark Howe,
Syd Howe,
Steve Hrymnak,
Willie Huber,
Jiří Hudler,
Ronnie Hudson,
Brent Hughes,
James „Rusty” Hughes (Cougars),
Brett Hull,
Dennis Hull,
Matt Hussey,
I.
Miroslav Ihnačák,
Peter Ing,
Earl Ingarfield Jr.,
Ron Ingram,
J.
Harold Jackson,
Lou Jankowski,
Gary Jarrett,
Pierre Jarry,
Larry Jeffrey,
Bill Jennings,
Al Jensen,
Al Johnson,
Brian Johnson,
Dan Johnson,
Earl Johnson,
Greg Johnson,
Larry Johnston,
Ed Johnstone,
Greg Joly,
Alvin „Buck” Jones,
Curtis Joseph,
Eddie Joyal,
K.
Frank „Red” Kane,
Al Karlander,
John „Red” Keating,
Gordon „Duke” Keats (Cougars),
Dave Kelly,
Leonard „Red” Kelly,
Pete Kelly,
Forbes Kennedy,
Sheldon Kennedy,
Alan Kerr,
Brian Kilrea,
Hec Kilrea (Falcons i Wings),
Ken Kilrea,
Wally Kilrea,
Kris King,
Scott King,
Mark Kirton,
Kelly Kisio,
Chapman „Hobie” Kitchen (Cougars),
Petr Klíma,
Mike Knuble,
Joe Kocur,
Ladislav Kohn,
Steve Konroyd,
Władimir Konstantinow,
Tomáš Kopecký,
Jim Korn,
Mike Korney,
Chris Kotsopoulos,
Wiaczesław Kozłow,
Dale Krentz,
Niklas Kronwall,
Jim Krulicki,
Uwe Krupp,
Gord Kruppke,
Mike Krushelnyski,
Dave Kryskow,
Mark Kumpel,
Maksim Kuzniecow,
L.
Leo Labine,
Dan Labraaten,
Randy Ladouceur,
Mark Laforest,
Claude LaForge,
Roger Lafreniere,
Serge Lajeunesse,
Hec Lalande,
Joe Lamb,
Mark Lamb,
Lane Lambert,
Marc Lamothe,
Robert Lang,
Josh Langfeld,
Albert Langlois,
Darryl Laplante,
Martin Lapointe,
Rick Lapointe,
Reed Larson,
Brian Lavender,
Danny Lawson,
Reggie Leach,
Jim Leavins,
Brett Lebda,
Fern LeBlanc,
Jean-Paul LeBlanc,
Rene LeClerc,
Manny Legace,
Claude Legris,
Real Lemieux,
Tony Leswick,
Dave Lewis,
Herbie Lewis (Cougars, Falcons i Wings),
Nick Libett,
Tony Licari,
Nicklas Lidström,
Andreas Lilja,
Ted Lindsay,
Carl Liscombe,
Ed Litzenberger,
Bill Lochead,
Mark Lofthouse,
Claude Loiselle,
Barry Long,
Clem Loughlin (Cougars),
Ron Low,
Larry Lozinski,
Dave Lucas,
Don Luce,
Harry Lumley,
Len Lunde,
Tord Lundstrom,
Pat Lundy,
Chris Luongo,
George Lyle,
Jack Lynch,
Vic Lynn,
Ł.
Igor Łarionow,
M.
Joey MacDonald,
Lowell MacDonald,
Parker MacDonald,
Bruce MacGregor,
Calum MacKay,
Howard Mackie,
Donald MacLean,
Paul MacLean,
Rick MacLeish,
Brian MacLellan,
John MacMillan,
Jamie Macoun,
Frank Mahovlich,
Pete Mahovlich,
Mark Major,
Dan Maloney,
Steve Maltais,
Kirk Maltby,
Randy Manery,
Ken Mann,
Bob Manno,
Norm Maracle,
Lou Marcon,
Gus Marker,
Daniił Markow,
Brad Marsh,
Gary Marsh,
Bert Marshall,
Clare Martin,
Hubert „Pit” Martin,
Don Martineau,
Steve Martinson,
Charlie Mason,
Roland Matte (Cougars),
Gary McAdam,
Jerome „Jud” McAtee,
Stan McCabe (Cougars i Falcons),
Doug McCaig,
Rick McCann,
Tom McCarthy,
Darren McCarty,
Kevin McClelland,
Bob McCord,
Dale McCourt,
Bill McCreary Sr.,
Brad McCrimmon,
Brian McCutcheon,
Ab McDonald,
Byron „Butch” McDonald,
Wilfred „Bucko” McDonald,
Al McDonough,
Bill McDougall,
Peter McDuffe,
Mike McEwen,
Jim McFadden,
Bob McGill,
Tom McGratton,
Bert McInenly (Falcons),
Jack McIntyre,
Doug McKay,
Randy McKay,
Walt McKechnie,
Tony McKegney,
Don McKenney,
Bill McKenzie,
John McKenzie,
Andrew McKim,
Rollie McLenahan,
Al McLeod,
Don McLeod,
Mike McMahon,
Max McNab,
Billy McNeill,
Stu McNeill,
Basil McRae,
Chris McRae,
Pat McReavy,
Derek Meech,
Harry Meeking (Cougars),
Tom Mellor,
Gerry Melnyk,
Barry Melrose,
Howie Menard,
Glenn Merkosky,
Corrado Micalef,
Nick Mickoski,
Hugh Millar,
Greg Millen,
Kevin Miller,
Perry Miller,
Tom Miller,
Eddie Mio,
Dmitrij Mironow,
John Miszuk,
Bill Mitchell,
Ron Moffatt,
John Mokosak,
Garry Monahan,
Hank Monteith,
Don Morrison,
Jim Morrison,
Rod Morrison,
Dean Morton,
Gus Mortson,
Alex Motter,
Johnny Mowers,
Mark Mowers,
Wayne Muloin,
Don Murdoch,
Brian Murphy,
Joe Murphy,
Larry Murphy,
Ron Murphy,
Ken Murray,
Terry Murray,
Anders Myrvold,
N.
Jim Nahrgang,
Václav Nedomanský,
Rick Newell,
John Newman (Falcons),
Eddie Nicholson,
Jim Niekamp,
Jim Nill,
Reg Noble (Cougars i Falcons),
Ted Nolan,
Brad Norton,
Lee Norwood,
Hank Nowak,
O.
Russell Oatman (Cougars),
Mike O’Connell,
Adam Oates,
Gerry Odrowski,
John Ogrodnick,
Fredrik Olausson,
Murray Oliver,
Dennis Olson,
Jimmy Orlando,
Mark Osborne,
Chris Osgood,
P.
Pete Palangio (Cougars),
Brad Park,
Joe Paterson,
George Patterson,
Butch Paul,
Marty Pavelich,
Jim Pavese,
Mark Pederson,
Bert Peer,
Bob Perreault,
Jimmy Peters,
Jimmy Peters Jr.,
Brent Peterson,
Gordon Pettinger,
Robert Picard,
Alex Pirus,
Rob Plumb,
Nels Podolsky,
Bud Poile,
Don Poile,
Dennis Polonich,
Poul Popiel,
Marc Potvin,
Dean Prentice,
Noel Price,
Keith Primeau,
Bob Probert,
André Pronovost,
Marcel Pronovost,
Metro Prystai,
Cliff „Fido” Purpur,
Chris Pusey,
Jamie Pushor,
Nelson Pyatt,
Q.
Bill Quackenbush,
Kyle Quincey,
R.
Yves Racine,
Brian Rafalski,
Clare Raglan,
Mike Ramsey,
Bill Ranford,
Matt Ravlich,
Marc Reaume,
Billy Reay,
Mickey Redmond,
Earl Reibel,
Jerry Reid,
Leo Reise,
Dave Richardson,
Terry Richardson,
Steve Richmond,
Vincent Riendeau,
Dennis Riggin,
Jack Riley,
James Riley (Cougars),
Bob Ritchie,
Jamie Rivers,
Wayne Rivers,
John Roach,
Phil Roberto,
Doug Roberts,
Earl Robertson,
Fred Robertson,
Torrie Robertson,
Nathan Robinson,
Luc Robitaille,
Mike Robitaille,
Desse Roche,
Earl Roche,
Dave Rochefort,
Leon Rochefort,
Harvey Rockburn (Cougars i Falcons),
Marc Rodgers,
Stacy Roest,
Dale Rolfe,
Felix „Rollie” Rossignol,
Orville „Rolly” Roulston,
Bob Rouse,
Tom Rowe,
Bernard Ruelle,
Pat Rupp,
Jim Rutherford,
S.
Borje Salming,
Barry Salovaara,
Mikael Samuelsson,
Ulf Samuelsson,
Ed Sandford,
Tomas Sandström,
Bob Sauve,
Terry Sawchuk,
Kevin Schamehorn,
Mathieu Schneider,
Jim Schoenfeld,
Dwight Schofield,
Enio Sclisizzi,
Earl Seibert,
Ric Seiling,
Brendan Shanahan,
Daniel Shank,
Jeff Sharples,
Doug Shedden,
Bobby Sheehan,
Tim Sheehy,
Frank Sheppard (Cougars),
Johnny Sheppard (Cougars),
Ray Sheppard,
John Sherf,
Gordon „Moose” Sherritt,
Jim Shires,
Steve Short,
Gary Shuchuk,
Dave Silk,
Mike Sillinger,
John „Cully” Simon,
Thain Simon,
Cliff Simpson,
Reggie Sinclair,
Darryl Sittler,
Bjorn Skaare,
Glen Skov,
Jiří Šlégr,
Al Smith,
Alex Smith (Falcons),
Brad Smith,
Brian Smith,
Carl „Winky” Smith,
Dalton „Nakina” Smith,
Derek Smith,
Floyd Smith,
Greg Smith,
Normie Smith (Falcons i Wings),
Rick Smith,
Ted Snell,
Harold Snepsts,
Sandy Snow,
Dennis Sobchuk,
Ken Solheim,
Bob Solinger,
John Sorrell (Falcons i Wings),
Fred Speck,
Ted Speers,
Irv Spencer,
Andre St. Laurent,
Sam St. Laurent,
Ron Stackhouse,
Ed Stankiewicz,
Harold Starr,
Wilfie Starr,
Vic Stasiuk,
Ray Staszak,
Frank Steele (Falcons),
Greg Stefan,
Pete Stemkowski,
Blair Stewart,
Gaye Stewart,
Jack Stewart,
Gordon Strate,
Art Stratton,
Barry Sullivan,
Bill Sutherland,
T.
John Taft,
Jean-Guy Talbot,
Chris Tancill,
Billy „The Kid” Taylor,
Ted Taylor,
Tim Taylor,
Larry Thibeault,
Steve Thomas,
Tiny Thompson,
Errol Thompson,
Bill Thomson,
Jerry Toppazzini,
Larry Trader,
Dave Trottier,
Percy Traub (Cougars),
Joe Turner,
U.
Norm Ullman,
Garry Unger,
V.
Rogatien Vachon,
Eric Vail,
Rick Vasko,
Darren Veitch,
Pat Verbeek,
Mike Vernon,
Dennis Vial,
Doug Volmar,
Carl Voss,
W.
Jack Walker (Cougars),
Bob Wall,
Jesse Wallin,
Wes Walz,
Aaron Ward,
Eddie Wares,
Bryan Watson,
Harry Watson,
Jim Watson,
Brian Watts,
Tom Webster,
Cooney Weiland,
Stan Weir,
Carl Wetzel,
Bob Whitelaw,
Ray Whitney,
Archie Wilder,
Bob Wilkie,
Burr Williams,
Dave „Tiger” Williams,
Fred Williams,
Jason Williams,
Johnny Wilson,
Larry Wilson,
Rick Wilson,
Ross „Lefty” Wilson,
Murray Wing,
Eddie Wiseman,
Steve Wochy,
Benny Woit,
Mike Wong,
Paul Woods,
Jason Woolley,
Ken Wregget,
Larry Wright,
Y.
Jason York,
B.J. Young,
Doug Young (Falcons i Wings),
Howie Young,
Warren Young,
Paul Ysebaert,
Steve Yzerman,
Z.
Larry Zeidel,
Ed Zeniuk,
Henrik Zetterberg,
Rick Zombo,
Rudy Zunich,

</doc>
<doc id="1029318" url="https://pl.wikipedia.org/wiki?curid=1029318" title="Karczyn (stacja kolejowa)">
Karczyn (stacja kolejowa)

Karczyn – jedna ze stacji kolejowych na magistrali węglowej w Karczynie (powiat inowrocławski). Na stacji nie zatrzymuje się żaden pociąg osobowy. 

</doc>
<doc id="1029320" url="https://pl.wikipedia.org/wiki?curid=1029320" title="Sexafera">
Sexafera



</doc>
<doc id="1029322" url="https://pl.wikipedia.org/wiki?curid=1029322" title="Wielka Łysica">
Wielka Łysica

Wielka Łysica (biał. "Вялікая Лысіца") – wieś na Białorusi położona w obwodzie mińskim, w rejonie nieświeskim, w sielsowiecie horodziejskim. We wsi znajduje się parafialna cerkiew prawosławna pw. Podwyższenia Krzyża Świętego z pocz. XX wieku.
Wieś magnacka położona była w końcu XVIII wieku w powiecie nowogródzkim województwa nowogródzkiego.

</doc>
<doc id="1029323" url="https://pl.wikipedia.org/wiki?curid=1029323" title="Wydział Mechaniczny Technologiczny Politechniki Śląskiej">
Wydział Mechaniczny Technologiczny Politechniki Śląskiej

Wydział Mechaniczny Technologiczny – wydział Politechniki Śląskiej.
Historia.
Wydział Mechaniczny Techniczny, pierwotnie pod nazwą Wydział Mechaniczny, powstał w 1945 jako jeden z pierwszych czterech wydziałów Uczelni. Przed przeniesieniem na Śląsk, wykłady były prowadzone na Akademii Górniczej w Krakowie. Pierwsza inauguracja roku akademickiego w Gliwicach odbyła się 29 października 1945 roku. 7 maja 1966 zmieniono nazwę wydziału na obecną, tj. Wydział Mechaniczny Technologiczny.
O wydziale.
Obecnie kadra naukowa wydziału liczy blisko 40 profesorów i doktorów habilitowanych oraz 160 doktorów nauk technicznych. Wydział prowadzi badania naukowe w następujących dziedzinach: materiałoznawstwo stali, stopów konstrukcyjnych i specjalnych, stali narzędziowych i spiekanych materiałów narzędziowych; technologie procesów materiałowych; mechanika, robotyka, mechatronika, mechanika płynów, biomechanika; maszyny robocze, drgania mechaniczne; dynamika, układy napędowe, układy wyciągowe; wirtualne modele w projektowaniu i eksploatacji maszyn, komputerowe wspomaganie procesów projektowania, konstruowania i eksploatacji maszyn, diagnostyka techniczna oraz metody i techniki ograniczania hałasu oraz drgań maszyn.
Wydział Mechaniczny Technologiczny prowadzi rozległą współpracę naukowo-dydaktyczną z ponad 150 uniwersytetami na wszystkich kontynentach, przy czym posiada jedną z największych wymian zagranicznych studentów (blisko 100 studentów i doktorantów rocznie wyjeżdża na zwykle jednosemestralne studia do prawie wszystkich krajów Europy, głównie w ramach programów CEEPUS i ERASMUS).
Wydział Mechaniczny Technologiczny od wielu lat współpracuje z firmami i branżowymi ośrodkami naukowo-badawczymi działającymi w obszarze automatyki przemysłowej i robotyki, budowy maszyn, inżynierii materiałowej, spawalnictwa, odlewnictwa, przetwórstwa tworzyw sztucznych oraz inżynierii wytwarzania. Dotychczasowa współpraca z przemysłem obejmuje m.in.:
- wykonywanie wspólnych prac badawczo-rozwojowych oraz projektów rozwojowych i celowych,
- współuczestnictwo podmiotów gospodarczych w wyposażaniu laboratoriów dydaktycznych i badawczych Wydziału, 
- transfer nowoczesnych technologii ze sfery nauki do sfery przemysłowej i z przemysłu do dydaktyki,
- organizację studiów podyplomowych dla osób chcących podwyższyć swoje kwalifikacje zawodowe,
- wykonywanie ekspertyz i badań w laboratoriach naukowych Wydziału oraz wydawanie opinii na temat innowacyjności przedsięwzięć dla podmiotów gospodarczych,
- wykonywanie wspólnych projektów w ramach prac przejściowych i dyplomowych,
- organizację praktyk produkcyjnych.

</doc>
<doc id="1029328" url="https://pl.wikipedia.org/wiki?curid=1029328" title="Witamina B13">
Witamina B13



</doc>
<doc id="1029329" url="https://pl.wikipedia.org/wiki?curid=1029329" title="Dekanat Brzeg południe">
Dekanat Brzeg południe

Dekanat Brzeg południe – jeden z 33 dekanatów w rzymskokatolickiej archidiecezji wrocławskiej.
W skład dekanatu wchodzi 10 parafii:

</doc>
<doc id="1029330" url="https://pl.wikipedia.org/wiki?curid=1029330" title="Chandos portrait">
Chandos portrait



</doc>
<doc id="1029336" url="https://pl.wikipedia.org/wiki?curid=1029336" title="Głuchoniemota">
Głuchoniemota

Głuchoniemota () – głuchota połączona z niemotą. Obecnie odstępuje się od tego określenia, gdyż uważane jest za obraźliwe i nietrafne (zazwyczaj osoby głuche mają funkcjonujące struny głosowe).

</doc>
<doc id="1029340" url="https://pl.wikipedia.org/wiki?curid=1029340" title="Małe Włochy">
Małe Włochy

Małe Włochy (ang. "Little Italy") – popularna nazwa enklaw etnicznych tworzonych głównie przez Włochów i osoby pochodzenia włoskiego, zazwyczaj w miastach i metropoliach Ameryki Północnej.
Lista "Małych Włoch".
Niektóre włoskie dzielnice mające oficjalnie inne nazwy, zwane jednak Little Italy:

</doc>
<doc id="1029341" url="https://pl.wikipedia.org/wiki?curid=1029341" title="Habib Bamogo">
Habib Bamogo

Habib Bamogo (ur. 8 maja 1982 w Paryżu) – burkiński piłkarz występujący na pozycji napastnika.
Jego rodzice pochodzą z Wybrzeża Kości Słoniowej i Burkina Faso.

</doc>
<doc id="1029344" url="https://pl.wikipedia.org/wiki?curid=1029344" title="Worończa">
Worończa

 
Worończa (biał. "Варонча") – wieś na Białorusi, w obwodzie grodzieńskim, w rejonie korelickim, centrum administracyjne sielsowietu woroneckiego. Za II Rzeczypospolitej miejscowość była siedzibą wiejskiej gminy Cyryn.
Siedziba parafii prawosławnej (pw. św. Eufrozyny Połockiej) i rzymskokatolickiej (pw. św. Anny).
Miejscowość stanowi ośrodek niewielkiego przemysłu spożywczego.

</doc>
<doc id="1029350" url="https://pl.wikipedia.org/wiki?curid=1029350" title="Alexandre-Louis Andrault de Langéron">
Alexandre-Louis Andrault de Langéron



</doc>
<doc id="1029362" url="https://pl.wikipedia.org/wiki?curid=1029362" title="1 Korpus Polskich Sił Zbrojnych w ZSRR">
1 Korpus Polskich Sił Zbrojnych w ZSRR

1 Korpus Polskich Sił Zbrojnych w ZSRR ("1 Korpus Polski") – wyższy związek taktyczny Wojska Polskiego.
Historia.
10 sierpnia 1943 władze radzieckie zgodziły się na rozwinięcie 1 Dywizji Piechoty im. Tadeusza Kościuszki w korpus.
Miał on się składać z dwóch dywizji piechoty, dwóch brygad — artylerii i pancernej, dwóch pułków - lotniczego i zapasowego, czterech samodzielnych batalionów oraz pododdziałów zabezpieczenia i obsługi. 
Dowódcą korpusu został gen. Zygmunt Berling, jego zastępcami: ds. oświatowych – ppłk Włodzimierz Sokorski i ds. liniowych – gen. bryg. Karol Świerczewski, a szefem sztabu – ppłk dypl. Władimir Radziwanowicz.
1 września wzmocniona 1 DP wyruszyła na front, a pozostałe siły korpusu rozwijały się pod względem organizacyjnym i prowadziły szkolenie bojowe. Jednak od września do grudnia 1943 sformowano w korpusie tylko 1 batalion specjalny.
Dopiero wyzwolenie Zachodniej Ukrainy umożliwiła dalszy rozwój organizacyjny korpusu. Zreorganizowano wówczas artylerię korpuśną oraz rozpoczęto formowanie 3 Dywizji Piechoty. W grudniu liczba żołnierzy w korpusie przekroczyła 32 tys. żołnierzy. W marcu 1944 r. korpus częściowo zmotoryzowano (dotyczyło to pułków : artylerii lekkiej, 5 kompanii kablowo-tyczkowej i pododdziałów rozpoznawczych, sformowano też 1 batalion samochodowy). 
11 marca włączono do korpusu dywizjon dział pancernych SU-85.
6 marca 1944 na bazie 1 Korpusu rozpoczęto formowanie 1 Armii Polskiej w ZSRR.

</doc>
<doc id="1029363" url="https://pl.wikipedia.org/wiki?curid=1029363" title="Wielki teatr świata">
Wielki teatr świata

Wielki teatr świata (hiszp. "El gran teatro del mundo") – dramat Calderona de la Barca z 1630 roku, jeden z najbardziej znanych "autos sacramentales."
Czas powstania utworu.
"Wielki teatr świata" jest jednym z najwcześniejszych "autos" Calderona. Powstał prawdopodobnie przed 1635 rokiem. Wskazuje na to jego styl, wyzbyty nadmiernej retoryki język, prosta wersyfikacja i mało skomplikowana, chociaż bardzo precyzyjna konstrukcja sztuki. Został wydany w 1654 roku. 
Polska premiera dramatu w tłumaczeniu Leszka Białego i reżyserii Andrzeja Dziuka odbyła się w 1986 w Teatrze Witkacego w Zakopanem.
Topos teatru świata.
Idea świata jako teatru, gdzie człowiek jest aktorem a Bóg dramaturgiem, pochodzi z filozofii stoickiej. Swoje źródło ma w "LXXVI Liście moralnym" Seneki do Lucyliusza. Rozwinął ją później Epiktet w "Encheiridionie", a po nim Lukian w swych "Dialogach" ("Sen", "Ikar" i "Menippus"). Schrystianizowana przez Augustyna z Hippony i Świętego Jana Chryzostoma, została podjęta w czasach nowożytnych przez Erazma z Rotterdamu ("Pochwała głupoty", "Rozmowy"). Za jego pośrednictwem trafiła do literatury hiszpańskiej, pojawiając się najpierw w "Crotalonie" Christophora Gnosopha z ok. 1552-1553, a następnie w "Diana enamorada" ("Diana zakochana") Gaspara Gil Polo (1564). Ślady tego porównania można też odnaleźć w "Cancionero" ("Śpiewnik") Jorge de Montemayora (1554), W "Gran teatro del mundo" ("Teatr świata") Pierre'a de Bovistuau, przetłumaczonym z francuskiego na kastylijski w 1569 roku i w "Examen de Ingenios" ("Badanie umysłów") Huarte de San Juan (1594).Na przełomie XVI i XVII wieku, wobec postępującego rozkładu państwa i wyznawanych powszechnie ideałów temat trafia do kazań i literatury refleksyjnej. Przywołuje go kaznodzieja Alonso de Cabera na kazaniu z okazji pogrzebu Filipa II w 1598 roku, karmelita Augustin Nunez Delgadillo w dziele "De la victoria de los justos" ("O zwycięstwie sprawiedliwych", 1618). W literaturze pięknej temat świata-teatru pojawia się w pierwszej części powieści pikarejskiej Matea Alemana "Guzman de Alfarache" z 1599 roku oraz w anonimowym sonecie "A la muerte de una dama, opublikowanym" w 1605 roku. Pierwszą próbą prezentacji owego toposu na scenie było "Lo fingido verdadero" ("Prawdziwe zmyślenie") Lopego de Vegi. W roku 1615 włożył w usta głównych bohaterów drugiej części "Don Kichota" dialog o tym, że życie najbardziej podobne jest do komedii, a ludzie do grających w niej aktorów. Wreszcie w 1635 roku, a więc niemal równocześnie z Calderónem, temat podjął Francisco de Quevedo w "Epicteto y Phocilides en español con consonantes" ("Epiktet i Fokilides rymowani po hiszpańsku")
Treść.
Wprowadzenie.
Dramat rozpoczyna monolog Autora wzywającego na scenę Świat. Autor wypowiada się o świecie z zachwytem, jednocześnie podkreślając jego zmienność i małość. Następnie informuje Świat, że z racji święta (autos były wystawiane z okazji święta Bożego Ciała), odbędzie się na nim przedstawienie ku jego (Autora) chwale i ku chwale jego władzy. Następnie pozostawia światu wolną rękę usuwając się na drugi plan, by stworzyć aktorów. Tymczasem Świat przedstawia swoją historię dzieląc ją, jak hiszpańską "comedia", na trzy "dni": pierwszy, trwający od stworzenia świata do momentu otrzymania przez Mojżesza dziesięciu przykazań, jest to dzień prawa naturalnego. Drugi, to dzień praw pisanych, trzeci era prawa łaski, który trwa od przyjścia Chrystusa. Świat ukazuje też dwie bramy: kołyskę i mogiłę, przez które będą musieli przejść wszyscy aktorzy. Obiecuje sprawiedliwie ich obdarzyć, każdemu dając to, co mu się zgodnie z jego pozycją społeczną należy. Na scenę zostają przywoływani Aktorzy i Autor wymienia im ich role, większość posłusznie dziękuje, lecz wieśniak i biedak skarżą się na swoje przydziały i pytają o ich przyczynę. Autor zapowiada, że wszystkich Aktorów zrówna po przedstawieniu oceniając ich tylko według tego, czy właściwie zagrali swe role. Sztuka grana w teatrze świata ma być komedią i nosi tytuł "Czyń dobro bowiem Bóg jest Bogiem". Aktorzy domagają się także próby i informacji kiedy skończą grać, jednak Autor nie godzi się na żadne żądania. Postacie otrzymują też od Świata właściwe swym rolom kostiumy i rekwizyty (jedynie biedakowi nic nie daje, zamiast tego traci ubranie). Całe wprowadzenie, czyli rozdanie ról społecznych, następuje jeszcze przed narodzeniem postaci.
Przedstawienie.
Akcja tej części rozgrywa się w dwóch, otwierających się przed widzami, kulach: ziemskiej, w której grają aktorzy, i niebieskiej, w której siedzi Autor obserwujący przedstawienie.
Właściwe przedstawienie rozpoczyna "Prawo łaski", ujawniając sens sztuki, który zawiera się w dwóch zdaniach: "Kochaj bliźniego swego, jak siebie samego", oraz "czyń dobro, bowiem Bóg jest Bogiem". "Prawo łaski" będzie w kolejnych scenach często powtarzać to drugie zdanie, lecz większość bohaterów nie będzie go słyszeć. Następuje spotkanie bohaterów i konfrontacja ich postaw życiowych. Biedak stara się uzyskać od innych postaci wsparcie, jednak Piękno go nie zauważa, Bogacz odrzuca jego prośby, Król odsyła do swego jałmużnika, zaś Wieśniak zamiast pomocy oferuje pracę. Jedynie Roztropność ofiaruje mu chleb (w "autos", chleb zazwyczaj oznacza Eucharystię). Następnie Roztropność/Religia chwieje się, lecz zostaje podtrzymana przez Króla, co jest wyraźnym nawiązaniem do wspierania Kościoła przez władzę świecką. Po tych zdarzeniach postacie zaczynają rozmowę w trakcie której ujawniają swoje pragnienia i tak: Król marzy o mądrości, Piękno o podziwie, Wieśniak martwi się o swoją duszę gdyż uważa, że za bardzo jest przywiązany do ziemi a za mało wdzięczny wobec Boga, Bogacz pragnie jedynie rozkoszy zmysłowych, zaś Biedak przeklina dzień w którym został poczęty, lecz podkreśla, że robi to nie ze względu na swoje cierpienia ale dlatego, że został "zrodzony w grzechu". W trakcie tej rozmowy Głos kolejno oznajmia bohaterom ich śmierć. Większość buntuje się przeciw niej (jedynie biedak przyjmuje ją z radością) ostatecznie jednak odchodzą pogodzeni i skruszeni (z wyjątkiem Bogacza, który odchodzi w przerażeniu i "zostawia serce na ziemi"). Nie umiera jedynie Roztropność, która kończy przedstawienie przypominając widzom o konieczności poprawy własnego życia. Na koniec Autor zapowiada wyjawienie kar oraz nagród. Autor w tej części wypowiada się tylko trzykrotnie: na początku otwiera przedstawienie, na końcu je zamyka, zaś w środku przypomina, że dał Aktorom wolność i dlatego nie będzie naprawiał ich błędów. Świat jest w tej części na drugim planie i nie bierze udziału w akcji, komentując jedynie grę Aktorów.
Sąd.
Po śmierci świat odbiera Aktorom rekwizyty (by przekazać je kolejnym), przy czym Piękno nie ma już niczego do oddania (bo już piękne nie jest), zaś Roztropność nie oddaje niczego, bowiem Świat nie może odebrać dobrych uczynków. Pojawia się też Dziecko, zmarłe przed narodzeniem. Wreszcie następuje uczta. Autor zaprasza Aktorów do stołu "pełnego chleba", który adoruje Niebo a szanuje "chcąc nie chcąc" także Piekło. Najpierw zaproszeni zostają Roztropność i Biedak. Król, Wieśniak i Piękno zostają odesłani do czyśćca, przy czym król jako pierwszy z nich dostępuje zbawienia ze względu na wsparcie jakie udzielił Roztropności/Religii. Bogacz trafia do piekła zaś Dziecko nie zaznaje ani kary ani nagrody (patrz otchłań). Sztuka kończy się wspólnym odśpiewaniem "hymnu na cześć chleba": "Tantum ergo".
Analiza.
Wielki teatr świata jest najwybitniejszym utworem opartym na stoickim porównaniu. Calderón opiera na nim całą biblijną historię ludzkości od Stworzenia świata, przez Upadek aż po Odkupienie. Autor mocno akcentuje trydencką tezę o tym, że do zbawienia oprócz wiary konieczne są dobre uczynki. Bóg będący autorem spektaklu, obdarzywszy aktorów wolną wolą nie interweniuje bezpośrednio w ich grę, co jakiś czas tylko, za pośrednictwem Łaski przypomina im o ich celu. Reżyser przedstawienia Świat stoi na uboczu i komentuje poczynania aktorów. Jest on interpretowany w myśl hiszpańskiej teologii ludowej jako jeden z członków zgubnego dla człowieka triaː Szatan, Świat, Ciało. Aktorzy odgrywający rozmaite role społeczne, niektórzy nie bez sprzeciwów. Calderón akcentuje społeczne obowiązki jednostki, nie wystarczy zabiegać o własną przyjemność, ani nawet o jednostkowe zbawienie. Niesprostanie tym obowiązkom, egoistyczna interpretacja powierzonej mu przez Boga roli, staje się przyczyną potępienia Bogacza, choć Calderón nie atakuje bogactw jako takich. Oprócz zmarłego przed narodzeniem Dziecka, które zgodnie z ówczesną teologią, trafia do limba, pozostali bohaterowie dramatu dostępują zbawienia. Zakończenie sztuki potwierdza tezę o franciszkańskich korzeniach światopoglądu poety.

</doc>
<doc id="1029364" url="https://pl.wikipedia.org/wiki?curid=1029364" title="Kościół św. Trójcy w Krakowie (ul. Krakowska)">
Kościół św. Trójcy w Krakowie (ul. Krakowska)



</doc>
<doc id="1029365" url="https://pl.wikipedia.org/wiki?curid=1029365" title="System hok/sok">
System hok/sok

System hok/sok (z ang. "host killing/suppressor of killing") – przykład systemu pozwalającego na „przeżycie” plazmidu, to znaczy utrzymanie przy życiu tylko bakterii go mających a zabicie tych, które go utraciły. System ten występuje na plazmidzie R1 w pałeczkach okrężnicy. Mechanizm działania tego systemu jest posegregacyjny.
Mechanizm trucizny i odtrutki.
Na plazmidzie R1 obecne są dwa geny: "hok" ("host killing") oraz "sok" ("suppressor of killing"). Geny te leżą naprzeciw siebie, w tym samym obszarze DNA, a więc są do siebie komplementarne. Oba geny ulegają transkrypcji, przy czym gen "sok" znacznie szybciej. W ten sposób komórka produkuje znacznie więcej mRNA genu "sok". W komórce powstaje jednak równowaga mRNA obu genów, gdyż mRNA "hok" jest stabilne, a mRNA genu "sok" ulega szybkiej degradacji. Ponieważ oba geny są kodowane przez komplementarne nici DNA, powstające mRNA są do siebie również komplementarne, przez co z łatwością tworzą dupleksy (czyli dwuniciowe RNA). Struktury te są rozpoznawane przez RNazę III i degradowane. Podsumowując, w obecności plazmidu R1 w komórce bakteryjnej dochodzi do ciągłego powstawania i degradacji mRNA genów "hok" i "sok".
Mechanizm śmierci posegregacyjnej.
Jeśli po podziale komórki bakterii jedna z komórek potomnych nie otrzyma kopii plazmidu, wówczas następuje szybka degradacja mRNA "sok", natomiast stabilne mRNA "hok" pozostaje obecne w komórce. Na matrycy mRNA "hok" powstaje białko depolaryzujące błonę komórkową bakterii, co doprowadza do jej śmierci. Z tego względu mechanizm działania tego plazmidu określa się jako posegregacyjny.

</doc>
<doc id="1029372" url="https://pl.wikipedia.org/wiki?curid=1029372" title="Atlantyda. Powrót Milo">
Atlantyda. Powrót Milo

Atlantyda: Powrót Milo (ang. "Atlantis: Milo’s Return", 2003) – amerykański film animowany z wytwórni Walt Disney Pictures. Kontynuacja filmu "Atlantyda. Zaginiony ląd" z 2001 roku.
Wersja polska.
Opracowanie wersji polskiej: Start International Polska
Reżyseria: Joanna Wizmur
Dialogi polskie: Bartosz Wierzbięta
W wersji polskiej udział wzięli:
W pozostałych rolach:

</doc>
<doc id="1029373" url="https://pl.wikipedia.org/wiki?curid=1029373" title="Ikarus 280">
Ikarus 280

Ikarus 280 – węgierski autobus przegubowy z fabryki Ikarusa. Na początku lat 90. montowane były w Mikołowie-Jamnie (w Centralnych Warsztatach Autobusowych), MZA Warszawa i MPK Częstochowa, a na plac przeładunkowy Sosnowiec Południowy dostarczano gotowe karoserie z Węgier.
Historia modelu na rynku polskim.
Model "Ikarus 280" był produkowany w wielu odmianach oznaczanych kombinacjami liczb i ewentualnie liter po kropce w ich nazwie.
W 1974 roku do WPK Katowice sprowadzone zostało 15 egzemplarzy wersji Ikarus 280.02, która przeznaczona była na rynek NRD.
W 1978 roku rozpoczęto do Polski import modelu Ikarus 280.11. Do napędu tej wersji zastosowano 6-cylindrowy silnik wysokoprężny Raba-MAN D2156HM6U o mocy maksymalnej 142 kW (193 KM). Jednostka napędowa zblokowana została z 5-biegową manualną skrzynią biegów Csepel ASH-75.2. W układzie jezdnym zastosowano oś przednią oraz tylną LiAZ A4 produkcji radzieckiej, oraz most napędowy MVG 018.59. Model ten eksploatowany był wyłącznie przez WPK Katowice i MZK Warszawa. W latach 1978-1979 do Warszawy dostarczono 400 sztuk tych wozów i około 300 sztuk do Katowic.
Eksploatacja podtypu „.11” ujawniła wady, utrudniające użytkowanie tego modelu przez polskich przewoźników. W wyniku ich postulatów producent opracował zmodernizowany wariant o oznaczeniu 280.26, który wyposażony został w kabinę kierowcy oraz powiększone klapy dachowe. W układzie napędowym oraz jezdnym nie wprowadzono zmian. Pierwsze egzemplarze tej wersji pojawiły się w Polsce w 1979 roku. W 1985 roku rozpoczęto stosowanie węgierskich osi przedniej oraz tylnej typu Raba MVG 832, która była lżejsza i łatwiejsza w obsłudze w stosunku do osi produkowanych w ZSRR przez przedsiębiorstwo LiAZ. Od 1989 roku w modelu tym stosowano 6-biegowe manualne skrzynie biegów Csepel-ZF 6S-90U, natomiast od 1990 roku istniała możliwość zamówienia automatycznej skrzyni biegów ZF 4HP500, ZF 5HP500 lub Voith D864.3E. Import Ikarusa 280.26 zakończony został w 1992 roku przy czym ostatnie serie z 1992 były składane w Mikołowie-Jamnie przy użyciu zregenerowanych części z kasowanych ikarusów z pierwszej serii.
W roku 1984 oraz 1986 warszawski przewoźnik zakupił łącznie 11 sztuk modelu 280.46. Wersja ta wyposażona została w 2-biegową automatyczną skrzynię biegów Praga 2M70.16 produkcji czechosłowackiej. Ze względu na wysoką awaryjność skrzyni biegów nie kontynuowano dalszych zakupów tej odmiany.
W latach 1985-1987 do przedsiębiorstw PKS trafiała wersja 280.53. Model ten dostosowany został do realizacji przewozów podmiejskich, poprzez zastosowanie zmodernizowanej 5-biegowej skrzyni biegów Csepel ASH-75.2-B6 oraz mostu napędowego MVG 118.84.
W latach 1988-1992 w zakładach remontowych MZK Warszawa przy ul. Włościańskiej i Lubelskich Zakładach Naprawy Samochodów w Lublinie zmontowano 140 Ikarusów 280.T4. Ich produkcja polegała na obcięciu tylnego pomostu autobusu 260.04, montażu przegubu i podpięcia sekcji B od kasowanego egzemplarza modelu 280, niezależnie od podtypu. Wozy tego typu były eksploatowane w Warszawie (132 sztuki), Opolu (3 sztuki) i w PKS Sokołów Podlaski (5 sztuk). W stolicy zakończono ich eksploatację w 2001 roku na fali dostaw autobusów MAN NG313 i Solaris Urbino 15. Do naszych czasów zachował się pojazd o numerze 9009 (przebudowany w 1989 roku). W Warszawie służył jako pojazd nauki jazdy. W 2002 roku został sprzedany Towarzystwu Miłośników Miasta Bydgoszczy. Obecnie stoi niesprawny na prywatnej posesji w Paterku k. Nakła nad Notecią. 
W 1990 roku do Łodzi, Warszawy i Kędzierzyna-Koźle dostarczono niewielkie partie modelu Ikarus 280.57. Do napędu tej wersji zastosowano wyposażony w turbosprężarkę silnik Raba-MAN D2156HM6UT o mocy maksymalnej 162 kW (220 KM). Jednostka napędowa zblokowana została z 6-biegową manualną skrzynią biegów ZF 6S-90U. W latach 1991-1993 prowadzona była sprzedaż modelu 280.58. Wersja ta stanowi odmianę podtypu „.57” wyposażoną w 4-biegową automatyczną skrzynię biegów ZF 4HP500 lub 5-biegową ZF 5HP500. W 1992 roku model ten przeszedł nieznaczną modernizację nadwozia poprzez zastosowanie nowego wzoru dwupłatowych drzwi i oznaczono go 280.58B.
W 1992 roku rozpoczęto sprzedaż Ikarusa 280.37. Model ten wyposażony był w turbodoładowany silnik MAN D2866TUH o mocy maksymalnej 227 kW (310 KM) lub wolnossący D2866UM01 o mocy 180 kW (244 KM). Jednostka napędowa zblokowana została 3-biegową automatyczną skrzynią biegów Voith D851.2 lub 4-biegowymi przekładniami Voith D864.3E oraz ZF 4HP500. W 1994 roku do oferty dołączył model 280.38 wyposażony w silnik MAN D2865LUH06 o mocy maksymalnej 198 kW (270 KM) współpracujący ze skrzynią ZF 4HP500. Charakterystycznym elementem autobusów serii 280 wyposażonych w silniki przedsiębiorstwa MAN są przesunięte bliżej osi przedniej drugie drzwi pojazdu oraz lustrzany układ klap bocznych w stosunku do wersji z silnikami Raba. Sprzedaż na rynku polskim modeli 280.37 i 280.38 zakończona została w 1995 roku.
W latach 1993-1997 prowadzono sprzedaż wersji 280.70 w zależności od kompletacji dodatkowo oznaczanej symbolem literowym A, B, C, D lub E. Model ten wyposażony został w zmodernizowany 6-cylindrowy silnik wysokoprężny Raba D10UTS 180, lub Raba D10UTS 184 o mocy maksymalnej 180 kW (244 KM) lub 184 kW (250 KM). Silnik Ikarusa 280.70 współpracuje z automatycznymi skrzyniami biegów Voith D863.3, ZF 4HP500 lub ZF 5HP500. Wersja warszawska z 1997 jest wyposażona w klimatyzację kabiny kierowcy.
W 1982 do miast zachodniej Polski trafiła duża partia ikarusów 280.02 przeznaczonej oryginalnie do Niemieckiej Republiki Demokratycznej, wyposażone one były w sześciobiegowe skrzynie biegów, w otwartą kabinę oraz charakteryzowały się brakiem miejsca na wózek na wprost drugich drzwi a w zamian za to to miejsce było umieszczone przy drzwiach czwartych. Jednak największym mankamentem tej wersji były prawie wszystkie nieotwierane okna.
W 1989 roku do Bydgoszczy trafiła partia 20 Ikarusów 280.33, przeznaczona pierwotnie na rynek radziecki. Ich importem zajął się Romet.
W latach dziewięćdziesiątych do Polski trafiły używane ikarusy a z nimi wersje takie jak 280.10 (PKS Gliwice; pierwotnie sprzedawana w Czechosłowacji) i 280.03 (PKS Toruń, PKS Pszczyna, PKS Wałbrzych, MZK Zielona Góra i inne; pierwotnie sprzedawana w NRD przewoźnikom regionalnym).
Według stanu na 23.09.2018 Ikarusy 280 są eksploatowane w następujących miastach:
Oprócz tego w Polsce znajdują się następujące egzemplarze ikarusów (stan na 25.02.2019):
Ikarusy na świecie.
280.00
280.01
280.02
280.03 i 280.03HM
280.04
280.05
280.06
280.07
280.08
280.08A
280.09
280.10
280.10A
280.11
280.12
280.13
280.14
280.15
280.16
280.17
280.18
280.19A i 280.19B
280.20
280.26
280.33
280.37
280.37A
280.37B
280.37C
280.37D
280.38A
280.46
280.54
280.54A
280.57
280.58
280.58B

</doc>
<doc id="1029374" url="https://pl.wikipedia.org/wiki?curid=1029374" title="Ugłaskanie sekutnicy">
Ugłaskanie sekutnicy



</doc>
<doc id="1029375" url="https://pl.wikipedia.org/wiki?curid=1029375" title="Wesołe windsorskie kobiety">
Wesołe windsorskie kobiety



</doc>
<doc id="1029377" url="https://pl.wikipedia.org/wiki?curid=1029377" title="Zimowa powieść">
Zimowa powieść



</doc>
<doc id="1029379" url="https://pl.wikipedia.org/wiki?curid=1029379" title="Metsatoll">
Metsatoll



</doc>
<doc id="1029382" url="https://pl.wikipedia.org/wiki?curid=1029382" title="DJIA">
DJIA



</doc>
<doc id="1029383" url="https://pl.wikipedia.org/wiki?curid=1029383" title="Parafia Świętej Trójcy w Warszawie">
Parafia Świętej Trójcy w Warszawie



</doc>
<doc id="1029385" url="https://pl.wikipedia.org/wiki?curid=1029385" title="Kościół Świętej Trójcy w Warszawie">
Kościół Świętej Trójcy w Warszawie



</doc>
<doc id="1029387" url="https://pl.wikipedia.org/wiki?curid=1029387" title="Król Jan">
Król Jan



</doc>
<doc id="1029388" url="https://pl.wikipedia.org/wiki?curid=1029388" title="Musik">
Musik

Musik (inaczej musek lub mus) – konieczność rozgrywania partii (bycia tzw. „grającym”) w tysiąca, w przypadku gdy podczas licytacji żaden z pozostałych graczy nie zgłosi chęci gry poprzez zadeklarowanie zdobycia wyższej niż 100 liczby punktów. W każdym rozdaniu określona osoba (siedząca po lewej stronie rozdającego) jest „na musiku” (inaczej „na setce”), to znaczy, że musi grać, jeśli nikt inny nie chce.
Jednocześnie musik to karty nierozdane, niewidoczne przed licytacją dla graczy biorących w niej udział, które trafiają do osoby, która wygra licytację. W przypadku gry 2-osobowej musiki są dwa i są w nich po dwie karty. W wersji 3-osobowej musik jest jeden i są w nim trzy karty. Podobnie jest w grze 4-osobowej, gdzie jedna z osób (zwykle rozdający) widzi karty będące w musiku i otrzymuje za nie punkty (as – 50 pkt, meldunek – jego wartość). O takiej osobie także mówi się, że jest „na musiku”.

</doc>
<doc id="1029393" url="https://pl.wikipedia.org/wiki?curid=1029393" title="Little Italy">
Little Italy



</doc>
<doc id="1029395" url="https://pl.wikipedia.org/wiki?curid=1029395" title="Rajca (wieś)">
Rajca (wieś)

Rajca lub Rajce (biał. "Райца") – wieś na Białorusi w rejonie korelickim obwodu grodzieńskiego.
Siedziba dwóch parafii prawosławnych (w dekanacie korelickim) – pw. św. Barbary i pw. Przemienienia Pańskiego.
Wieś w XIX wieku należała do brata ukochanej przez Adama Mickiewicza Maryli – Józefa Wereszczaki.

</doc>
<doc id="1029396" url="https://pl.wikipedia.org/wiki?curid=1029396" title="Ławica Rowska">
Ławica Rowska

Ławica Rowska – ławica znajdująca się ok. 0,9 Mm na północ od wsi Rowy. Jej dno tworzy dość gruby żwir pokryty sporymi kamieniami. Najmniejsza głębokość na Ławicy Rowskiej wynosi 4,1 m.
W 1949 roku wprowadzono urzędowo rozporządzeniem polską nazwę "Rowska Ławica", zastępując poprzednią niemiecką nazwę "Rowe Bank".

</doc>
<doc id="1029404" url="https://pl.wikipedia.org/wiki?curid=1029404" title="Wyspa Edwarda">
Wyspa Edwarda

Wyspa Edwarda – wyspa o powierzchni 3 ha na Jeziorze Raczyńskim położona w woj. wielkopolskim w powiecie średzkim w Zaniemyślu.
Nazwa wyspy pochodzi od hrabiego Edwarda Raczyńskiego, który w latach 1815–1845 był zarządcą gruntu na wyspie. Hrabia popełnił na tejże wyspie samobójstwo, strzelając sobie w głowę z armaty.
W latach 1817–1819 wybudował na niej modrzewiowy "dom szwajcarski". Jest to budowla piętrowa, konstrukcji zrębowej, od wewnątrz ściany ceglane. Dachy kryte matami słomianymi, podtrzymywane przez słupy. Na ścianie domu tablica z 1971 upamiętniająca Mieczysława Orłowicza, często goszczącego w Zaniemyślu, którego imieniem nazwano pieszy szlak turystyczny z Zaniemyśla do Kórnika.
Florę wyspy stanowi ok. 60 dębów, z których 50 uznano za pomniki przyrody. Wyspa odgrywała rolę ośrodka wypoczynkowego i atrakcji turystycznej, w sezonie letnim czynna była przeprawa promowa.
Zespół dworski na wyspie jest wpisany do rejestru zabytków woj. wielkopolskiego: dom szwajcarski pod numerem 2503/A, zaś park pod numerem 2124/A.
Od marca 2011 właścicielem wyspy jest gmina Zaniemyśl. W latach 2011–2016 wykonano remont infrastruktury. W 2016 zarządcą wyspy zostało Powiatowe Centrum Rozwoju w Środzie Wielkopolskiej. Od lipca 2016 wyspa została ponownie otwarta dla zwiedzających.

</doc>
<doc id="1029405" url="https://pl.wikipedia.org/wiki?curid=1029405" title="Sean Kingston">
Sean Kingston

Sean Kingston, właśc. Kisean Paul Anderson (ur. 3 lutego 1990 roku w Miami) – amerykański piosenkarz, R&amp;B i pop oraz reggae. 
W wieku 6 lat wyjechał na Jamajkę, gdzie się wychował. Zadebiutował w 2007 roku singlem "Beautiful Girls". Nagrał wiele duetów m.in. z Tiësto, Three 6 Mafia i Flo Rida ("Feel It"), Justinem Bieberem ("Eenie Meenie" i "Shawty Lets Go") czy z Mannem ("Ghetto Girl"). W 2010 roku wystąpił gościnnie w serialu komediowym (odc. 59). 29 maja 2011 Sean Kingston został ciężko ranny w wyniku uderzenia skuterem wodnym o filar mostu; 24 czerwca 2011 Sean został wypisany ze szpitala i kontynuował rekonwalescencję w domu.

</doc>
<doc id="1029407" url="https://pl.wikipedia.org/wiki?curid=1029407" title="H5O2+">
H5O2+



</doc>
<doc id="1029409" url="https://pl.wikipedia.org/wiki?curid=1029409" title="H9O4+">
H9O4+



</doc>
<doc id="1029411" url="https://pl.wikipedia.org/wiki?curid=1029411" title="Dekanat Brzeg północ">
Dekanat Brzeg północ

Dekanat Brzeg północ – jeden z 33 dekanatów w rzymskokatolickiej archidiecezji wrocławskiej.
W skład dekanatu wchodzi 7 parafii:

</doc>
<doc id="1029415" url="https://pl.wikipedia.org/wiki?curid=1029415" title="Ũ">
Ũ

Ũ – diakrytyzowana litera alfabetu łacińskiego, powstała poprzez dodanie tzw. tyldy nad literę u. Dziś występuje jedynie w językach nauruańskim i guarani, sporadycznie pojawia się także w fonetycznym zapisie portugalskiego.

</doc>
<doc id="1029416" url="https://pl.wikipedia.org/wiki?curid=1029416" title="Mieczysław Gutkowski">
Mieczysław Gutkowski

Mieczysław Witold Gutkowski (ur. 9 lipca 1893 w Szumlinie, zm. 17 września 1943 w Wilnie) – polski prawnik, od 1924 profesor nauki skarbowości i prawa skarbowego na Uniwersytecie Stefana Batorego w Wilnie. 
Życiorys.
Wykształcenie średnie zdobył w Warszawie. Studia prawnicze ukończył w Petersburgu, następnie pozostał w tym mieście jako asystent w Katedrze Nauki Skarbowości. Napisał wówczas kilka opracowań i prac z zakresu finansów Królestwa Polskiego. W 1917 brał również udział w Komisji Likwidacyjnej do spraw Królestwa Polskiego.
W okresie II Rzeczypospolitej rozpoczął pracę w Ministerstwie Skarbu, gdzie zajmował się głównie pracami z zakresu ekonomii, prawa skarbowego, i gospodarki państwowej. Zajmował się metodologią nauk finansowych, był wówczas jedynym z niewielu naukowców zajmujących się tym zagadnieniem w Polsce. Był autorem pionierskich prac, m.in. wydany w 1927 „Zarys prawodawstwa z dziedziny skarbowości i gospodarki państwowej”. W 1924 powołany został na Uniwersytet Stefana Batorego w Wilnie, z tytułem profesora nadzwyczajnego (w 1936 uzyskał tytuł profesora zwyczajnego USB). Jako pedagog uniwersytecki, wykształcił wielu młodych specjalistów. W latach 1931–1939 wydawał i redagował wydawnictwo zbiorowego dla naukowców „Prace seminarium ze skarbowości i prawa skarbowego oraz ze statystyki”. 
Podczas pobytu w Wilnie zaangażował się w sprawy ogólnopaństwowe. Był przewodniczącym Komisji do spraw Finansowania Miast Polskich, które zaciągnęły zobowiązania finansowe w bankach amerykańskich na rozbudowę infrastruktury komunikacyjnej. Równolegle został delegatem Ministerstwa Skarbu na Ziemię Wileńską i członkiem zarządu m.st. Warszawy. W procesach politycznych z 1936 został obrońcą studentów (głównie związanych z lewicą), co spowodowało, iż posądzano go o sprzyjanie komunizmowi. Postawa ta miała przypuszczalnie wpływ na umieszczenie go na „czarnej liście” polskich intelektualistów, sporządzanej przez Litwinów dla administracji niemieckiej, przed wkroczeniem sił niemieckich do Wilna w 1941.
2 maja 1923 został odznaczony Krzyżem Oficerskim Orderu Odrodzenia Polski.
Mieczysław Gutkowski był represjonowany od początku wojny, usunięto go najpierw z mieszkania, które wraz z żoną zajmował na ul. Wielkiej. Wraz z innymi profesorami zwolnionymi przez okupacyjne władze litewskie z Uniwersytetu Stefana Batorego w Wilnie (uczelnia została zamknięta), popadł w kłopoty materialne. Spowodowało to, iż głównym źródłem utrzymania stała się dla niego wyprzedaż majątku prywatnego.
Aresztowany przez Litwinów i przez nich natychmiast rozstrzelany w nocy z 16 na 17 września 1943 w podziemiach budynku litewskiej policji bezpieczeństwa Saugumy w Wilnie, w odwecie za wykonanie wyroku przez Kedyw na funkcjonariuszu litewskiej policji bezpieczeństwa Saugumy, Marionie Padabasie.
Na cmentarzu komunalnym Północnym w Warszawie znajduje poświęcona mu płyta granitowa „Pro Memoria”, umieszczona na grobie jego żony.
Publikacje.
Autor prac, m.in.:

</doc>
<doc id="1029420" url="https://pl.wikipedia.org/wiki?curid=1029420" title="Josef Zvěřina">
Josef Zvěřina

ks. Josef Zvěřina (ur. 3 maja 1913 w Střítežu na Morawach, zm. 18 sierpnia 1990 w Nettuno we Włoszech) – katolicki kapłan, teolog i filozof, sygnatariusz Karty 77.
Życiorys.
Studiował teologię w Papieskim Ateneum Laterańskim w Rzymie. Tam też został wyświęcony na kapłana 11 lipca 1937 r. Od 1938 do 1942 pracował w parafiach w Pilźnie i Pradze. W 1942 aresztowany przez Gestapo, był przez 13 miesięcy internowany. Po zakończeniu II wojny światowej został proboszczem parafii Św. Mikołaja w Pradze. W latach 1946–1947 studiował w Pradze historię i archeologię. W 1948 rozpoczął pracę na fakultecie teologicznym Uniwersytetu Karola w Pradze, zajmując się archeologią i sztuka chrześcijańską. 18 czerwca 1950 obronił na Uniwersytecie pracę doktorską z teologii. Po zamknięciu fakultetu odbywał trzynastomiesięczną służbę wojskową. 24 stycznia 1952 został aresztowany, a następnie skazany na karę 22 lat pozbawienia wolności za „szpiegostwo” i „zdradę stanu”. Został uwolniony w grudniu 1965. Przez kolejne trzy lata pracował fizycznie. W okresie Praskiej Wiosny wydawał razem z Oto Mádrem teologiczne pismo „Via”. Zaangażowany był w nieformalna inicjatywę Dzieło odnowy soborowej (Dílo koncilové obnovy DKO), której celem była recepcja Soboru Watykańskiego II w Kościele czeskim. W 1969 pracował przez kilka miesięcy na Fakultecie Teologicznym Cyryla i Metodego w Litomierzycach (przeniesionym tam po likwidacji Wydziału Teologicznego na Uniwersytecie Karola), gdzie się habilitował. Od 1970 do 1974 był proboszczem w parafii w miejscowości Praskolesy. Następnie cofnięto mu państwowe pozwolenie na wykonywanie posługi kapłańskiej i zmuszono do wcześniejszej emerytury. Aktywnie wspierał kościół podziemny, jeżdżąc po kraju z wykładami i konferencjami. Był sygnatariuszem deklaracji założycielskiej Karty 77. Początkowo był krytyczny wobec nadmiernie jego zdaniem ostrożnej postawy kardynała Františka Tomáška wobec inicjatyw niezależnych. W latach 80. został jednak jednym z najbliższych doradców kardynała obok Oto Mádra i Tomáša Halika i wpłynął na jego otwarcie się na aspiracje wolnościowe czeskich katolików. W 1988 otrzymał doktorat honoris causa Uniwersytetu w Tybindze. W 1990 został honorowym dziekanem reaktywowanego wydziału teologicznego Uniwersytetu Karola, ale na skutek sporów wewnątrz wydziału nie miał większego wpływu na pracę uczelni. W tym samym roku założył i został pierwszym prezesem Czeskiej Akademii Chrześcijańskiej. Zmarł nagle w czasie wizyty we Włoszech. W 1991 został pośmiertnie odznaczony Orderem Masaryka.

</doc>
<doc id="1029422" url="https://pl.wikipedia.org/wiki?curid=1029422" title="Ǫ">
Ǫ

 – litera alfabetu łacińskiego, występująca między innymi w języku nawaho, w języku Apaczów, a także w łacińskiej transkrypcji języka staro-cerkiewno-słowiańskiego i w slawistycznej pisowni fonetycznej na oznaczenie o nosowego (polskie ą). Pierwotnie używana w zapisie języka staronorweskiego na oznaczenie samogłoski pośredniej między "a" oraz "o".
Sporadycznie znak używany również w języku polskim w funkcji litery "ą".

</doc>
<doc id="1029423" url="https://pl.wikipedia.org/wiki?curid=1029423" title="Dekanat Brzeg Dolny">
Dekanat Brzeg Dolny

Dekanat Brzeg Dolny – jeden z 33 dekanatów w rzymskokatolickiej archidiecezji wrocławskiej.
W skład dekanatu wchodzi 9 parafii:

</doc>
<doc id="1029424" url="https://pl.wikipedia.org/wiki?curid=1029424" title="Święty Piotr (ujednoznacznienie)">
Święty Piotr (ujednoznacznienie)



</doc>
<doc id="1029426" url="https://pl.wikipedia.org/wiki?curid=1029426" title="Turn und Sportverein Lipine">
Turn und Sportverein Lipine



</doc>
<doc id="1029428" url="https://pl.wikipedia.org/wiki?curid=1029428" title="Thunderbirds (film)">
Thunderbirds (film)

Thunderbirds – amerykańsko-francusko-brytyjski film familijny, komediowy z 2004 roku. Film powstał na podstawie fabuły wykorzystanej w serialu z 1965 roku – "Thunderbirds".
Wersja polska.
Opracowanie: Start International Polska
Reżyseria: Joanna Wizmur
Dialogi: Joanna Serafińska
Udział wzięli:
Ścieżka dźwiękowa.
Oryginalny temat z serialu
Aranżacja: Ramin Djawadi &amp; Hans Zimmer
Wykonanie: Busted

</doc>
<doc id="1029430" url="https://pl.wikipedia.org/wiki?curid=1029430" title="Dekanat Góra wschód">
Dekanat Góra wschód

Dekanat Góra wschód – jeden z 33 dekanatów w rzymskokatolickiej archidiecezji wrocławskiej.
W skład dekanatu wchodzi 7 parafii:
Linki zewnętrzne.
 

</doc>
<doc id="1029431" url="https://pl.wikipedia.org/wiki?curid=1029431" title="Jarosław Iwaszkiewicz (otolaryngolog)">
Jarosław Iwaszkiewicz (otolaryngolog)

Jarosław Iwaszkiewicz (ur. 3 maja 1906 w Siniawce, zm. 25 lipca 1985 w Gdańsku) – lekarz, naukowiec, profesor, doktor habilitowany nauk medycznych. Specjalista w zakresie otolaryngologii. Kierownik Katedry i Kliniki Chorób Uszu, Nosa, Gardła i Krtani Akademii Medycznej w Gdańsku w latach 1948–1976.
Życiorys.
Początki („okres poznański”).
W 1924 roku podjął studia medyczne na Wydziale Lekarskim Uniwersytetu Poznańskiego. Od początku studiów interesował się otolaryngologią. Będąc jeszcze studentem w listopadzie 1928 roku został asystentem w Klinice Otolaryngologii w Poznaniu, którą wówczas kierował prof. Alfred Laskiewicz. Po ukończeniu studiów w 1931 i otrzymaniu tytułu doktora wszechnauk lekarskich, objął stanowisko starszego asystenta w tamtejszej klinice a od 1 stycznia 1934 pierwszego asystenta czyli adiunkta. W okresie tym prowadził ćwiczenia z otolaryngologii dla studentów wydziału lekarskiego oraz w Wyższej Szkole Pielęgniarstwa. Odbywał staże szkoleniowe w Wiedniu i w Szwecji.
Zawierucha wojenna („okres szkocki”).
Po wybuchu II wojny światowej został przydzielony do 110 Szpitala Wojennego. Po klęsce kampanii wrześniowej internowany do Rumunii, skąd przez Jugosławię i Grecję trafił do Francji. Przydzielony został do grupy sanitarnej Brygady Kawalerii Pancernej gen. Stanisława Maczka.
Pod koniec 1940 roku ewakuował się do Wielkiej Brytanii. Pracował tam w szpitalach wojskowych w Simington i w Teymouth Castle
W styczniu 1941 roku objął stanowisko wykładowcy otolaryngologii na Polskim Wydziale Lekarskim Uniwersytetu w Edynburgu oraz asystenta na oddziale otolaryngologicznym Szpitala Królewskiego w Edynburgu. W grudniu 1942 roku objął stanowisko ordynatora oddziału otolaryngologii szpitala im. Paderewskiego w Edynburgu. W tym okresie zajmował się otochirurgią oraz leczeniem chorób górnych dróg oddechowych. Także podejmował działalność szkoleniową publikując prace naukowe w polskojęzycznym czasopiśmie medycznym "Lekarz Wojskowy".
Lata powojenne („okres gdański”).
Po wojnie w Gdańsku rozpoczęły się intensywne działania zmierzające do skompletowania kadry naukowo-dydaktycznej w nowo utworzonej Akademii Lekarskiej. Po rozmowach z rektorem prof. Edwardem Grzegorzewskim, zdecydował się na powrót do Polski i 1 marca 1948 roku objął kierownictwo Katedry i Kliniki Otolaryngologii AM w Gdańsku, zastępując na tym stanowisku dr. med. Leona Wasilewskiego. Kierownikiem tej kliniki pozostał przez kolejne 28 lat. Także w 1948 otrzymał on tytuł profesora nadzwyczajnego a w 1963 roku tytuł profesora zwyczajnego. W pierwszych latach jako kierownik zorganizował warsztat pracy lekarskiej, naukowej i dydaktycznej.
W roku akademickim 1948/49 przygotował skrypt "Choroby ucha", w tym czasie jedyny podręcznik otiatrii w języku polskim. Został on wznowiony w 1953 roku jako "Zarys otiatrii".
Początkowo zainteresowania naukowe profesora skupiały się na chorobach zapalnych ucha i górnych dróg oddechowych oraz na usznopochodnych i zatokopochodnych powikłaniach wewnątrzczaszkowych. Innym kierunkiem zainteresowań były oparzenia chemiczne przełyku oraz ich powikłania w postaci pooparzeniowych zwężeń przełyku. Zagadnienie to stało się tematem pierwszej pracy doktorskiej i habilitacyjnej w klinice. Przyczyniło się to do wypracowania skutecznej i nowoczesnej jak na tamte czasy metody zapobiegania i leczenia pooparzeniowych zwężeń przełyku. Do innych tematów zainteresowań klinicznych profesora należały nowotwory głowy i szyi oraz alergia.
W 1958 PZWL wydało kolejny podręcznik jego autorstwa "Choroby nosa, gardła i krtani". Po jego uzupełnieniu i połączeniu z "Zarysem otiatrii" został on wydany jako "Zarys otolaryngologii" (wyd. II 1963; wyd.III 1967). Jest także autorem rozdziału "Ucho wewnętrzne" w podręczniku "Anatomia człowieka" autorstwa Adama Bochenka i Michała Reichera.
Z jego inicjatywy w klinice utworzono pracownie: audiologiczną, alergologiczną, fotograficzną oraz laboratorium histologiczne, bibliotekę, zwierzętarnie i sale operacyjne.
Jego dorobek naukowy to wiele prac ogłoszonych w czasopismach polskich i zagranicznych, liczne referaty oraz promotorstwo 28 doktoratów i opieka na 7 habilitacjami. 
Czterech jego uczniów zostało kierownikami klinik otolaryngologicznych w Polsce:
Był także założycielem i wieloletnim przewodniczącym oddziału gdańskiego Polskiego Towarzystwa Otolaryngologów-Chirurgów Głowy i Szyi, członkiem zespołu redakcyjnego "Otolaryngologii Polskiej".
W 1975 roku został uhonorowany godnością "doktora honoris causa" Akademii Medycznej w Gdańsku.
W 1976 roku otrzymał tytuł członka honorowego Polskiego Towarzystwa Otolaryngologów-Chirurgów Głowy i Szyi.
Będąc na emeryturze odwiedzał klinikę służąc radą i pomocą.
Zmarł nagle podczas jazdy samochodem 25 lipca 1985 roku. Pochowany na Cmentarzu Łostowickim w Gdańsku.
Rodzina.
Jego córką była Barbara Iwaszkiewicz-Bilikiewicz.

</doc>
<doc id="1029432" url="https://pl.wikipedia.org/wiki?curid=1029432" title="Stéphane Diagana">
Stéphane Diagana

Stéphane Diagana (ur. 23 lipca 1969 w Saint-Affrique) – francuski lekkoatleta odnoszący największe sukcesy w biegach na 400 m przez płotki. Zdobył w tej konkurencji trzy medale mistrzostw świata: brązowy (MŚ 1995), złoty (MŚ 1997) i srebrny (MŚ 1999). Był również mistrzem Europy w 2002, ponadto podczas mistrzostw świata w Paryżu w 2003 wraz z Lesliem Djhone’em, Namanem Keïtą i Markiem Raquilem zdobył złoty medal w sztafecie 4x400 m ustanawiając do dziś aktualny rekord Francji (2:58,96). Rok wcześniej razem z mało znanymi kolegami z reprezentacji zdobył srebro na halowych mistrzostwach Europy w lekkoatletyce rozegranych w Wiedniu. Podczas igrzysk w Barcelonie (1992) zajął 4 miejsce w biegu na 400 metrów przez płotki. W 1993 zwyciężył w Superlidze Pucharu Europy.
Stéphane Diagana zakończył karierę w 2004.

</doc>
<doc id="1029433" url="https://pl.wikipedia.org/wiki?curid=1029433" title="14 Pułk Kirasjerów">
14 Pułk Kirasjerów

14 Pułk Kirasjerów – oddział jazdy polskiej Armii Księstwa Warszawskiego. 
Był to jedyny polski pułk kirasjerski i zarazem ostatni oddział polskiej jazdy używającej uzbrojenia ochronnego – kirysów.
Formowanie.
Jedyny w dziejach Polski pułk jazdy kirasjerskiej powstał w dobrach pułkownika Stanisława Małachowskiego w Końskich i za początek formowania przyjęto datę 1 września 1809. Pułk nosił pierwotnie "1 Pułk Broni Kirasjerów". Zgodnie z ówczesnym zwyczajem fundator został jego dowódcą (1 września 1809), a drugim był płk Kazimierz Dziekoński (od 18 stycznia 1813). W skład pułku włączono również oddział gidów utworzony w Galicji jako szwadron przyboczny Naczelnego Wodza.
4 grudnia 1809 ten dwuszwadronowy pułk jazdy przybył do Warszawy i stacjonował w niej do maja 1812. Wzbudzał zainteresowanie wśród mieszkańców stolicy przywołując pamięć o dawnej świetności husarii polskiej. Pod koniec 1809 roku pułk liczył 610 żołnierzy.
Polska jazda kirasjerska, jako zdecydowanie droższa w uzbrojeniu niż pułk ułańskie czy strzelców konnych, podlegała kilkakrotnie próbom reorganizacji w pułk strzelców konnych – 21 listopada 1810 król wydał dekret, na podstawie którego miano pułk kirasjerski przeistoczyć w pułk strzelców konnych, wobec czego książę Józef Poniatowski zaproponował zamianę na pułk dragonów wobec nieuniknionych z tą zmianą kłopotów organizacyjnych.
Dekret królewski z 20 grudnia 1810 ponownie nakazywał zmianę pułku na strzelców konnych i książę Poniatowski wolę tę przekazał żołnierzom pułku rozkazem dziennym, motywując ją m.in. problemem z wykorzystaniem bojowym tak mało licznego pułku. Ostatecznie jednak do tej zamiany nie doszło. 
12 maja 1812 pułk wyruszył na wojnę z Rosją.
Barwa.
Ubiór dla kirasjerów ustalony został w przepisach dotyczących ubioru dla jazdy z 3 września 1810.
W skład ubioru wielkiego wchodziły:
Na mały mundur oficerski składały się:
Uzbrojenie.
Uzbrojeniem kirasjerów były pałasze francuskie jednosieczne. 
Rękojeść o czteroprętowym kabłąku oprawiona była w mosiądz. Pochwa żelazna, polerowana lub obciągnięta czarną skórą z okuciami mosiężnymi.
Każdy kirasjer miał też parę pistoletów skałkowych "w stal oprawnych" w olstrach przy siodle, do nich czarną skórzaną ładownicę na białym skórzanym pasie nakładanym na kolet pod kirysem.
Działania wojenne.
Marsz ku Moskwie.
W czasie wyprawy na Rosję w 1812 14 pułk kirasjerów, dowodzony przez płk. Stanisława Małachowskiego, wchodził w skład 7 Dywizji Ciężkiej Jazdy gen. Jana Lorge’a, podporządkowanej dowódcy IV Korpusu Rezerwowego Kawalerii gen. Marie Victora Nicolasa de Fay de La Tour Maubourga.
Nim doszło do wielkiej bitwy pod Borodino, pułk poniósł bardzo duże straty marszowe i z 456 żołnierzy w chwili wymarszu na wojnę stan pułku w dniu rozpoczęcia bitwy zmalał do 365 żołnierzy.
7 września, w dniu sławnej bitwy, pułk wraz z całym IV Korpusem przez kilka godzin stał bez ruchu w jarze Kamionki i osłaniał działa francuskie. Wystawiony był na silny ogień artylerii rosyjskiej, tym dotkliwszy, że należało wytrzymać go, stojąc bezczynnie i biernie przyglądając się, jak giną towarzysze stojący obok.
Topniejące szeregi zapełniały się nowymi żołnierzami, którzy stawali na miejscu poległych. W takim szyku żołnierze stali w całkowitym milczeniu.
W południe pułk przeszedł parów Kamionki i otrzymał rozkaz ataku na wzgórza na północ i zachód od wsi Siemenowskaja. Rozkaz przyjęto z uczuciem ulgi. Szwadrony, które przez kilka godzin musiały wytrzymać bez ruchu w ogniu przeciwnika, z ochotą szły w bój. Atak na baterie artylerii i reduty obronne Rosjan był chrztem bojowym polskich kirasjerów.
W sławnej szarży na tak zwaną Wielką Redutę wraz z pułkiem kirasjerów saskich, pułk nacierał na czworobok piechoty. Wziął do niewoli 300 jeńców i zdobył armatę.
Wieki odwrót.
W czasie tragicznego odwrotu spod Moskwy kilkudziesięciu ocalałych kirasjerów eskortowało uratowane 24 armaty wojsk polskich.
Wśród kawalerii pułk poniósł największe straty. W Nowym Mieście Korczynie, gdzie zbierano resztki pułku, doliczono się jedynie 5 oficerów, 76 kirasjerów i 31 koni.
W lutym 1813 odtworzono 14 pułk kirasjerów pod dowództwem pułkownika Kazimierza Dziekońskiego.
Wraz z 4 pułkiem strzelców konnych i 15 pułkiem ułanów tworzył brygadę lewą generała Benedykta Łączyńskiego.
Kampanie saksońskie.
Po ataku wojsk rosyjskich na siły polskie stacjonujące w departamencie kaliskim część pułku została odcięta i zmuszona do marszu na Śląsk i dalej do Saksonii. Żołnierze ci weszli później w skład kawalerii dywizji generała Jana Henryka Dąbrowskiego.
W czasie wymarszu wojsk księcia Józefa Poniatowskiego z Krakowa do Saksonii pozostała część pułku włączona została do trzeciej kolumny.
Podczas reorganizacji VIII Korpusu Polskiego w Saksonii pułk kirasjerów został powtórnie odtworzony w sile dwóch szwadronów. Faktycznie udało się sformować tylko jeden szwadron kirasjerów w liczbie 180 jeźdźców bez kirysów, jedynie w kaskach.
Pułk ten, wspólnie z pułkiem krakusów, wszedł w skład Brygady Jazdy Straży Przedniej generała Jana Nepomucena Umińskiego.
Pułk wszedł do walki 17 sierpnia w wypadzie na Czechy. Pod Frydlantem 17 sierpnia 1813 uderzył na oddział 200 huzarów austriackich zmuszając ich do odwrotu.
Jesienią 1813 już codziennie dochodziło do starć z ciągnącymi na Lipsk wojskami sprzymierzonych.
W pierwszym dniu bitwy pod Lipskiem 19 października kirasjerzy brali udział w ciężkiej walce pod Wachau. W ostatnim, 9 października, szwadron kirasjerów pod dowództwem pułkownika Kazimierza Dziekońskiego (ok. 100 żołnierzy), wraz z małym oddziałem krakusów pełnił służbę u boku księcia Józefa Poniatowskiego. On to prowadził ich do swojej ostatniej szarży na jegrów rosyjskich nad Pleissą. Kirasjerzy bronili się też rozpaczliwie nad Elsterą. Byli świadkami śmierci swego wodza w nurtach rzeki.
Po bitwie po Lipskiem, z 14 pułku kirasjerów uratowało się 9 oficerów, 93 podoficerów i szeregowych oraz tylko 40 koni. Dekretem z 18 grudnia 1813 roku ponownie zreorganizowano wojsko polskie i dowództwo nad całą polską kawalerią przejął generał Ludwik Pac. Odtworzenie pułku po raz trzeci okazało się jednak zbyt kosztowne.
Na 14 pułku kirasjerów zaczęła się i skończyła polska jazda kirasjerska. Był to zarazem ostatni oddział polskiej jazdy używającej kirysy.
Pułk stoczył również bitwy i potyczki pod Pittersbachem (20 sierpnia 1813), Krakau (24 sierpnia 1813), Strohweidem (6 września 1813) i Weidą (4 października 1813).

</doc>
<doc id="1029434" url="https://pl.wikipedia.org/wiki?curid=1029434" title="III Liceum Ogólnokształcące im. Stanisława Hojnowskiego (Tomaszów Mazowiecki)">
III Liceum Ogólnokształcące im. Stanisława Hojnowskiego (Tomaszów Mazowiecki)

III LO im. płk. S. Hojnowskiego – szkoła ponadgimnazjalna w Tomaszowie Mazowieckim.
Zaplecze szkoły.
Liceum posiada:
Historia.
W swej kilkudziesięcioletniej historii szkoła przekształcała się ze szkół zawodowych (związanych z ZWCH "Wistom") aż do Liceum Ogólnokształcącego. Stąd też szkoła często zmieniała swe nazwy m.in.:

</doc>
<doc id="1029435" url="https://pl.wikipedia.org/wiki?curid=1029435" title="Mistrzostwa Świata w piłce nożnej 2010 (eliminacje strefy OFC)">
Mistrzostwa Świata w piłce nożnej 2010 (eliminacje strefy OFC)



</doc>
<doc id="1029440" url="https://pl.wikipedia.org/wiki?curid=1029440" title="François Étienne Kellermann">
François Étienne Kellermann

François Étienne Kellermann (ur. 4 sierpnia 1770 w Metz; zm. 2 czerwca 1835 w Paryżu), francuski generał okresu Rewolucji Francuskiej oraz Cesarstwa Francuskiego. Syn gen. François Christophe'a Kellermanna.
Dowodził IV Korpusem Rezerwowym Jazdy. Zmarł w wieku 64 lat.

</doc>
<doc id="1029445" url="https://pl.wikipedia.org/wiki?curid=1029445" title="Wiesław Krajewski (żołnierz AK)">
Wiesław Krajewski (żołnierz AK)

Wiesław Krajewski ps. "Sem", "Miki" (ur. 6 listopada 1923 w Warszawie, zm. 20 września 1944 tamże) – podharcmistrz, podporucznik, uczestnik powstania warszawskiego jako żołnierz 2. kompanii „Rudy” II plutonu „Alek” batalionu „Zośka” Armii Krajowej.
Życiorys.
W czasie okupacji niemieckiej w konspiracji. 26 marca 1943 uczestniczył w akcji pod Arsenałem (w grupie „Atak”).
Poległ 20 września 1944 w walkach powstańczych w rejonie ul. Wilanowskiej 5 na Górnym Czerniakowie. Miał 20 lat. 
Został trzykrotnie odznaczony Krzyżem Walecznych. Pochowany wraz z plutonowym Jerzym Świderskim w kwaterach żołnierzy i sanitariuszek batalionu „Zośka” na Wojskowych Cmentarzu Wojskowym w Warszawie (kwatera A20-3-14).

</doc>
<doc id="1029446" url="https://pl.wikipedia.org/wiki?curid=1029446" title="François-Étienne Kellermann">
François-Étienne Kellermann



</doc>
<doc id="1029449" url="https://pl.wikipedia.org/wiki?curid=1029449" title="François Etienne Kellermann">
François Etienne Kellermann



</doc>
<doc id="1029455" url="https://pl.wikipedia.org/wiki?curid=1029455" title="Kannabidiwarin">
Kannabidiwarin

Kannabidiwarin ("CBDV") – organiczny związek chemiczny z grupy kannabinoidów występujący w konopiach. Nie wykazuje działania psychoaktywnego. CBDV jest prekursorem do biosyntezy psychoaktywnego kannabinoidu THCV.

</doc>
<doc id="1029456" url="https://pl.wikipedia.org/wiki?curid=1029456" title="Centrum Lotów Kosmicznych imienia Johna F. Kennedy'ego">
Centrum Lotów Kosmicznych imienia Johna F. Kennedy'ego



</doc>
<doc id="1029458" url="https://pl.wikipedia.org/wiki?curid=1029458" title="Filia">
Filia

Filia (łac. "córka") – ekspozytura, agenda lub oddział (np. przedsiębiorstwa, uczelni, szkoły, urzędu, banku, instytucji), mający najczęściej swoją lokalizację poza miejscem funkcjonowania głównej, nadrzędnej jednostki.
Filia jest powiązana organizacyjnie i najczęściej również statutowo z głównym podmiotem, od którego jest zależna. Wykonuje zadania powierzone przez macierzystą jednostkę, pod jej nadzorem i kontrolą. Filie mogą być tworzone zarówno na terenie tego samego miasta, regionu czy kraju, jak i poza granicami państwa, w którym znajduje się jednostka nadrzędna (najczęściej w przypadku dużych, międzynarodowych przedsiębiorstw).
Klasy filialne – pojedyncze klasy ulokowane poza miejscowością, w której znajduje się szkoła zbiorcza.

</doc>
<doc id="1029460" url="https://pl.wikipedia.org/wiki?curid=1029460" title="Aerocar">
Aerocar

Aerocar (znany także jako Taylor Aerocar) – samolot przystosowany do ruchu drogowego. Został zaprojektowany i zbudowany przez Moultona Taylora w roku 1949. Jest to najsłynniejszy "latający samochód" wszech czasów. W sumie wyprodukowano tylko sześć pojazdów. Obecnie w stanie do lotu jest tylko jeden.
Konstrukcja.
Samolot był górnopłatem z czteropodporowym podwoziem stałym.
Pojazd wyposażony został w śmigło pchające i składane skrzydła. Umożliwiało to na przekonfigurowanie samochodu w samolot w ciągu pięciu minut. Ogon i skrzydła samolotu po złożeniu były przygotowane do holowania.
Zostały zaprojektowane trzy wersje pojazdu oznaczone odpowiednio: I, II i III. Obecnie firma pracuje nad nowym modelem, który ma nosić nazwę "Aerocar 2000". Ma być on zbudowany na bazie samochodu Lotus Elise.

</doc>
<doc id="1029462" url="https://pl.wikipedia.org/wiki?curid=1029462" title="Kannabinol">
Kannabinol

Kannabinol, kanabinol, CBN – organiczny związek chemiczny z grupy kannabinoidów występujący w konopiach. Jego działanie psychoaktywne jest pomijalnie małe. Jest produktem dehydrogenacji tetrahydrokannabinolu.

</doc>
<doc id="1029463" url="https://pl.wikipedia.org/wiki?curid=1029463" title="CBDV">
CBDV



</doc>
<doc id="1029467" url="https://pl.wikipedia.org/wiki?curid=1029467" title="Kannabiwarin">
Kannabiwarin

Kannabiwarin ("CBV") – organiczny związek chemiczny z grupy kannabinoidów występujący w konopiach. Nie wykazuje działania psychoaktywnego. Jest produktem utleniania THCV.

</doc>
<doc id="1029470" url="https://pl.wikipedia.org/wiki?curid=1029470" title="S/2004 S 4">
S/2004 S 4

S/2004 S 4 – tymczasowe oznaczenie przypuszczalnego księżyca Saturna, zaobserwowanego na zdjęciach zrobionych przez sondę Cassini.
Uważa się, że jego średnica wynosi 3-5 km. Naukowcy nie mają pewności, czy jest to księżyc, czy też chwilowe zagęszczenie materii z pierścienia F Saturna. Być może S/2004 S 3 to ten sam obiekt, którego ekscentryczna lub nachylona orbita sprawiła, że był on widoczny po zewnętrznej, a później po wewnętrznej stronie pierścienia.
Dalsze obserwacje powinny potwierdzić lub zaprzeczyć jego istnieniu. Jak dotąd (wrzesień 2008), nie został on zaobserwowany ponownie.

</doc>
<doc id="1029472" url="https://pl.wikipedia.org/wiki?curid=1029472" title="Beit hamidrasz">
Beit hamidrasz



</doc>
<doc id="1029474" url="https://pl.wikipedia.org/wiki?curid=1029474" title="Katedra św. Trójcy w Dreźnie">
Katedra św. Trójcy w Dreźnie



</doc>
<doc id="1029475" url="https://pl.wikipedia.org/wiki?curid=1029475" title="Otolaryngologia Polska">
Otolaryngologia Polska

Otolaryngologia Polska (ISSN 0030-6657) (ang. "Polish Journal of Otolaryngology") — czasopismo Polskiego Towarzystwa Otorynolaryngologów Chirurgów Głowy i Szyi. 
Czasopismo naukowe, dwumiesięcznik. Na łamach czasopisma publikowane są prace będące wynikiem badań naukowych, prace oryginalne, doświadczalne i kliniczne z zakresu otolaryngologii, audiologii i foniatrii oraz onkologii laryngologicznej, publikowane w języku angielskim i polskim. 
Tradycja wydawnicza czasopisma sięga 1924 roku. Jest to drugie najstarsze czasopismo medyczne ukazujące się na polskim rynku. W opinii środowiska lekarzy otolaryngologów „Otolaryngologia Polska” jest najbardziej prestiżowym czasopismem naukowym w tej dziedzinie w Polsce, docenianym przede wszystkim za sprawdzoną wiedzę i tradycję. 
Redakcja czasopisma znajduje się w Warszawie w Klinice Otolaryngologii Wojskowego Instytutu Medycznego. Redaktorem naczelnym jest prof. dr hab. med. Dariusz Jurkiewicz, a wydawcą Index Copernicus Sp. z o.o.
Czasopismo jest indeksowane w bazach Web Of Science, Scopus, PubMed, ICI Journals Master List 
Na liście czasopism punktowanych przez polskie Ministerstwo Nauki znajduje się w części B z 15 punktami (w 2015–2017).

</doc>
<doc id="1029483" url="https://pl.wikipedia.org/wiki?curid=1029483" title="Jan Kubik">
Jan Kubik

Jan Kubik (ur. 2 stycznia 1944 w Grębocinie) – polski polityk i urzędnik, poseł na Sejm II i IV kadencji, były wiceminister finansów.
Życiorys.
W 1980 ukończył studia na Akademii Ekonomicznej w Krakowie. W latach 1963–1975 pracował w urzędzie powiatowym w Proszowicach, następnie do 1983 w wydziale finansowym urzędu miasta w Krakowie. W tym samym roku został powołany na zastępcę dyrektora Izby Skarbowej w Krakowie. W latach 1991–1994 i 1998–2001 pełnił funkcję dyrektora tej izby. Sprawował mandat posła na Sejm II i IV kadencji z ramienia Polskiego Stronnictwa Ludowego, wybieranego w okręgach krakowskim i tarnowskim. Od 1994 do 1998 zajmował stanowisko sekretarza stanu w Ministerstwie Finansów. 
Od 1964 należał do ZSL, następnie do PSL. Zrezygnował z funkcji we władzach partii, gdy po porażce w wyborach parlamentarnych w 2005 powrócił do pracy w administracji skarbowej.
W 2005 prokurator Prokuratury Okręgowej w Krakowie postawił mu osiem zarzutów, w tym korupcji i fałszowania dokumentów. W 2010 został nieprawomocnie uniewinniony przez krakowski sąd.
W 2014 bez powodzenia kandydował do sejmiku małopolskiego.
W 1997 otrzymał Krzyż Kawalerski Orderu Odrodzenia Polski.

</doc>
<doc id="1029484" url="https://pl.wikipedia.org/wiki?curid=1029484" title="Piękna i Bestia. Zaczarowane święta">
Piękna i Bestia. Zaczarowane święta

Piękna i Bestia. Zaczarowane Święta (ang. "Beauty and the Beast: The Enchanted Christmas" lub "Beauty and the Beast 2") — amerykańsko-kanadyjski film animowany z 1997 nawiązujący do filmu z 1991 roku "Piękna i Bestia".
Film w Polsce wydany w grudniu 1998 roku na kasetach wideo przez Imperial Entertainment. Film wydany w Polsce na DVD z dystrybutorem CD Projekt i Galapagos Films. Film wyemitowany w telewizji na Pulsie 2 w święta Bożego Narodzenia w grudniu.
Fabuła.
Akcja filmu toczy się podczas świąt Bożego Narodzenia. Mieszkańcy zamku są jeszcze objęci klątwą.
Wersja polska.
Opracowanie wersji polskiej: Start International Polska
Reżyseria: Joanna Wizmur
Dialogi polskie: Krystyna Skibińska-Subocz
Kierownictwo muzyczne: Marek Klimczuk
Teksty piosenek: Marek Robaczewski
W wersji polskiej wystąpili:
W pozostałych rolach:
i inni
Wykonanie piosenek:

</doc>
<doc id="1029486" url="https://pl.wikipedia.org/wiki?curid=1029486" title="Stefania Kondella">
Stefania Kondella

Stefania Kondella (ur. 24 sierpnia 1936 w Buku) – polska śpiewaczka operowa (sopran), siostra Mariana Kondelli, czołowego solisty Teatru Wielkiego w Poznaniu. Zawodową karierę śpiewaczą rozpoczęła w Teatrze Wielkim w Poznaniu w 1977, grając "Helenę" w operze "Sen nocy letniej" Benjamina Brittena.

</doc>
<doc id="1029488" url="https://pl.wikipedia.org/wiki?curid=1029488" title="Bremelanotyd">
Bremelanotyd

Bremelanotyd – organiczny związek chemiczny z grupy oligopeptydów, zbudowany z 7 aminokwasów tworzących strukturę cykliczną. Strukturalny analog melanotropiny. Potencjalny lek w terapii dysfunkcji seksualnych, zarówno u mężczyzn (zaburzenia erekcji), jak i u kobiet (zanik pobudzenia seksualnego). Bremelanotyd jest jedynym syntetycznym afrodyzjakiem. Różni się znacznie od Viagry tym, że celem jego działania jest ośrodkowy układ nerwowy, a nie bezpośrednio układ krwionośny.
Bremelanotyd pierwotnie badany był w formie spreju do nosa, jednak po fazie 2A badań klinicznych, forma ta została wycofana z powodu niepożądanego wzrostu ciśnienia u niektórych pacjentów. Do fazy 2B badań producent zapowiedział opracowanie bremelanotydu w formie iniekcji podskórnych.

</doc>
<doc id="1029496" url="https://pl.wikipedia.org/wiki?curid=1029496" title="Stanisław Kalinowski (ur. 1945)">
Stanisław Kalinowski (ur. 1945)

Stanisław Bernard Kalinowski (ur. 21 maja 1945 w miejscowości Koteże) – polski polityk, przedsiębiorca, poseł na Sejm IV kadencji.
Życiorys.
Jest absolwentem technikum budowlanego (1990). Prowadzi firmę budowlaną w Kartuzach. Pełnił funkcję posła na Sejm IV kadencji z ramienia Polskiego Stronnictwa Ludowego, wybranego w okręgu gdyńsko-słupskim. W 2004 bez powodzenia kandydował do Parlamentu Europejskiego, w 2005, 2007 i 2015 bezskutecznie kandydował do Sejmu, a w 2006 bez powodzenia ubiegał się o mandat radnego sejmiku województwa pomorskiego.
Od 1984 należał do ZSL, następnie przystąpił do PSL. Zasiada w regionalnych władzach tej partii.
W 2012 otrzymał Złoty Krzyż Zasługi.

</doc>
<doc id="1029497" url="https://pl.wikipedia.org/wiki?curid=1029497" title="Cristian Rodriguez">
Cristian Rodriguez



</doc>
<doc id="1029503" url="https://pl.wikipedia.org/wiki?curid=1029503" title="Jerzy Dominik Lubomirski">
Jerzy Dominik Lubomirski

Jerzy Dominik Lubomirski herbu Szreniawa bez Krzyża (ur. ok. 1665 – zm. 27 lipca 1727 w Janowcu) – wojewoda krakowski od 1726 roku, podkomorzy nadworny koronny od 1702 roku, podstoli koronny w latach 1695-1702, generał-lejtnant dragonii I Rzeczypospolitej, pułkownik-komendant Regimentu Dragonii królowej, starosta kazimierski, olsztyński, rycki, bratkowski, uszycki, lipieński, starosta barski od 1702 roku.
Był najmłodszym synem hetmana polnego koronnego Jerzego Sebastiana Lubomirskiego i Barbary z Tarłów.
Uczył się w szkołach jezuickich. W 1684 roku wziął udział w wojnie Ligi Świętej przeciwko Turcji. W 1685 uczestniczył w działaniach zgrupowania hetmana wielkiego koronnego Stanisława Jabłonowskiego na Bukowinie. Walczył z Tatarami w 1693 i 1695.
Poseł sejmiku lubelskiego na sejm zwyczajny 1688 roku, sejm nadzwyczajny 1693 roku, sejm 1695 roku. Posłował na sejm walny z województwa lubelskiego w latach 1701, 1718, 1720, 1722. Poseł na sejm z limity 1719/1720 roku z województwa lubelskiego. 
Poseł lubelski na sejm konwokacyjny 1696 roku. W czasie elekcji 1696 roku opowiedział się za kandydaturą księcia Franciszka Ludwika Burbon-Conti, po czym udał się na Ukrainę, gdzie szukał poparcia Kozaków Semena Paleja. Ostatecznie uznał Augusta II i wziął udział w wyprawie podhajeckiej 1698.
W 1695 roku ożenił się z Urszulą Katarzyną Bokum. Gdy została ona oficjalną metresą Augusta II, król dla osłody obdarzył Lubomirskiego licznymi urzędami. W 1701 mianował go komendantem gwardii królewskiej, w 1702 został podkomorzym nadwornym koronnym. Drugą żoną była Magdalena z Tarłów, 1v. Franciszkowa Szembekowa, zm. w Dreźnie 1732. Z tego małżeństwa urodziło się dwóch synów Antoni Benedykt oraz Franciszek Ferdynand.
5 lipca 1697 roku podpisał w Warszawie obwieszczenie do poparcia wolnej elekcji, które zwoływało szlachtę na zjazd w obronie naruszonych praw Rzeczypospolitej. Poseł na sejm 1701 roku i sejm z limity 1701-1702 roku z województwa lubelskiego. W styczniu 1702 roku podpisał akt pacyfikacji Wielkiego Księstwa Litewskiego. Był członkiem konfederacji sandomierskiej 1704 roku. W czasie III wojny północnej, przeszedł w 1704 roku do obozu Stanisława Leszczyńskiego. Od tego czasu jeszcze dwa razy zmieniał orientacje polityczne, by ostatecznie w 1710 stanąć u boku powracającego do kraju Augusta II. Był uczestnikiem Walnej Rady Warszawskiej 1710 roku. 
Wybrany posłem na Walną Radę Warszawską, zabiegał o oddanie przez Rosjan Prawobrzeżnej Ukrainy.
W 1712 walczył z powstańcami kozackimi Filipa Orlika. W 1716 podjął się mediacji między konfederatami tarnogrodzkimi a Augustem II.
Na sejmie 1718 domagał się wycofania wojsk rosyjskich z Rzeczypospolitej. Poseł koronny województwa inflanckiego na sejm 1724 roku. W 1724 roku rozpatrywał okoliczności Tumultu Toruńskiego w komisji śledczej, uczestniczył w sądzie asesorskim i osobiście dopilnował egzekucji wysokiego wymiaru kary.
W 1715 odznaczony Orderem Orła Białego.

</doc>
<doc id="1029504" url="https://pl.wikipedia.org/wiki?curid=1029504" title="Younis Mahmoud">
Younis Mahmoud

Younis Mahmoud Khalaf (arab. يونس محمود, ur. 2 marca 1983 w Kirkuku) – iracki piłkarz grający na pozycji napastnika w Al-Talaba Bagdad.
Kariera klubowa.
Younis Mahmoud karierę sportową rozpoczął w klubie Al-Dibs, w którym to trenował koszykówkę. Z czasem jednak zmienił dyscyplinę, został piłkarzem tego amatorskiego klubu i rozpoczął karierę na szczeblu trzeciej ligi irackiej. W 1998 roku przeszedł do Kirkuk FC, gdzie zadebiutował w drugiej lidze i swoimi 19 golami (wywalczył tytuł króla strzelców) przyczynił się do awansu zespołu do irackiej Premier League. W 2000 roku klub spadł jednak z ligi i sezon 2000/2001 spędził na drugim froncie. Latem 2001 po Mahmouda zgłosił się jeden z czołowych klubów w kraju, Al-Talaba z Bagdadu i w 2002 roku Mahmoud świętował swój pierwszy tytuł mistrza Iraku. Zdobył także Puchar Iraku. W 2003 roku nie odniósł sukcesu w lidze, ale drugi raz z rzędu został zwycięzcą krajowego pucharu, a w sezonie 2003/2004 został wicemistrzem tamtejszej ligi.
Jeszcze podczas sezonu 2003/2004 Mahmoud wyjechał do Zjednoczonych Emiratów Arabskich i przez pół roku był zawodnikiem tamtejszego Al-Wahda FC. Latem 2004 na krótko wrócił do Al-Talaby, a już w styczniu 2005 był piłkarzem katarskiego Al-Khor. Przez dwa sezony był najlepszym strzelcem zespołu. W 2005 roku zajął z nim trzecie miejsce w Q-League i zdobył Puchar Kataru. W 2006 zajął z klubem siódme miejsce w ldze. Natomiast w sezonie 2005/2006 w spotkaniu z Al-Shamal (8:0) strzelając sześć goli w tym spotkaniu pobił rekord ligi. Latem 2006 przeszedł do innego katarskiego klubu, Al-Gharafa, z którym został wicemistrzem Kataru. W grudniu 2006 w spotkaniu przeciwko Al-Sadd (1:1) zdobył bramkę w 27. sekundzie – był to najszybciej zdobyty gol w historii ligi katarskiej. W Al-Gharafa Mahmoud grał do 2011 roku (z półroczną przerwą na wypożyczenie do Al-Arabi SC) i zdobył z tym klubem trzy mistrzostwa kraju (2007/2008, 2008/2009, 2009/2010) i wywalczył krajowych puchar. Po odejściu ze stołecznego klubu, występował również w katarskich Al-Wakrah i Al-Arabi SC, z którym w sezonie 2012/2013 wygrał Qatar Stars League.
W sezonie 2013/2014 Younis Mahmoud grał w saudyjskim Al-Ahli Dżudda, a potem wrócił do ojczyzny. Jako piłkarz Erbil SC grał jednak tylko w rozgrywkach pucharowych. W połowie 2015 roku wrócił do Al-Talaba Bagdad.
Kariera reprezentacyjna.
W reprezentacji Iraku Mahmoud zadebiutował w 2002 roku. W 2004 roku wystąpił z narodową kadrą w Pucharze Azji 2004 w Chinach i dotarł z nią do ćwierćfinału. Zagrał też na Igrzyskach Olimpijskich w Atenach zajmując z Irakiem wysokie czwarte miejsce. Występował także w kwalifikacjach do Mistrzostw Świata w Niemczech oraz Pucharu Azji 2007 (najlepszy strzelec z czterema golami na koncie).
W turnieju o Puchar Azji w 2007 roku Mahmoud był jedną z gwiazd. Najpierw zdobył gola w grupowym meczu z Tajlandią (1:1), a następnie w wygranym 2:0 ćwierćfinale z Wietnamem. Największą furorę zrobił jednak w finałowym meczu przeciwko Arabii Saudyjskiej, gdy w 71. minuie zdobył jedynego gola spotkania i przyczynił się do zdobycia przez Irak pierwszego w historii mistrzostwa Azji. Z czterema golami na koncie został wraz z Naohiro Takaharą i Jassirem Al-Kahtanim królem strzelców imprezy.
W 2016 roku ogłosił zakończenie reprezentacyjnej kariery. W sumie w reprezentacji Iraku rozegrał 148 meczów, najwięcej w historii. Z 53 zdobytymi bramkami jest trzecim strzelcem tej reprezentacji.
Sukcesy.
Al-Talaba Bagdad
Al-Gharafa
Al-Sadd
Reprezentacja Iraku
Indywidualne

</doc>
<doc id="1029505" url="https://pl.wikipedia.org/wiki?curid=1029505" title="Flaga Litewskiej SRR">
Flaga Litewskiej SRR

Flaga Litewskiej Socjalistycznej Republiki Radzieckiej w opisanej wersji została przyjęta 15 lipca 1953 roku.
Dominującym kolorem flagi była czerwień – główna barwa flagi ZSRR. Kolor ten od czasów Komuny Paryskiej był symbolem ruchu komunistycznego i robotniczego, jako nawiązanie do przelanej przez robotników krwi. Pas czerwieni zajmował 8/12 szerokości flagi. Pod nim znajdował się pas barwy białej, zajmujący 1/12 szerokości, a niżej – barwy zielonej, zajmujący 3/12 flagi.
Flaga w lewym górnym rogu zawierała wizerunek złotego sierpa i młota oraz umieszczoną nad nimi czerwoną pięcioramienna gwiazdę w złotym obramowaniu. Sierp i młot symbolizowały sojusz robotniczo-chłopski, a czerwona gwiazda - przyszłe, spodziewane zwycięstwo komunizmu we wszystkich pięciu częściach świata. Ponadto przez takie umieszczenie symboli flaga nawiązywała graficznie do flagi ZSRR.
Proporcje flagi wynosiły 2:1.
Flaga ta, jako radziecki symbol i oznaka zniewolenia była niepopularna w społeczeństwie litewskim i dlatego w czasie manifestacji niepodległościowych posługiwano się historycznym sztandarem państwa litewskiego z lat 1918–1940. Wkrótce po odzyskaniu niepodległości przez Litwę zarzucono socjalistyczny symbol i przywrócono historyczną flagę.
Pierwotna wersja flagi Litewskiej SRR.
Pierwotna wersja flagi, obowiązująca od wcielenia Litwy w skład Związku Radzieckiego w 1940 roku różniła się od wersji z 1953. Flaga z tego okresu była jednolicie czerwona, a w lewym górnym rogu, nad skrzyżowanymi sierpem i młotem znajdował się napis z częściowo skróconą nazwą kraju w języku litewskim: Lietuvos TSR (od: "Lietuvos Tarybų Socialistinė Respublika" – "Litewska Socjalistyczna Republika Radziecka").

</doc>
<doc id="1029509" url="https://pl.wikipedia.org/wiki?curid=1029509" title="Meyong Ze">
Meyong Ze



</doc>
<doc id="1029512" url="https://pl.wikipedia.org/wiki?curid=1029512" title="Jan Szczygielski">
Jan Szczygielski

Jan Szczygielski (ur. 8 czerwca 1943 w Świdrach) – polski polityk, poseł na Sejm X kadencji.
Życiorys.
Ukończył w 1966 studia na Uniwersytecie Marii Curie-Skłodowskiej w Lublinie. W latach 1970–1972 był przewodniczącym Powiatowego Komitetu Kultury Fizycznej i Turystyki w Łukowie, następnie do 1978 był nauczycielem w liceum ogólnokształcącym w Łukowie, potem kierownikiem wydziału kultury w urzędzie miasta, a od 1988 zastępcą naczelnika miasta.
Należał do Zjednoczonego Stronnictwa Ludowego, pracował w jego powiatowych komitetach w Lublinie i Łukowie, gdzie pełnił również funkcję prezesa miejskiego komitetu. Należał do prezydium Wojewódzkiego Komitetu ZSL w Siedlcach
W 1989 został wybrany na posła na Sejm kontraktowy z okręgu garwolińskiego. W trakcie kadencji pełnił funkcję zastępcy przewodniczącego Komisji Młodzieży, Kultury Fizycznej i Sportu. W 2001 bez powodzenia kandydował do Senatu w okręgu lubelskim. Do 2006 był radnym powiatu łukowskiego, w wyborach samorządowych w 2006 nie został ponownie wybrany. Pozostał członkiem Polskiego Stronnictwa Ludowego. Przed przejściem na emeryturę był starszym inspektorem w Powiatowym Urzędzie Pracy w Łukowie.

</doc>
<doc id="1029519" url="https://pl.wikipedia.org/wiki?curid=1029519" title="Lubelski Informator Kulturalny „ZOOM”">
Lubelski Informator Kulturalny „ZOOM”



</doc>
<doc id="1029521" url="https://pl.wikipedia.org/wiki?curid=1029521" title="Love's Labour's Lost">
Love's Labour's Lost



</doc>
<doc id="1029522" url="https://pl.wikipedia.org/wiki?curid=1029522" title="Goclenius">
Goclenius

Goclenius (Rudolph Goeckel, ur. 1 marca 1547 w Korbach, zm. 8 czerwca 1628 w Marburgu) – niemiecki filozof, profesor logiki w Akademii w Marburgu. 
Życiorys.
Studiował w Erfurtcie, Marburgu i w Wittenbergii. Po skończeniu studiów w 1571 roku był dyrektorem szkoły w rodzinnym Korbach. W 1581 roku Landgraf Wilhelm IV, znany astronom, umożliwił mu pracę w Akademii w Marburgu. Tam zajmował się filozofią, logiką, metafizyką i etyką. Jako prawdziwy humanista swoich czasów pisał rozprawy z takich dziedzin jak: matematyka, geografia, astronomia, botanika, zoologia czy medycyna. Jego najstarszy syn Rudolf Goclenius Młodszy również był profesorem w Marburgu. 
Goclenius jest uważany za pierwszą osobę, która użyła w druku słowo "psychologia". W 1590 roku napisał łacińską rozprawę pod tytułem: "ΨΥΧΟΛΟΓΙΑ: hoc est, de hominis perfectione, animo, et in primis ortu huius, commentationes ac disputationes quorundam Theologorum &amp; Philosophorum nostræ ætatis, quos versa pagina ostendit" co można przetłumaczyć jako: "Psychologia, czyli o doskonałości człowieka, o duszy, a przede wszystkim o jej pochodzeniu rozważania i rozprawy wybranych współczesnych teologów i filozofów, których nazwiska znajdują się na odwrotnej stronie". Goclenius jednak nie przywiązywał do tej nazwy zbyt wielkiej wagi, gdyż w jego późniejszych dziełach, słowo to nie występuje.

</doc>
<doc id="1029523" url="https://pl.wikipedia.org/wiki?curid=1029523" title="Rudolf Goclenius">
Rudolf Goclenius



</doc>
<doc id="1029524" url="https://pl.wikipedia.org/wiki?curid=1029524" title="Ludwik Maurycy Landau">
Ludwik Maurycy Landau

Ludwik Maurycy Landau (ur. 31 maja 1902 w Tomaszowie Mazowieckim, zm. po 29 lutego 1944 w Warszawie) – ekonomista, statystyk, w okresie II Rzeczypospolitej prowadził badania naukowe stosunków społecznych w Polsce.
Życiorys.
Pochodził z rodziny inteligenckiej. Po ukończeniu gimnazjum studiował na Wydziale Prawa UW. Początkowo pracował w Głównym Urzędzie Statystycznym i Instytucie Badań Koniunktur Gospodarczych i Cen w Warszawie. W latach 1929–1939 opracował metody podziału dochodu narodowego według klas społecznych. Badał zagadnienia struktury społeczno–gospodarczej Polski i metodologie badań statystycznych. W 1933 przeniósł się do Instytutu Gospodarstwa Społecznego, gdzie kontynuował pracę naukową z zakresu statystyki i ekonomii, oraz warunków egzystencji materialnej społeczeństwa i problemów związanych z dochodem narodowym. Pod koniec 1936 roku, w związku z umieszczeniem w wydawnictwie Instytutu komunikatu o sytuacji gospodarczej, który wywołał niezadowolenie Ministra Skarbu, Landau został przeniesiony w stan nieczynny, a po pół roku zwolniony. Wrócił wówczas do Głównego Urzędu Statystycznego, gdzie w wydziale Statystyki Społecznej pracował do wybuchu wojny.
Od rozpoczęcia okupacji niemieckiej w Polsce w 1939, nadal działał w konspiracyjnym Instytucie Gospodarstwa Społecznego. W tym czasie opracował wraz z innymi autorami program gospodarczy Polskiej Partii Socjalistycznej. Współpracował z Biurem Informacji i Propagandy Komendy Głównej AK, sporządzając cykliczne analizy ekonomiczne dotyczące sytuacji gospodarczej Polski i Niemiec.
W okresie okupacji niemieckiej napisał, będącą po zakończonej II wojnie światowej wartościowym źródłem informacji o realiach wojny, "Kronikę lat wojny i okupacji" (tom 1–3, Warszawa 1962–1963). W latach 1940–1942 działał w konspiracji jako redaktor pisma "Kronika Okupacji," wydawanej przez WRN (organizacji podziemnej PPS, "Wolność, Równość, Niepodległość"). 29 lutego 1944 został aresztowany przez Gestapo w Warszawie, prawdopodobnie niedługo potem zamordowany. Następnego dnia Niemcy aresztowali jego żonę i córkę obie zażyły truciznę; córka zmarła, żona na posterunku policji została zastrzelona.

</doc>
<doc id="1029525" url="https://pl.wikipedia.org/wiki?curid=1029525" title="Rudolf Goeckel">
Rudolf Goeckel



</doc>
<doc id="1029526" url="https://pl.wikipedia.org/wiki?curid=1029526" title="Dow 30">
Dow 30



</doc>
<doc id="1029527" url="https://pl.wikipedia.org/wiki?curid=1029527" title="Tadeusz Brzozowski (polityk)">
Tadeusz Brzozowski (polityk)

Tadeusz Henryk Brzozowski (ur. 26 października 1957 w Trzebieszowie) – polski polityk, rolnik i hodowca, senator II kadencji.
Życiorys.
Absolwent Wydziału Leśnego Akademii Rolniczej w Krakowie. Pracował jako nauczyciel wychowania fizycznego w rodzinnej miejscowości, zajął się prowadzeniem gospodarstwa rolnego. Został działaczem NSZZ Rolników Indywidualnych „Solidarność”.
Był radnym gminy Trzebieszów, pełnił też funkcję senatora II kadencji z ramienia Porozumienia Ludowego, wybranego w województwie siedleckim. Był radnym sejmiku lubelskiego w latach 1998–2002 z listy Akcji Wyborczej Solidarność. W 2002 przystąpił do Prawa i Sprawiedliwości. Z jego ramienia w 2006 uzyskał mandat radnego powiatu łukowskiego, a w 2010 i w 2014 utrzymywał go na kolejne kadencje. Od 2014 był przewodniczącym rady powiatu. We wrześniu 2018 wystąpił z PiS. W następnym miesiącu bez powodzenia kandydował na wójta gminy Trzebieszów z ramienia Porozumienia.
Zatrudniony jako zastępca dyrektora lubelskiego oddziału regionalnego Agencji Restrukturyzacji i Modernizacji Rolnictwa.

</doc>
<doc id="1029528" url="https://pl.wikipedia.org/wiki?curid=1029528" title="Orange Prokom Open 2007">
Orange Prokom Open 2007

Orange Prokom Open 2007 – tenisowy turniej ATP rangi ATP International Series z cyklu Orange Prokom Open rozgrywany w dniach 28 lipca–5 sierpnia 2007 roku w Sopocie na kortach ziemnych o puli nagród 425 000 euro.

</doc>
<doc id="1029530" url="https://pl.wikipedia.org/wiki?curid=1029530" title="The Horrors">
The Horrors

The Horrors – brytyjski zespół muzyczny wykonujący szeroko pojętą muzykę rockową. Powstał w 2005 roku w Londynie. 

</doc>
<doc id="1029531" url="https://pl.wikipedia.org/wiki?curid=1029531" title="Józef Kuczyński">
Józef Kuczyński



</doc>
<doc id="1029532" url="https://pl.wikipedia.org/wiki?curid=1029532" title="Centrum Kultury w Lublinie">
Centrum Kultury w Lublinie

Centrum Kultury w Lublinie – jedna z największych samorządowych instytucji kulturalno-edukacyjnych Lublina. Swoją siedzibę ma w późnobarokowym kompleksie poklasztornym ss. Wizytek, zlokalizowanym w centrum miasta, na ul. Peowiaków 12.
Instytucja jest organizatorem m.in. Festiwalu „Konfrontacje Teatralne”, Międzynarodowych Spotkań Teatrów Tańca, Słodko-Gorzkiego
Festiwalu Teatralnego „Sąsiedzi”, Maat Festiwalu, Lublin Jazz Festiwalu, Lubelskiej Gali Filmu Niezależnego „Złote Mrówkojady” i Festiwalu Filmów Dobrze Zakręconych, Sceny Młodych, Wielokulturowego Lublina i wielu innych. Bierze czynny udział w animacji życia kulturalnego miasta. Organizuje koncerty, spektakle teatralne oraz cykliczne spotkania i wykłady z zaproszonymi gośćmi oraz zajęcia warsztatowe dla dzieci i młodzieży.
W Centrum działa m.in. Galeria Biała, Kinoteatr Projekt, Pracownia Słowa, Pracownia Sztuki Zaangażowanej Społecznie „Rewiry”, Pracownia Promocji Dziedzictwa Kulturowego i Zespół Taneczny „Rytm”. Skupiają się tu także liczne grupy teatralne, będące alternatywą wobec istniejących już w Lublinie teatrów o określonym repertuarze i formie: Teatr Provisorium, Kompania „Teatr”, Lubelski Teatr Tańca, Teatr MAAT Projekt, Scena Prapremier InVitro i neTTheatre. Centrum Kultury jest także wydawcą "Lubelskiego Informatora Kulturalnego „ZOOM”", który prezentuje wszystkie najważniejsze imprezy kulturalne i rozrywkowe w mieście.
Centrum Kultury w Lublinie w 2009 rozpoczęło w budynku generalny remont, który zakończył się w 2013. Jego celem było zaadaptowanie dotychczasowej siedziby – klasztoru z I połowy XVIII wieku wraz z przylegającym do niego placem oraz parkiem – na wielofunkcyjny ośrodek kulturalny. Inwestycja ta, finansowana z unijnego programu Infrastruktura i Środowisko, stworzyła szereg możliwości zbudowania nowych przestrzeni dla kultury, turystyki, działań artystycznych i edukacyjnych.
W budynku przy ul. Peowiaków 12 mieści się: Centrum Kultury w Lublinie, Ośrodek Międzykulturowych Inicjatyw Twórczych „Rozdroża”, Miejska Biblioteka Publiczna im. Hieronima Łopacińskiego oraz Art Brut.
Historia budynku.
Do XX wieku.
Centrum Kultury w Lublinie ma swoją siedzibę w dawnym klasztorze sióstr wizytek. Wizytki początkowo zajmowały drewniany klasztor otoczony wysokim ceglanym murem wzdłuż obecnych ulic Chopina, Okopowej i Zesłańców Sybiru, który spłonął w 1732 r. Ocalał jedynie pobudowany w 1731 r. murowany lamus. W miejscu pogorzeliska rozpoczęto budowę nowej, tym razem murowanej, siedziby. W 1732 r. jako pierwsze powstało zachodnie skrzydło klasztoru. Pozostałe części budowano do 1749 r. Całość uzyskała formę czworoboku z wbudowanym w północne skrzydło jednonawowym kościołem oraz z trzema wewnętrznymi wirydarzami, w stylu baroku. Dopełnieniem stała się powstała w połowie lat 60. XVIII w. kapliczka Chrystusa Frasobliwego, dzieło prawdopodobnie Pawła Antoniego Fontany. 
Kiedy w 1809 r. do Lublina wkroczyły wojska Księstwa Warszawskiego pod wodzą J. Poniatowskiego, siostry usunięto, a zabudowania przekazano wojsku z przeznaczeniem na lazaret i koszary. Wojskowy charakter obiektu został utrzymany w czasie zaborów – mieściły się tu koszary jazdy i szpital.
W 1836 r. naczelnik wojenny Józef Hurko zarządził przebudowanie kościoła na cerkiew. Przebudowy, według projektu Feliksa Bieczyńskiego i Ferdynanda Konotkiewicza, dokonali Nuchymen Altszuler i Jankiel Cukier. Wtedy również przebudowano domek plebana. Prace budowlane zakończono 1839 r. Cerkiew pełniła funkcję głównej cerkwi Lublina do 1877 r., kiedy to na placu Litewskim wzniesiono reprezentacyjny sobór.
XX wiek.
W okresie międzywojennym w zabudowaniach byłego klasztoru umieszczono szpital wojskowy oraz inne instytucje Wojska Polskiego. Cerkiew zlikwidowano, a salę podzielono stropem na dwie kondygnacje i urządzono kasyno oficerskie. W czasie okupacji Niemcy w budynkach klasztornych zorganizowali "Soldatenheim", czyli „dom rodzinny dla żołnierzy”.
Po II wojnie światowej budynkiem zarządzało Wojsko Polskie, ale część budynku otrzymała wydzielona z UMCS Akademia Medyczna. W tamtych latach niektóre pomieszczenia wykorzystywano również jako mieszkania. Na początku lat 60. rozważano decyzję o rozbiórce całego obiektu. Pojęto decyzję o remoncie, który przeprowadzono pod nadzorem architektów Tadeusza Michalaka i Kazimierza Kwiatkowskiego. 
W 1968 r. do budynku wprowadził się Miejski Dom Kultury przemianowany później na Lubelski Dom Kultury. 1971 r. z Zamku Lubelskiego przeniesiono tu Społeczne Ognisko Baletowe. W 1991 r. Lubelski Dom Kultury połączył się z Lubelskim Studium Teatralnym, tworząc nową instytucję – Centrum Kultury w Lublinie. W latach 90. w podziemiach klasztoru rozpoczął działalność Klub Towarzyski „Hades” powiększony później o Kawiarnię Artystyczną. Kiedy na początku obecnego stulecia Akademia Medyczna opuściła zajmowane dotychczas pomieszczenia, część z nich otrzymała nowo powstała Miejska Biblioteka Publiczna mająca tego samego patrona. W budynku w tamtych latach mieściło się jeszcze kilka małych firm. 
W 2009 r. w popadającym w ruinę budynku rozpoczął się remont kapitalny. Dokonano wielu zmian we wnętrzach, przywrócono dawne ciągi komunikacyjne, nadbudowano jedno piętro. Przed budynkiem obniżono poziom przestronnego placu, nadając mu nowy wygląd, dzięki czemu kapliczka Chrystusa Frasobliwego odzyskała swą dawną świetność. W trakcie remontu natrafiono na wiele klasztornych malowideł, detali architektonicznych, fresków. Największym odkryciem było odnalezienie aktu erekcyjnego. Archeolodzy wydobyli w krypcie kościoła kamienną skrzynię przykrytą ołowianą płytką, na której znajdował się łaciński tekst. Wewnątrz znajdowały się złote monety oraz srebrny medalion. Skrzynia i akt erekcyjny pochodzą z XVIII wieku, zaś monety z XVII i XVIII wieku. Eksponaty trafiły do Muzeum 200-lecia Diecezji Lubelskiej znajdującego się w archikatedrze. W miejsce starego aktu erekcyjnego wmurowano replikę uzupełnioną o materiały współczesne. 
Historia instytucji.
Centrum Kultury w Lublinie powstało w maju 1991 r. z połączenia Lubelskiego Domu Kultury i Lubelskiego Studia Teatralnego. Wywodzące się z ruchu alternatywnego teatry wchodzące w skład LST (Grupa Chwilowa, Teatr NN, Teatr Provisorium, Scena 6, Scena Ruchu oraz Teatr Wizji i Ruchu) stworzyły pion artystyczny funkcjonujący obok istniejących wcześniej w LDK działów: Impresaryjnego oraz Promocji i Upowszechniania, do którego należały również Galeria Biała i Zespół Rytm. Do zadań nowego Centrum należała realizacja i prezentacja spektakli, wspieranie amatorskiego ruchu artystycznego, przygotowanie przeglądów, festiwali i konkursów, edukacja poprzez kursy i warsztaty oraz działalność impresaryjna – organizacja profesjonalnych koncertów i spektakli. Z ówczesnego pionu artystycznego do dziś funkcjonuje Teatr Provisorium, natomiast Teatr NN niedługo po powstaniu instytucji przeniósł się z powrotem do budynków w Bramie Grodzkiej i zaczął realizować własną działalność związaną z tym miejscem. W 1998 r. oddzielił się, tworząc samodzielną instytucję – Ośrodek „Brama Grodzka – Teatr NN”.
Centrum Kultury od początku stwarza możliwości współpracy między artystami. Dzięki temu utworzono Lubelski Teatr Tańca, ośrodek sztuki performance, prowadzona jest działalność filmowa, powstał Lubelski Informator Kulturalny „ZOOM”. Starania osób związanych z Centrum sprawiły, że wydarzenia organizowane w Lublinie stały się ważną częścią ogólnopolskich projektów, np. Roku Gombrowiczowskiego.
Od połowy lat 90. instytucja stale rozwijała działalność na polu festiwalowym, przyciągając najważniejszych twórców polskich i zagranicznych z różnych środowisk: powstały m.in. Festiwal Konfrontacje Teatralne, uważany za jedno z ważniejszych wydarzeń teatralnych w kraju, czy cieszące się uznaniem środowiska tanecznego Międzynarodowe Spotkania Teatrów Tańca. Do swoich działań twórcy związani z Centrum zaczęli adaptować nowe przestrzenie, dotąd nie kojarzone z wydarzeniami kulturalnymi (np. ulice Starego Miasta, place: Zamkowy i Litewski, hale Polmosu, hale dworca kolejowego, zabytkowy most na Bystrzycy). Dzięki temu inicjatywy Centrum Kultury trafiały do coraz szerszego grona odbiorców.
Kształtujący się przez lata Ośrodek Animacji, istniejący jako jedna z jednostek Centrum, współpracując z młodymi animatorami kultury, organizował wydarzenia artystyczne w przestrzeni miejskiej oraz w Muszli Koncertowej – tak powstały m.in. przyciągające tłumy Noc Kultury czy Festiwal Sztukmistrzów.
Gdy do instytucji dołączyli kolejni twórcy teatralni – Scena InVitro, neTTheatre i Teatr MAAT Projekt – wszystkie funkcjonujące w Centrum teatry, o różnych rodowodach artystycznych i zainteresowaniach, skupiono w Teatrze Centralnym. Jego zadaniem było stworzenie nowej stałej sceny, będącej alternatywą wobec istniejących w Lublinie teatrów o określonym repertuarze.
Stale rosnąca ilość wydarzeń oraz związanych z Centrum twórców nie miała jednak odpowiednich warunków do działania. W 2009 r. rozpoczął się remont siedziby instytucji przy ul. Peowiaków. Tymczasowa scena najpierw znajdowała się w Art Studio w ACK UMCS „Chatka Żaka”, a następnie w byłych warsztatach samochodowych przy ul. Popiełuszki. Do tego samego budynku przeniósł się Ośrodek Animacji, przekształcony wówczas w Warsztaty Kultury. W 2012 r. Warsztaty odłączyły się, tworząc nową instytucję. Pomimo braku stałej siedziby Centrum nieustannie przygotowywało nowe wydarzenia, korzystając ze specjalnie do tego celu adaptowanych przestrzeni. W 2013 r. Centrum powróciło do swojej siedziby, rozpoczynając nowy rozdział w swojej historii.
Festiwale.
Centrum Kultury jest wiodącym organizatorem największych i najważniejszych festiwali w Lublinie. Dzięki „Konfrontacjom Teatralnym”, które powstały w 1996 r., Lublin powrócił na międzynarodową mapę uznanych festiwali teatralnych. Sukces Konfrontacji otworzył drogę do powoływania kolejnych tego typu wydarzeń. Już rok później utworzono Międzynarodowe Spotkania Teatrów Tańca – jeden z pierwszych w Polsce festiwali prezentujących tę nieodkrytą wówczas dziedzinę kultury. Podobnie było z Festiwalem Teatrów Europy Środkowej „Sąsiedzi”, który początkowo skupiał się na prezentacji dorobku państw ościennych, z czasem jednak zmienił formułę. Dziś odbywa się pod nazwą Słodko-Gorzki i jest jednym z ważniejszych wydarzeń otwierających sezon wakacyjny. Odbywa się tu także MAAT Festiwal, stanowiący całoroczny program rezydencji artystycznych z finałem w grudniu. W 2014 r. do powyższego grona dołączyły „Dźwięki Słów” prezentujące najciekawsze formy muzyczno-teatralne. Centrum Kultury jest również organizatorem Lublin Jazz Festival, pierwszego jazzowego festiwalu w Lublinie, który powstał w 2008 roku. Centrum realizuje również Jazz Bez, który powstaje we współpracy z lwowskim Stowarzyszeniem Artystycznym Dzyga. Dla miłośników filmu organizowane są 3 festiwale kina autorskiego i niezależnego: Pełny Metraż, Filmy Dobrze Zakręcone oraz Złote Mrówkojady. Festiwal Wielokulturowy Lublin ma z kolei na celu prezentację kultury i integrację mniejszości narodowych, etnicznych, religijnych i wyznaniowych miasta.
Działalność edukacyjna.
Programy edukacyjne w Centrum Kultury są przeznaczone dla każdej grupy wiekowej – od dzieci w wieku przedszkolnym aż po seniorów. W ramach Pracowni Słowa prowadzone są otwarte warsztaty literackie, teatralne, dykcji i technik mówienia oraz przygotowania spektakli poetyckich i programów w wykonaniu grupy recytatorskich. Organizowane są Konkursy Recytatorskie o wymiarze ogólnopolskim, jak i lokalnym adresowane do uczniów, Polsko-Ukraińskie Spotkania Mistrzów Słowa, a także Konkurs Poezji, Prozy i Pieśni Patriotycznej „Ojczyzno moja najmilsza” im. Ryszarda Kaczorowskiego. Scena Młodych to z kolei coroczny przegląd konkursowy z zakresu teatru amatorskiego, poezji śpiewanej i piosenki autorskiej oraz twórczości literackiej. Centrum Kultury jest też uczestnikiem Ogólnopolskiego Program Rozwoju Chórów Szkolnych „Śpiewająca Polska”. Do starszych odbiorców adresowane są Latające Warsztaty Rękodzieła, których celem jest propagowanie rzemiosła artystycznego, plastyki, krawiectwa, podstaw projektowania oraz edukacja w tym zakresie. Oprócz wyżej wymienionych programów w Centrum Kultury realizowane są szkolenia dla nauczycieli i instruktorów, a także – przy okazji festiwalów, for oraz prezentacji – liczne warsztaty taneczne i teatralne adresowane zarówno do profesjonalistów, jak i amatorów. Z kolei odkrywanie otaczającego nas świata oraz dyskusje na jego temat możliwe są podczas spotkań, m.in. z cyklu „Dookoła świata” czy „Konfrontator”.
Działalność teatralna.
Działalność teatralna obejmuje niewątpliwie największą cześć programu Centrum Kultury. 
Teatr Provisorium jest najstarszym teatrem wywodzącym się ze sławnego lubelskiego ruchu awangardowego lat 70. i 80. Funkcjonuje prężnie do dziś, realizując spektakle nagradzane na międzynarodowych festiwalach i cieszące się uznaniem krytyków. Kompania Teatr (założona w 1995 r.), przez wiele lat ściśle współpracująca z Teatrem Provisorium, obecnie adaptuje powieści i scenariusze współczesnych pisarzy. Lubelski Teatr Tańca stał się głównym animatorem sceny tańca współczesnego i jednym z najważniejszych teatrów tańca w Polsce. Do grona nieco młodszych teatrów należy założony w 2004 r. Teatr MAAT Projekt, który został uznany przez krytyków za jeden z najważniejszych kolektywów performatywno-tanecznych. Scena Prapremier InVitro, założona i funkcjonująca w Centrum Kultury od 2007 r., współpracując z najciekawszymi polskimi scenarzystami, wystawia sztuki, które do tej pory nie miały swoich adaptacji w Polsce. Do Centrum Kultury w 2009 r. dołączył także netTTheatre, wcześniej działający w Srebrnej Górze pod Wrocławiem. Jego spektakle cechuje ponowoczesne podejście do wykorzystania mediów, muzyki granej na żywo, a także aktorstwa i scenografii, dzięki czemu każdy spektakl jest eksperymentalnym odkrywaniem granic teatru. Czytelnia Dramatu zajmuje się performatywnym czytaniem współczesnych tekstów dramatycznych. Teatralny program Centrum Kultury uzupełniają uznane spektakle impresaryjne zapraszane przez Lubelski Salon Artystyczny.
Taniec.
Lublin jest jednym z najważniejszych miast na polskiej mapie tańca współczesnego, przede wszystkim dzięki środowisku od lat związanemu z Centrum Kultury. W 1997 r. z inicjatywy choreografów i tancerzy Grupy Tańca Współczesnego Politechniki Lubelskiej odbyła się pierwsza edycja Międzynarodowych Spotkań Teatrów Tańca. Istniejący do dziś festiwal stał się katalizatorem przemian na lubelskiej scenie. W 2001 r. to samo środowisko założyło Lubelski Teatr Tańca. Aktywność twórcza i organizacyjna Teatru ukierunkowana jest na budowanie szerokiej przestrzeni dialogu nt. tańca, do którego zaproszeni są wszyscy uczestnicy życia tanecznego w Polsce i zagranicą. Wpisuje się w to z pewnością organizacja Letniego Forum Tańca Współczesnego, rezydencji artystycznych oraz całorocznego programu edukacyjnego „Centrum Ruchu”. Sztuki performatywne reprezentuje także Teatr MAAT Projekt, uznany przez krytykę za jeden z najważniejszych kolektywów tanecznych młodego pokolenia. Za główny środek wyrazu obrał eksperymenty z szeroko pojętymi formami prowadzenia ciała, kładąc szczególny nacisk na taniec intuitywny i performatywny wymiar przestrzeni ciała. W Centrum Kultury działa także Wschodnioeuropejska Platforma Sztuk Performatywnych (EEPAP), będąca organizacją na rzecz rozwoju teatru i tańca w Europie Środkowej i Wschodniej. Projekt jest skierowany do twórców, kuratorów, osób prowadzących niezależne ośrodki artystyczne i festiwale oraz teoretyków z 19 państw, w tym krajów bałkańskich i krajów Partnerstwa Wschodniego.
Muzyka.
Instytucja realizuje jedyne dwa festiwale jazzowe w Lublinie. Lublin Jazz Festival prezentuje najlepszych wykonawców różnych form jazzowych z całego świata (m.in. Marilyn Mazur Group, Victor Wooten, Ravi Coltrane Quartet, Peter Brötzmann) i co roku jest swoistym świętem lubelskich melomanów. Jazz Bez, organizowany wspólnie ze lwowskim Stowarzyszeniem Artystycznym „Dzyga”, zbliża polskich muzyków jazzowych z ukraińskimi – pełni funkcję nie tylko prezentacji muzycznych, ale także inicjuje kooperacje i współprace muzyczne. Lubelski Salon Artystyczny regularnie zaprasza najwybitniejszych artystów związanych z szeroko rozumianą piosenką aktorską, autorską i poezją śpiewaną, organizuje także muzyczno-teatralny festiwal „Dźwięki Słów”. Na scenach Centrum pojawiają się też artyści w ramach koncertów impresaryjnych, m.in. Tomasz Stańko i Marek Dyjak. W ramach programu ende neu zapraszani są artyści spoza głównego nurtu. W lecie działalność muzyczna pojawia się także w programie Mostu Kultury, Muszli Koncertowej w Ogrodzie Saskim oraz na odkrytym Wirydarzu. Uzupełnieniem działalności muzycznej są wydarzenia organizowane w kawiarni Szklarnia, gdzie prezentowana jest awangardowa elektronika i muzyka klubowa.
Sztuki wizualne.
Działalność w obrębie sztuk wizualnych w Centrum Kultury prowadzi konsekwentnie niemal od 30 lat Galeria Biała. Jest miejscem prezentacji różnorakich tendencji obecnych w sztuce aktualnej – polskiej i zagranicznej. Powstała z inicjatywy Anny Nawrot i Jana Gryki w 1985 r. jako galeria autorska. Zorganizowała blisko 400 wystaw i prezentacji, w tym poza Lublinem, m.in. w Krakowie, Berlinie, Kijowie, Warszawie, Bielsku-Białej i Lwowie. Galeria tworzy przestrzeń artystyczną na bazie sztuki poszukującej i niekonwencjonalnej. Wielokrotnie pokazywała twórczość Leona Tarasewicza, Edwarda Dwurnika, Krzysztofa Sołowieja, Roberta Maciejuka, Henka Vischa, Kamila Stańczaka. Od 1996 r. realizuje Młode Forum Sztuki – program dla studentów Wydziału Artystycznego UMCS, który umożliwia debiuty artystom najmłodszego pokolenia. W Białej debiutowali m.in. Mirosław Maszlanko, Robert Kuśmirowski, Eliza Galey, Mariusz Tarkawian, Wojciech Gilewicz, Konrad Maciejewicz. Galeria publikuje także katalogi oraz prowadzi różnorodne zajęcia edukacyjne. 
W Centrum działa również Pracownia Promocji Dziedzictwa Kulturowego zajmująca się międzynarodową promocją zjawisk historycznych charakterystycznych dla kultury Lublina i regionu. Pracownia prowadzi działalność wydawniczą, realizuje wystawy, szkolenia, sesje naukowe i warsztaty, m.in. Akademię Odkryć Fotograficznych. Organizacją wystaw zajmują się również inne jednostki Centrum Kultury, prace artystyczne, fotografie, ekspozycje plakatów etc. można oglądać zwłaszcza przy okazji festiwali.
Kino.
Program filmowy realizowany przez Centrum Kultury w Lublinie kieruje uwagę widza w stronę kina ambitnego, autorskiego i niezależnego, stając się w ten sposób cenną alternatywą wobec masowych produkcji wypełniających sieciowe kina komercyjne. Najszerzej założenia te wypełnia Kinoteatr Projekt, organizator festiwali filmowych: Pełny Metraż, Filmy Dobrze Zakręcone, współorganizator Złotych Mrówkojadów, założyciel Dyskusyjnego Koła Filmowego, pomysłodawca cyklów Nowe Kino Chińskie, Benshi oraz seansów w ramach Kina za Rogiem. Za pomocą pokazów, przeglądów i prezentacji Kinoteatr animuje ruch kina offowego, prezentując najciekawsze jego emanacje oraz dając w ten sposób możliwość wypowiedzi młodym twórcom. Działalność filmową Kinoteatru Projekt uzupełniają autorskie projekty filmowe realizowane przez pracowników CK w ramach działalności statutowej instytucji, prezentowane w cyklach tematycznych, gatunkowych czy retrospektywach. Pokazy są organizowane w ramach odrębnych cyklów prezentacji, odbywają się w czasie festiwali i innych, większych wydarzeń kulturalnych. Rozbudowany charakter ma Kino Konfrontacji, czyli specjalny blok filmowy „Konfrontacji Teatralnych”, którego program stanowi kontekst do aktualnej edycji festiwalu. 
Centrum Kultury w 2014 r. jest beneficjentem Programu Operacyjnego Państwowego Instytutu Sztuki Filmowej „Rozwój kin”.
Oferta dla dzieci.
Centrum Kultury realizuje szereg działań dla dzieci w każdym wieku. Zajęcia rozwijają zdolności ruchowe, kreatywność i wyobraźnię, uczą wrażliwości i otwartości, przybliżają tematykę poszczególnych dziedzin sztuki. Poprzez udział w zajęciach dzieci aktywnie uczestniczą w tworzeniu wydarzeń, odkrywają świat, wyrażają się twórczo, uczą się współpracy w grupie, jednocześnie poznając i wchodząc w świat kultury. Z najmłodszymi pracują doświadczeni artyści, pedagodzy i animatorzy. Dzieci poznają świat na zajęciach opartych na wspólnych zabawach dla rodziców i dzieci (BawiMisie). Spektakle z cyklu Sztuczka są atrakcyjne wizualnie i mają formę współuczestnictwa, dzięki czemu mali widzowie wczuwają się w losy bohaterów i akcję. W ramach cyklu Czytelnia Dramatu Dzieciom aktorzy w żywy i barwy sposób odkrywają przed dziećmi fascynujący świat literatury. Artyści-tancerze wprowadzają najmłodszych w świat tańca w ramach zajęć w Centrum Ruchu, projekcie „Myśl w ruchu” oraz Zespole Tanecznym „Rytm”. Wystawy w Galerii Białej stanowią pretekst i inspirację do działań twórczych – warsztatów plastycznych adresowanych do najmłodszych. Starsze dzieci i młodzież mogą brać udział w warsztatach tematycznych, a także prezentować swoje umiejętności w formach konkursowych i przeglądowych na polach śpiewu, teatru i poezji w ramach wydarzeń proponowanych przez dział Edukacji Kulturalnej.
Działalność społeczna.
Centrum organizuje i angażuje się w szereg działań skierowanych do grup wykluczonych i marginalizowanych oraz mniejszości zamieszkujących Lublin. Podstawowym założeniem jest przekonanie, że kultura i sztuka mogą wpływać na życie zwykłych mieszkańców miasta, pomagać w integracji ze społeczeństwem i podnosić świadomość o sytuacji tych środowisk. Działania mają udowodnić, że kultura jest dostępna dla wszystkich – niezależnie od ich pochodzenia czy statusu. 
Pracownia Sztuki Zaangażowanej Społecznie Rewiry zaprasza twórców do przygotowania prac w różnych dzielnicach miasta. Artyści we współpracy z mieszkańcami poruszają problematykę danych miejsc i inspirują się nimi, jednocześnie aktywizując lokalną społeczność. W rezultacie powstają różnorodne realizacje artystyczne, takie jak Sztuka na Giełdzie, interwencje artystyczne w dzielnicach czy instalacje dźwiękowe. 
Wynikiem współpracy między Centrum a zakładami penitencjarnymi w Lublinie i regionie są projekty, które wpisują się w program reedukacji skazanych. Działania mają na celu umożliwienie osadzonym zaangażowania w działania artystyczne. W ramach projektów organizowane są warsztaty teatralne, rzeźbiarskie i malarskie. Aresztanci wspólnie z profesjonalnymi twórcami przygotowują między innymi spektakle i wystawy prezentowane następnie szerokiej publiczności poza zakładami karnymi. Skazani mogą także uczestniczyć w wydarzeniach organizowanych w Centrum.
Lubelski Informator Kulturalny „ZOOM”.
Lokalny miesięcznik kulturalno-informacyjny. Pierwszy numer Lubelskiego Informatora Kulturalnego „ZOOM” ukazał się w kwietniu 2004 roku, Jego celem jest dostarczanie informacji o zbliżających się wydarzeniach kulturalnych. Rocznie wydawanych jest 10 numerów. Wydania od stycznia do maja i od października do grudnia ukazują się co miesiąc i obejmują informacje dotyczące wyłącznie życia kulturalnego Lublina. Numery czerwcowo-lipcowe sierpniowo-wrześniowe prezentują wydarzenia kulturalne z miasta i całego regionu Lubelskiego. Każdy numer Lubelskiego Informatora Kulturalnego „ZOOM” trafia do dystrybucji ostatniego dnia miesiąca poprzedzającego miesiąc opisywany w piśmie. Informator jest darmowy, można go pobrać w Centrum Kultury w Lublinie, Lubelskim Ośrodku Informacji Kulturalnej, w galeriach, muzeach i teatrach a także w dobrych księgarniach. Oprócz części informacyjnej w skład Lubelskiego Informatora Kulturalnego „ZOOM” wchodzi również rozbudowana część publicystyczna. Od 2004 roku z Lubelskim Informatorem Kulturalnym stale współpracowali/współpracują: "Mirosław Haponiuk", "Jarosław Koziara", "Andrzej Kot", Grażyna Lutosławska, "Andrzej Molik", Marcin Skrzypek, Grzegorz Reske, Mariusz Tarkawian, Hanna Wyszkowska, "Marek Wyszkowski" oraz liczni recenzenci i krytycy. W 2008 roku projektem okładki zajmował się "Robert Kuśmirowski". W roku 2009 funkcję tę przejął "Kamil Stańczak" a w 2010 roku "Sławomir Toman"/ Wydawcą pisma jest "Centrum Kultury w Lublinie". W skład redakcji wchodzą: przedstawiciel wydawcy: Michał Karapuda (do 2008 roku: Grzegorz Rzepecki); redaktor naczelny: Michał Miłosz Zieliński; sekretarz redakcji: Lesław Skwarski; skład, łamanie, layout: Piotr Wysocki; redakcja: Małgorzata Pietrzak, Barbara Sawicka, Marta Wysocka, Gabriela Żuk. Nakład pisma wynosi od 5000 do 6000 egzemplarzy.
Teatr Maat Projekt.
Teatr Maat Projekt założony w 2004 roku i prowadzony w Lublinie przez Tomasza Bazana. Głównym celem poszukiwań artystycznych była próba odnalezienia czystego języka ciała przez syntezę wielu jakości kulturowych z pogranicza sztuk wizualnych i performatywnych przeszczepionych na grunt pracy teatralnej. Teatr za główny środek wyrazu obrał działania wizualne i eksperymenty z szeroko pojętymi formami prowadzenia ciała kładąc szczególny nacisk na taniec butō. Teatr Maat Projekt prowadzi swoje samodzielne i niezależne działania oraz poszukiwania kulturowe przy Centrum Kultury w Lublinie gdzie posiada swoją siedzibę i studio tańca. 
Formacja na przestrzeni lat zrealizowała szereg projektów oscylujących wokół spektakli, happeningów, instalacji kolektywnych, performance pokazywanych w wielu prestiżowych miejscach w Polsce i za granicą (min. Theatre Kothen – Niemcy, Art and Leisure Center of Ivan Franko National University – Ukraina, Les Kurbas Theatre - Ukraina) tworząc z czasem swój własny styl (m.in. Polska Platforma Tańca (Poznań), 'NeTTheatre' Pawła Passiniego (Srebrna Góra), Międzynarodowy Festiwal 'Konfrontacje Teatralne' i ‘Teatr Centralny’ (Lublin), Łódzkie Spotkania Teatralne (Łódź), Festiwal Performance 'Mandala' (Wrocław), 'Art Stations Foundation' Stary Browar (Poznań), Międzynarodowy festiwal teatralny ‘Malta’ (Poznań), ‘Międzynarodowe Spotkania Teatrów Tańca’ (Lublin), Festiwal ‘Solo Dance’ (Kalisz), 'Uniwersytet Powszechny' Jacka Kuronia (Teremiski) i wiele innych). 
Obecnie prace skupione są nad projektem ‘Butoh Projekt’ oraz ‘Formy prowadzenia ciała’ z wykorzystaniem szeroko pojmowanych ‘technik’ tańca butō oraz form tańca intuitywnego w oparciu o wschodni sposób pracy z ciałem (min. styl Tang Lang, Vietnam Vo Dao, Wu Shu) wykorzystując go w pracy teatralnej (min. ‘Krótkie Smakowanie Życia’ pokazywane min. na XII edycji Międzynarodowych Konfrontacji Teatralnych Lublin oraz JIU i LANG produkowany przez Art Stations Foundation Stary Browar Poznań i prezentowany min. na pierwszej Polskiej Platformie Tańca w Poznaniu). Formułą pracy teatru są spotkania zespołu i współpraca z ludźmi z wielu kręgów kultury, nauki i sztuki (min., prace z Shoji Okada, prof. Piotrem O. Scholzem, Sylwią Hanff, Htahaji Ishihiri, Pawłem Passinim, Uniwersytetem Powszechnym Jacka Kuronia, Barbarą Bujakowską, Marcinem Janusem i wieloma innymi).

</doc>
<doc id="1029533" url="https://pl.wikipedia.org/wiki?curid=1029533" title="Margaret Weis">
Margaret Weis

Margaret Edith Weis (ur. 16 marca 1948 w Independence, USA) – amerykańska pisarka gatunku fantasy. Wspólnie z Tracym Hickmanem stworzyła m.in. wielotomową sagę "Dragonlance". Niekiedy posługuje się pseudonimami Susan Lawson oraz Margaret Baldwin.
Życiorys.
Urodziła się w rodzinie dyrektora firmy naftowej. Ukończyła studia w 1970 z tytułem licencjata w zakresie twórczego pisania i literatury na Uniwersytecie Missouri. Zaczęła pracę jako wydawca, początkowo w niedużym wydawnictwie, potem przeniosła się do wydawnictwa Herald, a następnie do TSR, wydawcy pionierskiej gry Dungeons &amp; Dragons, gdzie rozpoczęła się jej kariera pisarska. Do pisania zainspirowały ją utwory J.R.R. Tolkiena, które poznała podczas studiów.
Debiutowała w 1981 pod pseudonimem Margaret Baldwin biografią "Frank and Jesse James, the Real Story".
Była dwukrotnie zamężna, miała dwoje dzieci z pierwszego małżeństwa (syn popełnił samobójstwo).

</doc>
<doc id="1029534" url="https://pl.wikipedia.org/wiki?curid=1029534" title="QuickTime Alternative">
QuickTime Alternative

QuickTime Alternative – zestaw do odtwarzania plików QuickTime, które wcześniej odtwarzał tylko QuickTime Player.
W skład zestawu wchodzą:

</doc>
<doc id="1029535" url="https://pl.wikipedia.org/wiki?curid=1029535" title="Β-Glukany">
Β-Glukany

β-Glukany – organiczne związki chemiczne z grupy polisacharydów, będące jednymi ze składników błonnika pokarmowego. Stanowią składnik budulcowy ścian komórkowych drożdży, grzybów i zbóż.
Ich zawartość w suszonych borowikach szlachetnych wynosi ok. 0,4–0,6% suchej masy.
Budowa i właściwości.
β-Glukany zbudowane są z jednostek -glukozy połączonych wiązaniami β-glikozydowymi. W zależności od grupy hydroksylowej reszty glukozy tworzącej wiązanie z węglem anomerycznym występują różne izomery β-glukanów, np. celuloza jest β-1,4-glukanem. Wiele β-glukanów zawiera dwa typy wiązań glikozydowych i ma różne właściwości, np. izomer 1,3/1,6 jest nierozpuszczalny w wodzie i występuje m.in. w produktach piekarniczych. Z kolei izomer 1,3/1,4 jest rozpuszczalny w wodzie i jest obecny tylko w nieprzetworzonych produktach naturalnych, takich jak otręby z jęczmienia i owsa.
Izomer rozpuszczalny w wodzie (1,3/1,4) wykazuje silną aktywność biologiczną, m.in. powoduje obniżenie zawartości cholesterolu LDL we krwi i równoważy szczyt glukozy we krwi, a tym samym zapobiega występowaniu cukrzycy typu 2 oraz zmniejsza ryzyko wystąpienia choroby wieńcowej. Obniża również ciśnienie krwi.

</doc>
<doc id="1029536" url="https://pl.wikipedia.org/wiki?curid=1029536" title="W rytmie serca (film 1996)">
W rytmie serca (film 1996)

W rytmie serca (ang. "Grace of My Heart") – amerykański dramat obyczajowy z 1996 roku w reżyserii Allison Anders.
Opis.
Przełom lat 50. i 60. XX wieku. Uzdolniona muzycznie Edna wygrywa konkurs młodych talentów. Nikt nie jest jednak zainteresowany podpisaniem z nią kontraktu. Wkrótce dziewczyna poznaje początkującego producenta Joela, który wprowadza ją do znanej wytwórni płytowej i namawia, by zaczęła pisać piosenki dla innych. Dziewczyna tworzy więc pod pseudonimem pierwsze utwory. Mimo sukcesu nie rezygnuje z marzeń o własnej karierze.
Nagrody i nominacje.
Nagroda Satelita 1996

</doc>
<doc id="1029537" url="https://pl.wikipedia.org/wiki?curid=1029537" title="Flaga Azerbejdżańskiej SRR">
Flaga Azerbejdżańskiej SRR

Flaga Azerbejdżańskiej Socjalistycznej Republiki Radzieckiej w opisanej wersji została przyjęta 7 października 1952 r.
Dominującym kolorem flagi była czerwień – barwa flagi ZSRR. Kolor ten od czasów Komuny Paryskiej był symbolem ruchu komunistycznego i robotniczego, jako nawiązanie do przelanej przez robotników krwi. U dołu flagi znajdował się wąski pas barwy ciemnoniebieskiej.
Flaga w lewym górnym rogu zawierała wizerunek złotego sierpa i młota oraz umieszczoną nad nimi czerwoną pięcioramienna gwiazdę w złotym obramowaniu. Sierp i młot symbolizowały sojusz robotniczo-chłopski, a czerwona gwiazda – przyszłe, spodziewane zwycięstwo komunizmu we wszystkich pięciu częściach świata. Ponadto przez takie umieszczenie symboli flaga nawiązywała graficznie do flagi ZSRR.
Proporcje flagi wynosiły 2:1
5 lutego 1991 r. władze wciąż jeszcze istniejącej Azerbejdżańskiej SRR, na fali dążeń niepodległościowych, które w niespełna rok później doprowadziły do uzyskania niepodległości przez Azerbejdżan zmieniły wygląd flagi i wprowadziły nowy symbol, który po uzyskaniu niepodległości stał się flagą Azerbejdżanu. Flaga ta, w przeciwieństwie do swej poprzedniczki nawiązywała do historycznych i religijnych tradycji państwa i była nieznacznie zmienioną flagą niepodległego Azerbejdżanu z lat 1918–1920.
Poprzednie wersje flagi Azerbejdżańskiej SRR.
Wygląd flagi Azerbejdżańskiej SRR zmieniał się kilkakrotnie.
Poprzednie flagi Azerskiej SRR 

</doc>
<doc id="1029539" url="https://pl.wikipedia.org/wiki?curid=1029539" title="Stephen Sondheim">
Stephen Sondheim

Stephen Joshua Sondheim (ur. 22 marca 1930 w Nowym Jorku, zm. 26 listopada 2021 w Roxbury) – amerykański kompozytor musicali oraz autor tekstów piosenek pochodzenia żydowskiego.
Napisał teksty do kilku musicali innych kompozytorów ("West Side Story", "Gypsy," "Do I Hear a Waltz?)." Laureat nagrody Pulitzera za scenariusz do musicalu "Niedziela w parku z George’em", odznaczony Medalem Wolności i National Medal of Arts.
Życiorys.
Syn Herberta i pochodzącej z ortodoksyjnej judaistycznej rodziny Janet „Foxy” Sondheim, dorastał w Upper West Side na Manhattanie, a potem na farmie w stanie Pensylwania, gdzie uczęszczał do szkoły średniej George School w Newtown. W 1950 ukończył Williams College w Williamstown i podjął pracę jako asystent scenarzysty sitcomu fantasy CBS "Cyliner" ("Topper", 1953–1954).
Był uczniem Oscara Hammersteina II. Karierę zaczynał jako autor tekstów piosenek m.in. do "West Side Story" i "Gypsy". W 1962 rozpoczął samodzielną karierę musicalem "Funny Thing Happened on the Way to the Forum". Kolejny, "Anyone Can Whistle" z 1964, zakończył się porażką – miał 9 przedstawień. Od musicalu "A Little Night Music" rozpoczęła się jego współpraca z Haroldem Prince’em.
W 1976 zdobył nagrodę Grammy w kategorii piosenka roku za "Send in the Clowns" wykonaną przez Judy Collins. Został sześciokrotnie uhonorowany nagrodą Tony za musicale: "Company" (1971), "Follies" (1972), "A Little Night Music" (1973), "Sweeney Todd" (1979), "Into the Woods" (1988) i "Passion" (1994). W 1991 odebrał nagrodę Oscara za najlepszą piosenkę „Sooner or Later” (wykonanie: Madonna) do filmu "Dick Tracy" (1990), a także z płyty "I’m Breathless".
Życie prywatne.
Był członkiem stowarzyszenia Phi Beta Kappa. Sondheim został opisany jako introwertyczny i samotny. W wywiadzie dla Franka Richa powiedział: „Uczucie outsidera – kogoś, kogo ludzie chcą zarówno pocałować, jak i zabić – pojawiło się dość wcześnie w moim życiu”. Nie ujawnił się jako gej, dopóki nie skończył 40 lat. Przez osiem lat w latach 90. mieszkał z dramaturgiem Peterem Jonesem. W 2017 poślubił Jeffreya Scotta Romleya. Mieszkali na Manhattanie i Roxbury w Connecticut.
Zmarł 26 listopada 2021 w swoim domu w Roxbury w stanie Connecticut w wieku 91 lat. Przyczyna śmierci nie została ujawniona publicznie.
Najważniejsze prace.
Poza miejscami, gdzie zostało napisane co innego, muzyka i teksty piosenek są autorstwa Stephena Sondheima.

</doc>
<doc id="1029541" url="https://pl.wikipedia.org/wiki?curid=1029541" title="Dekanat Góra zachód">
Dekanat Góra zachód

Dekanat Góra zachód – jeden z 33 dekanatów w rzymskokatolickiej archidiecezji wrocławskiej.
W skład dekanatu wchodzi 7 parafii:

</doc>
<doc id="1029544" url="https://pl.wikipedia.org/wiki?curid=1029544" title="Parafia bł. Michała Kozala w Śremie">
Parafia bł. Michała Kozala w Śremie

Parafia bł. Michała Kozala w Śremie – rzymskokatolicka parafia w dekanacie śremskim, obejmująca mieszkańców części domków jednorodzinnych os. Helenki w Śremie oraz wieś Psarskie. Proboszczem jest ks. Andrzej Zieliński.
Historia.
Parafia powstała w 1995 r. po otrzymaniu przez Parafię Najświętszej Marii Panny Wniebowziętej terenu przy ul. Malczewskiego 2 na Helenkach w ramach rekompensaty za dobra zajęte w okresie powojennym. Głównym inicjatorem powstania parafii na Helenkach był zaś ks.kan. Bogdan Elegańczyk. On też rozpoczął wraz z mianowanym przez ks. Arcybiskupa ks. Pawłem Książkiewiczem - rektorem a potem pierwszym proboszczem - prace adaptacyjne istniejących budynków do celów sakralnych i mieszkaniowych. 
Ks. Abp. Jerzy Stroba dekretem z dnia 23 czerwca 1995 roku ustanowił z dniem 1 lipca 1995 roku Ośrodek Duszpasterski pod wezwaniem Błogosławionego Michała Kozala, natomiast abp Juliusz Paetz 16 czerwca 1998 roku ustanowił parafię pod wezwaniem Błogosławionego Michała Kozala Biskupa i Męczennika. Od 29 sierpnia 1999 roku nowym proboszczem został ks. Andrzej Zieliński. Od maja 2004 roku rozpoczęto budowę nowego kościoła.
Wspólnoty parafialne.
W parafii działają następujące grupy parafialne

</doc>
<doc id="1029547" url="https://pl.wikipedia.org/wiki?curid=1029547" title="Józef Kuczyński (senator)">
Józef Kuczyński (senator)

Józef Kazimierz Kuczyński (ur. 19 marca 1931 w Ostrowi Mazowieckiej, zm. 17 czerwca 2005) – polski polityk, lekarz weterynarii, senator II, III i IV kadencji.
Życiorys.
Z wykształcenia weterynarz, ukończył studia w Szkole Głównej Gospodarstwa Wiejskiego w Warszawie. Pracował w gdańskiej Inspekcji Higieny i Jakości Mleka i Mięsa w Gdańsku, później kierował lecznicą dla zwierząt, był też powiatowym lekarzem weterynarii w Elblągu i kierownikiem oddziału wojewódzkiego zakładu weterynarii. Od 1979 do przejścia na emeryturę w 1990 pracował jako dyrektor Zakładów Mięsnych w Elblągu. Od 1968 należał do Polskiej Zjednoczonej Partii Robotniczej.
W latach 1991–2001 pełnił funkcję senatora II, III i IV kadencji wybranego z ramienia Sojuszu Lewicy Demokratycznej w województwie elbląskim. Był działaczem Socjaldemokracji Rzeczypospolitej Polskiej. W 2001 bez powodzenia ubiegał się o reelekcję jako kandydat niezależny.
Należał do Stowarzyszenia „Wspólnota Polska” oraz Stowarzyszenia „PolskaiWschód”. Odznaczony Srebrnym i Złotym Krzyżem Zasługi oraz Krzyżem Kawalerskim i Oficerskim (2004) Orderu Odrodzenia Polski.
Pochowany na cmentarzu komunalnym Agrykola w Elblągu.

</doc>
<doc id="1029548" url="https://pl.wikipedia.org/wiki?curid=1029548" title="Pałac Flawiuszy">
Pałac Flawiuszy

Pałac Flawiuszy (łac. "Domus Flavia") – pałac zbudowany na jednym z siedmiu wzgórz rzymskich – Palatynie, przez cesarza Domicjana. Został zaprojektowany przez Rabiriusa, nadwornego architekta cesarza. Dla potrzeb budowy wzgórze palatyńskie zostało zniwelowane. Pałac posiadał dwa skrzydła, jedno reprezentacyjne, drugie prywatne. Z części reprezentacyjnej zachowały się fragmenty trzech sal:

</doc>
<doc id="1029550" url="https://pl.wikipedia.org/wiki?curid=1029550" title="Domus Flavia">
Domus Flavia



</doc>
<doc id="1029551" url="https://pl.wikipedia.org/wiki?curid=1029551" title="Arsenał w Stargardzie">
Arsenał w Stargardzie

Arsenał (lub Zbrojownia) – budynek położony w południowej części Starego Miasta w Stargardzie, o wymiarach 12,3 × 16,5 m, powstały ok. roku 1500. Ściany zostały udekorowane (podobnie jak baszta Morze Czerwone) układanymi z cegły zendrówki pasami rombowymi
Budynek początkowo jednokondygnacyjny w różnych okresach zmieniał swoją funkcję. W celu zwiększenia powierzchni z czasem wprowadzono drewniany strop, tworząc dwie kondygnacje. W przyziemiu znajdował się magazyn – zbrojownia, a pierwsze piętro służyło jako warsztat naprawy i produkcji sprzętu wojskowego.
Po pożarze w 1635 roku rozpoczęto przebudowę arsenału, w czasie której oparto sklepienie na dwóch sześciobocznych filarach. Powrócono także do konstrukcji jednopoziomowej. W XIX wieku ponownie przebudowano zbrojownię, przystosowując ją do więzienia. W czasie I wojny światowej obiekt uległ zniszczeniu, a odbudowany został dopiero w 1936 roku. Arsenał ponownie uległ zniszczeniu w czasie II wojny światowej.
Zbrojownię odbudowano w latach 1974–1977, a jej wnętrza przystosowano do funkcji Archiwum Państwowego.
Stargardzki Arsenał stanowi unikat na Pomorzu, ponieważ w żadnym z miast nie zachowała się budowla o podobnym przeznaczeniu.

</doc>
<doc id="1029552" url="https://pl.wikipedia.org/wiki?curid=1029552" title="Basteja przy Baszcie Tkaczy">
Basteja przy Baszcie Tkaczy

Basteja (przy baszcie Tkaczy) – basteja w Stargardzie Została wzniesiona w XVI wieku z myślą o nowym sposobie obrony obwałowań miejskich, opartym o broń palną. Dlatego na jej ścianach zewnętrznych rozmieszczone zostały liczne otwory strzelnicze: kluczowe i szczelinowe. Na górze budowli znajdowała się platforma do ustawiania armat.
W XIX wieku basteja utraciła znaczenie militarne. Została podwyższona o jedno piętro i przystosowana do funkcji mieszkalnych.
W 1945 roku basteja została zniszczona i przez kilka dekad pozostawała w ruinie. Została odbudowana w latach 1979–1980, a jej wnętrze przystosowano do funkcji muzealnych. Obecnie, od czerwca 2013 roku, w przebudowanej i wyremontowanej Bastei znajduje się multimedialna wystawa stała Muzeum Archeologiczno-Historycznego w Stargardzie o historii miasta do lat 20. XX wieku. Oprócz wystawy, w Bastei organizowane są spotkania, wykłady historyczne oraz urodziny dla dzieci i gry typu escape room dla dorosłych.
Basteja przy Baszcie Tkaczy jest jedyną w całości zachowaną z trzech budowli tego typu w Stargardzie. Są one unikatem w skali Pomorza. Basteja, Kolegiata Mariacka i mury obronne rozporządzeniem Prezydenta RP z dnia 17 września 2010 została uznana za pomnik historii.

</doc>
<doc id="1029553" url="https://pl.wikipedia.org/wiki?curid=1029553" title="10 Pułk Huzarów (Księstwo Warszawskie)">
10 Pułk Huzarów (Księstwo Warszawskie)

10 Pułk Huzarów ("Złoci huzarzy") – oddział jazdy polskiej Armii Księstwa Warszawskiego.
Formowanie.
Po raz pierwszy z inicjatywą utworzenia oddziału polskich huzarów wystąpił do Napoleona książę Jan Nepomucen Sułkowski w 1807.
Pułk powstał jednak dopiero w maju 1809 w departamentach wielkopolskich. Organizował go Jan Nepomucen Umiński (21 lipca 1809). Pod koniec 1809 roku pułk liczył 803 żołnierzy. Stacjonował w Pułtusku.
Walczył pod Jankowicami (11 czerwca 1809), Możajskiem (7 września 1812), nad Dźwiną, pod Drują i Woronowem (20 października 1812).
W 1811 stacjonował w Płocku, a jego zakład "(szwadron rezerwowy)" w Piotrkowie.
Barwa.
Ubiór huzarów w owym czasie należał do najatrakcyjniejszych, a służba w huzarskich pułkach była zaszczytem.
W skład munduru galowego oficera pułku wchodził:
Mundur mały składał się z:
Oficerowie nosili oznaki stopni według systemu francuskiego w formie galonów naszytych na rękawach i wyszycia na przodzie spodni, a przy szabli temblaki plecione z czarnego rzemienia z chwastem ze srebrnej frędzli lub bulionami.
Kompania wyborcza pułku wyróżniała się czakiem (kołpakiem) futrzanym z daszkiem i wierzchem sukna granatowego ze szkarłatnymi sznurami i podpinkami metalowymi koloru guzików.
Ubiór huzarów polskich był bardzo podobny do mundurów huzarskich armii nieprzyjacielskich. Aby zapobiec pomyłkom na polu bitwy, dbano o to, by kity na czapkach były wąskie i opadające w dół, odpowiednio pochylone w odróżnieniu od sztywnych i mocno rozbudowanych w innych armiach. 
Przynależność narodową podkreślano także karmazynowymi kołnierzami i wyłogami rękawów oraz dużym wizerunkiem orła na szabeltasach, a czasem i na czaprakach.
Uzbrojenie.
Huzarzy uzbrojeni byli w szable różnych typów, przeważnie francuskie wz.1786 z żelazną polerowaną jednokabłąkową rękojeścią w metalowej pochwie.
Broń palna to pistolety skałkowe wz. 1799 i 1804 oraz karabinki kawaleryjskie wz. 1799.
Działania wojenne.
Na wyprawę wojenną w 1812 10 pułk huzarów wyszedł z II Korpusem Jazdy Rezerwowej gen. Ludwika Montbruna w 16 Brygadzie gen. Jacques'a Subervie.
W chwili przekroczenia granicy rosyjskiej pułk liczył 28 oficerów, 653 podoficerów i huzarów w czterech szwadronach. Posiadał 57 koni oficerskich i 647 żołnierskich. Dowodził nim doświadczony kawalerzysta pułkownik Jan Nepomucen Umiński.
Swój chrzest bojowy pułk przeszedł 10 czerwca 1812. Jego szwadrony starły się z kozakami gwardii pod Łopiejkami, atakując "z brawurą godną najwyższych pochwał". Generałowie francuscy podziwiali dzielność i zimną krew żołnierzy całego pułku.
Później trudy marszu wraz z całą jazdą odwodową Joachima Murata spowodowały duże straty w pułku, nim jeszcze stanął na polu największej bitwy pod Borodino.
Pułk wraz z innymi jednostkami kawalerii francuskiej wziął udział w szarży na wzgórze przed wsią Siemienowskaja, gdzie w południe 7 września rozegrała się największa bitwa jazdy.
Kronikarze odnotowali, że huzarze 10 pułku, jako straż przednia, 14 września 1812 roku jako pierwsi weszli do Moskwy.
W Wielkim odwrocie resztki pułku huzarów biły się jeszcze pod Drują i Borysowem, nad oblodzonymi brzegami Berezyny.
Reorganizacja.
Po powrocie do kraju pułk zbierał się w Kozienicach. W lutym 1813 roku pułk wspólnie z 13 pułkiem wszedł w skład brygady prawej z miejscem postoju w Będkowie.
W bitwie z Rosjanami pod Kaliszem rozegranej 13 lutego część żołnierzy 10 pułku z szefem szwadronu Ludwikiem Bukowskim została odcięta od głównych sił. Później weszła w skład dwu pułków ułanów kawalerii 17 Dywizji generała Jana Henryka Dąbrowskiego.
Rozwiązanie 10 pułku (złotych) huzarów.
Na mocy dekretu cesarskiego z 26 czerwca o organizacji nowego VIII Korpusu Polskiego, 13 pułk huzarów wchłonął ocalałych żołnierzy 10 pułku. W ramach reorganizacji wojska kawaleria polska podporządkowana została dowódcy IV Korpusu Jazdy Rezerwowej generałowi Franciszkowi Kellermanowi, który tworzył z polskim VIII Korpusem jedną całość.

</doc>
<doc id="1029555" url="https://pl.wikipedia.org/wiki?curid=1029555" title="Dekanat Jelcz-Laskowice">
Dekanat Jelcz-Laskowice

Dekanat Jelcz-Laskowice – jeden z 33 dekanatów w rzymskokatolickiej archidiecezji wrocławskiej. 
Należy do najmłodszych dekanatów w tej archidiecezji. Na jego terenie mieszka ok. 22000 wiernych. Powstał on na mocy dekretu kard. Henryka Gulbinowicza - metropolity wrocławskiego z podziału dekanatu oławskiego 1 października 1988 r. Kolejni dziekani tego dekanatu to: ks. Stanisław Polonis (1988-1990), ks. Witold Gliszczyński (1990-2004), ks. Janusz Nowicki (2004-nadal). W latach 1988-2013 na terenie dekanatu pracowało w sumie 44 kapłanów - proboszczów i wikariuszy. Pierwsza siedziba władz dekanatu znajdowała się w parafii Najświętszej Maryi Panny Królowej Polski w Jelczu - Laskowicach; obecnie znajduje się ona w parafii św. Maksymiliana Kolbego w Jelczu - Laskowicach.
W skład dekanatu wchodzi 9 parafii:

</doc>
<doc id="1029556" url="https://pl.wikipedia.org/wiki?curid=1029556" title="Waldemar Szwiec">
Waldemar Szwiec

Waldemar Szwiec vel Ignacy Zaciętowski vel Ignacy Szczerbak ps. „Jakub”, „Robot”, „Dal”, „Ryś” (ur. 13 sierpnia 1915 w Chicago, zm. 14 października 1943 w Wielkiej Wsi) – cichociemny, podporucznik artylerii Polskich Sił Zbrojnych.
Dzieciństwo.
Waldemar Mariusz Szwiec urodził się w USA. Jego ojciec, Józef był działaczem polonijnym. Brał udział w walkach o wyzwolenie Polski pod dowództwem gen. Józefa Hallera. Po wygranej wojnie polsko-bolszewickiej sprowadził rodzinę do Polski. W 1922 r. osiedli w Toruniu, gdzie założyli kawiarnię „Pomorzanka”. Jej współwłaścicielem został w następnych latach Waldemar. Na razie jednak rozpoczął naukę w istniejącym do dziś Gimnazjum im. Mikołaja Kopernika (obecnie w murach szkoły znajduje się tablica poświęcona Szwiecowi). W ramach zajęć pozaszkolnych został Mistrzem Pomorza w pływaniu. Uprawiał także żeglarstwo, hokej oraz jazdę na nartach. W 1935 r. rozpoczął studia na Wydziale Prawa Uniwersytetu Warszawskiego. W trakcie nauki akademickiej odbył jednoroczną służbę wojskową w Centrum Wyszkolenia Artylerii w Szkole Podchorążych Rezerwy Artylerii Przeciwlotniczej w Warszawie oraz w 8 dywizjonie artylerii przeciwlotniczej w Toruniu.
II wojna światowa.
We wrześniu 1939 r. pchor. Szwiec walczył w składzie GO „Wschód”, 15 baterii artylerii przeciwlotniczej 15 Dywizji Piechoty w ramach Armii „Pomorze” gen. dyw. Władysława Bortnowskiego. Brał udział w obronie Bydgoszczy, w bitwie nad Bzurą, w boju pod Łomiankami oraz w obronie Warszawy. Po kapitulacji stolicy dostał się 29 września do niemieckiej niewoli. Zbiegł z niej już 4 października 1939 r. Tu rozpoczął się jego tajemniczy kurierski szlak na trasie Polska – Węgry w ramach tworzących się struktur Służby Zwycięstwu Polski (informują o tym fakcie tylko nieliczne zapiski w pozostałych po nim dokumentach i korespondencji). Po kilkukrotnym przejściu górskich szlaków przez polską granicę, został internowany na Węgrzech.
Ponownie wydostał się i przez Rumunię oraz Włochy dotarł do Francji. Wstąpił tam do 10 Brygady Kawalerii Pancernej gen. bryg. Stanisława Maczka, z którą przeszedł kampanię francuską na szlaku od Marny do Dijon. Odznaczony za to został Krzyżem Walecznych i awansowany do stopnia aspiranta.
Po klęsce Francji przedostał się przez Gibraltar do Wielkiej Brytanii. Ponownie zasilił szeregi 10 Brygady Kawalerii Pancernej. We wrześniu 1941 r. przydzielony do 4 Brygady Kadrowej Strzelców, 9 października 1941 r. przemianowanej na 1 Samodzielnej Brygady Spadochronowej.
Cichociemny.
Zgłosił się do służby w kraju. Przeszkolony ze specjalnością w dywersji, przydzielony do Oddziału VI (Specjalnego) Sztabu Naczelnego Wodza, zaprzysiężony na rotę Armii Krajowej 24 sierpnia 1942 r. Awansowany do stopnia podporucznika ze starszeństwem od 20 października 1941 r.
Zrzucony do okupowanej Polski w nocy z 1/2 października 1942 r. w operacji lotniczej "Chisel", dowodzonej przez kpt. naw. Mariusza Wodzickiego, z samolotu Halifax W-7776 „U” (138 Dywizjon RAF), na placówkę odbiorczą "Rak" w okolicach miejscowości Łupiny, 11 km od Siedlec. Przy sobie posiadał dokumenty na fałszywe nazwisko „Ignacy Zaciętowski”. Razem z nim w ekipie nr XV skoczyli: por. Eugeniusz Kaszyński ps. Nurt, por. Artur Linowski ps. Karp, por. Adam Trybus ps. Gaj.
Po okresie aklimatyzacji w Warszawie otrzymał przydział do Obwodu Koneckiego AK jako inspektor Związku Odwetu, a następnie tworzonego Kedywu. Zjawił się tu już na początku stycznia 1943 r. Jego bazą stała się wieś Michniów, w domu Materków, gdzie rozpoczął współpracę z miejscową dywersją. 26 lutego 1943 r. razem z por. cc. Eugeniuszem Kaszyński „Nurtem” dokonał śmiałej akcji na Baranowskiej Górze na drodze Warszawa – Kraków w pobliżu Skarżyska-Kamiennej. W zasadzce brali udział pierwsi podkomendni stanowiący później trzon Zgrupowań Partyzanckich AK „Ponury”.
Wiosną ppor. „Jakub” przejął dowództwo nad oddziałem kpr. Józefa Domagały „Wilka” z Niekłania. Jednocześnie w Góry Świętokrzyskie dotarł por. „Ponury”. Rozpoczęło się formowanie oddziałów. Wszyscy trzej wymienieni cichociemni weszli w skład dowództwa tworzącej się formacji. Do końca czerwca 1943 r. Zgrupowania liczyły ok. 300 żołnierzy wyszkolonych przez liniowych oficerów. Obława 12/13 lipca 1943 r. na leśne wojsko oraz kłopoty aprowizacyjne zmusiły „Ponurego” do podzielenia swego wojska. Pod dowództwem ppor. „Robota” znalazł się Pluton I „Wilka” oraz Pluton II Warszawski złożony z żołnierzy „spalonych” w stolicy. W ok. 60-osobowym składzie II Zgrupowanie przeszło w rejon Końskich. Bazą stały się lasy niekłańskie. Wydatną pomocą służyła tutejsza ludność oraz placówka AK Niekłań o kryptonimie „Niemen”. Dobre warunki bytu pozwoliły „Robotowi” na wykazanie swych zdolności dowódczych oraz podjęcie śmiałych działań wobec nieprzyjaciela. Jego działania wywołujące strach w Niemcach doprowadziły do nadania II Zgrupowaniu potocznej nazwy „Jakobbande” dodającej tylko polskiemu wojsku splendoru w zaistniałych okolicznościach.
Samodzielna działalność II Zgrupowania.
Na Konecczyźnie Szwiec mógł zrealizować swoje pomysły i wykazać się swymi zdolnościami planistycznymi. Świadczą o tym precyzyjnie wykonane przez II Zgrupowanie akcje. W nocy 19/20 sierpnia w Wąsoszy dokonał zasadzki na pociąg towarowy. W akcji brał także Oddział Dywersji Bojowej Koneckiego Obwodu ZWZ-AK. Na skutek masowych aresztowań w Końskich (20 sierpnia) i „spalenia” wielu konspiratorów prawie cały ODB przeszedł pod komendę „Robota” jako pluton III z dowódcą kpr. Tadeuszem Jenczem „Allanem”.
Następną akcją (jedną z trzech tego typu przeprowadzonych przez polskie podziemie w 1943 r.) było zajęcie Końskich w rocznicę wybuchu II wojny światowej. W nocy 31 sierpnia/1 września 1943 r. 80-osobowy oddział uzbrojony w 1 ckm, 6 rkm, 7 pm, 52 karabiny, 30 pistoletów i niespełna 60 granatów, ubezpieczany przez okoliczne placówki, zdobył powiatowe miasto z prawie dwutysięcznym niemieckim garnizonem. Po wykonaniu wyroków śmierci na konfidentach oraz przejęciu odzieży i towarów potrzebnych do przetrwania nadchodzącej zimy, wszyscy wycofali się bez strat. Niemcy pod silnym wrażeniem akcji twierdzili, że był to prawdopodobnie aliancki desant.
Idąc za ciosem 4 września w biały dzień wyekwipowany w zdobyte w Końskich niemieckie mundury oddział „Robota” zatrzymał pociąg urlopowy na stacji w Wólce Plebańskiej. Podczas walki z Niemcami zginął m.in. ppor. Rafał Andrzej Niedzielski „Mocny”, jeden z najmłodszych cichociemnych. Następnie 13 sierpnia II Zgrupowanie stoczyło bój z przybyłą do Smarkowa niemiecką karną ekspedycją.
Po tych działaniach oddział powrócił na Wykus. Komendant „Ponury” wzywał swych żołnierzy na uroczystość wręczenia sztandaru Świętokrzyskim Zgrupowaniom Partyzanckim AK. Święto pokrzyżowała kolejna obława na partyzanckie oddziały (16-21 września). Po wyjściu z okrążenia oraz biwaku pod Łysicą oddział Szwieca przeszedł ponownie w okolice Niekłania. Nim jednak do tego doszło Robotowcy wzięli udział w nieudanej akcji kolejowej w okolicach stacji Szafraniec (3/4 października).
Ostatnie dni „Robota”.
Wrześniowa koncentracja, zła pogoda i zmęczenie ciągłym wymykaniem się wrogowi zmusiło oddział do odpoczynku. Biwak w lesie pod Wólką Zychową był miejscem, gdzie szykowano się powoli do przetrwania zimy. Patrole aprowizacyjne rozesłano w teren. Pozostali w obozie żołnierze zajmowali się bieżącymi patrolami oraz konserwacją sprzętu wojennego.
Zmęczenie dopadło także samego dowódcę. 11 października Szwiec zachorował. Oddział przekazał pod tymczasową komendę ppor. Jerzemu Ryfińskiemu „Dalskiemu”. Sam zaś z pocztem osłonowym przeszedł na kurację do Wielkiej Wsi. Przebywał tam ok. tygodnia. 14 października 1943 r. na skutek zdrady oficera II Zgrupowania por. Jerzego Wojnowskiego „Motora” (jednocześnie agenta Gestapo pod pseudonimem „Garibaldi”) doszło do obławy. Kordony niemieckiego wojska odcięły dowódcę od oddziału. W ostatniej chwili „Robot” przekazał rozkaz o ewakuacji wojska. Sam zaś miał dołączyć do nich w umówionym w lesie miejscu. Nie dotarł tam.
Podczas próby przebicia się przez niemiecki pierścień został zabity serią z karabinu maszynowego. Razem z nim zginęli na skraju lasu, który był dla nich schronieniem, Jego żołnierze: strz. Piotr Downar „Azor”, strz. Janusz Rychter „Jasiek” oraz plut. pchor. Stanisław Wolf „Staszek”. Ciężko ranna st. strz. Grażyna Śniadecka „Grażyna” zmarła kilka godzin później w niemieckiej niewoli. Żołnierze zostali pochowani na polu, gdzie padli. Rozebrano ich i pozbawiono osobistych rzeczy. „Robotowi” na szyi pozostawiono jedynie chustę zrobioną ze spadochronu, na którym skoczył do Kraju. Po wojnie Robotowcy przyjęli chustę spadochronową jako symbol swojego oddziału. Można ich dzisiaj poznać po spadochronowym jedwabiu noszonym pod szyją podczas ważnych uroczystości.
Osamotniony oddział przebił się przez obławę i dotarł na Wykus na październikową koncentrację na rozkaz komendanta „Ponurego”. Były to ostatnie chwile II Zgrupowania pozbawionego dowódcy. Rok 1944 r. żołnierze rozpoczęli w innych oddziałach, w których doczekali końca wojny. W 1946 r. ekshumowali ciało swego dowódcy oraz kolegów i złożyli na koneckim cmentarzu w Kwaterze Partyzanckiej. Stojący nad ich grobami pomnik (żołnierz z orłem symbolizującym cichociemnych dłuta Wojciecha Durka) przedstawia właśnie ppor. cc. Waldemara Szwieca.
Po śmierci dowódcę awansowano do stopnia majora. Był bowiem jednym z tych cichociemnych, którzy nie zostali awansowani po skoku. Otrzymał także Krzyż Srebrny Orderu Wojennego Virtuti Militari, Order Krzyża Grunwaldu III klasy i czterokrotnie nominowany był do Medalu Wojska.
Upamiętnienie.
W lewej nawie kościoła św. Jacka przy ul. Freta w Warszawie odsłonięto w 1980 roku tablicę "Pamięci żołnierzy Armii Krajowej, cichociemnych – spadochroniarzy z Anglii i Włoch, poległych za niepodległość Polski". Wśród wymienionych 110 poległych cichociemnych jest Waldemar Szwiec.
16 czerwca 1983 roku w klasztorze cystersów w Wąchocku odsłonięto tabliczkę pamiątkową, poświęconą Waldemarowi Szwiecowi „Robotowi” i żołnierzom II Zgrupowania Ponurego.
W Końskich istnieje ulica "Waldemara Szwieca-Robota" upamiętniająca dowódcę.

</doc>
<doc id="1029558" url="https://pl.wikipedia.org/wiki?curid=1029558" title="Jerzy Kopaczewski">
Jerzy Kopaczewski

Jerzy Franciszek Kopaczewski (ur. 8 lipca 1945 w Hanowerze) – polski polityk, lekarz kardiolog, senator II, III i IV kadencji.
Życiorys.
W 1969 ukończył studia na Wydziale Lekarskim Akademii Medycznej w Białymstoku. Uzyskał specjalizacje II stopnia z zakresu chorób wewnętrznych, gastroenterologii i kardiologii.
Od 1969 do 1984 pracował w Szpitalu Wojewódzkim we Włocławku, następnie przez dwa lata pełnił funkcję ordynatora oddziału wewnętrznego w szpitalu w Lipnie. W 1987 powrócił do szpitala we Włocławku, od tego czasu zajmuje stanowisko ordynatora Oddziału Kardiologicznego tej jednostki.
W latach 1991–2001 sprawował mandat senatora II, III i IV kadencji, wybranego z listy Sojuszu Lewicy Demokratycznej w województwie włocławskim, w 2001 bezskutecznie ubiegał się o reelekcję z ramienia PPS. W pierwszych latach pełnienia mandatu senatora był bezpartyjny, potem należał do Polskiej Partii Socjalistycznej, w 2004 przystąpił do Socjaldemokracji Polskiej. W latach 1998–2006 zasiadał we włocławskiej radzie miejskiej, w kolejnych wyborach samorządowych nie został ponownie wybrany. Bez powodzenia kandydował także w wyborach parlamentarnych w 2005 do Sejmu z listy SDPL, w przedterminowych wyborach w 2007 do Senatu z ramienia koalicji Lewica i Demokraci, w eurowyborach w 2009 z listy koalicji Porozumienie dla Przyszłości, a w wyborach samorządowych w 2018 ponownie do rady Włocławka z listy koalicji SLD Lewica Razem.
Odznaczony Złotym Krzyżem Zasługi (2002).

</doc>
<doc id="1029559" url="https://pl.wikipedia.org/wiki?curid=1029559" title="Tracy Hickman">
Tracy Hickman

Tracy Hickman (ur. 26 listopada 1955) – amerykański pisarz gatunku fantasy. Wspólnie z Margaret Weis stworzył m.in. wielotomową sagę "Dragonlance". Ożenił się z Laurą Curtis w 1988, razem mają czworo dzieci.

</doc>
<doc id="1029560" url="https://pl.wikipedia.org/wiki?curid=1029560" title="OU812">
OU812

OU812 – ósmy album amerykańskiej grupy muzycznej Van Halen. Wydany został 24 maja 1988 roku.

</doc>
<doc id="1029562" url="https://pl.wikipedia.org/wiki?curid=1029562" title="Antoniów (powiat radomski)">
Antoniów (powiat radomski)

Antoniów – wieś w Polsce położona w województwie mazowieckim, w powiecie radomskim, w gminie Skaryszew. Do roku 2010 miejscowość była przysiółkiem wsi Modrzejowice.
W latach 1975–1998 miejscowość należała administracyjnie do województwa radomskiego.
Wierni Kościoła rzymskokatolickiego należą do parafii św. Jakuba Apostoła w Skaryszewie.

</doc>
<doc id="1029563" url="https://pl.wikipedia.org/wiki?curid=1029563" title="13 Pułk Huzarów (Księstwo Warszawskie)">
13 Pułk Huzarów (Księstwo Warszawskie)

13 Pułk Huzarów ("Srebrni husarzy") – oddział jazdy polskiej Armii Księstwa Warszawskiego.
Formowanie.
Po raz pierwszy z inicjatywą utworzenia oddziału polskich huzarów wystąpił do Napoleona książę Jan Nepomucen Sułkowski w 1807.
Pułk powstał jednak dopiero w 1809 w Lublinie z poborowych cyrkułów: lubelskiego, zamojskiego, bialskiego i stanisławowskiego. Do 28 grudnia tego roku nosił nazwę "1 Pułk Huzarów Galicyjsko-Francuskich". Oddziały rozmieszczono w: Siedlcach, Węgrowie, Sokołowie i Liwie. Pod koniec 1809 roku pułk liczył 1048 żołnierzy.
Już w grudniu 1809 sztab pułku umieszczono w Siedlcach w oficynie pałacowej (dziś siedziba Archiwum Państwowego), wtedy także Rozkazem dziennym z 23 listopada 1809 1 pułk huzarów przyporządkowano do 1 brygady dowodzonej przez gen. Michała Sokolnickiego, która wchodziła w skład 1 dywizji gen. Józefa Zajączka. Zmieniono też numerację pułku na 13 pułk huzarów.
1 stycznia 1810 pułk wykonał swą pierwszą przysięgę wojskową w Siedlcach. Tego dnia z Lubina do Siedlec przybył gen. Michał Sokolnicki, który w imieniu Księcia Warszawskiego, jako dowódca brygady, przyjął przysięgę od siedleckich huzarów. Generała na rogatkach miasta powitała delegacja, na czele której stał siedlecki komendant placu – kpt. Walenty Oborski. Na uroczystość tą ściągnięto z Liwa, Węgrowa i Sokołowa szwadrony rozłożone na leżach zimowych. Gen. Sokolnicki swe pierwsze kroki w mieście skierował do oficyny pałacowej, w której mieszkał dowódca pułku wraz ze swym sztabem, a mowę powitalną na cześć gościa wygłosił miejscowy komisarz wojenny Szczepan Świniarski. Następnie delegacja spotkała się z władzami samorządowymi i wiceprezesem tymczasowej rady cyrkularnej – Ignacym Cieszkowskim. Po spotkaniu, tak władze wojskowe, jak i cywilne udały się do kościoła św. Stanisława, gdzie w asyście orkiestry pułkowej, odprawiono mszę św. i odśpiewano "Te Deum" na cześć księcia Fryderyka Augusta.
Dopiero po zakończonym nabożeństwie nastąpił sam akt ślubowania. Przysięgę złożono na ówczesnym rynku, a huzarzy rotę przysięgi powtarzali za mjr Michałem Pągowskim. Po przysiędze żołnierze i siedleccy mieszczanie wznieśli okrzyki ku czci Napoleona, Fryderyka Augusta i gen. Józefa Poniatowskiego. Uroczystości zakończyła musztra pododdziałów, a goście przyjęci zostali obiadem przez dowódcę pułku. Na koniec dnia mieszkańcy obejrzeli pokaz iluminacji świetlnej, wysłuchali koncertu przygotowanego przez siedlecką synagogę, gen. Sokolnicki odebrał od miejscowych Żydów wyrazy uszanowania, a komisarz Piotr Komierowski wydał z własnych środków uroczysty bal.
Sztab i jeden szwadron 13 pułk huzarów w Siedlcach pozostał do wiosny 1812.
Dowódcy pułku.
Pułkiem dowodzili:
Barwa.
Ubiór huzarów w owym czasie należał do najatrakcyjniejszych, a służba w huzarskich pułkach była zaszczytem.
W skład munduru galowego oficera pułku wchodził:
Mundur mały składał się z:
Oficerowie nosili oznaki stopni według systemu francuskiego w formie galonów naszytych na rękawach i wyszycia na przodzie spodni, a przy szabli temblaki plecione z czarnego rzemienia z chwastem ze srebrnej frędzli lub bulionami.
Kompania wyborcza pułku wyróżniała się czakiem (kołpakiem) futrzanym z daszkiem i wierzchem sukna niebieskiego ze szkarłatnymi sznurami i podpinkami metalowymi koloru guzików.
Ubiór huzarów polskich był bardzo podobny do mundurów huzarskich armii nieprzyjacielskich. Aby zapobiec pomyłkom na polu bitwy, dbano o to, by kity na czapkach były wąskie i opadające w dół, odpowiednio pochylone w odróżnieniu od sztywnych i mocno rozbudowanych w innych armiach. 
Przynależność narodową podkreślano także karmazynowymi kołnierzami i wyłogami rękawów oraz dużym wizerunkiem orła na szabeltasach, a czasem i na czaprakach.
Uzbrojenie.
Huzarzy uzbrojeni byli w szable różnych typów, przeważnie francuskie wz.1786 z żelazną polerowaną jednokabłąkową rękojeścią w metalowej pochwie. Oficerowie i trębacze wyróżniali się szablami w pochwach pokrytych czarną skórą ze stalowymi okuciami.
Broń palna to pistolety skałkowe wz. 1799 i 1804 oraz karabinki kawaleryjskie wz. 1799.
W 1813 roku huzarzy wyposażeni zostali również w lance.
Działania wojenne.
Kampania rosyjska.
Na wyprawę wojenną w 1812 roku 13 pułk huzarów wyruszył w składzie V Korpusu księcia Józefa Poniatowskiego, stanowiąc wraz z 5 pułkiem strzelców konnych jego przednią straż (20 Brygada Jazdy)
W maju 1812 sztab pułku dołączył w Węgrowie do stacjonującego tam drugiego szwadronu i skierował się do Baranowa.
Pułk szedł na Litwę pod dowództwem płk. Józefa Tolińskiego i posiadał w początku kampanii 33 oficerów, 722 podoficerów i huzarów, 83 konie oficerskie, 717 żołnierskich i 32 pociągowe.
 
Będąc w składzie prawego skrzydła wojsk Wielkiej Armii w czasie uciążliwego marszu przez poleskie błota wykonywał zadania rozpoznawcze i ubezpieczające. Do walki wszedł 17 sierpnia pod Smoleńskiem wraz z 3 pułkiem ułanów i baterią artylerii konnej.
Otrzymał zadanie rozbicia nieprzyjacielskiej jazdy osłaniającej podejście do miasta. Wykonywał je, mimo silnego ostrzału z murów twierdzy.
W bitwie pod Borodino pułk był w składzie kawalerii V Korpusu Polskiego,pod wsią Utica. Wszedł do walki około godziny 16.00 i uderzył na lewe skrzydło atakowanego przez piechotę rosyjskiego korpusu generała Karola Baggehuffvuda. 
Pułk uszykowany był szwadronami w głąb. W pierwszym rzucie nacierał szwadron kapitana Stanisława Gawrońskiego rozsypany w szeroką, luźną linię. Za nim poszły następne szwadrony wspierane przez 12 pułk ułanów. 
Pułk działając w składzie mocno uszczuplonego V Korpusu wziął udział w pościgu za armią Kutuzowa. 
29 września uczestniczył w bitwie pod Czirikowem, walcząc z tylną strażą ustępujących wojsk rosyjskich.
Idąc w szpicy, szarżą na leśnej drodze pułk zmusił do odwrotu atakujących kozaków. Po wyjściu z lasu dostał się niestety pod ogień artylerii rosyjskiej pod wsią Spaskuplia. Następnego dnia bił się już pod Woronowem (18 października).
18 października pułk, osłabiony liczebnie i na zmęczonych koniach, atakował czworoboki rosyjskie generała Pawła Strogonowa w przegranej bitwie pod Winkowem nad rzeką Czerniszną.
Resztki pułku huzarów biły się jeszcze w odwrocie pod Drują i Borysowem (21 listopada), nad oblodzonymi brzegami Berezyny.
Kampanie saksońskie.
Po powrocie do kraju pułk zbierał się w i Opatowie. W lutym 1813 pułk wspólnie z 10 pułkiem huzarów, znalazł się w składzie brygady prawej z miejscem postoju w Kole.
W czasie marszu wojsk Księstwa Warszawskiego przez Czechy do Saksonii w maju 1813 pułk maszerował w ostatniej kolumnie, którą dowodził generał Józef Toliński.
Na mocy dekretu cesarskiego z 26 czerwca o organizacji nowego VIII Korpusu Polskiego 13 pułk huzarów wchłonął ocalałych żołnierzy 10 pułku. W ramach reorganizacji wojska kawaleria polska podporządkowana została dowódcy IV Korpusu Jazdy Rezerwowej generałowi Franciszkowi Kellermanowi, który tworzył z polskim VIII Korpusem jedną całość.
13 pułk huzarów liczący 540 szabel pod dowództwem pułkownika Józefa Sokolnickiego wraz z 16 pułkiem ułanów stanowiły 20 Lekką Brygadę Jazdy generała Jana Weyssenhoffa w 8 Dywizji generała Antoniego Sułkowskiego.
Pułk wszedł do walki 19 sierpnia 1813, kiedy to na rozkaz Napoleona VIII Korpus i kawaleria IV Korpusu podjęły próbę odcięcia od armii czeskiej korpusu generała Piotra Wittgensteina.
W czasie manewru na Gabel pułk działając jako szpica penetrował całą okolicę i wraz z 16 pułkiem ułanów atakował strzelców austriackich. Po harcach jazdy rozpoczęła ogień artyleria konna i do ataku ruszyła piechota.
Nieprzyjaciel zmuszony został do odwrotu. Huzarzy wkroczyli wieczorem do Gabel, zorganizowali system posterunków na przedpolach i wspólnie z krakusami patrolowali teren.
W kolejnych dniach huzarzy, osłaniali skrzydło VIII Korpusu i obserwowali ruchy nieprzyjaciela prowadząc rozpoznanie daleko w głąb Czech. Do jej zadań należało też pozorowanie ruchów wojsk poprzez działania demonstracyjne w dzień i paleniem licznych ognisk na opuszczonych pozycjach w nocy.
Do końca sierpnia pułk huzarów wraz z innymi pułkami kawalerii strzegł przejść przez góry przed spodziewanym natarciem wojsk pruskich z południa na Zgorzelec.
Pod naporem przeważających sił nieprzyjaciela, we wrześniu korpus polski cofał się na Lobau. Odwrót osłaniała lekka kawaleria, walcząc z Kozakami i Baszkirami.
12 września na rozkaz cesarza 13 pułk huzarów (wraz z całą brygadą) został przydzielony do francuskiego 1 Korpusu gen. Jerzego Moutona, pod którego dowództwem pozostał do końca działań.
W pierwszej dekadzie października, będąc w ariergardzie korpusu, pułk huzarów wycofywał się w kierunku Drezna. 
9 października pod Pirną kapitan Antoni Kuszel zdobył 4 działa i kilkanaście wozów. Zdążając w stronę Drezna, polscy huzarzy i ułani 16 pułku starli się ponownie z Baszkirami.
Pod Dreznem huzarzy osłaniali koncentrację wojsk i odpierali ustawiczne ataki wojsk sprzymierzonych.
Huzarzy Księstwa Warszawskiego zakończyli działania bojowe 11 listopada, idąc w niewolę austriacką w wyniku kapitulacji francuskiej załogi Drezna, w której to skład wchodzili.
Pułk stoczył również bitwy i potyczki pod Mirem (10 lipca 1812), Romanowem (26 lipca 1812), Możajskiem (7 września 1812), Małojarosławcem (24 października 1812), nad Berezyną (28 listopada 1812), Hollensdorfem (14 września 1812), Peterswaldem (16 września 1812), Serem (18 września 1812), Pirną (17 września i 9 października 1812), Dreznem (13 października 1812).

</doc>
<doc id="1029566" url="https://pl.wikipedia.org/wiki?curid=1029566" title="Dekanat Kąty Wrocławskie">
Dekanat Kąty Wrocławskie

Dekanat Kąty Wrocławskie – jeden z 33 dekanatów w rzymskokatolickiej archidiecezji wrocławskiej.
W skład dekanatu wchodzi 11 parafii:

</doc>
<doc id="1029568" url="https://pl.wikipedia.org/wiki?curid=1029568" title="Pomezania Malbork">
Pomezania Malbork

Pomezania Malbork – klub piłkarski założony w 1990 r. w Malborku jako "Bractwo Piłkarskie „Pomezania”". Klub przejął sekcję piłkarską od MMKS „Nogat”, którego piłkarze występowali w elbląskiej Klasie Okręgowej i od tego poziomu rozgrywek zaczęła grać Pomezania. Od 2006 r. klub nazywał się "Młodzieżowy Ośrodek Piłkarski „Pomezania”", natomiast od 2021 r. nazywa się "Młodzieżowy Klub Sportowy „Pomezania”."

</doc>
<doc id="1029570" url="https://pl.wikipedia.org/wiki?curid=1029570" title="Chomentów-Socha">
Chomentów-Socha

Chomentów-Socha (do 2011 "Chomętów-Socha") – wieś w Polsce, położona w województwie mazowieckim, w powiecie radomskim, w gminie Skaryszew. Siedziba sołectwa Chomentów-Socha.
Prywatna wieś szlachecka "Chomętów-Socha", położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość należała administracyjnie do województwa radomskiego.
1 stycznia 2011 r. zmieniono urzędowo nazwę miejscowości z "Chomętów-Puszcz" na "Chomentów-Puszcz".
Wierni Kościoła rzymskokatolickiego należą do parafii Parafia św. Andrzeja Boboli w Bardzicach.

</doc>
<doc id="1029572" url="https://pl.wikipedia.org/wiki?curid=1029572" title="Foka Krabojad">
Foka Krabojad



</doc>
<doc id="1029574" url="https://pl.wikipedia.org/wiki?curid=1029574" title="Gębarzów-Kolonia">
Gębarzów-Kolonia

Gębarzów-Kolonia – wieś w Polsce położona w województwie mazowieckim, w powiecie radomskim, w gminie Skaryszew.
W latach 1975–1998 miejscowość należała administracyjnie do województwa radomskiego.
Wierni Kościoła rzymskokatolickiego należą do parafii Parafia św. Andrzeja Boboli w Bardzicach.

</doc>
<doc id="1029577" url="https://pl.wikipedia.org/wiki?curid=1029577" title="Flaga Zakaukaskiej FSRR">
Flaga Zakaukaskiej FSRR

Flaga Zakaukaskiej Federacyjnej Socjalistycznej Republiki Radzieckiej w opisanej wersji zobowiązywała w latach 1922–1936, tj. przez cały okres istnienia tego autonomicznego państwa związkowego.
Dominującym kolorem flagi była czerwień – barwa flagi ZSRR. Kolor ten od czasów Komuny Paryskiej był symbolem ruchu komunistycznego i robotniczego, jako nawiązanie do przelanej przez robotników krwi.
Flaga w lewym górnym rogu zawierała wizerunek złotego sierpa i młota umieszczonych na tle dużej czerwonej pięcioramiennej gwiazdy w złotym obramowaniu. Sierp i młot symbolizowały sojusz robotniczo-chłopski, a czerwona gwiazda – przyszłe, spodziewane zwycięstwo komunizmu we wszystkich pięciu częściach świata. Dokoła tych symboli znajdował się półkolisty napis cyrylicą, koloru złotego, zawierają
cy skróconą nazwę państwa w języku rosyjskim – ЗСФСР (czyt. "ZSFSR") – od: Закавказская Советская Федеративная Социалистическая Республика – "Zakaukaska Federacyjna Socjalistyczna Republika Radziecka".

</doc>
<doc id="1029578" url="https://pl.wikipedia.org/wiki?curid=1029578" title="Dekanat Malczyce">
Dekanat Malczyce

Dekanat Malczyce – był to jeden z dekanatów w rzymskokatolickiej archidiecezji wrocławskiej. Został zlikwidowany 1 stycznia 2008 roku.
W skład dekanatu wchodziło 5 parafii:

</doc>
<doc id="1029586" url="https://pl.wikipedia.org/wiki?curid=1029586" title="Droga wojewódzka nr 152">
Droga wojewódzka nr 152

Droga wojewódzka nr 152 (DW152) – droga wojewódzka w woj. zachodniopomorskim o długości 57,8 km łącząca drogę nr 163 w Przyrówku koło Połczyna-Zdroju z drogą krajową nr 6 w Płotach. Droga przebiega przez powiat gryficki, powiat łobeski, powiat świdwiński.
Trasa podlega Rejonowi Dróg Wojewódzkich Gryfice i Rejon Dróg Wojewódzkich Białogard.
Zachodniopomorski Zarząd Dróg Wojewódzkich w Koszalinie określił ją jako drogę klasy G.

</doc>
<doc id="1029588" url="https://pl.wikipedia.org/wiki?curid=1029588" title="P/E">
P/E



</doc>
<doc id="1029589" url="https://pl.wikipedia.org/wiki?curid=1029589" title="P/B">
P/B



</doc>
<doc id="1029590" url="https://pl.wikipedia.org/wiki?curid=1029590" title="DW152">
DW152



</doc>
<doc id="1029592" url="https://pl.wikipedia.org/wiki?curid=1029592" title="Dekanat Milicz">
Dekanat Milicz

Dekanat Milicz – jeden z 33 dekanatów w rzymskokatolickiej archidiecezji wrocławskiej. 
W skład dekanatu wchodzi 7 parafii:

</doc>
<doc id="1029597" url="https://pl.wikipedia.org/wiki?curid=1029597" title="Dekanat Namysłów">
Dekanat Namysłów

2 Dekanaty w Polsce:

</doc>
<doc id="1029599" url="https://pl.wikipedia.org/wiki?curid=1029599" title="Jerzy Maluśki">
Jerzy Maluśki

Jerzy Maluśki (ur. 28 stycznia 1946 w Błotnicy) – polski lekkoatleta, olimpijczyk.
Startował w biegach średniodystansowych. Specjalizował się w biegu na 1500 m, w którym startował na wielkich zawodach międzynarodowych. Wystąpił w nim na Igrzyskach Olimpijskich w Meksyku w 1968, gdzie odpadł w eliminacjach. Był także uczestnikiem Mistrzostw Europy w Atenach w 1969, gdzie zajął 11. miejsce na tym samym dystansie, a także Mistrzostw Europy w Helsinkach w 1971, gdzie odpadł w eliminacjach. Podczas Europejskich Igrzysk Halowych w 1969 i Halowych Mistrzostw Europy w 1970 zajmował 6. miejsce na 1500 m.
Był mistrzem Polski na 1500 m w 1969. Startował w 7 meczach międzypaństwowych, odnosząc jedno zwycięstwo indywidualne.
Rekordy życiowe:
Po zakończeniu kariery pracuje jako ogrodnik prowadząc godspodarstwo w Chomęcicach.

</doc>
<doc id="1029600" url="https://pl.wikipedia.org/wiki?curid=1029600" title="Claudio Suárez">
Claudio Suárez

Claudio Suárez Sánchez (ur. 17 grudnia 1968 w Texcoco) – meksykański piłkarz grający na pozycji środkowego obrońcy. Nosi przydomek „El Emperador” („Cesarz”). Aż 178 razy wystąpił w reprezentacji Meksyku, co czyni go jednym ze światowych rekordzistów
Kariera klubowa.
Suárez rozpoczął piłkarską karierę w stołecznym klubie Pumas UNAM. 23 lutego 1989 roku zadebiutował w rozgrywkach ligi meksykańskiej w przegranym 0:1 meczu z Monarcas Morelia. W tym samym roku osiągnął swój pierwszy sukces, jakim było wygranie Pucharu Mistrzów CONCACAF. Miejsce w podstawowym składzie Pumas na stałe wywalczył jednak 2 lata później w sezonie 1990/1991 i wówczas swoją postawą przyczynił się do wywalczenia mistrzostwa Meksyku (33 mecze, 3 gole w mistrzowskim sezonie), pierwszego dla UNAM od 10 lat. W kolejnych latach nie osiągnął już jednak sukcesów z tym klubem. Występował w nim łącznie przez 8 sezonów. W tym okresie zaliczył 191 ligowych meczów i strzelił 19 goli.
W 1996 roku Suárez przeszedł do Chivas de Guadalajara. W Chivas także był filarem zespołu, a szczyt formy osiągnął w fazie Verano 1997, kiedy to klub z Guadalajary po 10 latach wywalczył mistrzostwo kraju. W Chivas występował przez 4 lata, do końca fazy Clausura 2000, a przez ten okres wystąpił w 144 meczach, w których to 10-krotnie zdobywał bramkę. Latem 2000 Claudio wyjechał do Monterrey by podpisać kontrakt z tamtejszym Tigres UANL. Już w fazie Invierno 2001 wywalczył wicemistrzostwo kraju, a w 2003 roku wspomógł klubowych kolegów w powtórzeniu tego sukcesu. Swój ostatni mecz w UANL rozegrał 2006 roku w ligowych derbach zwanych Clásico Regiomontano (UANL – CF Monterrey), w którym w wyniku kontrowersyjnej decyzji sędziego otrzymał czerwoną kartkę. Miewał także kłopoty organizacyjne z kierownictwem klubu, które namawiało go do zakończenia kariery i nie godząc się na te warunki zdecydował się odejść z Tigres. Dla tego klubu zagrał w 143 spotkaniach i zdobył 16 goli.
Latem 2006 roku Suárez wyjechał do USA i został zawodnikiem tamtejszego klubu CD Chivas USA, grającym w Major League Soccer i często zatrudniającym zawodników meksykańskich lub meksykańskiego pochodzenia. W MLS wystąpił w 20 spotkaniach i strzelił 6 goli, a jego klub odpadł w ćwierćfinale play-off. Karierę zakończył w 2009 roku, ostatnim meczem w jego karierze było spotkanie między CD Chivas USA a Kansas City Wizards (2:0). Suárez przebywał na boisku tylko przez pierwsze 45 minut.
Kariera reprezentacyjna.
W reprezentacji Meksyku Suárez zadebiutował 26 lipca 1992 roku w wygranym 2:1 meczu z Salwadorem. W 1994 roku został powołany do kadry na Mistrzostwa Świata w USA. Tam wystąpił w trzech grupowych spotkaniach: przegranym 0:1 z Norwegią, wygranym 2:1 z Irlandią oraz zremisowanym 1:1 z Włoch, a następnie w przegranym po serii rzutów karnych z Bułgarią.
W 1998 roku Claudio był podstawowym zawodnikiem reprezentacji na Mistrzostwa Świata we Francji. Tam podobnie jak 4 lata wcześniej wystąpił w czterech spotkaniach: grupowych z Koreą Południową (3:1), z Belgią (2:2) i Holandią (2:2) oraz w 1/8 finału z Niemcami (1:2).
W 2006 roku Suárez zaliczył swój trzeci Mundial, tym razem Mistrzostwa w Niemczech, ale selekcjoner Ricardo Lavolpe nie wystawił go w żadnym z meczów.
W swojej karierze Suárez występował też w takich turniejach jak: Złoty Puchar CONCACAF 1993 (mistrzostwo), Puchar Konfederacji 1995 (3. miejsce), Złoty Puchar CONCACAF 1996 (mistrzostwo), Copa América 1997 (3. miejsce), Puchar Konfederacji 1997 (faza grupowa), Złoty Puchar CONCACAF 1998 (mistrzostwo), Copa América 1999 (3. miejsce), Puchar Konfederacji 1999 (mistrzostwo), Złoty Puchar CONCACAF 2000 (ćwierćfinał), Puchar Konfederacji 2001 (faza grupowa) i Copa América 2004 (ćwierćfinał).
Karierę reprezentacyjną Suárez zakończył 1 czerwca 2006 towarzyskim meczem z Holandią (1:2). Łącznie w drużynie narodowej wystąpił 178 razy i strzelił 6 goli. Jest drugim w historii zawodnikiem pod względem liczby występów w reprezentacji i ustępuje jedynie Saudyjczykowi Mohammedowi Al-Deayea (181 meczów). Swój setny mecz w kadrze Claudio rozegrał 4 lutego 1998, a Meksyk pokonał Trynidad i Tobago 4:2 w rozgrywkach o Złoty Puchar CONCACAF 1998.

</doc>
<doc id="1029603" url="https://pl.wikipedia.org/wiki?curid=1029603" title="Saosin">
Saosin

Saosin - zespół grający muzykę post hardcore. Powstał w lecie 2003 r. w Newport Beach, w stanie Kalifornia.
Obecnie występuje w składzie: Cove Reber, Beau Burchell, Justin Shekoski, Chris Sorenson i Alex Rodriguez.
Dyskografia.
Albumy
Single
Teledyski

</doc>
<doc id="1029604" url="https://pl.wikipedia.org/wiki?curid=1029604" title="Claudio Suarez">
Claudio Suarez



</doc>
<doc id="1029606" url="https://pl.wikipedia.org/wiki?curid=1029606" title="Deszcz (utwór Iry)">
Deszcz (utwór Iry)

Deszcz – druga ballada rockowa pochodząca z trzeciego albumu zespołu "1993 rok". Utwór trwa 5 minut i 5 sekund i jest trzecim co do długości utworem znajdującym się na płycie. Dłuższe są tylko "Wiara" (5:24) oraz "Sex" (5:06). Utwór został zamieszczony na ósmej pozycji na krążku, która ukazała się nakładem firmy TOP Music.
Tekst utworu opowiada o mężczyźnie, który pewnego dnia przez własne błędy stracił ukochaną kobietę. Mężczyzna czuje się samotny, opuszczony przez wszystkich. Zazdrości tym którzy mają do kogo wrócić. Mimo to nieustannie wierzy w to że uda mu się odzyskać utraconą wcześniej kobietę. Autorem tekstu jest wokalista grupy Artur Gadowski.
Brzmienie utworu utrzymane jest w lżejszym melodyjnym rockowym brzmieniu, połączonym z melodyjną solówką gitarową w wykonaniu gitarzysty Piotra Łukaszewskiego, który jest również kompozytorem utworu.
"Deszcz" był regularnie granym utworem podczas trasy promującej krążek, został m.in. zagrany podczas występu zespołu na Festiwalu w Jarocinie w sierpniu 1993 roku. Utwór bardzo często grany był również na koncertach akustycznych. Został zagrany m.in. na koncercie "Bez prądu" w studiu polskiego radia w Łodzi w kwietniu 1994 roku, oraz w koncercie "Dwa światy" w Filharmonii Pomorskiej w Bydgoszczy wraz z orkiestrą symfoniczną, pod batutą Grzegorza Daronia.
Kompozycja cieszyła się także dużą popularnością na krajowych listach przebojów, docierając m.in. do 13 miejsca na Liście Przebojów Programu Trzeciego Polskiego Radia. Utwór trafił także na bootlegową składankę "Ballady" wydaną w 1994 roku przez wytwórnię Starling S.A.
"Deszcz" znalazł się także na obu płytach koncertowych, z czego na pierwszej z nich wydanej w 1993 roku, jest krótszy od wersji studyjnej i trwa 4 minuty i 47 sekund, oraz na drugiej z nich wydanej w 2004 roku, gdzie trwa 5 minut i 10 sekund.
Obecnie "Deszcz" jest sporadycznie grany na koncertach zespołu.
Deszcz na koncertach.
Utwór "Deszcz" regularnie pojawiał się w setlistach koncertowych podczas koncertów grupy w 1993, 1994 oraz 1995 roku. Regularnie był grany także podczas wszystkich koncertów akustycznych, jakie zespół grał w tamtym okresie. Znalazł się także w koncertowej setliście koncertu który został zarejestrowany jesienią 1993 roku i trafił na płytę "IRA Live". Utwór grany był rzadziej podczas koncertów w 2002 oraz 2003 roku, mimo to wszedł w skład utworów z koncertu "Live 15-lecie". Obecnie jednak jest sporadycznie wykonywany.
Teledysk.
Do utworu "Deszcz" powstały dwie wersje teledysków. Powszechnie znana jest tylko jedna z nich, która przedstawia zlepione fragmenty m.in. z koncertów, ze studia. Teledysk zrobiony jest w odcieniach szarości. Clip kręcony był w 1993 roku wtedy też przypadła jego premiera telewizyjna. Clip bardzo często pokazywany był w programach poświęconych tematyce rockowej, m.in. "Rock Noc" oraz "Clipol".
Artur Gadowski powiedział o utworze "Deszcz":
"Deszcz był najtrudniejszą piosenką jeśli chodzi o fazę pisania tekstu. Minęło sporo czasu zanim osiągnęła ostateczny kształt. Ciągle się coś zmieniało. To ponura piosenka, chciałem w niej wyrazić tak naprawdę do końca, wszystko co w pewnym momencie siedziało mi w duszy. Może nie wyszło mi to absolutnie tak jak chciałem, ale powiem szczerze że nie należę do ludzi którym pisanie przychodzi łatwo. Tworzę w bólach, nie umiem pisać łatwo."
Twórcy.
IRA
Produkcja

</doc>
<doc id="1029609" url="https://pl.wikipedia.org/wiki?curid=1029609" title="Mięsień obszerny boczny">
Mięsień obszerny boczny

Mięsień obszerny boczny (łac. "musculus vastus lateralis") - najsilniejsza część mięśnia czworogłowego uda. Przyczep początkowy znajduje się na powierzchni bocznej krętarza większego, kresie międzykrętarzowej, wardze bocznej kresy chropawej oraz przegrodzie międzymięśniowej kości udowej. Mięsień kończy się wspólnym ścięgnem końcowym na guzowatości piszczeli. Jest prostownikiem stawu kolanowego.

</doc>
<doc id="1029610" url="https://pl.wikipedia.org/wiki?curid=1029610" title="Superbohater">
Superbohater

Superbohater – fikcyjny bohater komiksów, filmów, seriali, gier lub książek zwalczający szeroko pojęte zło (najczęściej przestępczość) i najczęściej posiadający nadzwyczajne umiejętności. Termin został spopularyzowany wraz z pojawieniem się stworzonej przez Joe Shustera i Jerry’ego Siegela postaci Supermana, w magazynie "Action Comics vol. 1 #1" (czerwiec 1938). Od końca lat 30. XX wieku historie o kostiumowych superherosach zdominowały amerykański rynek komiksowy, przenikając również do innych mediów. Powstało wiele filmów, książek i gier komputerowych traktujących o superbohaterach.
Za protoplastów superbohaterów uważani są takie postacie literackie lub bohaterowie magazynów pulpowych jak: Tarzan z powieści "Tarzan wśród małp" ("Tarzan of the Apes") Edgara Rice’a Burroughsa, Hugo Danner z powieści "Gladiator" Philipa Wylie'a, Zorro z powieści "The Curse of Capistrano" Johnstona McCulleya, Shadow, czy też Doc Savage. Ważną rolę odegrali również herosi z mitologii greckiej oraz stworzona przez Friedricha Nietzschego koncepcja nadczłowieka ("Übermensch"), która została opisana w książce pod tytułem "Tako rzecze Zaratustra" ("Also Sprach Zarathustra").
Superbohaterowie cechują się często fantastycznymi zdolnościami. Niektórzy się z nimi rodzą (np. w Marvel Comics mutanci tacy jak Wolverine) albo zyskują w wyniku wypadku (Spider-Man, Fantastyczna Czwórka i Hulk w Marvel Comics, lub też Flash i Swamp Thing w DC Comics) lub eksperymentu (Kapitan Ameryka). Często również rewolucyjne wynalazki, znakomita sprawność fizyczna i znajomość sztuk walki (Batman) pozwalają zostać superbohaterem. Wynalazki bądź atrybuty dające nadprzyrodzone moce mogą być znalezione przypadkiem (Błękitny Skarabeusz), przekazane przez swojego stwórcę osobie którą uznał za właściwą (Zielona Latarnia) lub osobiście skonstruowane (Iron Man). Superbohaterami mogą być także maszyny (Vision), kosmici (Superman), czy istoty dysponujące nadprzyrodzonymi zdolnościami (Spawn).
Pojawienie się w latach 60. dużej ilości bohaterów, którzy swoje zdolności zawdzięczają wrodzonym lub nabytym mutacjom, wynika prawdopodobnie z dynamicznego rozwoju genetyki w owym czasie.
Często superbohaterowie ukrywają to kim są gdy nie walczą ze złoczyńcami i innymi zagrożeniami; w związku z tym często mają kostiumy, za pomocą których ukrywają swą tożsamość. Do wyjątków należy m.in. Fantastyczna Czwórka. Superbohaterowie niemal nigdy nie są członkami państwowych organów ścigania. Rzadkim wyjątkami są sytuacje, gdzie bohater pracuje dla specjalnie powołanej do tego celu fikcyjnej organizacji jak S.H.I.E.L.D. czy A.R.G.U.S. i inne podobne rządowe grupy superbohaterów jak kanadyjska Alpha Flight czy amerykańskie Team X.
Angielskie, dwuwyrazowe tłumaczenie wyrazu ("super hero") jest znakiem handlowym należącym do DC Comics z Warner Bros. i Marvel Comics z Disneya.
Przykładowi superbohaterowie.
Lista przykładowych superbohaterów:

</doc>
<doc id="1029611" url="https://pl.wikipedia.org/wiki?curid=1029611" title="Monika Zbrojewska">
Monika Zbrojewska

Monika Sławomira Zbrojewska (ur. 5 sierpnia 1972 w Łodzi, zm. 30 października 2015 w Warszawie) – polska prawniczka, doktor habilitowana nauk prawnych, profesor nadzwyczajny Uniwersytetu Łódzkiego, adwokat, w latach 2014–2015 podsekretarz stanu w Ministerstwie Sprawiedliwości.
Życiorys.
Jej matka pracowała w administracji domu opieki społecznej, a ojciec był dyrektorem zakładów mleczarskich. Miała starszą siostrę Anitę. Uczęszczała do technikum odzieżowego w Łodzi.
Ukończyła studia na Wydziale Prawa i Administracji Uniwersytetu Łódzkiego. W 2001 na tej samej uczelni uzyskała stopień doktora nauk prawnych na podstawie napisanej pod kierunkiem Tomasza Grzegorczyka pracy pt. "Dobrowolne poddanie się odpowiedzialności w polskim procesie karnym". Habilitowała się również na UŁ w 2014. W pracy naukowej specjalizowała się w zagadnieniach z zakresu postępowania karnego.
Zawodowo związana z macierzystą uczelnią, była m.in. adiunktem w Katedrze Postępowania Karnego i Kryminalistyki. W 2015 objęła stanowisko profesora nadzwyczajnego na WPiA Uniwersytetu Łódzkiego.
W latach 2002–2005 odbyła aplikację prokuratorską w okręgu Prokuratury Okręgowej w Łodzi zakończoną egzaminem prokuratorskim. W 2006 rozpoczęła prowadzenie własnej kancelarii adwokackiej. Prowadziła również zajęcia m.in. na Wydziale Prawa i Administracji Uniwersytetu Warszawskiego i w Wyższej Szkole Kupieckiej w Łodzi i Piotrkowie Trybunalskim. Była rzecznikiem dyscyplinarnym dla doktorantów UŁ, jak również ekspertem komisji sejmowych, w tym komisji śledczej wyjaśniającej tzw. aferę Rywina. Pełniła funkcję sekretarza Ośrodka Badawczego Adwokatury.
5 listopada 2014 powołana na stanowisko podsekretarza stanu w Ministerstwie Sprawiedliwości w miejsce odwołanego z tej funkcji Michała Królikowskiego.
23 października 2015 w godzinach popołudniowych w Łodzi, prowadząc samochód w stanie nietrzeźwości (o stężeniu 2 promili alkoholu we krwi), została zatrzymana przez funkcjonariuszy policji i osadzona w izbie wytrzeźwień. Tego samego dnia została odwołana ze stanowiska wiceministra. Sprawa zatrzymania Moniki Zbrojewskiej odbiła się szerokim echem w mediach, w tym w prasie lokalnej i tabloidach.
Zmarła 30 października 2015 w warszawskiej klinice w wyniku niewydolności wielonarządowej. Kilka dni wcześniej przy przyjęciu do szpitala stwierdzono u niej silne zatrucie lekami. Została pochowana 7 listopada 2015 na cmentarzu rzymskokatolickim w Pabianicach. Zgodnie ze swoim życzeniem została skremowana.

</doc>
<doc id="1029613" url="https://pl.wikipedia.org/wiki?curid=1029613" title="Jelena Rozga">
Jelena Rozga

Jelena Rozga (ur. 23 sierpnia 1977 w Splicie) – chorwacka piosenkarka i tancerka.
Życiorys.
W wieku 6 lat zaczęła uczęszczać do szkoły baletowej. Po jej ukończeniu podjęła naukę w szkole baletowej w Zagrzebiu. Bardzo szybko stała się jedną z najlepszych tancerek na swoim roku. Wkrótce otrzymała zaproszenie na prestiżowy festiwal tańca i rozpoczęła studia w Scala Academy w Mediolanie. Była pierwszą studentką z byłej Jugosławii, która dostała się na te studia.
Równocześnie z nauką tańca rozwijała karierę piosenkarki. W 1995 roku wzięła udział w festiwalu Dora, gdzie z piosenką „Aha” zajęła drugie miejsce. Niebawem dołączyła do zespołu Magazin, a w 1996 pojawił się pierwszy album grupy z jej udziałem. Brała udział w wielu festiwalach i zdobyła liczne nagrody. Kontynuowała też karierę z zespołem Magazin. Zaczęła dawać koncerty nie tylko krajach bałkańskich, ale również w Szwajcarii, Niemczech, na Węgrzech, we Francji, Austrii i w Kanadzie.
W 2006 rozpoczęła karierę solową. Pierwsza solowa płyta nosiła tytuł Oprosti Mala. Wygrywała festiwale w Splicie w 2007, 2008 i 2011 roku. W 2011 wydała swój drugi solowy album Biżuterija. Utwór promujący płytę zyskał miano najlepszej piosenki w Chorwacji w 2010 roku.

</doc>
<doc id="1029615" url="https://pl.wikipedia.org/wiki?curid=1029615" title="Dekanat Oleśnica wschód">
Dekanat Oleśnica wschód

Dekanat Oleśnica wschód – jeden z 33 dekanatów w rzymskokatolickiej archidiecezji wrocławskiej.
W skład dekanatu wchodzi 9 parafii:

</doc>
<doc id="1029619" url="https://pl.wikipedia.org/wiki?curid=1029619" title="Przejście graniczne Milik-Legnawa">
Przejście graniczne Milik-Legnawa

Przejście graniczne Milik-Legnava – polsko-słowackie przejście graniczne małego ruchu granicznego i na szlaku turystycznym, położone w województwie małopolskim, w powiecie nowosądeckim, w gminie Muszyna, w miejscowości Milik, zlikwidowane w 2007 roku.
Opis.
Przejście graniczne turystyczne Milik-Legnava zostało utworzone 6 stycznia 2006 roku w rejonie znaku granicznego nr "II/19–II/19/1". Czynne było przez w godz. 6.00-20.00. Dopuszczony był ruch pieszych, rowerzystów, narciarzy i osób korzystających z wózków inwalidzkich.
Przejście graniczne małego ruchu granicznego Milik-Legnava zostało utworzone 6 grudnia 1996 roku. Dopuszczone było przekraczanie granicy dla obywateli Polski i Słowacji zamieszkałych w strefie nadgranicznej lub czasowo zameldowanych w tej strefie, dla osób prowadzących gospodarstwa w pasie małego ruchu granicznego i jedynie w pobliżu tych gospodarstw oraz mechanicznych i niemechanicznych środków transportowych do użytku osobistego pod warunkiem ponownego ich wwozu.
Odprawę graniczną i celną wykonywały organy Straży Granicznej. Doraźnie kontrolę graniczną i celną osób, towarów oraz środków transportu wykonywała kolejno: Strażnica SG w Muszynie, Graniczna Placówka Kontrolna SG w Muszynie, Placówka SG w Muszynie.
21 grudnia 2007 roku na mocy układu z Schengen przejścia graniczne zostały zlikwidowane.
Do przekraczania granicy państwowej z Republiką Słowacką na szlakach turystycznych uprawnieni byli obywatele następujących państw:
W okresie istnienia Czechosłowackiej Republiki Socjalistycznej funkcjonowało w tym miejscu polsko-czechosłowackie, przejście graniczne małego ruchu granicznego Milik-Legnava – II kategorii. Zostało utworzone 13 kwietnia 1960 roku. Czynne było po uzgodnieniu umawiających się stron. Dopuszczony był ruch osób i środków transportu w związku z użytkowaniem gruntów. Odprawę graniczną i celną wykonywały organy Wojsk Ochrony Pogranicza. Kontrolę graniczną i celną osób, towarów oraz środków transportu wykonywała Placówka WOP Muszyna. Formalnie przejście graniczne zostało zlikwidowane 24 maja 1985 roku.
W II RP istniało polsko-czechosłowackie przejście graniczne Milik-Legnava (miejsce przejściowe po drogach ulicznych). Określenie punktu przejściowego było według słupów granicznych, pozostawione odnośnym urzędom obu stron. Był to punkt przejściowy z prawem dokonywania odpraw mieszkańców pogranicza, bez towarów w czasie i na zasadach obowiązujących urzędy celne, ustawione przy drogach kołowych. Dopuszczony był mały ruch graniczny. Przekraczanie granicy odbywało się na podstawie przepustek: jednorazowych, stałych i gospodarczych.

</doc>
<doc id="1029623" url="https://pl.wikipedia.org/wiki?curid=1029623" title="Dekanat Oleśnica zachód">
Dekanat Oleśnica zachód

Dekanat Oleśnica zachód – jeden z 33 dekanatów w rzymskokatolickiej archidiecezji wrocławskiej.
W skład dekanatu wchodzi 9 parafii:

</doc>
<doc id="1029624" url="https://pl.wikipedia.org/wiki?curid=1029624" title="Sztuka Polska">
Sztuka Polska

Sztuka Polska – miesięcznik informacyjny ukazujący się w latach 80. XX wieku, wydawany przez Zakład Wydawnictw PP „Sztuka Polska” przy wsparciu finansowym Departamentu Plastyki Ministerstwa Kultury i Sztuki.
W Radzie Programowej miesięcznika zasiadali Wiktoria Czechowska-Antoniewska, Stanisław Danecki, Barbara Dyksińska-Tryc, Janusz Fila, Andrzej Fogtt, Jan Heydrich, Janusz Kowalski, Andrzej Matynia, Janusz Piotrowski, Andrzej Polański, Mieczysław Ptaśnik, Tomasz Skąpski, Marek Smoleński, Joanna Wołyniak.
W zespole redakcyjnym m.in. Janusz Czechowicz (sekretarz redakcji), Stanisław Danecki (redaktor naczelny), Jan Heydrich (kierownik artystyczny), Irena Janowska, Liliana Koperska (z-ca sekretarza redakcji).
Z redakcją miesięcznika systematycznie współpracowali dziennikarze zajmujący się tematyką kultury i sztuki, wśród nich m.in. Joanna Skoczylas, Andrzej Jelski, Jarosław Haak, Wojciech Makowiecki, Jan Galuba, Ireneusz J. Kamiński, Małgorzata Wendrychowska, Andrzej Krupiński, Kazimierz Brakoniecki.
Miesięcznik rekomendował ekspozycje plastyczne, rzeźbiarskie, wydawnictwa o sztuce. Drukował sylwetki polskich twórców, takich jak Franciszek Maśluszczak, Eugeniusz Geno Małkowski, Zbigniew Kucia, Donald Solo, Irena Żabianka, Teresa Jakubowska. Pisał o problemach sztuki współczesnej. Informował o plenerach malarskich, graficznych, rzeźbiarskich. Drukował materiały krytyczne. Prezentował również cykliczną rubrykę pn. „Z życia związków twórczych” oraz „Polonica”.
Został zamknięty z powodu braku funduszy na dalsze wydawanie.

</doc>
<doc id="1029631" url="https://pl.wikipedia.org/wiki?curid=1029631" title="Józef Gomoluch">
Józef Gomoluch

Józef Edward Gomoluch (ur. 18 marca 1939 w Świętochłowicach, zm. 2 grudnia 2007 ) – polski piłkarz, reprezentant kraju.
W reprezentacji narodowej zadebiutował w meczu przeciwko Rumunii w 1967. Był to jego jedyny mecz w barwach biało-czerwonych.
Swoją karierę zaczął i zakończył w GKS Świętochłowice. Występował także w BKS Stal Bielsko-Biała oraz w Ruchu Chorzów. W tym ostatnim zdobywał bramki, m.in. w derbach Górnego Śląska w spotkaniach ligowych pomiędzy Ruchem i Górnikiem Zabrze.

</doc>
<doc id="1029633" url="https://pl.wikipedia.org/wiki?curid=1029633" title="Złoty Potok (województwo lubuskie)">
Złoty Potok (województwo lubuskie)

Złoty Potok – osada w Polsce położona w województwie lubuskim, w powiecie świebodzińskim, w gminie Skąpe.
W latach 1975–1998 miejscowość administracyjnie należała do województwa zielonogórskiego. 
Nazwa osady "Złoty Potok" została ustalona urzędowo 1 stycznia 2012.
Wieś położona jest nad jeziorem Złoty Potok oraz w pobliżu jeziora Niesłysz.

</doc>
<doc id="1029634" url="https://pl.wikipedia.org/wiki?curid=1029634" title="Marcelina Czartoryska">
Marcelina Czartoryska

Marcelina Czartoryska z Radziwiłłów (ur. 18 maja 1817 w Podłużnem na Polesiu, zm. 5 czerwca 1894 w Krakowie) – polska pianistka, działaczka społeczna i mecenas muzyki.
Działalność w Europie.
Od piątego roku życia przebywała w Wiedniu, gdzie uczyła się gry na fortepianie pod kierunkiem Carla Czernego, ucznia Beethovena. W 1840 r. wyszła za mąż za księcia Aleksandra Romualda Czartoryskiego, bratanka księcia Adama Czartoryskiego. Osiem lat później – po wydaleniu przez władze austriackie z Wiednia – przeniosła się do Paryża, gdzie brała lekcje gry na fortepianie u Fryderyka Chopina. Cytując hrabiego Stanisława Tarnowskiego, Chopin „widząc w niej talent tak niepospolity, kształcił go usilnie nauką i rozmową”; z kolei Ferdynand Hoesick stwierdził, że „nikt, prócz pani Sand, nie umiał z nim obchodzić się tak jak księżna; w niczyim towarzystwie nie czuł się tak uspokojony, tak szczęśliwy”. Była obecna przy śmierci Chopina w 1849 r.
Czartoryska często podróżowała po Europie, dając koncerty na cele dobroczynne, nieraz przy udziale wybitnych wirtuozów; znaleźli się wśród nich m.in. Henri Vieuxtemps, Auguste Franchomme, Pauline Viardot czy Ferenc Liszt. W jej repertuarze Chopinowskim znajdowały się m.in. oba koncerty fortepianowe oraz Sonata b-moll.
Działalność w Polsce.
W latach 1856–1858 wielokrotnie przyjeżdżała do Polski. Koncertowała we Lwowie, Poznaniu i Krakowie, wykonując m.in. Koncert fortepianowy e-moll Chopina przy akompaniamencie Władysława Żeleńskiego. W 1867 na stałe wróciła do ojczyzny, początkowo mieszkała we Lwowie, a od 1870 r. w Krakowie w Willi Decjusza na Woli Justowskiej. Prowadziła dom otwarty, który wkrótce stał się znanym salonem muzycznym.
Drugą jej rezydencją w Krakowie był tzw. pałac starostów wolbromskich przy ul. Sławkowskiej nr 5. Budynek ten został zakupiony przez ks. Aleksandra i Marcelinę Czartoryskich w drugiej połowie XIX w. z przeznaczeniem na ich miejską siedzibę. Przebudowy pałacu dla nowych właścicieli dokonał w 1875 r. architekt Maksymilian Nitsch. W gustownie i elegancko urządzonych wnętrzach zgromadzono dzieła sztuki i pamiątki historyczne związane z dziejami Polski i historią rodu Czartoryskich. Główna sala pałacu – tzw. marmurowa – została przeznaczona na potrzeby koncertowe. Ks. Marcelina dawała w niej koncerty fortepianowe dla zapraszanych w środy gości. Komnatę zdobił kominek, na którym stało marmurowe popiersie Fryderyka Chopina, a całość uzupełniały jedwabne kotary z wyhaftowaną „Pogonią” – herbem Czartoryskich. W wielkim salonie zawieszono natomiast portret ks. Adama Czartoryskiego autorstwa Delaroche'a, portret ks. Aleksandra Czartoryskiego malowany przez Henryka Rodakowskiego i portret ks. Marceliny Czartoryskiej pędzla Jana Matejki. W gabinecie pani domu znajdowały się dwa inne cenne płótna: „Śmierć ks. Adama Czartoryskiego” Le Roux i „Maciek Borkowic” Matejki. Rezydencja przy Sławkowskiej pozostawała we władaniu Czartoryskich przez 10 lat. W 1886 r. została przebudowana na reprezentacyjny „Grand Hotel”.
Działalność pedagogiczna w Krakowie.
Czartoryska nie ograniczała się jedynie do tzw. „salonów muzycznych”, urządzanych regularnie w środy w swoim pałacu, ale inicjowała także publiczne imprezy muzyczne. Była protektorką krakowskiego Towarzystwa Muzycznego i dzięki swoim zabiegom dyplomatycznym u władz w Wiedniu przyczyniła się do otwarcia Konserwatorium Muzycznego (1888). Z jej porad pianistycznych korzystali polscy pianiści: Natalia Janotha, Cecylia Działyńska oraz nestor polskiej pianistyki Aleksander Michałowski. Michałowskiemu zawdzięczamy przekaz o sposobie wykonywania przez Czartoryską mazurków Chopina: kontraście pomiędzy karczmą a salonem, pospolitością i wykwintnością. Ta wizja miała pochodzić od samego kompozytora.
Działalność społeczna.
Po śmierci męża w 1886 r. zaprzestała publicznych występów, poświęcając się działalności charytatywnej. Z jej inicjatywy powstał między innymi Szpital Dziecięcy św. Ludwika. Pochowana została na Cmentarzu Rakowickim w szatach zakonnych jako tercjarka karmelitańska.

</doc>
<doc id="1029638" url="https://pl.wikipedia.org/wiki?curid=1029638" title="Dekanat Oława">
Dekanat Oława

Dekanat Oława – jeden z 33 dekanatów w rzymskokatolickiej archidiecezji wrocławskiej. 
W skład dekanatu wchodzi 12 parafii:

</doc>
<doc id="1029639" url="https://pl.wikipedia.org/wiki?curid=1029639" title="Baszta Schultza">
Baszta Schultza

Baszta Schultza – zbudowana w średniowieczu baszta fortyfikacji Głównego Miasta w Gdańsku. Sąsiednimi basztami są Baszta Narożna i Baszta Browarna. Wpisana do gminnej ewidencji zabytków. 
Historia.
Prostokątna baszta powstała w połowie XIV wieku. Wskutek rozwoju zabudowy miejskiej i komunikacji pod koniec XIX wieku z nakazu władz miasta została rozebrana, pomimo sprzeciwu Johanna Carla Schultza. Później została zrekonstruowana (odbudowana od podstaw) i adaptowana na pomieszczenia gdańskiego Domu Harcerza. Obecnie jest używana jako hostel

</doc>
<doc id="1029643" url="https://pl.wikipedia.org/wiki?curid=1029643" title="Vectrix">
Vectrix

Vectrix – nazwa nieistniejących już, zakładów i marka produkowanych przez nie skuterów. Vectrix jest pojazdem elektrycznym.
W niektórych krajach jest zwolniony z opłat drogowych.
Fabryka Vectrixa znajdowała się pod Wrocławiem.

</doc>
<doc id="1029645" url="https://pl.wikipedia.org/wiki?curid=1029645" title="Kenny Drew">
Kenny Drew

Kenneth Sidney (Kenny) Drew (ur. 28 sierpnia 1928 w Nowym Jorku, zm. 4 sierpnia 1993 w Kopenhadze) – amerykański pianista jazzowy.
Nagrywał z Howardem McGhee (1949), a następnie z Buddym DeFranco, Colemanem Hawkinsem, Miltem Jacksonem, Charlie Parkerem, Buddym Richem i Dinah Washington. W latach 50. dokonał wielu nagrań jako leader. Uczestniczył w nagraniu płyty Johna Coltrane'a "Blue Train".
W 1961 wyjechał do Europy i osiadł w Kopenhadze. Nagrał tam wiele płyt, m.in. z Nielsem-Henningiem Ørstedem Pedersenem. Występował też w Polsce, na Międzynarodowym Festiwalu Pianistów Jazzowych w Kaliszu, gdzie nagrał płytę. Zmarł w Kopenhadze i jest pochowany na tamtejszym Assistens Kirkegård. Jego syn Kenny Drew Jr jest także znanym pianistą jazzowym.

</doc>
<doc id="1029646" url="https://pl.wikipedia.org/wiki?curid=1029646" title="Rada Bankowości Elektronicznej">
Rada Bankowości Elektronicznej

Rada Bankowości Elektronicznej (RBE) powstała w 2004 roku jako organizacja mająca na celu ułatwić i propagować rozwój bankowości elektronicznej. Działa przy Związku Banków Polskich, koordynując działania środowiska bankowców, biznesmenów i administracji rządowej (m.in. w ramach Planu Informatyzacji Państwa).
Organy RBE.
Prezydium – Organ wykonawczy Rady, składający się z przewodniczącego, dwóch wiceprzewodniczących, pięciu członków i sekretarza Rady. Każdy z członków prezydium jest związany z jednym z banków, ZBP lub inną organizacją wchodzącą w skład systemu bankowego w Polsce.
Grupy robocze – Rada Bankowości Elektronicznej realizuje swoje zadania poprzez następujące grupy robocze:

</doc>
<doc id="1029650" url="https://pl.wikipedia.org/wiki?curid=1029650" title="Sabine Azéma">
Sabine Azéma

Sabine Azéma (ur. 20 września 1949 w Paryżu) – francuska aktorka filmowa i teatralna, zajmująca się sporadycznie również reżyserią.
Życiorys.
Jest córką prawnika. Ukończyła Conservatoire National Supérieur d'Art Dramatique w Paryżu. Studiowała także w prestiżowej paryskiej szkole filmowej IDHEC (Institut Des Hautes Études Cinématographiques; obecnie La Fémis). 
W 1974 debiutowała na paryskiej scenie Théâtre des Champs-Élysées w przedstawieniu Jeana Anouilha "Walc toreadorów" ("La Valse des toréadors") u boku Louisa de Funèsa. Swoją karierę filmową rozpoczęła od udziału w serialu "Dowód na trzynastego" ("La Preuve par treize", 1975) i kinowej komedii "Jak zrobić pierwszy film" ("On aura tout vu", 1976) jako fotograf z Pierre'em Richardem. 
Zwróciła na siebie uwagę krytyków w roli gościa warsztatów dyskusyjnych poświęconych kształtowaniu wyobraźni u dzieci w dramato-komedii muzycznej "Życie jest powieścią" ("La Vie est un roman", 1983) z Vittorio Gassmanem, Fanny Ardant i Geraldine Chaplin. 
Jest dwukrotną laureatką nagrody Cezara za kreację Irène, córki starego malarza w dramacie historycznym "Niedziela na wsi" ("Un dimanche à la campagne", 1984) oraz rolę zakochanej kobiety stojącej przez wyborem między mężem i jego przyjacielem-słynnym skrzypkiem w Dramat|dramacie "Melodramat" ("Mélo", 1986) z Fanny Ardant. 
W 1992 zadebiutowała jako reżyser krótkometrażowego filmu dokumentalnego "Dzień dobry, panie Doisneau, czyli zrobienie zdjęcia" ("Bonjour Monsieur Doisneau ou Le photographe arrosé").
Przewodniczyła jury Złotej Kamery na 68. MFF w Cannes (2015).
Życie prywatne.
Po rozwodzie ze scenarzystą Michelem Lenglineyem (1973-?), związana była z reżyserem Alainem Resnaisem.

</doc>
<doc id="1029652" url="https://pl.wikipedia.org/wiki?curid=1029652" title="RBE">
RBE



</doc>
<doc id="1029656" url="https://pl.wikipedia.org/wiki?curid=1029656" title="Inżynieria komputerowa">
Inżynieria komputerowa

Inżynieria komputerowa (z ang. "Computer engineering") nazywana także informatyką techniczną (z niem. "Technische Informatik") lub elektroniką komputerową – dyscyplina, który zajmuje się architekturą projektowaniem i działaniem systemów komputerowych, w tym wbudowanych na poziomie sprzętowym oraz oprogramowania sprzętowego. 
Główne obszary.
Wiele części inżynierii komputerowej współcześnie jest przedmiotem badań przemysłowych, których praktyczne wdrożenie, ze względu na wielkość rynku, znacznie wykracza poza czysto akademickie możliwości. W związku z tym wiele osiągnięć w dziedzinie technologii mikroprocesorów, komponentów pamięci, systemów magistrali i innych ważnych dziedzin jest obecnie osiąganych jedynie przemysłowo. Wiele innowacji jest możliwe dzięki nowym procesom produkcyjnym, choć nowatorskie architektury również odgrywają kluczową rolę. Główne obszary związane z inżynierią komputerową obejmują:

</doc>
<doc id="1029657" url="https://pl.wikipedia.org/wiki?curid=1029657" title="Zofiówka (powiat łucki)">
Zofiówka (powiat łucki)

 
Zofiówka (Trochenbrod) – nieistniejąca obecnie żydowska wieś na Wołyniu, zniszczona podczas Holocaustu. Miejsce, gdzie leżała Zofiówka, znajduje się współcześnie na terytorium Ukrainy w obwodzie wołyńskim, w rejonie kiwercowskim; do 1945 w Polsce, w województwie wołyńskim, w powiecie łuckim, w gminie Silno.
W sierpniu i wrześniu 1942 Niemcy i ukraińscy policjanci z Schutzmannschaft dokonali w Zofiówce masowego mordu na miejscowej ludności żydowskiej.
Historia.
Zofiówka leżała w zachodniej części Wołynia, ok. 10 km na wschód od Trościańca i 50 km na północny wschód od Łucka.
Wieś była lokowana przez władze carskie w roku 1835 jako kolonia rolnicza o charakterze małomiasteczkowym. W roku 1889 osada liczyła 1200 osób (235 rodzin), natomiast w roku 1897 liczba mieszkańców wzrosła do 1580 osób. Do 1918 znajdowała się w guberni wołyńskiej.
W okresie międzywojennym i później – do lata 1942, najliczniejszą grupę ludności stanowili Żydzi, którzy nazywali Zofiówkę – "Trochimbrodem" (hebr. "טרוכנברוד", ukr. "Трохимбрід"). Ten sztetl zamieszkany był również przez niewielką społeczność polską (kilka rodzin). W okresie I wojny światowej przez tereny wsi przechodziła linia frontu, co zmusiło część jej mieszkańców do ucieczki przed nacierającymi wojskami austriackimi, które w sierpniu 1915 zajęły miejscowość. W roku następnym Austriacy zbudowali w Zofiówce cmentarz żołnierski i kaplicę katolicką. Po wojnie, w roku 1921, zbudowano duży drewniany kościół katolicki, obsługujący szereg okolicznych miejscowości. W roku 1929 Zofiówka liczyła 1549 mieszkańców.
Po 17 września 1939 wieś jak i cały region dostała się pod okupację ZSRR, a po czerwcu 1941 pod okupację Niemiec hitlerowskich. W Zofiówce do 1942 znajdowała się siedmioklasowa szkoła powszechna, której kierownikiem był Polak, Franciszek Walas. W szkole, do roku 1941, byli zatrudnieni głównie nauczyciele pochodzenia żydowskiego oraz polskiego i ukraińskiego, m.in. Żydówki Bejmel i Traukman. Do szkoły uczęszczała zarówno młodzież polska jak i ukraińska, żydowska i niemiecka.
Zagłada Zofiówki.
Po wkroczeniu wojsk niemieckich cały czas trwały prześladowania i grabieże Żydów z Zofiówki (chodzi nie tylko o stałych mieszkańców, ale też o Żydów z przyległej żydowskiej kolonii Ignatówka oraz o około 1 tys. Żydów uchodźców wojennych, którzy schronili się w miasteczku) dokonywane przez Niemców i Ukraińców. Zdarzały się też mordy, w tym pogrom na przełomie czerwca i lipca 1941 r. oraz zamordowanie w lipcu 1941 r. 150 Żydów przewiezionych do Kiwerc.
W sierpniu 1942 około 100 ukraińskich policjantów z "Schutzmannschaftsbataillone" i 20 Niemców z Einsatzgruppe C przeprowadziło akcje zagłady ludności miasteczka. Pierwsza taka akcja miała miejsce 9 sierpnia 1942 r., gdy - zdaniem A.Bendavid-Vala - zabito około 4,5 tysięcy osób, a druga w Jom Kipur 21 września 1942 r., gdy śmierć poniosło 1,5 tys. Ostatnią pozostawioną przy życiu grupę żydowskich rzemieślników (20 osób) zamordowano 22 grudnia 1942. Egzekucji dokonywano w lesie koło pobliskiej wsi Jaroml, choć osoby uciekające lub chowające się zabijano na miejscu. Pozostawione przez Żydów ziemie i majątek ruchomy został skonfiskowany przez okupantów, a część domów zniszczono. Kilkuset Żydów z Zofiówki zdołało uciec przed eksterminacją do lasów, gdzie wielu zginęło w wyniku obław policji ukraińskiej i Niemców, a reszta przetrwała dzięki pomocy ludności polskiej, ukraińskiej i partyzantów radzieckich. W podobny sposób sierpniową zagładę opisał też Henryk Cybulski szacując liczbę ofiar na ponad 5 tysięcy Żydów. Według innych źródeł całkowita liczba ofiar z Zofiówki była niższa: co najmniej 2 tys. bądź około 3 tys.
Kościół spaliła UPA 1 lipca 1943, a pod koniec lipca 1943 Zofiówka była już niezamieszkana. 30 sierpnia 1943 zgliszcza Zofiówki stały się miejscem wypadowym oddziałów UPA przed największym atakiem na Przebraże. Resztki miasteczka spalił oddział radziecki z ugrupowania Sidora Kowpaka, w którym byli też partyzanci żydowscy z Zofiówki.
Obecnie wieś nie istnieje. Zagładę wsi upamiętniają dwa pomniki postawione w 1990 roku – jeden na terenie wsi a drugi w miejscu zbrodni.
Parafia Świętej Zofii i Matki Boskiej Dobrej Rady w Zofiówce.
Parafia Świętej Zofii i Matki Boskiej Dobrej Rady w Zofiówce – parafia rzymskokatolicka diecezji łuckiej erygowana w roku 1921 w dekanacie kołkowskim. Do parafii należały wsie: Zofiówka, Bagna, Berezyna, Cegielnia, Chmielówka, Cukry, Czuczapy, Dermanka, Dobra, Domaszów, Dworzyszcze, Glinne, Gnilak, Grabinka, Hermanówka, Hynin, Horodyczyn, Horodyszcze, Huta Zofiówka, Ignatówka Silneńska, Ignatówka Trościańska, Jamskie, Jaromel, Jaromelskie Budki, Jeziorski Majdan, Józefin, Kłobuczyn, Koleso, Łąka, Łopateń, Łyczki, Łysa Góra, Majdan Marianówka, Myków, Nowa Ziemia, Ogniszcze, Ostrów, Paniów, Pasieka, Popowiny, Puszny Bór, Silno, Smolarnia, Trościaniec, Wielki Las, Zaburie, Zacisze, Zagajnik, Żurawicze. W roku 1938 cała parafia liczyła 3890 wiernych. Kościół parafialny został spalony przez ukraińskich nacjonalistów w dniu 1 lipca 1943.

</doc>
<doc id="1029658" url="https://pl.wikipedia.org/wiki?curid=1029658" title="Slippage">
Slippage



</doc>
<doc id="1029660" url="https://pl.wikipedia.org/wiki?curid=1029660" title="ΠR2">
ΠR2

ΠR2 (alternatywnie Pi-eR-2, TTR2) – polskie instrumentalne trio jazz rockowe utworzone przez gitarzystę Marka Raduliego, basistę Wojtka Pilichowskiego i perkusistę Tomasza Łosowskiego.
W 2005 grupa wydała album "Transporter", który zawiera 10 utworów, w tym bonus w postaci utworu nagranego „na żywo” („DB”, 12:52) oraz utwór z autotematycznym tekstem i śpiewem Wojtka Pilichowskiego („Riff Connection”, 3:37). Nad materiałem pracowało kilku realizatorów – Krzysztof Maszota, Tomasz Bidiuk i Wojtek Olszak. W utworze „DB” gościnnie zagrali Wojtek Olszak (instrumenty klawiszowe) i Adam Bałdych (skrzypce elektryczne). Wydawcą była firma Fonografika. Jak deklarował Pilichowski, "Transporter" był całkowicie niekomercyjnym projektem. Album zebrał wiele pozytywnych recenzji. W listopadzie 2008 roku grupa wydała drugą płytę – "Time 52".
Po 2012 roku zespół zaprzestał działalności.

</doc>
<doc id="1029661" url="https://pl.wikipedia.org/wiki?curid=1029661" title="In Sorte Diaboli">
In Sorte Diaboli

In Sorte Diaboli (łac. "W bliskim związku z diabłem") – siódmy album studyjny norweskiej grupy blackmetalowej Dimmu Borgir. Wydawnictwo ukazało się 24 kwietnia 2007 roku nakładem wytwórni muzycznej Nuclear Blast.
Album zadebiutował na 43. miejscu amerykańskiej listy Billboard 200 ze sprzedażą 14 000 kopii w pierwszy tydzień. W rodzimej Norwegii album znalazł się na pierwszym miejscu listy sprzedaży czyniąc go pierwszym albumem blackmetalowym, który osiągnął ten wynik. Jest to także pierwszy norweski album na Billboard 200 od czasu zespołu A-ha
Teksty utworów napisał Silenoz tworząc opowieść o człowieku, który jest ministrantem, a jednocześnie służy diabłu.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1029662" url="https://pl.wikipedia.org/wiki?curid=1029662" title="Ikarus 280.37">
Ikarus 280.37



</doc>
<doc id="1029664" url="https://pl.wikipedia.org/wiki?curid=1029664" title="Liga Kobiet">
Liga Kobiet



</doc>
<doc id="1029667" url="https://pl.wikipedia.org/wiki?curid=1029667" title="Tadeusz Buk">
Tadeusz Buk

Tadeusz Jan Buk (ur. 15 grudnia 1960 w Mójczy, zm. 10 kwietnia 2010 w Smoleńsku) – generał dywizji Wojska Polskiego, w latach 2009–2010 dowódca Wojsk Lądowych.
Biogram.
Był absolwentem VI Liceum Ogólnokształcącego im. Juliusza Słowackiego w Kielcach. W latach 1980–1984 był podchorążym Wyższej Szkoły Oficerskiej Wojsk Pancernych w Poznaniu.
10 kwietnia 2010 roku zginął w katastrofie polskiego samolotu Tu-154M w Smoleńsku w drodze na obchody 70. rocznicy zbrodni katyńskiej. Został pochowany 17 kwietnia 2010 na cmentarzu komunalnym w Spale. Podczas ceremonii pogrzebowej odczytano postanowienie Marszałka Sejmu wykonującego obowiązki Prezydenta RP, Bronisława Komorowskiego dotyczące awansu na stopień generała broni.
Życie prywatne.
Żonaty, miał troje dzieci: Wandę Buk, Mariusza Buka i Elżbietę Buk. Do śmierci mieszkał w Spale pod Tomaszowem Mazowieckim.

</doc>
<doc id="1029669" url="https://pl.wikipedia.org/wiki?curid=1029669" title="Pi-eR-2">
Pi-eR-2



</doc>
<doc id="1029672" url="https://pl.wikipedia.org/wiki?curid=1029672" title="Pi er 2">
Pi er 2



</doc>
<doc id="1029675" url="https://pl.wikipedia.org/wiki?curid=1029675" title="Grodzisk Mazowiecki Okrężna">
Grodzisk Mazowiecki Okrężna

Grodzisk Mazowiecki Okrężna – przystanek Warszawskiej Kolei Dojazdowej położony przy ul. Okrężnej w Grodzisku Mazowieckim.
W roku 2017 przystanek obsługiwał 200–299 pasażerów na dobę.
Opis przystanku.
Peron.
Przystanek składa się z jednego peronu bocznego posiadającego jedną krawędź peronową.
Powierzchnia peronu pokryta jest kostką brukową.
Na peronie znajdują się:
Punkt sprzedaży biletów.
Na przystanku znajduje się automat biletowy w którym można zakupić bilety wszystkich rodzajów. 
Przejazd kolejowy.
Na zachodniej głowicy peronu, przy wejściu na przystanek, znajduje się przejazd kolejowy. Położony jest wzdłuż ul. Okrężnej.
Parkuj i Jedź.
W pobliżu przystanku WKD Grodzisk Mazowiecki Okrężna, przy ul. Okrężnej, znajduje się bezpłatny, niestrzeżony parking Parkuj i Jedź dla samochodów.

</doc>
<doc id="1029681" url="https://pl.wikipedia.org/wiki?curid=1029681" title="José Antonio Castro">
José Antonio Castro

José Antonio „Gringo” Castro González (ur. 11 sierpnia 1980 w mieście Meksyk) – meksykański piłkarz pochodzenia hiszpańskiego występujący najczęściej na pozycji prawego obrońcy lub pomocnika.
Kariera klubowa.
Castro urodził się w stolicy kraju, mieście Meksyk. Piłkarską karierę rozpoczął w drugoligowym klubie Halcones de Querétaro. Później przeszedł do stołecznej drużyny Club América, gdzie najpierw grywał w zespołach juniorskich, a w 2000 roku awansował do składu pierwszej drużyny. W ligi meksykańskiej zadebiutował 25 lutego 2001 w zremisowanym 1:1 meczu z Club León. W tym samym roku zdobył ze swoim klubem Puchar Gigantów CONCACAF (zwycięstwo 2:0 w finale z D.C. United). Pewne miejsce w składzie stołecznej drużyny miał w sezonie 2002/2003, gdy dobrymi występami na prawej obronie przyczynił się do wywalczenia przez Amérikę mistrzostwa fazy Verano. Kolejny sukces Castro osiągnął w 2005 roku, gdy sięgnął po swoje drugie mistrzostwo, tym razem fazy Clausura. Natomiast w 2006 roku przyczynił się do zdobycia piątego w historii Amériki Pucharu Mistrzów CONCACAF i tym samym wyrównania rekordu lokalnego rywala, Cruz Azul.
Na cały rok 2009 Castro został wypożyczony do zespołu Tigres UANL. Później drużyna ta zdecydowała się go wykupić. Tam początkowo występował w wyjściowej jedenastce, jednak później stracił miejsce w wyjściowym składzie i wiosną 2011 został wypożyczony na dwanaście miesięcy do Club Necaxa. Pierwsze półrocze spędził z ekipą w pierwszej lidze, jednak po spadku na zaplecze najwyższej klasy rozgrywkowej podczas jesiennej fazy Apertura występował już w rozgrywkach drugoligowych. Wiosną 2012 przeszedł do drużyny Tecos UAG z siedzibą w mieście Guadalajara.
Kariera reprezentacyjna.
W reprezentacji Meksyku Castro zadebiutował 4 lutego 2003 roku w przegranym 0:1 meczu z Argentyną. Został powołany przez selekcjonera Ricardo Lavolpe na Mistrzostwa Świata 2006 w Niemczech. Tam wystąpił w przegranym 1:2 grupowym meczu z Portugalią, a także w 1/8 finału z Argentyną, który Meksyk przegrał 1:2 po dogrywce i w którym Castro ujrzał żółtą kartkę.
W 2007 roku Castro był podstawowym zawodnikiem narodowej drużyny, która najpierw walczyła w Złotym Pucharze CONCACAF i ostatecznie przegrywając w finale 1:2 z USA została wicemistrzem, a następnie w Copa América 2007, w którym Meksyk zajął trzecie miejsce, dzięki wygraniu 3:1 z Urugwajem.
Dwa lata później Castro w roli podstawowego piłkarza ponownie wystąpił na Złotym Pucharze CONCACAF, gdzie wywalczył z Meksykiem mistrzostwo. W wygranym 5:0 finałowym spotkaniu z USA strzelił ponadto swojego pierwszego i jedynego gola w kadrze narodowej.

</doc>
<doc id="1029684" url="https://pl.wikipedia.org/wiki?curid=1029684" title="Winnica (Elbląg)">
Winnica (Elbląg)

Winnica – jedna z mniejszych dzielnic miasta Elbląg.
Etymologia jej nazwy wywodzi się od winorośli uprawianej w tej okolicy przed wojną. 
Wieś komornictwa zewnętrznego Elbląga w XVII i XVIII wieku.
Dzielnica położona jest na wzgórzu, jej północną granicę wyznacza ul. Podchorążych, wschodnią ul. Wyżynna, zachodnią ul. Kościuszki i południową ul. Bema. 
Zabudowę stanowią przede wszystkim domy jednorodzinne i przedwojenne, niskie domy wielorodzinne. W Winnicy przed wojną i w okresie PRL znajdowały się garnizony wojskowe, co ma odzwierciedlenie w nazewnictwie ulic (Saperów, Piechoty, Podchorążych, Garnizonowa, Czołgistów). Niedaleko Winnicy położone jest sąsiednie wzgórze, zwane "Gęsią Górą" (przed wojną Wzgórze Ludendorffa), na której znajdowało się mauzoleum poległych żołnierzy Garnizonu Elbląg.
Dzielnica ta może być uznawana za najważniejszy punkt na oświatowej mapie Elbląga. To tutaj znajduje się tzw. "miasteczko szkolne" z następującymi szkołami:
Poza "miasteczkiem szkolnym" w Winnicy lub w bezpośrednim jej sąsiedztwie znajdują się także:
Na obszarze dzielnicy mieszczą się siedziby urzędów i instytucji publicznych:

</doc>
<doc id="1029685" url="https://pl.wikipedia.org/wiki?curid=1029685" title="Jose Antonio Castro">
Jose Antonio Castro



</doc>
<doc id="1029688" url="https://pl.wikipedia.org/wiki?curid=1029688" title="Nicklas Bendtner">
Nicklas Bendtner

Nicklas Bendtner (ur. 16 stycznia 1988 w Kopenhadze) – duński piłkarz występujący na pozycji napastnika w norweskim klubie Rosenborg oraz w reprezentacji Danii. Wychowanek Kjøbenhavns Boldklub, w swojej karierze grał także w takich zespołach jak Arsenal, Birmingham City, Sunderland, Juventus F.C., VfL Wolfsburg oraz Nottingham Forest.

</doc>
<doc id="1029693" url="https://pl.wikipedia.org/wiki?curid=1029693" title="Koziołek">
Koziołek

koziołek

</doc>
<doc id="1029695" url="https://pl.wikipedia.org/wiki?curid=1029695" title="Lista rzymskokatolickich diecezji w USA">
Lista rzymskokatolickich diecezji w USA



</doc>
<doc id="1029698" url="https://pl.wikipedia.org/wiki?curid=1029698" title="Cēsis">
Cēsis



</doc>
<doc id="1029701" url="https://pl.wikipedia.org/wiki?curid=1029701" title="Traganek szerokolistny">
Traganek szerokolistny

Traganek szerokolistny ("Astragalus glycyphyllos" L.) – gatunek rośliny wieloletniej należący do rodziny bobowatych. Ludowa nazwa rośliny to "wilczy groch". Występuje w Azji i Europie. W Polsce występuje na całym niżu i w niższych położeniach górskich. Roślina dość pospolita.
Biologia i ekologia.
Bylina, hemikryptofit. Siedlisko: świetlista lasy i zarośla, murawy. W górach po regiel dolny. W klasyfikacji zbiorowisk roślinnych gatunek charakterystyczny dla Cl. "Trifolio-Geranietea". Kwitnie od czerwca do września, zapylany jest przez błonkówki.
Jest rośliną żywicielską motyla modraszka srebroplamka.

</doc>
<doc id="1029702" url="https://pl.wikipedia.org/wiki?curid=1029702" title="Astragalus glycyphyllos">
Astragalus glycyphyllos



</doc>
<doc id="1029704" url="https://pl.wikipedia.org/wiki?curid=1029704" title="One West Waikiki">
One West Waikiki

One West Waikiki – amerykański serial kryminalny CBS, zrealizowany w 1994 r. z Cheryl Ladd, której popularność przyniosła rola jednego z „aniołków” w serialu "Aniołki Charliego".
Treść.
Doktor Dawn Holliday (Cheryl Ladd) zwana przez przyjaciół „Holli” ma dość pracy w wydziale medycyny sądowej w Los Angeles. W samą porę otrzymuje zaproszenie na Hawaje, gdzie mogłaby podpisać kontrakt na nową pracę. Jest to również szansa na odświeżenie romansu z oficerem marynarki wojennej Tomem Haberem. Idylla kończy się jednak, a Tom uwikłany zostaje w poważną aferę szpiegowską. Wraz z detektywem Mackiem Wolfem (Richard Burgi) usiłuje on wyjaśnić zagadkę niebezpiecznej organizacji kobiecej. Tom powoli rozwikłuje tę tajemnicę i zostaje podstępnie zamordowany. „Holli” przyjmuje pracę w instytucie medycyny sądowej na Hawajach. Jej wysokie umiejętności zawodowe przyczynić się mogą do rozwikłania zagadek związanych z serią tajemniczych morderstw.

</doc>
<doc id="1029708" url="https://pl.wikipedia.org/wiki?curid=1029708" title="Ventspils">
Ventspils



</doc>
<doc id="1029709" url="https://pl.wikipedia.org/wiki?curid=1029709" title="Maria Wiktor Latour-Maubourg">
Maria Wiktor Latour-Maubourg



</doc>
<doc id="1029710" url="https://pl.wikipedia.org/wiki?curid=1029710" title="Pokrzywnik (województwo kujawsko-pomorskie)">
Pokrzywnik (województwo kujawsko-pomorskie)

Pokrzywnik – wieś w Polsce położona w województwie kujawsko-pomorskim, w powiecie lipnowskim, w gminie Skępe.
W latach 1975–1998 miejscowość administracyjnie należała do województwa włocławskiego.

</doc>
<doc id="1029711" url="https://pl.wikipedia.org/wiki?curid=1029711" title="Obóz (wieś)">
Obóz (wieś)

Obóz – wieś w Polsce położona w województwie kujawsko-pomorskim, w powiecie lipnowskim, w gminie Skępe.
W latach 1975–1998 miejscowość administracyjnie należała do województwa włocławskiego.

</doc>
<doc id="1029714" url="https://pl.wikipedia.org/wiki?curid=1029714" title="Strengit">
Strengit

Strengit – minerał z gromady fosforanów, nazwa pochodzi od nazwiska niemieckiego mineraloga J. A. Strenga, należy do grupy minerałów rzadkich.
Właściwości.
Bardzo rzadko tworzy kryształy, najczęściej o pokroju pseudoośmiościennych kryształów tabliczkowych, słupkowych. Występuje w skupieniach ziemistych, zbitych, ziarnistych, kulistych, promienisto- włóknistych, skorupowych. Tworzy nacieki i naloty. Jest kruchy, przezroczysty, tworzy kryształy mieszane z waryscytem. Jego odmianą polimorficzną jest fosfosyderyt. Rozpuszcza się w kwasach (po sproszkowaniu), nie jest topliwy.
Występowanie.
Jest produktem wtórnym procesów hipergenicznych i hydrotermalnych niskich temperatur. Bywa spotykany w szczelinach i pustkach skał osadowych, zwłaszcza gdy zawierają żelazo. Występuje w niektórych pegmatytach i złożach rud żelaza jako minerał wtórny. Najczęściej współwystępuje z takimi minerałami jak: magnetyt, wiwianit, kwarc, hematyt, limonit, z fosforanami np. wavelitem. 
Miejsca występowania: Niemcy – Turyngia, Nadrenia, USA – Kalifornia, Dakota Południowa, Wirginia, Szwecja – Kiruna, Portugalia, Czechy.

</doc>
<doc id="1029715" url="https://pl.wikipedia.org/wiki?curid=1029715" title="Mitawa">
Mitawa



</doc>
<doc id="1029716" url="https://pl.wikipedia.org/wiki?curid=1029716" title="Grabówiec (Kukowo)">
Grabówiec (Kukowo)

Grabówiec – kolonia wsi Kukowo w Polsce położona w województwie kujawsko-pomorskim, w powiecie lipnowskim, w gminie Skępe.
W latach 1975–1998 kolonia administracyjnie należała do województwa włocławskiego.

</doc>
<doc id="1029717" url="https://pl.wikipedia.org/wiki?curid=1029717" title="Trigger (EP)">
Trigger (EP)

Trigger – EP szwedzkiej grupy In Flames wykonującej muzykę melodic death metal, wydany w roku 2003. Tytułowy utwór, "Trigger", pochodzi z ich szóstego albumu wydanego w 2002 roku, "Reroute to Remain".
Dodatkowe informacje.
Teledysk do utworu "Trigger" przedstawia grupę In Flames koncertującą w klubie, jest ona prześladowana i wygwizdywana przez członków zespołu Soilwork, ukazane są także inne sytuacje pomiędzy członkami obu grup. Teledysk "Rejection Role" grupy Soilwork przedstawia odwrotną sytuację, Soilwork gra koncert a członkowie In Flames prześladują ich. W rzeczywistości obie grupy są ze sobą zaprzyjaźnione, teledysk został nakręcony w konwencji żartu.

</doc>
<doc id="1029719" url="https://pl.wikipedia.org/wiki?curid=1029719" title="Pałac w Mitawie">
Pałac w Mitawie



</doc>
<doc id="1029721" url="https://pl.wikipedia.org/wiki?curid=1029721" title="François Christophe Kellermann">
François Christophe Kellermann

François Christophe Kellermann (ur. 28 maja 1735 w Strasburgu; zm. 13 września 1820 w Paryżu) – francuski generał okresu rewolucji francuskiej oraz marszałek Cesarstwa Francuskiego; książę Valmy; ojciec gen. François Étienne Kellermanna.
Do wojska wstąpił w wieku 15 lat, walczył w wojnie siedmioletniej (1756–1763).
W 1770 roku został wysłany przez króla Francji Ludwika XV do Polski jako instruktor wojskowy konfederatów barskich.
W ramach swej misji, zorganizował i szkolił konfederacką kawalerię.
Wybuch rewolucji francuskiej zastał go w stopniu generała brygady.
W 1792 roku, dowodził Armią Metzu wypełniającą rozkaz osłony Alzacji.
W bitwie pod Valmy poderwał do walki słabo wyszkolonych ochotników, co przeważyło szalę zwycięstwa. W dalszej kampanii odbił twierdze w Verdun i Longwy.
W listopadzie 1792 roku został przeniesiony na dowódcę Armii Alp, z którą w sierpniu 1793 roku prowadził oblężenie Lyonu by następnie zmusić wojska wojska Piemontu do wycofania z Francji.
Został uznany za niepewnego politycznie przez rządy jakobinów, oskarżony i skazany na więzienie - przesiedział 13 miesięcy w paryskim więzieniu. Po obaleniu jakobinów, w styczniu 1795 roku powrócił na dawne stanowisko. Dwa lata później został członkiem kolejnych komitetów wojskowych i inspektorem Armii Holandii.
W roku 1804 został awansowany przez Napoleona na stopień marszałka Francji, głównie za zasługi pod Valmy.
W 1807 roku, Napoleon nadał mu tytuł księcia Valmy, a także nagrodził posiadłością ziemską Johannisberg.
Po abdykacji Napoleona w 1814 roku, przeszedł na stronę Burbonów, natomiast podczas Stu Dni pozostał na uboczu.
Został członkiem Izby Parów uchodząc za liberała.
Zmarł w Paryżu, w testamencie zarządził, by pod Valmy wzniesiono pomnik ku czci poległych żołnierzy i by u jego stóp złożyć jego serce.
Napoleon cenił go jako sprawnego organizatora służb wojskowych.

</doc>
<doc id="1029722" url="https://pl.wikipedia.org/wiki?curid=1029722" title="Rumunki Skępskie">
Rumunki Skępskie

Rumunki Skępskie – wieś w Polsce położona w województwie kujawsko-pomorskim, w powiecie lipnowskim, w gminie Skępe. Wraz z wsią Skępskie tworzy sołectwo Rumunki-Skępskie.
W latach 1975–1998 miejscowość administracyjnie należała do województwa włocławskiego.
Zobacz też: Rumunki

</doc>
<doc id="1029725" url="https://pl.wikipedia.org/wiki?curid=1029725" title="Gmach Zespołu Szkół Mechanicznych w Grudziądzu">
Gmach Zespołu Szkół Mechanicznych w Grudziądzu

Gmach Zespołu Szkół Mechanicznych w Grudziądzu - przy ul. Hallera, dawna Szkoła Budowy Maszyn.
Historia.
Dwuletnia miejska szkoła zawodowa w Grudziądzu, działała od 9 kwietnia 1907 r. przy ul. Klasztornej 5. Po przejściu pod zarząd państwa pruskiego, od 1912 r. nosiła nazwę Królewskiej Szkoły Budowy Maszyn. W latach 1911-1913 otrzymała obecną siedzibę, wzniesioną według projektu o nieustalonym autorstwie w stylu eleganckiego klasycyzującego niemieckiego modernizmu. Powstał dwupiętrowy budynek, z wysokim parterem i użytkowym przyziemiem, z wejściem głównym zaakcentowanym portykiem dżwigającym taras. Obok zbudowano willę ze służbowym mieszkaniem dyrektora i powstały warsztaty. Po odzyskaniu niepodległości gmach stał się siedzibą polskiej szkoły o tym samym profilu, nauka stopniowo uległa przedłużeniu do 4 lat, aż w 1938 r.powstało Państwowe Liceum Mechaniczne. Podczas działań wojennych w 1945 r. budynek został zdewastowany, naukę wznowiono jednak we wrześniu 1945 r. W stosunku do pierwotnego wyglądu, obniżeniu uległ wysoki dach, nie istnieją również płaskorzeźbione detale górnych pięter elewacji wejściowej, lecz szkoła nadal należy do najbardziej reprezentacyjnych przykładów budownictwa tamtych czasów w mieście. Od 1975 r. jest to Zespół Szkół Mechanicznych. 
Absolwenci.
Jednym z absolwentów szkoły był słynny mistrz olimpijski Bronisław Malinowski. do przedwojennej Szkoły Budowy Maszyn uczęszczał m.in. Edwin Brzostowski.

</doc>
<doc id="1029727" url="https://pl.wikipedia.org/wiki?curid=1029727" title="Babie Ławy">
Babie Ławy

Babie Ławy – kolonia wsi Czermno w Polsce, położona w województwie kujawsko-pomorskim, w powiecie lipnowskim, w gminie Skępe.
W latach 1975–1998 kolonia administracyjnie należała do województwa włocławskiego.

</doc>
<doc id="1029728" url="https://pl.wikipedia.org/wiki?curid=1029728" title="Bógzapłać">
Bógzapłać

Bógzapłać – część wsi Sarnowo w Polsce, położona w województwie kujawsko-pomorskim, w powiecie lipnowskim, w gminie Skępe. 
W latach 1975–1998 Bógzapłać administracyjnie należało do województwa włocławskiego.

</doc>
<doc id="1029729" url="https://pl.wikipedia.org/wiki?curid=1029729" title="Chałacie">
Chałacie

Chałacie – przysiółek wsi Czermno w Polsce, położony w województwie kujawsko-pomorskim, w powiecie lipnowskim, w gminie Skępe.
W latach 1975–1998 przysiółek administracyjnie należała do województwa włocławskiego.

</doc>
<doc id="1029733" url="https://pl.wikipedia.org/wiki?curid=1029733" title="Czarny Las (Czermno)">
Czarny Las (Czermno)

Czarny Las – kolonia wsi Czermno w Polsce, położona w województwie kujawsko-pomorskim, w powiecie lipnowskim, w gminie Skępe.
W latach 1975–1998 kolonia administracyjnie należała do województwa włocławskiego.

</doc>
<doc id="1029735" url="https://pl.wikipedia.org/wiki?curid=1029735" title="Gęstowarka">
Gęstowarka

Gęstowarka – część wsi Moczadła w Polsce, położona w województwie kujawsko-pomorskim, w powiecie lipnowskim, w gminie Skępe. 
W latach 1975–1998 Gęstowarka administracyjnie należała do województwa włocławskiego.

</doc>
<doc id="1029739" url="https://pl.wikipedia.org/wiki?curid=1029739" title="The Tokyo Showdown">
The Tokyo Showdown

The Tokyo Showdown – album koncertowy szwedzkiej grupy wykonującej melodic death metal, In Flames. Materiał na płytę został zarejestrowany podczas trasy koncertowej w 2000 roku po Japonii w Tokio.

</doc>
<doc id="1029740" url="https://pl.wikipedia.org/wiki?curid=1029740" title="Georginio Wijnaldum">
Georginio Wijnaldum

Georginio Gregion Emile Wijnaldum (wym. []; ur. 11 listopada 1990 w Rotterdamie) – holenderski piłkarz surinamskiego pochodzenia, występujący na pozycji pomocnika we włoskim klubie AS Roma, do którego jest wypożyczony z Paris Saint-Germain, reprezentant Holandii. Srebrny medalista Ligi Narodów UEFA 2018/2019, brązowy medalista Mistrzostw Świata 2014.
Kariera klubowa.
Wychowanek Feyenoordu Rotterdam, w pierwszym składzie występował od sezonu 2006/2007. W ciągu pięciu sezonów w Eredivisie rozegrał 85 meczów, w których zdobył 23 bramki.
W 2011 przeszedł z Feyenoordu Rotterdam do PSV Eindhoven za 5 mln euro. W pierwszym sezonie wystąpił w 32 meczach, w których zdobył 9 bramek.
11 lipca 2015 został zawodnikiem Newcastle United. Podpisał z klubem z północno-wschodniej Anglii 5-letni kontrakt.
W lipcu 2016 przeszedł ze zdegradowanego Newcastle do Liverpoolu, podpisując 5-letni kontrakt z klubem z Merseyside. Kwota odstępnego według doniesień medialnych wyniosła 23 mln funtów, a dalsze 2 mln uzależniono od wypełnienia klauzul umownych. W angielskim zespole występował przez pięć lat w trakcie których zdobył z klubem: mistrzostwo Anglii, Puchar Ligi Mistrzów UEFA, Superpuchar Europy UEFA oraz Klubowe mistrzostwo świata.
Od lipca 2021 Holender jest piłkarzem Paris Saint Germain.
5 sierpnia 2022 AS Roma potwierdziła wypożyczenie Holendra.
Rekordzista.
8 kwietnia 2007 mając 16 lat stał się najmłodszym piłkarzem w historii Feyenoordu, który zagrał w Eredivisie. Zagrał w meczu z FC Groningen (0:4) przez 89 minut i jako jedyny zebrał pochwały od trenera Erwina Koemana. Z „wynikiem” 16 lat i 148 dni pomocnik jest jednocześnie szóstym najmłodszym zawodnikiem, jaki w ogóle zagrał w Eredivisie. Wcześniej najmłodszym piłkarzem Feyenoordu był Ellery Cairo, który zadebiutował 8 kwietnia 1995, mając 16 lat i 277 dni.
Sukcesy.
Holandia.
Mistrzostwa świata
Liga Narodów UEFA

</doc>
<doc id="1029742" url="https://pl.wikipedia.org/wiki?curid=1029742" title="Dekanat Sobótka">
Dekanat Sobótka

Dekanat Sobótka – jeden z 33 dekanatów w rzymskokatolickiej archidiecezji wrocławskiej.
W skład dekanatu wchodzi 10 parafii:

</doc>
<doc id="1029745" url="https://pl.wikipedia.org/wiki?curid=1029745" title="Głęboczek (Żagno)">
Głęboczek (Żagno)

Głęboczek – osada wsi Żagno w Polsce, położona w województwie kujawsko-pomorskim, w powiecie lipnowskim, w gminie Skępe.
W latach 1975–1998 osada administracyjnie należała do województwa włocławskiego.

</doc>
<doc id="1029746" url="https://pl.wikipedia.org/wiki?curid=1029746" title="Rejestr małżeńskich stosunków majątkowych (prawo niemieckie)">
Rejestr małżeńskich stosunków majątkowych (prawo niemieckie)

Rejestr małżeńskich stosunków majątkowych (niem. Güterrechtsregister) – prowadzony w Niemczech przez sądy rejonowe ogólnodostępny rejestr, w którym na wniosek małżonków odnotowywane są odstępstwa od ustawowego ustroju wspólności przyrostu majątku oraz różnego rodzaju zastrzeżenia i ograniczenia dotyczące majątku małżonków. Służy ochronie zaufania osób trzecich i interesów majątkowych małżonków we wzajemnych relacjach zobowiązaniowych. Wpisy do rejestru dokonywane są z zasady na wniosek obojga małżonków, w przypadkach wskazanych w ustawie także na wniosek jednego z nich, nigdy zaś z urzędu.

</doc>
<doc id="1029747" url="https://pl.wikipedia.org/wiki?curid=1029747" title="Güterrechtsregister">
Güterrechtsregister



</doc>
<doc id="1029748" url="https://pl.wikipedia.org/wiki?curid=1029748" title="Gorzeszyn">
Gorzeszyn

Gorzeszyn – wieś w Polsce położona w województwie kujawsko-pomorskim, w powiecie lipnowskim, w gminie Skępe. 
W latach 1975–1998 miejscowość administracyjnie należała do województwa włocławskiego.

</doc>
<doc id="1029752" url="https://pl.wikipedia.org/wiki?curid=1029752" title="Ludza">
Ludza



</doc>
<doc id="1029754" url="https://pl.wikipedia.org/wiki?curid=1029754" title="Guzowatka (Czermno)">
Guzowatka (Czermno)

Guzowatka – kolonia wsi Czermno w Polsce, położona w województwie kujawsko-pomorskim, w powiecie lipnowskim, w gminie Skępe.
W latach 1975–1998 kolonia administracyjnie należała do województwa włocławskiego.

</doc>
<doc id="1029755" url="https://pl.wikipedia.org/wiki?curid=1029755" title="Sztabskapitan">
Sztabskapitan

Sztabskapitan (ros. "sztabs-kapitán штабс-капитан") – stopień oficerski w Imperium Rosyjskim, pośredni między rangą porucznika i kapitana. Odpowiednikiem w kawalerii był sztabsrotmistrz ("sztabrótmistr"). 
Geneza i funkcja.
Stopień ten wywodził się z czasów, gdy obecne nazwy stopni wojskowych funkcjonowały jako określenia dla pełnionych funkcji. Wyższe funkcje w regimencie obejmowali oficerowie będący (i formalnie pozostający) dowódcami kompanii w randze kapitana, dlatego stworzono funkcję sztabs-kapitana, który faktycznie taką kompanią dowodził. Na przykład w regimencie pieszym Rzeczypospolitej Obojga Narodów według stanu z roku 1792 było 5 sztabskapitanów oraz 7 kapitanów z kompanią (w sumie 12 kompanii). Ci sztabskapitanowie, uznawani za ustępujących rangą kapitanom z własną kompanią, zastępowali szefa regimentu (generała), pułkownika, podpułkownika i 2 majorów (wg Konstantego Górskiego).
W XVIII wieku stopień ten wprowadzono również w wojsku pruskim (niem. ', w kawalerii "Stabsrittmeister") oraz szwedzkim (', w kawalerii "stabsryttmästare"), w których funkcjonował on jeszcze w XIX w. 
Opinie.
Ze wspomnień Mariana Romeyki o weryfikacji oficerów WP przeprowadzonej w 1921:

</doc>
<doc id="1029757" url="https://pl.wikipedia.org/wiki?curid=1029757" title="Józefkowo (powiat lipnowski)">
Józefkowo (powiat lipnowski)

Józefkowo – wieś w Polsce położona w województwie kujawsko-pomorskim, w powiecie lipnowskim, w gminie Skępe, nad rzeką Mień. 
W latach 1975–1998 miejscowość administracyjnie należała do województwa włocławskiego.

</doc>
<doc id="1029758" url="https://pl.wikipedia.org/wiki?curid=1029758" title="Dekanat Strzelin">
Dekanat Strzelin

Dekanat Strzelin – jeden z 33 dekanatów w rzymskokatolickiej archidiecezji wrocławskiej.
W skład dekanatu wchodzi 9 parafii:

</doc>
<doc id="1029759" url="https://pl.wikipedia.org/wiki?curid=1029759" title="Trościaniec (obwód wołyński)">
Trościaniec (obwód wołyński)

Trościaniec (daw. "Trostieniec", także: "Trościanice", ukr. Тростянець) – wieś na Ukrainie w rejonie kiwercowskim obwodu wołyńskiego. 843 mieszkańców (w 2001 roku).
Historia.
Do roku 1918 w guberni wołyńskiej Imperium Rosyjskiego. Do 17 września 1939 roku miejscowość była siedzibą polskiej gminy Trościaniec, w powiecie łuckim, woj. wołyńskim. W roku 1929 wieś liczyła 846 mieszkańców. Po wrześniu 1939 pod okupacją ZSRR, a od czerwca 1941 pod okupacją Niemiec hitlerowskich. 
Wieś położona ok. 10 km na północ od Przebraża, 45 km na północny wschód od Łucka. Teren podmokły, urozmaicony licznymi torfowiskami, od północy otoczony Błotami Łoszcziny, a od wschodu Błotami Wargany. Na zachód od wsi przepływa rzeka Konopielka (Konopla). Do gminy Trościaniec należały wsie Czołnica, Kiwerce, Klimentówka, Łyczki, Niezwir, Ostrów, Sikirycze i Sławatycze. Do września 1939 roku sąd pokoju w Kiwercach, sąd okręgowy w Łucku. We wsi znajdowała się szkoła rolnicza, tartak, młyn i cegielnia. 
W sierpniu 1942 roku Żydzi mieszkający w Trościańcu zostali wymordowani przez policjantów ukraińskich.
W 1943 roku w Trościaniec stanowił silną bazę UPA. Oddziały polskie z Przebraża dwukrotnie atakowały miejscowość. 12 lipca 1943 rozbito szkołę podoficerską UPA a na przełomie lipca-sierpnia zdobyto leki i środki opatrunkowe w tutejszej aptece.
Do lipca 1943 wierni obrządku rzymskokatolickiego należeli do parafii pw. świętej Zofii i Matki Boskiej Dobrej Rady w 
Zofiówce.

</doc>
<doc id="1029760" url="https://pl.wikipedia.org/wiki?curid=1029760" title="Józef Szczepańczyk">
Józef Szczepańczyk

Józef Szczepańczyk (ur. 25 sierpnia 1954 w Szarwarku) – polski polityk, samorządowiec, poseł na Sejm IV kadencji.
Życiorys.
W 1979 ukończył studia na Wydziale Melioracji Wodnych Akademii Rolniczej w Krakowie. Od 1974 do 1979 należał do Socjalistycznego Związku Studentów Polskich. W latach 1979–1987 był geodetą oraz kierownikiem referatu rolnictwa i gospodarki żywnościowej w urzędzie gminy Bodzentyn.
Od 1980 należał do Zjednoczonego Stronnictwa Ludowego, następnie został członkiem Polskiego Stronnictwa Ludowego. Od 2008 do 2012 pełnił funkcję sekretarza Naczelnego Komitetu Wykonawczego tej partii.
W latach 1990–1998 pełnił funkcję radnego i członka zarządu tej gminy, doradcy posła PSL oraz dyrektora biura poselsko-senatorskiego w Kielcach, kierował sejmikiem samorządowym i prowadził własną działalność gospodarczą. W latach 1998–2001 był radnym sejmiku świętokrzyskiego, powołanym na stanowisko pierwszego marszałka tego województwa.
Sprawował mandat posła na Sejm IV kadencji z ramienia Polskiego Stronnictwa Ludowego, wybranego w okręgu kieleckim. Zasiadał m.in. w komisji śledczej do zbadania tzw. afery Rywina. W 2005 bezskutecznie ubiegał się o reelekcję, rok później został radnym powiatu kieleckiego, powołanym na stanowisko wiceprzewodniczącego rady powiatu. W kolejnej kadencji (od 2010) stanął na czele rady. Był również doradcą Ewy Kierzkowskiej, sekretarza stanu w Kancelarii Premiera. W 2014 i 2018 po raz kolejny wybierany do rady powiatu.
W 2020 nakładem wydawnictwa Muzeum Historii Polskiego Ruchu Ludowego ukazały się jego wspomnienia zatytułowane "Moja droga ze wsi na Wiejską".
Odznaczenia.
Odznaczony Odznaką Honorową za Zasługi dla Samorządu Terytorialnego (2015), a w 2018 – Odznaką Honorową Województwa Świętokrzyskiego.

</doc>
<doc id="1029763" url="https://pl.wikipedia.org/wiki?curid=1029763" title="Kamienica (gmina Skępe)">
Kamienica (gmina Skępe)

Kamienica – osada leśna w Polsce położona w województwie kujawsko-pomorskim, w powiecie lipnowskim, w gminie Skępe. Jej powierzchnię w zdecydowanej większości pokrywają lasy. W osadzie znajduje się jedno gospodarstwo oraz oddzielny budynek gospodarczy, administrowany przez Koło Łowieckie „Sokół”.
W pobliżu osady znajduje się siedziba leśnictwa Kamienica.
W latach 1975–1998 miejscowość administracyjnie należała do województwa włocławskiego.

</doc>
<doc id="1029764" url="https://pl.wikipedia.org/wiki?curid=1029764" title="Daugavgriva">
Daugavgriva



</doc>
<doc id="1029766" url="https://pl.wikipedia.org/wiki?curid=1029766" title="Kierz (Jarczewo)">
Kierz (Jarczewo)

Kierz – kolonia wsi Jarczewo w Polsce, położona w województwie kujawsko-pomorskim, w powiecie lipnowskim, w gminie Skępe.
W latach 1975–1998 kolonia administracyjnie należała do województwa włocławskiego.

</doc>
<doc id="1029768" url="https://pl.wikipedia.org/wiki?curid=1029768" title="Kujawy (Zajeziorze)">
Kujawy (Zajeziorze)

Kujawy – część wsi Zajeziorze w Polsce, położona w województwie kujawsko-pomorskim, w powiecie lipnowskim, w gminie Skępe.
W latach 1975–1998 Kujawy administracyjnie należała do województwa włocławskiego.
W XIX w. wieś w gminie Skępe.

</doc>
<doc id="1029770" url="https://pl.wikipedia.org/wiki?curid=1029770" title="Modrzewie (Czermno)">
Modrzewie (Czermno)

Modrzewie – kolonia wsi Czermno w Polsce, położona w województwie kujawsko-pomorskim, w powiecie lipnowskim, w gminie Skępe.
W latach 1975–1998 kolonia administracyjnie należała do województwa włocławskiego.

</doc>
<doc id="1029771" url="https://pl.wikipedia.org/wiki?curid=1029771" title="Flaga Mołdawskiej SRR">
Flaga Mołdawskiej SRR

Flaga Mołdawskiej Socjalistycznej Republiki Radzieckiej w opisanej wersji została przyjęta 31 stycznia 1952 r.
Dominującym kolorem flagi była czerwień – barwa flagi ZSRR. Kolor ten od czasów Komuny Paryskiej był symbolem ruchu komunistycznego i robotniczego, jako nawiązanie do przelanej przez robotników krwi.Pomiędzy dwoma pasami czerwonym biegł pas barwy zielonej, którego szerokość wynosiła 1/4 flagi.
Flaga w lewym górnym rogu zawierała wizerunek złotego sierpa i młota oraz umieszczoną nad nimi czerwoną pięcioramienna gwiazdę w złotym obramowaniu. Sierp i młot symbolizowały sojusz robotniczo-chłopski, a czerwona gwiazda – przyszłe, spodziewane zwycięstwo komunizmu we wszystkich pięciu częściach świata. Ponadto przez takie umieszczenie symboli flaga nawiązywała graficznie do flagi ZSRR.
Proporcje flagi wynosiły 2:1
Po uzyskaniu przez Mołdawię niepodległości zaniechano używania opisanej flagi, jako symbolu zniewolenia i komunizmu, a jako sztandar kraju przyjęto flagę Rumunii, na której dla odróżnienia umieszczono mołdawski herb.
Flaga Mołdawskiej SRR została z kolei przyjęta jako oficjalny symbol separatystycznej Naddniestrzańskiej Republiki Mołdawii.
Poprzednia wersja flagi Mołdawskiej SRR.
Po utworzeniu Mołdawskiej SRR przyznana jej flaga miała odmienny wygląd od wersji z 1952 r. i przypominała inne flagi innych radzieckich republik z owego okresu. Sztandar przyjęty 10 lutego 1941 r. był cały czerwony, a w jego lewym górnym rogu umieszczony był złoty sierp i młot (bez gwiazdy), a nad nim napis cyrylicą: PCCM, będący skrótem nazwy kraju w języku mołdawskim (rumuńskim).

</doc>
<doc id="1029772" url="https://pl.wikipedia.org/wiki?curid=1029772" title="Narutowo">
Narutowo

Narutowo – kolonia w Polsce położona w województwie kujawsko-pomorskim, w powiecie lipnowskim, w gminie Skępe. 
Do 1954 roku miejscowość była siedzibą gminy Narutowo. W latach 1975–1998 miejscowość administracyjnie należała do województwa włocławskiego.

</doc>
<doc id="1029774" url="https://pl.wikipedia.org/wiki?curid=1029774" title="Dekanat Środa Śląska">
Dekanat Środa Śląska

Dekanat Środa Śląska – jeden z 33 dekanatów w rzymskokatolickiej archidiecezji wrocławskiej.
W skład dekanatu wchodzi 10 parafii:

</doc>
<doc id="1029775" url="https://pl.wikipedia.org/wiki?curid=1029775" title="Radziochy">
Radziochy

Radziochy – wieś w Polsce położona w województwie kujawsko-pomorskim, w powiecie lipnowskim, w gminie Skępe. 
W latach 1975–1998 miejscowość administracyjnie należała do województwa włocławskiego.

</doc>
<doc id="1029776" url="https://pl.wikipedia.org/wiki?curid=1029776" title="Koleje losu (film)">
Koleje losu (film)

Koleje losu (org. "Changes"), znane także z polskiego tytułu Zmiany (wyd. Imperial Entertainment Ltd.) - amerykański telewizyjny melodramat NBC zrealizowany w 1991 roku na podstawie bestsellerowej powieści Danielle Steel.
Treść.
Melanie Adams ma wszystko: sławę, urodę i dwie córki. w jej życiu brakuje jedynie miłości. Wszystko się zmienia, gdy poznaje kardiochirurga Petera Hallama. Prawdziwa namiętność popycha oboje do małżeństwa. Ciężko jednak pogodzić miłość i karierę zawodową. Zaczynają narastać konflikty. Jak stwierdza Danielle Steel - "Łatwo jest znaleźć miejsce dla miłości, ale o wiele trudniej zrobić je w swoim życiu".

</doc>
<doc id="1029781" url="https://pl.wikipedia.org/wiki?curid=1029781" title="Zajeziorze (gmina Skępe)">
Zajeziorze (gmina Skępe)

Zajeziorze – wieś w Polsce położona w województwie kujawsko-pomorskim, w powiecie lipnowskim, w gminie Skępe. 
W latach 1975–1998 miejscowość administracyjnie należała do województwa włocławskiego.

</doc>
<doc id="1029787" url="https://pl.wikipedia.org/wiki?curid=1029787" title="Dekanat Trzebnica">
Dekanat Trzebnica

Dekanat Trzebnica – jeden z 33 dekanatów w rzymskokatolickiej archidiecezji wrocławskiej.
W skład dekanatu wchodzi 11 parafii:

</doc>
<doc id="1029791" url="https://pl.wikipedia.org/wiki?curid=1029791" title="Michał Zieliński (piłkarz)">
Michał Zieliński (piłkarz)

Michał Zieliński (ur. 6 maja 1984 w Żernicy) – polski piłkarz, grający na pozycji napastnika w Polonii Bytom.
Michał Zieliński rozpoczynał piłkarską karierę w Concordii Knurów, w której seniorach grał przez cztery lata. Następnie przebywał na wypożyczeniu w Polonii Bytom, do której definitywnie przeszedł przed sezonem 2007/2008. W lutym 2010 roku podpisał kontrakt z Koroną Kielce, który początkowo miał obowiązywać od 1 lipca. Działacze obu klubów doszli jednak do porozumienia i Zieliński do świętokrzyskiego zespołu trafił jeszcze przed rozpoczęciem rundy wiosennej sezonu 2009/2010. W latach 2010–2011 przebywał na wypożyczeniu w GKS-ie Katowice. Następnie powrócił do Korony.
W reprezentacji Polski Michał Zieliński zadebiutował 14 grudnia 2008 roku, kiedy wystąpił przez osiem minut w wygranym 1:0 towarzyskim spotkaniu z Serbią. Był to jedyny mecz tego zawodnika w pierwszej reprezentacji. 
Kariera klubowa.
Concordia Knurów.
Michał Zieliński piłkarską karierę rozpoczynał w Concordii Knurów na której treningi zaczął uczęszczać w drugiej klasie szkoły podstawowej. Następnie przez pół roku trenował w Naprzodzie Żernica. Przed rundą wiosenną sezonu 2002/2003 powrócił do grającej w czwartej lidze Concordii. W spotkaniu 17 kolejki (pierwotnie osiemnastej), rozegranej pod koniec marca 2003 roku, zdobył swojego pierwszego gola w jej barwach, zapewniając zwycięstwo 1:0 w domowym meczu z Bobrekiem Karb Bytom&lt;ref name="IV liga 2002/2003"&gt;&lt;/ref&gt;. Do końca rozgrywek strzelił również bramki w pojedynku z Czarnymi Sosnowiec (ustalając końcowy wynik na 3:1) oraz w meczu przeciwko Victorii Częstochowa. W sezonie 2002/2003 Concordia uplasowała się na wysokim czwartym miejscu w tabeli. Dotarła również do ćwierćfinału Pucharu Polski grupy Zabrze, gdzie odpadła po porażce 0:1 ze Społem Zabrze.
Występy w sezonie 2003/2004 Zieliński rozpoczął od meczu pierwszej kolejki czwartej ligi z KS Częstochowa, w którym w siódmej minucie wpisał się na listę strzelców i otworzył wynik pojedynku&lt;ref name="IV liga 2003/2004"&gt;&lt;/ref&gt;. W drugiej połowie Concordia w przeciągu osiemnastu minut straciła cztery gole i przegrała 1:4. Do końca rozgrywek Zieliński stanowił o sile ofensywnej swojego zespołu – zdobył 16 z 32 bramek strzelonych przez knurowską drużynę. Ważne trafienia zaliczył m.in. w spotkaniach z Lotnikiem Kościelec (gol w 90 minucie z rzutu karnego na wagę zwycięstwa 1:0) oraz Czarnymi Sosnowiec (dwie bramki w wygranym pojedynku 2:1). W meczu ostatniej kolejki z Szombierkami Bytom popisał się hat-trickiem. Pomimo ambitnej gry Concordii, klub na koniec sezonu uplasował się na 15. miejscu w tabeli (wyprzedził jedynie drużynę Unii Strzemieszyce) i spadł do ligi okręgowej.
W sezonie 2004/2005 Zieliński nadal był mocnym ogniwem Concordii. Jego klub w rundzie jesiennej wyrażał duże aspiracje na powrót do czwartej ligi – zajmował drugie miejsce w tabeli&lt;ref name="liga okręgowa 2004/2005"&gt;&lt;/ref&gt;. Wiosną spisywał się dobrze – zgromadził trzy punkty więcej niż jesienią, jednak rywale również ich nie gubili. Ostatecznie Concordia uplasował się na czwartym miejscu w lidze i nie uzyskała promocji. W kolejnych rozgrywkach nadal regularnie pojawiał się na boisku. Jego klub znów aktywnie walczył o wygranie ligi okręgowej, jednak po raz kolejny nie wywalczył awansu i uplasował się na trzecim miejscu, tracąc czternaście punktów do zwycięzcy, Gazobudowy Zabrze. W styczniu 2006 roku zainteresowanie jego pozyskaniem wyrażała Polonia Bytom, jednak działacze nie doszli do porozumienia w sprawie warunków transferu. W rundzie jesiennej sezonu 2006/2007 Zieliński nadal grał w Concordii.
Polonia Bytom.
24 stycznia 2007 roku Zieliński został wypożyczony na pół roku z opcją transferu definitywnego do Polonii Bytom. Wcześniej zainteresowanie jego pozyskaniem wyrażał również Górnik Zabrze. W bytomskim zespole oficjalnie zadebiutował 10 marca w spotkaniu drugiej ligi z ŁKS-em Łomża. Na boisku pojawił się w 61 minucie, zmieniając Rafała Jabłońskiego. Jego zespół przegrał 2:3. Przez następne dwa miesiące nie wystąpił w żadnym meczu&lt;ref name="2006/2007"&gt;&lt;/ref&gt;. Na początku czerwca zdobył swoją pierwszą bramkę w barwach Polonii, pokonując bramkarza Piasta Gliwice i zapewniając swojej drużynie zwycięstwo 3:2. Łącznie w sezonie 2006/2007 wystąpił w pięciu meczach w których strzelił jednego gola. Jego zespół zajął w tabeli trzecią lokatę, jednak w związku z dodatkową degradacją z Orange Ekstraklasy Arki Gdynia i Górnika Łęczna, awans wywalczyły bezpośrednio także zespoły z trzeciego i czwartego miejsca. Latem stał się definitywnie piłkarzem Polonii.
28 lipca 2007 roku Zieliński zadebiutował w I lidze, grając w drugiej połowie przegranego 1:2 spotkania z Jagiellonią Białystok. Dwa tygodnie później, w meczu trzeciej kolejki z Cracovią, pojawił się a boisku w 62 minucie za Jacka Trzeciaka i chwilę później strzelił gola. Był o jego pierwsze trafienie na boiskach Ekstraklasy. Bramka dała Polonii pierwsze ligowe zwycięstwo w sezonie. Na początku października strzelił dwa gole w pojedynku z wicemistrzem Polski, GKS-em Bełchatów. Pierwszy z nich był szczególnej urody – po podaniu Grzegorza Podstawka z lewego skrzydła, Zieliński przyjął piłkę, stojąc tyłem do bramki, odwrócił się i ekwilibrystycznym strzałem z półwoleja zza linii pola karnego, lobując zupełnie zaskoczonego bramkarza GKS-u Bełchatów – Łukasza Sapelę, umieścił piłkę w siatce. Następnie regularnie pojawiał się na boisku&lt;ref name="2007/2008"&gt;&lt;/ref&gt;, jednak do końca sezonu zdołał zdobyć tylko jedną bramkę – w ostatniej kolejce w spotkaniu z Legią Warszawą. W grudniu interesował się nim grecki AEK Ateny, jednak do transfer nie doszło. Łącznie zagrał w 36 pojedynkach w których strzelił pięć goli. Polonia przez całe rozgrywki grała słabo i w tabeli uplasowała się na trzynastym miejscu, mając zaledwie dwa punkty przewagi nad strefą spadkową.
W pierwszych dwóch meczach sezonu 2008/2009 Zieliński wyszedł w podstawowym składzie&lt;ref name="2008/2009"&gt;&lt;/ref&gt;. Następnie, utracił miejsce w pierwszej jedenastce. Nie był również skuteczny – jesienią nie zdobył żadnej bramki. Zagrał również w jednym spotkaniu Młodej Ekstraklasy z Arką Gdynia, w którym strzelił gola. Rundę wiosenną rozpoczął od strzelenia gola na wagę remisu w pojedynku z Wisłą Kraków. Później do siatki rywali trafiał jeszcze trzykrotnie. W kolejnych rozgrywkach Zieliński grę w podstawowym składzie przeplatał występami w końcówkach spotkań&lt;ref name="2009/2010"&gt;&lt;/ref&gt;. W sezonie 2009/2010 zdobył jedną bramkę w Ekstraklasie – w grudniowym spotkaniu z GKS-em Bełchatów. Pod koniec stycznia 2010 roku został przesunięty do zespołu Młodej Ekstraklasy. Powodem tej decyzji było naruszenie przepisów związanych ze zmianą barw klubowych oraz niewypełnianie warunków kontraktowych. Razem z Rafałem Grzybem, również zawieszonym przez Polonię, poprosił drugiego trenera o rozpisanie indywidualnego planu treningowego. Poza tym ćwiczył też z zespołem Młodej Ekstraklasy.
Korona Kielce.
3 lutego 2010 roku podpisał trzyletnią umowę z Koroną Kielce, która początkowo miała obowiązywać od 1 lipca. Trener świętokrzyskiego zespołu, Marcin Sasal wyraził jednak chęć sprowadzenia napastnika jeszcze przed rozpoczęciem rundy wiosennej. Działacze obu klubów zaczęli negocjacje w tej sprawie. Wiceprezes Korony Jarosław Niebudek stwierdził, że nie zamierza płacić za piłkarza, który za kilka miesięcy będzie mógł przyjść za darmo (nieoficjalnie wiadomo, że bytomianie chcieli za Zielińskiego 200 tys. zł). Zaproponował w zamian Łukasza Nawotczyńskiego. Inną opcją było również zamienienie wypożyczonego do końca sezonu do Polonii Tomasza Nowaka. Propozycje nie interesowały jednak bytomskiej drużyny. Jej dyrektor Cezariusz Zając powiedział, że klub nie potrzebuje kolejnego obrońcy, zaś Nowaka może wykupić za 200 tys. Ostatecznie po wielu negocjacjach obu drużynom udało się dojść do porozumienia i 10 lutego Zieliński został zawodnikiem Korony. Pomógł w tym również on sam, gdyż zgodził się na wcześniejsze rozwiązanie kontraktu z klubem z Bytomia.
Zieliński rozpoczął treningi w Kielcach – nie dołączył do przebywających na obozie w Turcji piłkarzy Korony. Zagrał natomiast w dwóch meczach sparingowych zespołu Młodej Ekstraklasy. W przegranym 1:5 spotkaniu z Wisłą Kraków zdobył honorowego gola, zaś w wygranym pojedynku ze Stalą Mielec strzelił jedną z czterech bramek. 19 lutego na gali Korony w Hali Legionów został oficjalnie zaprezentowany jako piłkarz Korony. Otrzymał koszulkę z numerem 19, którą w rundzie jesiennej nosił Paweł Buśkiewicz. 27 lutego zadebiutował w Koronie, wchodząc na boisko pod koniec spotkania z Jagiellonią Białystok za Ediego Andradinę. W kolejnej kolejce, w meczu ze swoim byłym klubem – Polonią Bytom – Zieliński na murawie pojawił się na początku drugiej połowy, a w 85 minucie otrzymał czerwoną kartkę za faul na Marcinie Radzewiczu. Korona odwołała się w tej sprawie do Komisji Ligi, która pozytywnie rozpatrzyła sprawę i anulowała karę. 17 marca Zieliński strzelił swoją pierwszą bramkę dla Korony w wygranym 3:1 spotkaniu pucharu Polski z Jagiellonią Białystok w którym pewnym strzałem po ziemi pokonał bramkarza rywali, Rafała Gikiewicza. Do końca sezonu, w którym Korona uplasowała się ostatecznie na szóstym miejscu, Zieliński nie grał regularnie, gdyż na pozycji napastników występowali najczęściej Krzysztof Gajtkowski i Maciej Tataj.
Na początku sierpnia 2010 roku Zieliński miał przejść do KSZO Ostrowiec Św. Działacze kieleckiego klubu prowadzili rozmowy w sprawie transferu. Nie doszli jednak do porozumienia, dlatego Zieliński zasilił na zasadzie wypożyczenia z opcją transferu definitywnego GKS Katowice. W sezonie 2010/2011 rozegrał w jego barwach 19 meczów i strzelił pięć goli. W marcu 2011 przeszedł operację pachwiny, przez co pauzował ponad miesiąc. Latem powrócił do Korony i w pierwszym oficjalnym meczu zdobył bramkę – strzelając gola w 90 minucie spotkania z Cracovią zapewnił kieleckiej drużynie zwycięstwo 2:1.
Kariera reprezentacyjna.
Pod koniec 2008 roku selekcjoner reprezentacji Polski, Leo Beenhakker powołał kadrę na towarzyskie spotkanie z Serbią. Znaleźli się w niej głównie zawodnicy z ligi polskiej. Dawid Nowak, napastnik GKS-u Bełchatów kilka dni przed wyjazdem w meczu z Legią Warszawa mocno stłukł udo i musiał pozostać w domu. W jego miejsce został desygnowany Zieliński. 10 grudnia zagrał w drugiej połowie sparingowego spotkania z Antalyasporem. Dwa dni później zadebiutował w kadrze w towarzyskim meczu z Serbami, w którym pojawił się na boisku w 83 minucie, zmieniając Macieja Małkowskiego. Polacy wygrali 1:0 po ładnym strzale Rafał Boguskiego na początku drugiej połowy. Do tej pory był to jedyny występ Zielińskiego w reprezentacji.

</doc>
<doc id="1029796" url="https://pl.wikipedia.org/wiki?curid=1029796" title="Dekanat Wiązów">
Dekanat Wiązów

Dekanat Wiązów – jeden z 33 dekanatów w rzymskokatolickiej archidiecezji wrocławskiej.
W skład dekanatu wchodzi 7 parafii:

</doc>
<doc id="1029797" url="https://pl.wikipedia.org/wiki?curid=1029797" title="Parafia Ducha Świętego w Śremie">
Parafia Ducha Świętego w Śremie

Parafia Świętego Ducha w Śremie – parafia rzymskokatolicka w dekanacie śremskim. Do parafii należy kościół pw. Św. Ducha w Śremie, zespół poklasztorny Klarysek oraz kościół św. Królowej Jadwigi w Pyszącej.
Od 2020 proboszczem jest ks. Marian Binek.
Kościół filialny.
Późnogotycki kościół z 1614 roku, przebudowany został w 1840 r., gdy znalazł się w rękach protestantów. Wnętrze kościoła pochodzi z okresu przebudowy z charakterystycznymi balkonami dla zborów ewangelickich. W ołtarzu głównym duży manierystyczny krucyfiks z około 1630 roku.
Zespół poklasztorny Klarysek.
Składający się z barokowej kaplicy Matki Boskiej Wniebowziętej i poklasztornego budynku z XVIII wieku, w przeszłości na tym miejscu znajdowała się siedziba klasztoru franciszkanów sprowadzonych do miasta w 1261 r., następnie od 1623 r. żeńskiego zakonu klarysek, a od 1855 r. zakonu jezuitów, obecnie znajduje się w nim Zakład Opiekuńczo-Leczniczy dla kobiet.

</doc>
<doc id="1029798" url="https://pl.wikipedia.org/wiki?curid=1029798" title="Giełda Papierów Wartościowych na Filipinach">
Giełda Papierów Wartościowych na Filipinach



</doc>
<doc id="1029802" url="https://pl.wikipedia.org/wiki?curid=1029802" title="Grace Kelly (film)">
Grace Kelly (film)

Grace Kelly – fabularyzowama historia życia i kariery amerykańskiej aktorki Grace Kelly, zrealizowana w 1983 roku przez telewizję ABC. Film przedstawia aktorski rozdział życia pięknej dziewczyny z Filadelfii, począwszy od chwili, gdy postanawia zostać aktorką, a skończywszy na wspaniałej i pełnej przepychu ceremonii ślubnej w pałacu księcia Rainiera. Postać tytułową kreuje Cheryl Ladd, znana z serialu ABC "Aniołki Charliego".

</doc>
<doc id="1029804" url="https://pl.wikipedia.org/wiki?curid=1029804" title="DELL">
DELL



</doc>
<doc id="1029805" url="https://pl.wikipedia.org/wiki?curid=1029805" title="Nowozelandzka Giełda Papierów Wartościowych">
Nowozelandzka Giełda Papierów Wartościowych



</doc>
<doc id="1029806" url="https://pl.wikipedia.org/wiki?curid=1029806" title="Dell Computer Corporation">
Dell Computer Corporation



</doc>
<doc id="1029807" url="https://pl.wikipedia.org/wiki?curid=1029807" title="DELL Computer Corporation">
DELL Computer Corporation



</doc>
<doc id="1029810" url="https://pl.wikipedia.org/wiki?curid=1029810" title="Harry Potter i śmiertelne relikwie">
Harry Potter i śmiertelne relikwie



</doc>
<doc id="1029812" url="https://pl.wikipedia.org/wiki?curid=1029812" title="Giełda Papierów Wartościowych w Fidżi">
Giełda Papierów Wartościowych w Fidżi



</doc>
<doc id="1029813" url="https://pl.wikipedia.org/wiki?curid=1029813" title="Dekanat Włochy">
Dekanat Włochy

Dekanat Włochy – był to jeden z dekanatów w rzymskokatolickiej archidiecezji wrocławskiej. Został zlikwidowany 1 stycznia 2008 roku.
W skład dekanatu wchodziło 9 parafii:

</doc>
<doc id="1029815" url="https://pl.wikipedia.org/wiki?curid=1029815" title="Giełda Papierów Wartościowych w Tokio">
Giełda Papierów Wartościowych w Tokio



</doc>
<doc id="1029816" url="https://pl.wikipedia.org/wiki?curid=1029816" title="Tōkyō Shōken Torihikijo">
Tōkyō Shōken Torihikijo



</doc>
<doc id="1029817" url="https://pl.wikipedia.org/wiki?curid=1029817" title="Brother">
Brother



</doc>
<doc id="1029820" url="https://pl.wikipedia.org/wiki?curid=1029820" title="Tel Aviv Stock Exchange">
Tel Aviv Stock Exchange



</doc>
<doc id="1029822" url="https://pl.wikipedia.org/wiki?curid=1029822" title="Giełda Papierów Wartościowych w Nowym Jorku">
Giełda Papierów Wartościowych w Nowym Jorku



</doc>
<doc id="1029823" url="https://pl.wikipedia.org/wiki?curid=1029823" title="Parafia Najświętszej Marii Panny Wniebowziętej w Śremie">
Parafia Najświętszej Marii Panny Wniebowziętej w Śremie

Parafia Najświętszej Marii Panny Wniebowziętej w Śremie – parafia w dekanacie śremskim obejmująca mieszkańców Starego Miasta. Proboszczem jest dziekan dekanatu śremskiego ks. prał. Marian Brucki. Kościołem parafialnym jest kościół pw. Najświętszej Marii Panny Wniebowziętej. Pod opieką parafii jest remontowany kościół pw. Narodzenia Najświętszej Marii Panny oraz kaplica w Mechlinie.
Kościół parafialny.
Późnogotycki kościół zwieńczony 62-metrową wieżą. Czas jego powstania jest nieokreślony. Źródła podają datę 1393 rok. Jedna z kaplic, obecnie zakrystia, została dobudowana w 1504 roku, kilka lat później wzniesiono wieżę. Kaplica Chłapowskich powstała w 1627 roku. Jednonawowe wnętrze przykrywa sklepienie gwiaździste z XV/XVI wieku. Do wnętrza kościoła należą: ołtarz boczny, późnorenesansowy obraz Adoracja Matki Boskiej przez św. Wojciecha i św. Stanisława z ok. 1620 roku, ołtarz główny z 1892 roku, a w nim kopia obrazu Tycjana Wniebowzięcie Najświętszej Marii Panny z tego samego okresu, przyścienny manierystyczny nagrobek Jerzego Jączyńskiego, podstarościego śremskiego zmarłego w 1597 roku, obecnie w kruchcie pod wieżą. Cmentarz przy kościele kryje prochy wielu pokoleń śremian. Pośrodku znajduje się wspólna mogiła ofiar egzekucji z 1939 roku w Śremie i Zbrudzewie. 
Zespół poklasztorny Franciszkanów.
Otoczony wysokim murem z dwoma barokowymi bramkami z 1770 roku. Zespół powstał na przełomie XVII i XVIII wieku, składa się z kościoła pod wezwaniem Narodzenia Najświętszej Marii Panny i dawnego klasztoru Franciszkanów W skład barokowego i rokokowego wyposażenia wchodzą: ołtarz główny z obrazem Adoracji Matki Boskiej z Dzieciątkiem przez dwóch franciszkanów z XVIII wieku, stalle w prezbiterium. Zabudowania klasztorne złożone są z trzech skrzydeł kryjących kwadratowy wirydarz. W krużganku znajduje się tablica poświęcona ojcu Hieronimowi Gruszeckiemu. 

</doc>
<doc id="1029824" url="https://pl.wikipedia.org/wiki?curid=1029824" title="Alexandru Ioan Cuza">
Alexandru Ioan Cuza



</doc>
<doc id="1029831" url="https://pl.wikipedia.org/wiki?curid=1029831" title="Dekanat Wołów">
Dekanat Wołów

Dekanat Wołów – jeden z 33 dekanatów w rzymskokatolickiej archidiecezji wrocławskiej.
W skład dekanatu wchodzi 9 parafii:

</doc>
<doc id="1029836" url="https://pl.wikipedia.org/wiki?curid=1029836" title="Romans w Orient Expressie 125">
Romans w Orient Expressie 125

Romans w Orient Expressie 125 (org. "Romance on the Orient Express") to brytyjski dramat telewizyjny zrealizowany w 1985 roku z udziałem znanej z serialu "Aniołki Charliego" - Cheryl Ladd.
Treść.
Amerykańska turystka Lily Parker (Cheryl Ladd) podróżuje do Europy w towarzystwie swojej przyjaciółki Susan Lawson. Wyruszają z Wenecji do Paryża słynnym Orient Expressem. Malownicze widoki nastrajają Lily do marzeń i wspomnień, gdy jadąc w pociągu ze Stacey poznała Sandy'ego i Alexa, z którymi wyjechała na południe Francji. Alex od pierwszego wejrzenia był zauroczony Lily. Wkrótce oboje rozstali się z przyjaciółmi i wyjechali do Paryża. Przeżyli żarliwy romans, ale pewnego dnia Alex zniknął. Nie przyszedł na spotkanie w ich ulubionej paryskiej kawiarence, choć ona długo czekała. Niebawem okazało się, że Lily jest w ciąży. Bardzo przeżyła rozstanie, jednak nie załamała się. Urodziła córkę i poświęciła się karierze pisarskiej.

</doc>
<doc id="1029837" url="https://pl.wikipedia.org/wiki?curid=1029837" title="Vegavis">
Vegavis

Vegavis iaai – gatunek wymarłego ptaka, żyjącego pod koniec kredy (około 65 milionów lat temu) na obszarze obecnej Antarktydy. Należał do rzędu blaszkodziobych; spośród współczesnych ptaków, z " Vegavis " najbliżej spokrewnione są kaczki i gęsi (kaczkowate). Nie jest jednak uważany za ich bezpośredniego przodka.
Odkrycie zwierzęcia zostało okrzyknięte pierwszym dowodem na to, że najbliżsi krewni współczesnych ptaków żyli równolegle z dinozaurami, niebędącymi ptakami.
Skamieniałości "Vegavis" (MLP 93-I-3-1) zostały znalezione w roku 1992 w formacji Cape Lamb na terenie wyspy Vega, znajdującej się w pobliżu Antarktydy. Jednakże został on opisany jako nowy gatunek w 2005, ponieważ na szczątki składały się bardzo delikatne pozostałości ptaka osadzone w konkrecji, która musiała być drobiazgowo przygotowana, zanim dokładnie przebadano jej zawartość. W celu uzyskania wyraźniejszego obrazu struktury kości, bez narażania ich na uszkodzenia, użyto tomografu komputerowego.

</doc>
<doc id="1029839" url="https://pl.wikipedia.org/wiki?curid=1029839" title="Stanisław Szudrowicz">
Stanisław Szudrowicz

Stanisław Szudrowicz (ur. 4 lutego 1947 w Poznaniu, zm. 12 kwietnia 2019) – polski lekkoatleta, skoczek w dal i sprinter.
Osiągnięcia.
Zawodnik klubu Warta Poznań. Brązowy medalista mistrzostw Europy w Helsinkach (1971) w skoku w dal - 7.87. Dwukrotny mistrz Polski w skoku w dal (1971, 1974). W rankingu "Track and Field News" sklasyfikowany w 1971 na 9. pozycji w skoku w dal.
Trener, członek zarządu Wielkopolskiego Związku Lekkiej Atletyki i T.S. Olimpia Poznań. Od 11 stycznia 2009 zasiadał w zarządzie Polskiego Związku Lekkiej Atletyki.

</doc>
<doc id="1029843" url="https://pl.wikipedia.org/wiki?curid=1029843" title="Browar Ciechan">
Browar Ciechan

Browar Ciechan – browar i destylarnia w Ciechanowie. Zakład należy do spółki Browary Regionalne Jakubiak Sp. z o.o.
Historia.
Początki browaru.
Browar w Ciechanowie został założony w 1864 r. Przez pierwsze miesiące swojego istnienia należał do rodziny Wilichów. W latach 1864-1875 przeszedł na własność rodziny Żebrowskich, która następnie odsprzedała go warszawskiemu przemysłowcowi i piwowarowi szkockiego pochodzenia Karolowi Machlejdowi. Z czasem wspólnikiem Machlejda został Maurycy Blumenthal. Obaj współwłaściciele zbudowali nowoczesny zakład, który rozbudowywano do końca lat 90. XIX wieku. Nosił on wówczas nazwę "Browar Gambrinus".
Okres międzywojenny.
W 1919 roku browar w Ciechanowie nie wszedł w skład Zjednoczonych Browarów Warszawskich Haberbusch i Schiele Spółka Akcyjna. Pozostał w rękach rodziny Machlejdów. W okresie międzywojennym oprócz piwa produkował: napoje gazowane, lemoniady, ocet, aromaty.
W okresie II wojny światowej browar został przejęty przez władze III Rzeszy i produkował piwo pod nazwą "Brauerei Betriebs GmbH".
Okres powojenny.
Po zakończeniu działań wojennych browar został w Polsce Ludowej upaństwowiony i w 1948 roku podporządkowany Centralnemu Zarządowi Przemysłu Fermentacyjnego w Warszawie. Później podlegał kolejno: Zjednoczeniu Przemysłu Terenowego w Warszawie, Mazowieckiemu Zjednoczeniu Terenowego Przemysłu Rolno-Spożywczego, Zjednoczeniu Przemysłu Piwowarskiego w Warszawie. Od lat 70. XX wieku pod nazwą Zakład nr 3 należał do Warszawskich Zakładów Piwowarskich.
Historia najnowsza.
Po prywatyzacji Browarów Warszawskich w latach 90. XX wieku właścicielem browaru w Ciechanowie został austriacki koncern piwowarski Brau Union. W 2001 roku browar został zamknięty. W 2002 roku zakład kupiło przedsiębiorstwo Gambrynus Sp. z o.o., które wznowiło produkcję piwa jako "Browar Gambrynus". W 2004 roku browar w Ciechanowie przyjął nazwę "Browar Ciechanów", w 2007 roku zmienił ją na "Browar Ciechan".
W latach 2007-2008 browar zaczął dynamicznie rozwijać sieć dystrybucji w Polsce i wprowadzać na rynek nowe marki piwa ("Pszeniczne", "Stout"). W 2008 roku wyroby Browaru Ciechan zostały wpisane przez Ministerstwo Rolnictwa i Rozwoju Wsi na polską Listę Produktów Tradycyjnych.
W 2013 roku browar stał się częścią holdingu Browary Regionalne Jakubiak.
Produkty.
Jasny lager
Napój izotoniczny
Piwo miodowe
Piwo pszeniczne
Porter bałtycki
Ciemny lager

</doc>
<doc id="1029844" url="https://pl.wikipedia.org/wiki?curid=1029844" title="Adam Heydel">
Adam Heydel

Adam Zdzisław Heydel (ur. 6 grudnia 1893 w Gardzienicach koło Ciepielowa pod Radomiem, zm. 14 marca 1941 w niemieckim obozie koncentracyjnym Auschwitz) – polski ekonomista.
Życiorys.
Syn Zdzisława i Marii ze Skarbek-Borowskich. Ukończył Gimnazjum im. Jana III Sobieskiego w Krakowie. Następnie studiował na uczelniach w Moskwie i Kijowie. W 1922 r. ukończył studia prawnicze na Uniwersytecie Jagiellońskim w Krakowie, gdzie uzyskał doktorat. W latach 1921–1922 pracował w Ministerstwie Spraw Zagranicznych. W 1925 r. uzyskał habilitację z ekonomii politycznej. W 1927 r. został wykładowcą ekonomii na Uniwersytecie Jagiellońskim, a w 1929 profesorem nadzwyczajnym tej uczelni.
Adam Heydel był przedstawicielem szkoły krakowskiej w ekonomii, opowiadał się za liberalizmem gospodarczym. Krytykował etatyzm i interwencjonizm gospodarczy Polski międzywojennej. Zajmował się badaniami naukowymi nad teorią ekonomii i zagadnieniami dochodu narodowego.
Heydel sympatyzował z Narodową Demokracją. W latach 1930–1931 był prezesem Klubu Narodowego w Krakowie. W 1933 za krytykę sanacji, w szczególności utworzenia obozu w Berezie Kartuskiej, został usunięty z katedry ekonomii UJ. W 1934 został kierownikiem instytutu ekonomii Polskiej Akademii Umiejętności. Na Uniwersytet Jagielloński powrócił w 1937.
Po rozpoczęciu okupacji niemieckiej w Polsce, został aresztowany 6 listopada 1939 przez Niemców w ramach akcji Sonderaktion Krakau wymierzonej w inteligencję. Wraz z innymi profesorami UJ i innych uczelni Krakowa został następnie uwieziony w obozie koncentracyjnym Sachsenhausen.
W lutym 1940 roku w wyniku międzynarodowych protestów Heydel wyszedł na wolność wraz z innymi profesorami, którzy ukończyli 40 lat. Wkrótce potem zaczął organizować ruch samokształceniowy i podjął działalność w Związku Walki Zbrojnej. Działalność podziemna trwała do 23 stycznia 1941 roku, kiedy to braci Adama i Wojciecha Heydlów w Brzózie koło Radomia aresztowało Gestapo.
Został on osadzony w więzieniu w Skarżysku-Kamiennej, z którego po stanowczym odrzuceniu propozycji podpisania Volkslisty złożonej przez komendanta placu płk. von Heydel wywodzącego się z tej samej niemieckiej rodziny został wywieziony do obozu koncentracyjnego w Auschwitz, gdzie został rozstrzelany w zbiorowej egzekucji 14 marca 1941. Jego symboliczne miejsce pochówku znajduje się na Cmentarzu Rakowickim w Krakowie.
Jego bratem był baron Wojciech Heydel (zg. 14 III 1941 w Auschwitz), zięć Józefa i Marii Chełkowskich

</doc>
<doc id="1029845" url="https://pl.wikipedia.org/wiki?curid=1029845" title="Krāslava">
Krāslava



</doc>
<doc id="1029848" url="https://pl.wikipedia.org/wiki?curid=1029848" title="Dekanat Wrocław Katedra">
Dekanat Wrocław Katedra

Dekanat Wrocław Katedra – jeden z 33 dekanatów w rzymskokatolickiej archidiecezji wrocławskiej. 
W skład dekanatu wchodzi 13 parafii:

</doc>
<doc id="1029849" url="https://pl.wikipedia.org/wiki?curid=1029849" title="Sean Kingston (album)">
Sean Kingston (album)

Sean Kingston – debiutancki album amerykańskiego piosenkarza R&amp;B/reggae Seana Kingstona, wydany 31 lipca 2007 roku. Album promuje singel Beautiful Girls.

</doc>
<doc id="1029853" url="https://pl.wikipedia.org/wiki?curid=1029853" title="Jerzy Pękała">
Jerzy Pękała

Jerzy Pękała (ur. 22 listopada 1958 w miejscowości Wieczfnia Kościelna) – polski polityk, rolnik, poseł na Sejm IV kadencji.
Życiorys.
Uzyskał wykształcenie średnie. Ukończył Technikum Rolnicze. Od 1986 prowadzi indywidualne gospodarstwo rolne. W kadencji 1998–2001 zasiadał w radzie gminy Wieczfnia Kościelna. W 1992 wstąpił do ZZR „Samoobrona” oraz partii Przymierze Samoobrona (od 2000 działającej pod nazwą Samoobrona RP). Objął w niej funkcję przewodniczącego władz powiatowych oraz członka rady krajowej.
W wyborach parlamentarnych w 2001, otrzymawszy 8212 głosów, został posłem na Sejm IV kadencji z listy tego ugrupowania, wybranym w okręgu płockim. Wchodził w skład w Komisji Rolnictwa i Rozwoju Wsi.
W trakcie kadencji Sejmu był uczestnikiem kilku incydentów. 13 marca 2003, będąc pod wpływem alkoholu, pobił się przed Nowym Domem Poselskim z innym posłem Samoobrony RP Mieczysławem Aszkiełowiczem, za co został ukarany upomnieniem przez Komisję Etyki Poselskiej. Podczas tego zdarzenia Jerzy Pękała wobec dziennikarki „Życia Warszawy” zaczął udawać Niemca, następnie wręczył jej swój dowód osobisty, sądząc, że to wizytówka.
14 marca tego samego roku został dyscyplinarnie wykluczony z Samoobrony RP i jej klubu parlamentarnego. Następnie zasiadał w m.in. Federacyjnym Klubie Parlamentarnym oraz kołach Polskiej Racji Stanu, Partii Ludowo-Demokratycznej i Stronnictwa Gospodarczego.
Przed wyborami do Senatu w 2005 bez powodzenia usiłował utworzyć swój komitet wyborczy. W wyborach samorządowych rok później bez powodzenia kandydował do sejmiku mazowieckiego z listy Krajowej Partii Emerytów i Rencistów oraz na wójta gminy Dzierzgowo (zdobył 3,6% głosów i zajął ostatnie miejsce spośród trzech kandydatów). Zasiadał we władzach wojewódzkich KPEiR.
W 2010 przeszedł do Polski Patriotycznej, z ramienia której w wyborach samorządowych w tym samym roku bez powodzenia kandydował do sejmiku mazowieckiego oraz na wójta gminy Wieczfnia Kościelna (otrzymał 14,06% głosów).
W wyborach parlamentarnych w 2011 bez powodzenia kandydował do Senatu jako bezpartyjny kandydat z ramienia Polskiej Partii Pracy – Sierpień 80. Otrzymał 2343 głosy, zajmując ostatnie miejsce spośród siedmiu kandydatów. 18 czerwca 2016 został wybrany na przewodniczącego mazowieckich struktur ZZR „Samoobrona”, a 26 listopada tego samego roku na analogiczną funkcję w partii Samoobrona. W 2018 ponownie ubiegał się o stanowisko wójta swojej rodzinnej gminy. W 2019 przeszedł do Akcji Zawiedzionych Emerytów Rencistów, stając na czele jej struktur mazowieckich.
Życie prywatne.
Jest żonaty, ma jedno dziecko.

</doc>
<doc id="1029857" url="https://pl.wikipedia.org/wiki?curid=1029857" title="Dekanat Wrocław Krzyki">
Dekanat Wrocław Krzyki

Dekanat Wrocław Krzyki – jeden z 33 dekanatów w rzymskokatolickiej archidiecezji wrocławskiej.
W skład dekanatu wchodzi 10 parafii:

</doc>
<doc id="1029858" url="https://pl.wikipedia.org/wiki?curid=1029858" title="Chris Elliott">
Chris Elliott

Christopher Nash „Chris” Elliott (ur. 31 maja 1960 w Nowym Jorku) – amerykański aktor, scenarzysta, reżyser i producent.
Życiorys.
Urodził się w Nowym Jorku jako syn Virginii Lee Peppers, modelki / reżyserki telewizyjnej, i Roberta Bracketta „Boba” Elliotta, aktora / komika. Jego rodzina była pochodzenia angielskiego, niemieckiego i szkockiego. 
Wiele pierwszych ról filmowych Elliotta były rolami drugoplanowymi, które nie wiązały się z komedią. Dopiero w latach 80. został rozpoznawalny, gdy grał w show "Late Night With David Letterman", gdzie wcielał się w różne role.
Wystąpił w sitcomach – "Jim wie lepiej" (2002–2004), "Wszyscy kochają Raymonda" (2003–2005), "Jak poznałem waszą matkę" (2009–2014) i "Schitt’s Creek" (2015–2020), a także w komediach – "Dzień świstaka" (1993), "Sposób na blondynkę" (1998) i "Straszny film 2" (2001).
Życie prywatne.
8 marca 1986 poślubił Paulę Niedert. Mają dwie córki: Abby (ur. 16 czerwca 1987) i Bridey (ur. 27 lipca 1990).

</doc>
<doc id="1029861" url="https://pl.wikipedia.org/wiki?curid=1029861" title="Brother Industries">
Brother Industries

Brother Industries, Ltd. () – japońskie przedsiębiorstwo specjalizujące się w produkcji akcesoriów biurowych, głównie maszyn jak drukarki, kopiarki, urządzenia wielofunkcyjne, oraz maszyn do szycia i obrabiarek wydawanych pod marką „Brother”.
Firma powstała w 1908 roku w Nagoyi, założona przez Kanekichi Yasui pod nazwą „Yasui Sewing Machine Co.”. Zajmowała się produkcją maszyn do szycia. W 1928 roku firma zarządzana przez synów Pana Yasui wydała produkcję przemysłowych maszyn do szycia „Brother”. Z rokiem 1934 powstała firma „Nippon Sewing Machine Manufacturing Co.”, która niespełna 20 lat później wkracza na rynek europejski i amerykański. W 1980 roku firma „Brother Industries, Ltd.” rozpoczęła produkcję elektronicznych maszyn do pisania, a od 1987 drukarek i telefaksów. W 2005 roku firma utworzyła swoje oficjalne przedstawicielstwo w Polsce, będące pod władaniem austriackiego oddziału firmy.

</doc>
<doc id="1029868" url="https://pl.wikipedia.org/wiki?curid=1029868" title="Białko fibrylarne">
Białko fibrylarne



</doc>
<doc id="1029869" url="https://pl.wikipedia.org/wiki?curid=1029869" title="Porywcze serce (film 1983)">
Porywcze serce (film 1983)

Porywcze serca (ang. "The Hasty Heart") – amerykański telewizyjny melodramat wojenny na podstawie sztuki Johna Patricka z 1983 roku z udziałem Cheryl Ladd w roli pielęgniarki Margaret i nominowanego za rolę Yanka do Złotego Globu Perry'ego Kinga. Film jest remakeem dramatu z 1949 roku z główną rolą Ronalda Reagana.
Treść.
Akcja toczy się w czasie II wojny światowej na Dalekim Wschodzie. Do szpitala wojskowego trafia szkocki żołnierz, który nie zdaje sobie sprawy, że zostało mu zaledwie kilka tygodni życia. Personel i pacjenci okazują nieuleczalnie choremu wiele zrozumienia i cierpliwości. Początkowo nieprzystępny i gburowaty Szkot powoli zmienia się. Oświadcza się nawet pielęgniarce. Przeżywa szok, gdy dowiaduje się prawdy o stanie swojego zdrowia.

</doc>
<doc id="1029870" url="https://pl.wikipedia.org/wiki?curid=1029870" title="Gol Częstochowa">
Gol Częstochowa

ISD AJD GOL Częstochowa – częstochowski klub piłki nożnej kobiet, wicemistrz Polski w 2007 roku.
Historia.
Klub został założony w 1996 roku. W rozgrywkach Ekstraligi (wówczas pod nazwą I ligi) kobiet klub zadebiutował 28 sierpnia 2004 roku, przegrywając z Czarnymi Sosnowiec 2:9. Klub jest sponsorowany przez ISD Hutę Częstochowa. W sezonie 2005/2006 klub spadł do I ligi, ale od następnego sezonu grał ponownie w ekstralidze i zdobył wicemistrzostwo Polski kobiet. Od 2008 roku współpracuje z Akademią im. Jana Długosza w Częstochowie na podstawie umowy, która ma ułatwić naukę zawodniczkom. Od sezonu 2009/2010 klub występował w grupie południowej I ligi. W sezonie 2012/2013 drużyna awansowała do ekstraligi, lecz w kolejnym sezonie zajęła 9. miejsce i spadła do I ligi. Po sezonie 2019/2020 zespół spadł do II ligi, po czym wycofał się z gry na tym poziomie.
Sukcesy.
Drużyna Gola przystąpiła również w 2007 roku do rozgrywek o Puchar UEFA, gdyż zawodniczki AZS-u Wrocław wycofały swoją kandydaturę jako Mistrzynie Polski. Częstochowianki wzięły udział w turnieju I etapu, który odbył się w dniach 9–14 sierpnia 2007 w Austrii. W grupie grały z zespołami: SV Neulengbach (Austria), Hibernian LFC (Szkocja), Mayo FC (Irlandia) i odpadły.
Stadion.
Drużyna rozgrywała swoje mecze na stadionie Rakowa Częstochowa przy ul. Limanowskiego 83.
Treningi i sparingi odbywały się na Arenie Częstochowa.
Zawodniczki.
W barwach klubu występowały reprezentantki Polski Agnieszka Winczo, Marta Stobba, Marta Mika, Natalia Golasowska oraz Karolina Bochra.
Futsal.
W sezonie 2007/2008 piłkarki ISD Gol Częstochowa zostały mistrzyniami Polski w futsalu, halowej odmianie piłki nożnej pięcioosobowej. Wygrały pierwsze w historii rozgrywki ligowe w tej dyscyplinie z udziałem sześciu zespołów. Zespół występuje w Hali Polonia. W sezonie 2008/2009 zajęły trzecie miejsce w lidze złożonej z siedmiu zespołów. Powtórzyły ten wynik rok później, a w sezonie 2010/2011 zostały wicemistrzyniami Polski. W sezonie 2011/2012 ponownie wywalczyły mistrzowski tytuł i obroniły go w sezonie 2012/2013. W sezonie 2013/2014 zdobyły srebrne, a rok później – brązowe medale.
Piłka nożna plażowa.
W sezonie 2017 drużyna zadebiutowała w Mistrzostwach Polski kobiet w piłce nożnej plażowej. W klasyfikacji końcowej zespół uzyskał 8. miejsce.
Kadra.
Bramkarki: Karolina Klabis, Paulina Rokosa
Obrończynie:
Katarzyna Furmańczyk (Korona Kielce), Marlena Hajduk (KKS Zabrze), Anna Pioruńska (KKPK Medyk Konin), Joanna Skaszczyk (wychowanka), Agnieszka Sobczak (UKS Olimpijczyk Częstochowa), Renata Uchnast, Agnieszka Wolak (UKS Sokół Kolbuszowa)
Pomocniczki:
Katarzyna Bąk (UKS Olimpijczyk Częstochowa), Ewelina Bojakowska (UKS Olimpijczyk Częstochowa), Ewelina Hoffman, Aleksandra Jędrak (wychowanka), Kamila Kmiecik (wychowanka), Justyna Maziarz (UKS Sokół Kolbuszowa), Anita Skorek (Czarni Sucha Góra/GOL II), Sandra Sukiennik (Czarni Sucha Góra/GOL II),Weronika Zasowska (Korona Kielce)
Napastniczki:
Joanna Hetner (UKS Olimpijczyk Częstochowa), Monika Mikołajczyk (powrót po kontuzji), Patrycja Pasieka, Daria Tarabasz (Korona Bełchatów),Marta Matelowska (UKS Sokół Kolbuszowa),Izabella Chwastek (Vitroszlif Mstów), Emilia Palacz (UKS Olimpijczyk Częstochowa)

</doc>
<doc id="1029872" url="https://pl.wikipedia.org/wiki?curid=1029872" title="Okrągły Stół (Bułgaria)">
Okrągły Stół (Bułgaria)

Rozmowy Okrągłego Stołu w Bułgarii () – rozmowy prowadzone przez władze Ludowej Republiki Bugarii i opozycję, które zapoczątkowały transformację ustrojową LRB. Rozmowy rozpoczęły się 16 stycznia 1990 roku, a zakończyły 15 maja tego samego roku.
Sytuacja społeczno-polityczna w Bułgarii pod koniec lat 80..
W październiku 1989 roku w Sofii odbywała się międzynarodowa konferencja Forum Ekologiczne, na którą przybyli liczni politycy i dziennikarze z Europy Zachodniej i Środkowej. Bułgarska opozycja postanowiła wykorzystać obecność zagranicznych gości oraz chwilowy brak czujności władz, i 26 października w centrum miasta zorganizowała pierwszą jawną manifestację antykomunistyczną, chociaż pierwotnie chodziło o wyrażenie sprzeciwu wobec budowy dwu górskich zbiorników wodnych w górach Riły. Na nielegalny wiec zareagowała milicja, która zatrzymała, a następnie pobiła lidera ruchu „Ekogłasnost”, znanego aktora Petyra Słabakowa. Sprawa brutalnej interwencji sił porządkowych oburzyła przedstawicieli zagranicznych delegacji, którzy oskarżyli partyjnych dygnitarzy o nadużywanie przemocy. Negatywne opinie o Bułgarii w prasie zachodniej przyczyniły się do zwiększenia izolacji państwa na arenie międzynarodowej, w której przełamaniu nie pomagało trwanie przy politycznym status quo; do tej pory do kraju nie dotarła fala przemian politycznych, których symbolem był właśnie rok 1989: Okrągły Stół oraz wybory 4 czerwca w Polsce, doszło do przemian na Węgrzech i aksamitna rewolucja w Czechach, wreszcie upadek Muru Berlińskiego.
Akcja „Ekogłasnostu”, przekonanie o poparciu Zachodu, procesy zachodzące w innych państwach (także w ZSRR), ujawniane stopniowo informacje o prawdziwej sytuacji gospodarczej kraju oraz o zbrodniach okresu stalinowskiego i postalinowskiego, w których udział mieli przedstawiciele obecnej władzy, ośmieliły Bułgarów do jawnego wyrażania sprzeciwu wobec systemu. Nasiliły się manifestacje antyrządowe, wreszcie – 7 grudnia – został utworzony Związek Sił Demokratycznych, stanowiący koalicję partii, stowarzyszeń i ruchów opozycyjnych. Na czele Krajowej Rady Koordynacyjnej, organu kierowniczego ZSD, stanął filozof Żelu Żelew, a na sekretarza wybrano Petyra Berona. Miesiąc wcześniej miały miejsce istotne przetasowania w rządzie. Niektórzy młodsi przedstawiciele obozu rządzącego – wśród nich minister spraw zagranicznych Petyr Mładenow, premier Georgi Atanasow i szef MON gen. Dobri Dobricz – zdając sobie sprawę z nieuchronności przemian, zażądali poważnych reform w państwie, jednak natknęli się na opór rządzącego Bułgarią "de iure" od osiemnastu, a "de facto" od czterdziestu pięciu lat 78-letniego Todora Żiwkowa. Mładenow po burzliwej rozmowie telefonicznej z Żiwkowem złożył dymisję i poddał ostrej krytyce rządy dyktatora, który niedługo potem na posiedzeniu Biura Politycznego KC zapowiedział wyciągnięcie surowych konsekwencji wobec dezertera. Jednakże działaczy przekonanych o konieczności zmian przybywało i - 10 listopada - ich głosami Todor Żiwkow został odsunięty od władzy. Na nowego sekretarza generalnego KC BPK i przewodniczącego Rady Państwa wybrano Mładenowa.
Nowa ekipa pragnęła zachować władzę, ale wiedziała, że traktowanie przedstawicieli opozycji jak wrogów, a nie partnerów, rozpali jedynie i tak silnie antyrządowe nastroje społeczne. Obywatele Bułgarii już bez obawy przed interwencją milicji objawiali swoje zniechęcenie komunistami; podczas grudniowego plenum KC (11-13 grudnia) na znak protestu wobec partyjnego betonu odwrócili się plecami do budynku partii, a drugiego dnia wygwizdali Mładenowa i deputowanych BPK. Niespotykana dotychczas aktywność tłumu oraz rosnąca siła ZSD, do którego dołączały się kolejne mniejsze stowarzyszenia, przyczyniły się do zarysowania nowej strategii politycznej, której wyrazem była deklaracja Biura Politycznego KC BPK z 26 grudnia, w której wyrażono gotowość do dialogu z opozycją przy „okrągłym stole”. Trzy dni później, na kolejnym plenum KC BPK zapowiedziano rezygnację z centralizmu oraz opowiedziano się za wprowadzeniem demokracji i pluralizmu.
Przebieg.
W rozmowach brali udział: po stronie rządowej Bułgarska Partia Komunistyczna, BZNS oraz związki twórcze, a po stronie opozycyjnej: Związek Sił Demokratycznych. W „okrągłym stole” nie uczestniczyli przedstawiciele radykalnej prawicy, którzy odmówili jakichkolwiek kontaktów z komunistami (m.in. ojciec Christofor Sybew i Konstantin Trenczew).
1 lutego do dymisji podał się rząd kierowany przez Georgi Atanasowa, a przez kolejne dni między przedstawicielami władz i opozycji toczyły się rozmowy o powołaniu wspólnego gabinetu. Jednak ZSD, w obawie przed byciem marionetką w rękach komunistów, jednogłośnie odrzucił propozycję zawiązania wspólnego frontu. Wieloletni sojusznik BKP - BZNS, który wyżej aniżeli lojalność polityczną wobec rządu cenił realną perspektywę zjednoczenia ruchu ludowego; 3 lutego opozycyjny BZNS im. Nikoły Petkowa wezwał BZNS do opuszczenia koalicji i połączenia sił. Wobec nieudanych negocjacji tak z ZSD, jak i z BZNS dwa dni po dymisji rządu Atanasowa został powołany jednopartyjny gabinet, na którego czele stanął przedstawiciel liberalnego skrzydła BPK Andrej Łukanow.
Różnice zdań między obiema stronami dotyczyły przede wszystkim kształtu ustroju oraz terminu wyborów. Rząd głosił hasła pokojowego przejścia do demokratycznego systemu politycznego, ale z zachowaniem socjalizmu (nadzwyczajny zjazd BKP z przełomu stycznia i lutego zaakceptował idee socjalizmu demokratycznego), zaś opozycja chciała stanowczego odcięcia się od komunistycznego dziedzictwa, ponadto żądała nadania „okrągłemu stołowi” rangi nieformalnej izby parlamentu, tak aby móc wpływać na działanie zdominowanego przez BPK Zgromadzenia Narodowego i jednopartyjnego rządu. Według ZSD wybory miały być przeprowadzone dopiero na jesieni lub zimą 1990 roku (Związek nie był skonsolidowany i nie miał jeszcze struktur terenowych); druga strona opowiadała się za jak najwcześniejszym terminem. Aż do marca trwał impas w rozmowach. Brak postępów w rozmowach spróbował wykorzystać rząd, parlamentarzyści złożyli projekt korzystnych dla rządu ustaw m.in. o nowelizacji konstytucji, o partiach politycznych, a także szkic nowej ordynacji wyborczej. Działania te wywołały jeszcze większe spięcia na linii opozycja-rząd; ZSD wysunął oskarżenia o niszczenie państwa i zorganizował tzw. „tydzień protestu” (25 lutego-3 marca).
Decyzje.
Przełom w rozmowach nastąpił dopiero 12 marca, kiedy podpisano trzy ważne dokumenty:
Ponadto strona opozycyjna zgodziła się na wcześniejsze wybory (w czerwcu), ale pod warunkiem, że będą to wybory do Konstytuanty, w której można dokonać zmiany ustroju, a nie do zwykłego Zgromadzenia Narodowego.
30 marca podjęto kolejne istotne rozstrzygnięcia. Dotyczyły one:
W maju przedstawiciele obu stron doszli do porozumienia w sprawach mniejszej wagi: zatwierdzono kodeks kampanii wyborczej, główne założenia statutu Bułgarskiego Radia i Telewizji oraz uchwalono deklarację, że wszyscy bułgarscy emigranci polityczni mogą bezpiecznie powrócić do ojczyzny.

</doc>
<doc id="1029873" url="https://pl.wikipedia.org/wiki?curid=1029873" title="Dawna loża masońska w Grudziądzu">
Dawna loża masońska w Grudziądzu

Dawna loża masońska w Grudziądzu - ul. Wybickiego 38/40. Obecnie Klub "Akcent".
Loża wolnomularska "Wiktoria pod Trzema Ukoronowanymi Wieżami" w Grudziądzu powstała pod zaborem pruskim w 1797 r. Jej nazwa wywodzi się od herbu Malborka, gdzie znajdowała się siedziba domu macierzystego. Miała charakter niemiecki. Skupiała przedstawicieli inteligencji, urzędników i wyższych wojskowych, organizacyjnie podlegając Wielkiej Loży Royal York w Berlinie. W 1834 r. wzniesiono nową siedzibę - poprzedzony ogrodem piętrowy tynkowany klasycystyczny budynek z częścią centralną zwieńczoną trójkątnym naczółkiem i z prostopadle wysuniętym bocznym skrzydłem. Loża grudziądzka zaprzestała działalności jeszcze przed oficjalnym zakazem władz państwowych w 1938 r. Później budynek mieścił m. szkołę, pogotowie ratunkowe, dom kultury, a obecnie Klub "Akcent" podległy Centrum Kultury "Teatr".

</doc>
<doc id="1029875" url="https://pl.wikipedia.org/wiki?curid=1029875" title="Mirosław Wodzyński">
Mirosław Wodzyński

Mirosław Zenon Wodzyński (ur. 13 lipca 1951 w Warszawie) – polski lekkoatleta, który specjalizował się w biegach płotkarskich.
Kariera.
Międzynarodową karierę zaczynał od zdobycia w 1970 roku srebrnego medalu mistrzostw Europy juniorów. W kolejnym sezonie zajął ósme miejsce na mistrzostwach Europy. W 1972 roku był szósty na halowym czempionacie Starego Kontynentu oraz dotarł do półfinału igrzysk olimpijskich w Monachium. Tuż za podium, na czwartym miejscu, uplasował się podczas kolejnej edycji halowych mistrzostw Europy. Duże sukcesy odniósł w 1974 kiedy został wicemistrzem Starego Kontynentu w hali oraz na stadionie. Zajął piąte w 1975 roku na halowych mistrzostwach Europy w Katowicach. Trzykrotnie był notowany w prestiżowym rankingu amerykańskiego czasopisma "Track &amp; Field News" (na 5. miejscu w 1973, na 3. miejscu w 1974 oraz na 10. miejscu w 1975). Czternaście razy w karierze bronił barw narodowych w meczach międzypaństwowych. Uznany najlepszym polskim zawodnikiem na 110 metrów przez płotki w historii w plebiscycie zorganizowanym z okazji 90-lecia Polskiego Związku Lekkiej Atletyki.
Pięciokrotny medalista seniorskich mistrzostw Polski ma w dorobku jeden złoty medal (Warszawa 1974), dwa srebrne (Warszawa 1970 i Bydgoszcz 1975) oraz dwa brązowe (Warszawa 1971 i Warszawa 1972). Stawał na podium halowych mistrzostw kraju zdobywając dwa złote medale oraz po jednym srebrnym i brązowym.
Siedem razy poprawiał rekord Polski w biegu na 110 metrów przez płotki doprowadzając go do wyniku 13,55 s. w 1975 roku.
Od maja 2008 roku pełnił funkcję dyrektora sportowego w Polskim Związku Curlingu, a 21 października 2017 roku objął stanowisko wiceprezesa, które utrzymał po Nadzwyczajnym Krajowym Zjeździe Delegatów 25 kwietnia 2018 roku. Nie znalazł się w nowo wybranym zarządzie 14 grudnia 2018 roku.
Brat Leszka, także utytułowanego płotkarza.

</doc>
<doc id="1029876" url="https://pl.wikipedia.org/wiki?curid=1029876" title="Dębowiec-Kolonia">
Dębowiec-Kolonia

Dębowiec-Kolonia – wieś w Polsce położona w województwie lubelskim, w powiecie zamojskim, w gminie Skierbieszów.
W latach 1975–1998 miejscowość należała administracyjnie do województwa zamojskiego.
Wieś stanowi sołectwo gminy Skierbieszów.

</doc>
<doc id="1029877" url="https://pl.wikipedia.org/wiki?curid=1029877" title="We Are the Night">
We Are the Night

We Are the Night – szósty z kolei studyjny album brytyjskiego zespołu The Chemical Brothers, wydany w 2007 r. przez wytwórnię płytową Virgin Records.
Na płycie gościnnie wystąpili: Ali Love, Klaxons, Fatlip, Willy Mason, Tim Smith (z zespołu Midlake).

</doc>
<doc id="1029878" url="https://pl.wikipedia.org/wiki?curid=1029878" title="Skierbieszów-Kolonia">
Skierbieszów-Kolonia

Skierbieszów-Kolonia – wieś w Polsce położona w województwie lubelskim, w powiecie zamojskim, w gminie Skierbieszów.
W latach 1975–1998 miejscowość należała administracyjnie do województwa zamojskiego.
Wieś stanowi sołectwo gminy Skierbieszów.

</doc>
<doc id="1029879" url="https://pl.wikipedia.org/wiki?curid=1029879" title="The Tall Ships' Races">
The Tall Ships' Races



</doc>
<doc id="1029893" url="https://pl.wikipedia.org/wiki?curid=1029893" title="Mokra (wieś w województwie łódzkim)">
Mokra (wieś w województwie łódzkim)

Mokra – wieś w Polsce położona w województwie łódzkim, w powiecie skierniewickim, w gminie Skierniewice.
Historia.
Wieś arcybiskupstwa gnieźnieńskiego w ziemi rawskiej województwa rawskiego w 1792 roku. W latach 1975–1998 miejscowość administracyjnie należała do województwa skierniewickiego.

</doc>
<doc id="1029898" url="https://pl.wikipedia.org/wiki?curid=1029898" title="Parafia św. Stanisława Biskupa Męczennika w Górecku Kościelnym">
Parafia św. Stanisława Biskupa Męczennika w Górecku Kościelnym

Parafia Rzymskokatolicka pod wezwaniem świętego Stanisława Biskupa Męczennika w Górecku Kościelnym - parafia dekanatu Józefów diecezji zamojsko - lubaczowskiej.
Kościół parafialny.
Historia.
Dzieje parafii Górecko Kościelne sięgają XVII wieku i wiążą się z kultem św. Stanisława biskupa i męczennika, który ukazał się młodemu rolnikowi Janowi Sosze i wskazał miejsca, na których mają być wzniesione kapliczki i kościół.
Na wieść o nadzwyczajnych łaskach, jakich lud doznawał w miejscu objawienia, ordynat Marcin Zamojski polecił wystawić kaplicę na cześć św. Stanisława. Utworzył także i wyposażył parafię, nad którą opiekę duszpasterską powierzył franciszkanom konwentualnym, sprowadzonym z Zamościa w 1668 r. W ich rękach zarząd parafii i kościół pozostawał do czasu kasaty zakonów po Powstaniu Styczniowym (1866 r.).
Parafię Górecko Kościelne erygowano w II połowie XVII wieku. Z dobrowolnych ofiar składanych przez parafian i pielgrzymów, franciszkanie wybudowali kościół i dwie duże kapliczki.
Na początku XVIII wieku Szwedzi spalili kościół i budynek klasztorny. Z pomocą zakonnikom i parafii pośpieszył ordynat Tomasz Józef Zamojski. Nową świątynię wzniesiono w 1768 r., jej fundatorem był ordynat Jakub Zamoyski, jej konsekracji dokonał bp Melchior Kochnowski w 1778 r. Ze względu na duże ilości pielgrzymów i rozwijającą się parafię w latach 1897 - 98 kościół przedłużono o 8 m. i dobudowano wieżę. W 1927 r. przeprowadzono gruntowny remont kościoła, boazerią przyozdobiono wnętrze a na zewnątrz oszalowano.
Jubileusz 300-lecia objawień św. Stanisława parafia przeżywała w 1948 r., Dwadzieścia lat później kardynał Karol Wojtyła przekazał do kościoła w Górecku Kościelnym autentyczne relikwie, odrobinę kości św. Stanisława.
Wyposażenie kościoła.
Pięknie usytuowana wśród starych drzew świątynia urzeka swym pięknem i prostotą. Zbudowana z drzewa modrzewiowego, oszalowana deskami, posiada trzy nawy. Główna, prostokątna wspiera się na ośmiu słupach drewnianych, jest nieco wyższa od bocznych naw. Efektownie wyglądają kolebkowe sklepienia z desek. Pomiędzy prezbiterium a nawą główną umocowana jest belka z barokowym krzyżem z pół. XVIII w. Wnętrze, które wykonali w latach 1769-79 Jan i Jakub Mancherowie, jest bardzo bogate. Zdobią je trzy barokowe ołtarze, rokokowa chrzcielnica; zachował się jeden stary konfesjonał z obrazem Dobrego Pasterza. W głównym ołtarzu znajduje się obraz patrona Kościoła św. Stanisława w bogatej profilowanej ramie umieszczony pomiędzy kolumnami. Ponadto: obraz Matki Boskiej Anielskiej oraz rzeźby Matki Bożej z Dzieciątkiem i Pana Jezusa Ubiczowanego. W bocznym ołtarzu po lewej stronie umieszczono obrazy: św. Antoniego (XVIII w.), św. Rodziny, św. Mikołaja, zaś w ołtarzu po prawej stronie wiszą obrazy św. Franciszka, św. Barbary i Matki Boskiej Szkaplerznej. Drewniana ambonę zdobią rzeźby czterech Ewangelistów wykonane w drewnie. Na chórze znajdują się 12-głosowe organy skonstruowane w 1906 r. przez Sliwińskiego ze Lwowa.
W wyposażeniu kościoła jest szereg innych zabytkowych przedmiotów, większość z nich pochodzi z XVIII w., m.in. feretron z płaskorzeźbą Matki Bożej, dwie rzeźby Chrystusa Frasobliwego z I pół. XIX w., fotel i dwa barokowe taborety, barokowe kielichy mszalne, relikwiarz w kształcie monstrancji, stare druki z XVII i XVIII w. oraz spisaną na deskach historię objawienia się św. Stanisława. Cenna jest kolekcja ornatów z czasów franciszkańskich oraz obrazy malowane na płótnie: fundatora świątyni Jana Jakuba Zamoyskiego z XVIII w. i papieża Klemensa XIV z 1769 r.
Otoczenie świątyni.
Również ciekawe jest otoczenie świątyni. W rogach okalającego cmentarz przykościelnego muru znajdują się cztery murowane kapliczki z XVIII w., dwie figury Matki Bożej Niepokalanie Poczętej (1856 r.) i figura św. Jana Nepomucena. Naprzeciw głównego wejścia do kościoła znajduje się dzwonnica wzniesiona w 1787 r.; składa się z dwóch kondygnacji, w obu powtarza się motyw arkad. W górnej kondygnacji umieszczono trzy dzwony wykonane w 1906 r. we Lwowie. Do dziś ok. 200 m od kościoła stoją dwie kapliczki, których powstanie jest związane z objawieniem się św. Stanisława, jakie miało miejsce siódmego października 1648 r. za panowania króla Jana Kazimierza.
Godnym uwagi jest drzewostan wokół kościoła, a także dęby liczące ponad 500 lat, co każe przypuszczać, że kult świętego Stanisława sięga tu XV a nawet XIV wieku.
Historia najnowsza.
W okresie II wojny światowej parafia ucierpiała na skutek akcji przeciwko partyzantom, aresztowań. Pożar zniszczył wieś, kościół jednak ocalał. W bardzo bliskim sąsiedztwie kościoła istnieje bardzo stary i obszerny cmentarz grzebalny z zabytkowymi nagrobkami i pomnikami. Bardzo bogate jest archiwum parafialne, w którym przechowywane są księgi metrykalne od roku 1694, kronika parafialna od roku 1947, księgi wizytacji kanonicznych od r. 1928.
Na początku lat dziewięćdziesiątych w Górecku i okolicy pojawiły się nowe, piękne drewniane kapliczki i stacje Drogi Krzyżowej, których pomysłodawcą był ks. Stanisław Budzyński, kontynuator poleceń biskupa Stanisława.
W 1996 roku wyremontowano i oddano do użytku Diecezjalny Dom Rekolekcyjny a w dniach od 3 - 8 maja 1998 r. parafia przeżywała Jubileusz 350-lecia objawień św. Stanisława B.M. Dla uczczenia 2000 Roku, Jubileum Chrześcijaństwa na placu obok cmentarza grzebalnego wybudowano pomnik papieża Jana Pawła II oraz amfiteatr, w którym odbywają się Diecezjalne Festiwale Pieśni Maryjnej.

</doc>
<doc id="1029899" url="https://pl.wikipedia.org/wiki?curid=1029899" title="Leszek Wodzyński">
Leszek Wodzyński

Leszek Wodzyński (ur. 16 lutego 1946 we Włochach pod Warszawą, zm. 18 września 1999 w Warszawie) – polski lekkoatleta specjalizujący się w biegach płotkarskich. 
W reprezentacji Polski zadebiutował we wrześniu 1964 odpadając w pierwszej rundzie europejskich igrzyskach juniorów. Bez powodzenia startował w europejskich igrzyskach halowych rozegranych w 1967 oraz 1969 roku. Piąty płotkarz mistrzostw Europy w Helsinkach (1971).Podczas igrzysk olimpijskich w Monachium (1972) dotarł do finału, w którym zajął 6. miejsce. W kolejnych dwóch latach zajmował wysokie pozycje w halowych mistrzostwach Europy. We wrześniu 1974 roku zdobył brązowy medal mistrzostw Europy. Zimą 1975 roku został w Katowicach halowym mistrzem Europy. 
Pięciokrotnie poprawiał rekord Polski w biegu na 110 metrów przez płotki doprowadzjac go w roku 1972 do poziomu 13,72. Dwukrotnie notowany w rankingu "Track &amp; Field News": 7. w 1972 i 4. w 1974. Pełnił funkcję przewodniczącego samorządu zawodniczego w Polskim Związku Lekkiej Atletyki
Wielokrotny medalista mistrzostw Polski – zdobył osiem medali w biegu na 110 metrów przez płotki, w tym cztery złote (Warszawa 1972, Warszawa 1973, Bydgoszcz 1975, Bydgoszcz 1976). 
Po zakończeniu kariery był pracownikiem biurowym w sekcji lekkoatletycznej Legii. Pochowany na Cmentarzu Wojskowym na Powązkach w Warszawie (kwatera:B15
rząd:4, grób:17).
Jego brat Mirosław także uprawiał biegi przez płotki, w 1974 roku został wicemistrzem Europy. 
Rekordy życiowe: bieg na 110 metrów przez płotki – 13,64 (18 lipca 1974, Warszawa)/13,3 (pomiar ręczny, 29 czerwca 1974, Warszawa. 7 września 1974 roku podczas mistrzostw Europy w Rzymie uzyskał wynik 13,61, jednak podczas tego biegu wiał sprzyjający płotkarzom wiatr o prędkości +2,4 m/s (aby wynik mógł być uznany za oficjalny wiatr nie może przekraczać +2,0 m/s). 

</doc>
<doc id="1029901" url="https://pl.wikipedia.org/wiki?curid=1029901" title="Dąbrowice (Stare Rowiska)">
Dąbrowice (Stare Rowiska)

Dąbrowice – część wsi Stare Rowiska w Polsce, położona w województwie łódzkim, w powiecie skierniewickim, w gminie Skierniewice.
W latach 1975–1998 Dąbrowice administracyjnie należały do województwa skierniewickiego.
Do Dąbrowic dojeżdża linia autobusowa nr 5 MZK Skierniewice. W Dąbrowicach znajduje się 
przystanek kolejowy PKP.

</doc>
<doc id="1029902" url="https://pl.wikipedia.org/wiki?curid=1029902" title="Estelle Getty">
Estelle Getty

Estelle Getty, właściwie Estelle Scher-Gettleman (ur. 25 lipca 1923 w Nowym Jorku, zm. 22 lipca 2008 w Los Angeles) – amerykańska aktorka komediowa.
Życiorys.
Aktorka urodziła się 25 lipca 1923 w Nowym Jorku jako Estelle Scher, córka Karola i Sary Scherów — żydowskich emigrantów z Polski, pracujących przy przetwórstwie szkła. Wychowała się wśród rodzeństwa — siostry Roz i brata Davida. Getty debiutowała w nowojorskim Teatrze Żydowskim.
Największą sławę przyniosła jej rola Sophie Petrillo w amerykańskim sitcomie z lat 80., "Złotka". Wykreowała postać niepoważnej Sycylijki, matki jednej z głównych bohaterek. Występowała również w innych amerykańskich produkcjach, głównie komediowych.
W 1988 roku napisała swoją autobiografię, "If I Knew Then, What I Know Now... So What?". Od 1941 do 2004 była żoną Arthura Gettlemana, od którego nazwiska zaczerpnęła swój pseudnonim artystyczny „Getty”. Miała z nim dwóch synów – Carla i Barry’ego.
Zmarła w wieku 84 lat 22 lipca 2008 z przyczyn naturalnych. Została pochowana na „Równinach Abrahama”, żydowskiej kwaterze cmentarza Hollywood Forever.

</doc>
<doc id="1029903" url="https://pl.wikipedia.org/wiki?curid=1029903" title="Zakręt Ejsmonda">
Zakręt Ejsmonda

Zakręt Ejsmonda – zakręt na drodze Oswalda Balzera z Palenicy Białczańskiej do Morskiego Oka (1359 m n.p.m.) w Tatrach Wysokich, w miejscu, w którym poeta Julian Ejsmond odniósł śmiertelne obrażenia w wypadku samochodowym w 1930 r. Później zakręt został przerobiony i obecnie nie jest tak ostry.

</doc>
<doc id="1029907" url="https://pl.wikipedia.org/wiki?curid=1029907" title="Lepo Sumera">
Lepo Sumera

Lepo Sumera (ur. 8 maja 1950 w Tallinnie, zm. 2 czerwca 2000 tamże) – estoński kompozytor i polityk. Twórca muzyki symfonicznej. Od 1988 do 1992 r. był ministrem kultury.

</doc>
<doc id="1029914" url="https://pl.wikipedia.org/wiki?curid=1029914" title="Cyklamen purpurowy">
Cyklamen purpurowy

Cyklamen purpurowy, syn. cyklamen europejski ("Cyclamen purpurascens" Mill.) – gatunek rośliny należący do rodziny pierwiosnkowatych. Pochodzi z południowej i środkowej Europy. W Polsce dziko rosnące okazy są rzadkością. Znane są dwa stanowiska w Górach Kaczawskich. Jest uprawiany jako roślina ozdobna, czasami dziczeje (kenofit).
Biologia i ekologia.
Bylina, geofit. Siedlisko: miejsca półcieniste, cieniste. Kwitnie od lipca do września. Roślina trująca: zawiera trujący glikozyd.
Ochrona.
Roślina objęta jest ścisłą ochroną gatunkową. Informacje o stopniu zagrożenia na podstawie:
Zastosowanie.
Jest uprawiany jako ogrodowa roślina ozdobna, często w pojemnikach na balkonach, w altanach. Strefy mrozoodporności 5-9. Wymaga gleb wapiennych i przepuszczalnych. Zimą potrzebne zabezpieczenie przed nadmiarem wilgoci.

</doc>
<doc id="1029915" url="https://pl.wikipedia.org/wiki?curid=1029915" title="Banjul International Airport">
Banjul International Airport



</doc>
<doc id="1029916" url="https://pl.wikipedia.org/wiki?curid=1029916" title="Model bliźniaczy">
Model bliźniaczy

Model bliźniaczy – model samochodu lub innego urządzenia występujący pod różnymi nazwami (markami).
Zakres pojęcia.
Istnieją modele bliźniacze różniące się jedynie emblematami umieszczonymi na karoserii i wewnątrz kabiny.
Inna grupa modeli bliźniaczych różni się charakterystycznymi zewnętrznymi detalami, jak np. reflektory, światła tylne, pas przedni, plastikowe nakładki zderzaków.
Pojęcie nie powinno być stosowane w odniesieniu do aut korzystających z jednej płyty podłogowej (np. Opel Corsa i Chevrolet Aveo), nawet w ramach jednego koncernu (np. Alfa Romeo 147 i Fiat Stilo). Na jednej płycie podłogowej może powstać wiele modeli, różniących się wymiarami i kształtem nadwozia, czego efektem są dwa różne samochody, choć dzielące wiele podzespołów. W przypadku modeli bliźniaczych przeważająca część elementów poszycia, jak i szkieletu nadwozia jest identyczna.
Rodzaje modeli bliźniaczych.
Istnienie modeli bliźniaczych może być konsekwencją posiadania praw do wielu marek przez jeden koncern motoryzacyjny. Np. w USA koncern General Motors sprzedaje jedną konstrukcję jako Chevrolet, Pontiac i Saturn. Samochody produkowane przez Daewoo po przejęciu przez General Motors są sprzedawane jako Daewoo w Korei Południowej i Wietnamie, Holden w Australii, a na innych rynkach występują jako Chevrolety.
Innym przypadkiem występowania na rynku modeli bliźniaczych jest wspólne opracowanie konstrukcji przez dwa, rzadziej trzy lub cztery koncerny motoryzacyjne (dwóch właścicieli, dysponujących prawami do poszczególnych marek). Sprzedaż odbywa się równolegle na danym rynku. Przykładem tej sytuacji jest współpraca Fiata (Fiat Sedici) i General Motors (Suzuki SX4).

</doc>
<doc id="1029919" url="https://pl.wikipedia.org/wiki?curid=1029919" title="Bitwa pod Julianstown">
Bitwa pod Julianstown

Bitwa pod Julianstown – starcie zbrojne, które miało miejsce w trakcie rebelii irlandzkiej (1641–1648) 29 listopada 1641 koło miasteczka Julianstown w hrabstwie Louth (na południe od miasta Drogheda).
Późną jesienią roku 1641 powstańcy irlandzcy w sile 6000 ludzi prowadzeni przez Phelima O'Neilla skierowali się z prowincji Ulster w kierunku południowym na Dublin, zamierzając zająć stolicę. Angielskie oddziały rządowe liczące 2000 żołnierzy, stacjonujące w mieście składające się z niedoświadczonych żołnierzy wyruszyły naprzeciwko rebeliantom. Obie strony spotkały się w okolicy miasteczka Julianstown. Irlandczycy wydając okrzyk wojenny zaatakowali Anglików, którzy starali się salwą ogniową powstrzymać atak. Nie powstrzymali jednak atakujących co spowodowało wybuch paniki w szeregach wojsk rządowych. Wielu Anglików porzuciło swoją broń i zbiegło z pola bitwy, a ci którzy zostali na miejscu dostali się do niewoli bądź polegli. Rebelianci oszczędzili znajdujących się w szeregach angielskich Irlandczyków, zabili jednak Szkotów i Anglików. Poległo około 500 z nich. Straty irlandzkie były niewielkie. 
Zwycięstwo rebeliantów natchnęło ich duchem walki, pomimo ich słabości wobec przeciwnika. Powstanie rozszerzyło się na inne rejony Irlandii. Pośrednio przyczyniło się też do wybuchy wojny domowej w Anglii i zawiązania Konfederacji Irlandzkiej.

</doc>
<doc id="1029920" url="https://pl.wikipedia.org/wiki?curid=1029920" title="Grigorij Fichtenholz">
Grigorij Fichtenholz

Grigorij Michajłowicz Fichtenholz (; ur. 5 czerwca 1888 w Odessie, zm. 25 czerwca 1959 w Leningradzie) – rosyjski matematyk pochodzenia niemieckiego.
Od 1918 profesor uniwersytetu w Piotrogrodzie/Leningradzie. Autor trzytomowego podręcznika "Rachunek różniczkowy i całkowy", wielokrotnie wznawianego (ostatnie, dwunaste polskie wydanie tomów 1 i 2, dziesiąte tomu 3, ukazało się w 2012). Udowodnił m.in. twierdzenie Fichtenholza-Lichtensteina.

</doc>
<doc id="1029921" url="https://pl.wikipedia.org/wiki?curid=1029921" title="Nota kredytowa">
Nota kredytowa

Nota kredytowa, inaczej nota uznaniowa (ang. "credit note") – pisemny dokument wystawiony przez wierzyciela informujący dłużnika o umorzeniu określonej należności. Przykładem jest wystawienie noty kredytowej przez dostawcę dla nabywcy jeżeli nastąpił błąd w fakturze, zwrot towarów lub ich uszkodzenie.

</doc>
<doc id="1029923" url="https://pl.wikipedia.org/wiki?curid=1029923" title="Mirror of Madness">
Mirror of Madness

Mirror of Madness – drugi album studyjny fińskiego melodic death metalowego zespołu Norther. "Mirror of Madness" zawiera cover utworu "Smash" punk rockowej grupy The Offspring. Jest to jedyny album Northera wydany w Ameryce Północnej. Utwór "Unleash Hell" został wydany jako singel.

</doc>
<doc id="1029926" url="https://pl.wikipedia.org/wiki?curid=1029926" title="Aleksander Kościów">
Aleksander Kościów

Aleksander Kościów (ur. 5 maja 1974 w Opolu) – polski kompozytor, altowiolista, pedagog i pisarz. Od 2016 prorektor Uniwersytetu Muzycznego Fryderyka Chopina w Warszawie.
Życiorys.
Studiował na Akademii Muzycznej w Warszawie – kompozycję pod kierunkiem Mariana Borkowskiego (dyplom z wyróżnieniem) (1993–1998) oraz w klasie altówki Błażeja Sroczyńskiego (1994–1998).
Laureat konkursów kompozytorskich w Katowicach, Tychach, Warszawie, Częstochowie, Gdańsku i Krakowie. Wykładowca Uniwersytetu Muzycznego Fryderyka Chopina w Warszawie.
Twórczość.
W twórczości kompozytorskiej skupia się przede wszystkim na muzyce kameralnej (m.in. 10 kwartetów smyczkowych) i chóralnej.
Autor powieści:
oraz opowiadań. W numerze 52/2008 „Newsweek Polska” ukazało się jego opowiadanie "Prawo głosu".

</doc>
<doc id="1029928" url="https://pl.wikipedia.org/wiki?curid=1029928" title="Dafydd Williams">
Dafydd Williams

Dafydd Rhys Williams (ur. 16 maja 1954 w Saskatoon) – kanadyjski astronauta, doktor nauk medycznych.
Wykształcenie i praca zawodowa.
Obecnie jest wykładowcą kontraktowym chirurgii na uniwersytetach – Toronto i McGilla.
Kariera astronauty.
STS-90 (Columbia F-25).
17 kwietnia 1998 wystartował do swojego pierwszego lotu w kosmos na pokładzie promu Columbia. Był jednym z trzech specjalistów misji (MS-3). Wyprawą STS-90 dowodził Richard A. Searfoss. Pilotem promu był Scott D. Altman, a funkcję specjalistów pełnili również: Richard M. Linnehan (MS-1) i Kathryn P. Hire (MS-2). Dwaj pozostali astronauci – Jay C. Buckey (PS-1) i James A. Pawelczyk (PS-2) – byli specjalistami ładunku. W czasie prawie szesnastodniowego lotu załoga w laboratorium Neurolab zrealizowała dwadzieścia sześć eksperymentów naukowych, głównie z o charakterze medycznym. Badano m.in. wpływ stanu nieważkości na mózg i układ nerwowy. Poza tym na pokładzie wahadłowca umieszczono szczury, myszy, ryby i węże. Williams był lekarzem misji, ale w czasie startu promu wykonywał zadania inżyniera lotu. W wypadku zaistnienia sytuacji awaryjnej mógł pracować na zewnątrz wahadłowca. Po 256 okrążeniach Ziemi i przebyciu ponad 10 milionów kilometrów, 3 maja 1998 Columbia wylądowała na pasie Kennedy Space Center na Przylądku Canaveral.

</doc>
<doc id="1029936" url="https://pl.wikipedia.org/wiki?curid=1029936" title="Andrzej Sontag">
Andrzej Sontag

Andrzej Sontag (ur. 26 kwietnia 1952 w Lublinie) – polski lekkoatleta, trójskoczek. Olimpijczyk z Montrealu (1976). 
Życiorys.
Absolwent Wydziału Historii Uniwersytetu im. Marii Skłodowskiej - Curie w Lublinie (1976). Zawodnik klubów: AZS Lublin i Start Lublin. Instruktor lekkoatletyczny w AZS Lublin, nauczyciel historii w Szkole Podstawowej nr 7 w Lublinie, następnie adiunkt w Muzeum Sportu i Turystyki w Łodzi, urzędnik w Urzędzie Wojewódzkim oraz Urzędzie Marszałkowskim, sędzia sportowy. Mieszka w Łodzi.
Osiągnięcia.
Brązowy medalista mistrzostw Europy w Rzymie (1974) z wynikiem 16,61 m. 3. miejsce wywalczył również w finale Pucharu Europy w Nicei (1975 - 16,32 m). Halowy mistrz Polski (1976). W rankingu światowym "Track &amp; Field News" klasyfikowany w 1973 i 1974 na 6., a w 1975 na 9. pozycji w trójskoku.

</doc>
<doc id="1029938" url="https://pl.wikipedia.org/wiki?curid=1029938" title="Śmiertelna troska">
Śmiertelna troska

Śmiertelna troska (ang. "Deadly Care") – amerykański dramat telewizyjny CBS z 1987 roku z muzyką autorstwa członków awangardowej grupy elektronicznego rocka Tangerine Dream. Film opowiada prawdziwą historię życia pielęgniarki Anne Halloran. Krytyka ustosunkowała się bardzo pozytywnie do tego obrazu, co jest przede wszystkim wielką zasługą odtwórczyni głównej roli Cheryl Ladd.
Opis fabuły.
Pielęgniarka Anne Halloran i dr Miles Keefer prowadzą od czterech lat, założony przez siebie wewnątrz szpitala, oddział intensywnej terapii dla chorych na serce. Praca na tym oddziale stała się dla Anne najważniejszą sprawą życia, po śmierci narzeczonego i zniszczonych związkach rodzinnych. Z czasem napięcie towarzyszące pracy zaczyna przytłaczać Anne, która sięga coraz częściej po środki uspokajające i alkohol. Ustawiczne drżenie rąk i dziwne zachowanie Anne zwraca uwagę personalu szpitala. Gdy nie może już dłużej ukrywać swego stany psycho-fizycznego, opuszcza szpital. W Portland Anne ma nadzieję rozpocząć nowe życie, ale narkotyki są silniejsze od jej dobrej woli.

</doc>
<doc id="1029941" url="https://pl.wikipedia.org/wiki?curid=1029941" title="Floridsdorf">
Floridsdorf

Floridsdorf () - dwudziesta pierwsza dzielnica Wiednia, znajdująca się w jego północnej części, za Dunajem. . W centrum dzielnicy znajduje się modernistyczny kościół św. Jakuba. 
Połączona jest z resztą miasta linią metra U6.

</doc>
<doc id="1029949" url="https://pl.wikipedia.org/wiki?curid=1029949" title="A Hot Night in Paris">
A Hot Night in Paris

A Hot Night in Paris – pierwszy i jedyny album zespołu The Phil Collins Big Band - projektu autorskiego Phila Collinsa. Płyta zawiera jazzowe, instrumentalne wersje piosenek Collinsa i Genesis.
W czasopiśmie branżowym "Teraz Rock" wystawiono płycie ocenę 3,5 na 5.

</doc>
<doc id="1029951" url="https://pl.wikipedia.org/wiki?curid=1029951" title="Teofil Adamecki">
Teofil Adamecki

Teofil Adamecki (ur. 12 grudnia 1886 w Marklowicach Dolnych, zm. 5 grudnia 1969 w Bielsku-Białej) – polski prawnik i działacz społeczny.
Życiorys.
Urodził się 12 grudnia 1886 w Marklowicach Dolnych, w rodzinie Bernarda (1858–1924), rolnika, i Józefiny z d. Kijonka (1860–1922). Był bratem Bernarda Antoniego, oficera Wojska Polskiego.
Miał wykształcenie prawnicze. Był absolwentem Uniwersytetu Jagiellońskiego. Prezes organizacji studenckiej „Znicz”, skupiającej młodzież akademicką Śląska Cieszyńskiego. Po ukończeniu studiów pracował w Cieszynie.
Po I wojnie światowej członek Rady Narodowej Księstwa Cieszyńskiego, aż do jej likwidacji. Był także dyrektorem Izby Przemysłowo-Handlowej w Bielsku (do końca 1938), wykładowcą ekonomii w Średniej Szkole Handlowej w Białej, prezes Towarzystwa Turystycznego w Bielsku-Białej (1933–1938).
Po II wojnie światowej współorganizator i pierwszy prezes Towarzystwa Miłośników Ziemi Bielsko-Bialskiej.
Dwukrotnie żonaty. Od 6 maja 1915 był mężem Stefanii Marii z d. Guziur (1895–1918), a od 4 września 1920 Elżbiety z d. Guziur (1899–1977).
Zmarł 5 grudnia 1969 w Bielsku-Białej. Pochowany na cmentarzu Parafii Katedralnej św. Mikołaja w Bielsku-Białej (sektor 3-3-3).

</doc>
<doc id="1029956" url="https://pl.wikipedia.org/wiki?curid=1029956" title="Nerw Widiusza">
Nerw Widiusza

Nerw Widiusza lub nerw kanału skrzydłowego – powstaje on z połączenia nerwu skalistego większego z nerwem skalistym głębokim. Biegnie w kanale skrzydłowym kości klinowej, dociera do zwoju skrzydłowo-podniebiennego. Przenosi on między innymi włókna przywspółczulne (drogą nerwu skalistego większego) do gruczołów błony śluzowej jam nosa, gruczołów podniebiennych i gruczołu łzowego. Ich nadmierne pobudzenie może być przyczyną uporczywych wycieków z nosa (katar).
Dawniej w otolaryngologii wykonywano zabieg przecięcia tego nerwu - widektomia, podczas uporczywych katarów, szczególnie alergicznych. 
Nerw opisał włoski anatom Vidius Vidius.

</doc>
<doc id="1029958" url="https://pl.wikipedia.org/wiki?curid=1029958" title="Widektomia">
Widektomia



</doc>
<doc id="1029960" url="https://pl.wikipedia.org/wiki?curid=1029960" title="Sławomir Majusiak">
Sławomir Majusiak

Sławomir Majusiak (ur. 30 maja 1964 w Jarocinie, zm. 5 grudnia 2021 w Ostrowie Wielkopolskim) – polski lekkoatleta, długodystansowiec; przedsiębiorca, wieloletni właściciel „Gazety Ostrowskiej”.
Jego córką jest Julia Dutkiewicz, skoczkini wzwyż.
Osiągnięcia.
Międzynarodową karierę rozpoczął od brązowego medalu mistrzostw Europy juniorów w biegu na 3000 m (1983 – 8:03,69 s.). Zdobył brązowy medal mistrzostw Europy w Splicie (1990) w biegu na 5000 m wynikiem 13:22,92 s. W 1991 zwyciężył w biegu na 5000 m podczas finału B Pucharu Europy – 13:47,14 s. Mistrz Polski w biegu na 10 000 m (1990), dwukrotny mistrz Polski w biegach przełajowych.

</doc>
<doc id="1029964" url="https://pl.wikipedia.org/wiki?curid=1029964" title="Purpurowe serca">
Purpurowe serca

Purpurowe serca (ang. "Purple Hearts") – amerykański melodramat wojenny zrealizowany w 1984 roku.
Treść.
Szpital polowy US Navy w Wietnamie. Z każdej akcji trafia tu kilkunastu rannych i nie ma miejsca na sentymenty. Podział na nie rokujących nadziei i tych, których warto jeszcze ratować, jest brutalny i ostateczny. Chirurg Don Jardian ryzykując swoim stopniem oficerskim wymusza na dowódcy transport ciężko rannego kaprala Jacksona do szpitala w Đà Nẵng, gdzie żołnierz będzie miał dużo większe szanse przeżycia. W mieście zespół operacyjny robi wszystko, aby kapral przeżył. Kolejne uratowane życie Jardian świętuje w kasynie z poznaną pielęgniarką, instrumentariuszką, Deborah Solomon, która z minuty na minutę staje się jemu coraz bliższa. Kapral Jackson umiera kilka godzin po operacji. Wiadomość ta burzy uczucie dwojga młodych ludzi. Rozgoryczony Jardian wraca do bazy z pertubacjami (jego śmigłowiec został zestrzelony nad terenem Vietcongu). Don wpada znów w wir obowiązków, ale kaseta z listem od żony go denerwuje. Żeby znów zobaczyć Deborah, Jardian gotów jest złamać wszelkie regulaminy bez względu na konsekwencje.

</doc>
<doc id="1029967" url="https://pl.wikipedia.org/wiki?curid=1029967" title="Mia Couto">
Mia Couto

Mia Couto, właśc. António Emílio Leite Couto (ur. 5 lipca 1955 w Beirze) – mozambicki pisarz tworzący w języku portugalskim, z wykształcenia biolog.
Zarys biografii.
Couto urodził się w rodzinie białych Portugalczyków w czasie, gdy Mozambik był kolonią tego kraju. Uchodzi za jednego z najwybitniejszych pisarzy portugalskiego kręgu językowego. Z wykształcenia jest biologiem, opublikował szereg powieści, zbiorów opowiadań oraz tomów poezji. W swojej prozie ukazuje wpływ długoletniej wojny domowej na życie mieszkańców Mozambiku. Jego twórczość bywa porównywana z południowoamerykańskim realizmem magicznym. Posługuje się stworzonym przez siebie idiolektem.
Twórczość.
W Polsce ukazał się ponadto wybór opowiadań pt. "Naszyjnik z opowiadań", wydany w 2008 przez Instytut Studiów Iberyjskich i Iberoamerykańskich UW.

</doc>
<doc id="1029969" url="https://pl.wikipedia.org/wiki?curid=1029969" title="Jan Rostworowski (poeta)">
Jan Rostworowski (poeta)

Jan Rostworowski, właśc. Jan Michał Maria Rostworowski h. Nałęcz (ur. 10 września 1919 w Krakowie, zm. 14 listopada 1975 tamże) – polski poeta, prozaik.
Życiorys.
Urodził się w Krakowie 10 września 1919 roku. Był synem dramaturga Karola Huberta Rostworowskiego, bratem Marka, historyka sztuki, ministra kultury i sztuki oraz Emanuela, historyka, redaktora naczelnego "Polskiego Słownika Biograficznego".
Uczestniczył w kampanii wrześniowej. W 1940 roku jako żołnierz Wojska Polskiego przybył z Francji do Wielkiej Brytanii, gdzie spędził dwadzieścia osiem lat.
Jako poeta zadebiutował w 1942 na łamach londyńskiego tygodnika "Wiadomości Polskie, Polityczne i Literackie" będącego kontynuacją międzywojennych "Wiadomości Literackich". W Anglii wydał dziewięć zbiorów wierszy i tom opowiadań. W 14. numerze "Wiadomości" z 8 kwietnia 1962 roku opublikował "Życiorys na żądanie", do napisania którego namówił go Jan Bielatowicz z zespołu redakcyjnego. W tym samym roku opublikował w Londynie tryptyk balladowy "Anna Opatowa". Wtedy też otrzymał Nagrodę Kościelskich za całokształt twórczości.
W 1968 wrócił do Polski i mieszkał w Krakowie. Zmarł 14 listopada 1975 roku. Został pochowany na Cmentarzu Salwatorskim.
Twórczość.
W Polsce ukazały się do tej pory trzy zbiory wierszy Rostworowskiego: "Polowanie i inne wiersze okolicznościowe" (Wydawnictwo Literackie), "Z okna widać" (Czytelnik), "Czas nie zagryza kobiet" – wybór wierszy miłosnych (Wydawnictwo Literackie).
W 1975 ukazał się tom opowiadań "Życie wieczne" nakładem wydawnictwa Czytelnik.
W 2008 została wydana książka zatytułowana "Twórczość poetycka Jana Rostworowskiego" autorstwa Andrzeja Gałowicza.
Opowiadanie "Harry Potter".
W numerze 12. Życia Literackiego z 19 marca 1972, 25 lat przed debiutem wydawniczym J.K. Rowling "(Harry Potter i Kamień Filozoficzny)" ukazało się opowiadanie Jana Rostworowskiego zatytułowane "Harry Potter". Poza tytułem nie ma żadnych podobieństw świadczących za tym, by pisarka w swej twórczości czerpała inspiracje z opowiadania Rostworowskiego.

</doc>
<doc id="1029970" url="https://pl.wikipedia.org/wiki?curid=1029970" title="António Emílio Leite Couto">
António Emílio Leite Couto



</doc>
<doc id="1029971" url="https://pl.wikipedia.org/wiki?curid=1029971" title="Antonio Emílio Leite Couto">
Antonio Emílio Leite Couto



</doc>
<doc id="1029976" url="https://pl.wikipedia.org/wiki?curid=1029976" title="Henryk Makarewicz">
Henryk Makarewicz

Henryk Makarewicz (ur. 10 lipca 1952 w Dubicy Dolnej) – polski polityk, samorządowiec, senator II i III kadencji.
Życiorys.
Jest absolwentem Akademii Rolniczej w Lublinie. Od 1973 był pracownikiem urzędu gminy Wisznice. Na początku lat 90. kierował Gminną Spółdzielnią „Samopomoc Chłopska” w Sosnówce. Od 1980 prowadzi specjalistyczne gospodarstwo rolne (w zakresie sadownictwa).
W latach 1991–1997 sprawował mandat senatora II i III kadencji, wybranego z ramienia Polskiego Stronnictwa Ludowego w województwie bialskopodlaskim (w III kadencji przewodniczył klubowi senatorów i Komisji Spraw Zagranicznych i Międzynarodowych Stosunków Gospodarczych). Kandydował bez powodzenia w kolejnych wyborach parlamentarnych do Senatu (m.in. w 2005). Od 1998 do 2003 pracował w Kancelarii Sejmu jako doradca, następnie jako dyrektor w oddziale lubelskiej kasy chorych w Białej Podlaskiej.
W latach 1998–2006 pełnił funkcję radnego sejmiku lubelskiego. W styczniu 2003 objął stanowisko marszałka w tym województwie, tworząc koalicję m.in. z SLD i Samoobroną, zastępując na tym stanowisku innego działacza PSL Edwarda Wojtasa. Doprowadziło to do konfliktu z liderem partii na Lubelszczyźnie Zdzisławem Podkańskim. Henryk Makarewicz pomimo kilku prób wykluczenia go z PSL pozostał w szeregach partii, w 2004 powołał własne Stowarzyszenie „Lubelszczyzna”. W maju 2005 został odwołany ze stanowiska marszałka m.in. głosami PSL.
W 2006 uzyskał mandat radnego powiatu bialskiego (z ramienia PSL), został następnie powołany na wiceprzewodniczącego rady. W 2007 wszedł w skład rady nadzorczej Zakładu Gospodarki Lokalowej w Białej Podlaskiej, objął stanowisko kierownika biura terenowego w Białej Podlaskiej Gospodarstwa Gruntów Marginalnych i Mieszkaniowego ZWRSP w Parczewie. W 2010, 2014 i 2018 z listy PSL kandydował ponownie do sejmiku.
W 1998 otrzymał Złoty Krzyż Zasługi.

</doc>
<doc id="1029979" url="https://pl.wikipedia.org/wiki?curid=1029979" title="Teatr w Grudziądzu">
Teatr w Grudziądzu

Teatr w Grudziądzu
W pierwszej połowie XVIII wieku szkolną działalność dramatyczną prowadzili uczniowie kolegium jezuickiego w Grudziądzu. W czasach zaboru pruskiego od około 1844 w budynku z muru pruskiego przy ul. Solnej mieściła się sala widowiskowa udostępniana wędrownym trupom artystycznym, głównie z Gdańska i z Elbląga, która po gruntowej przebudowie w 1847 r. stała się prawdziwym teatrem. Budynek, potocznie zwany „stodołą” liczył ponad 400 miejsc, w tym 90 stojących. Własnego niemieckiego zespołu miasto doczekało się po 1870 r. W 1902 gmach – dotąd dzierżawiony od prywatnych właścicieli – stał się własnością Towarzystwa Teatralnego. W 1916 został zamknięty z powodu złego stanu technicznego i odtąd mieścił się tu magazyn, zniszczony podczas wojny w 1945 r. W latach 1873–1920 działał ponadto teatr letni w ogrodzie hotelu „Pod Złotym Lwem” przy Al. 23 Stycznia. Sporadyczne przedstawienia Teatru Polskiego z Poznania i polskich teatrzyków amatorskich odbywały się w wynajętych salach, niekiedy poza miastem.
Po odzyskaniu niepodległości został powołany do życia Teatr Pomorski, przekształcony w Teatr Miejski, który w latach 1921–1931 funkcjonował w budynku strzelnicy rozwiązanego bractwa kurkowego przy ul. Marszałka Focha 19. Gmach spłonął 13 września 1923 roku i po przebudowie według projektu Stanisława Stołowskiego został ponownie oddany do użytku 10 lutego 1925 roku. W międzyczasie przedstawienia przeniesiono do sali widowiskowej „Tivoli” przy ul. Legionów. Od 1931 w Grudziądzu nie było stałego zespołu dramatycznego. W 1935 r. przed gmachem teatru odsłonięto pomnik Stanisława Moniuszki, autorstwa Ignacego Zelka (zniszczony 1939 przez hitlerowców).
W 1928 została zbudowana Opera Leśna, która jednak upadła po zaledwie dwóch sezonach, ponadto w 1930 otwarto w sali Domu Żołnierza amatorski teatr garnizonowy. Przez cały czas działała amatorska Scena Niemiecka, dająca spektakle w byłym Domu Ewangelickim.
Podczas II wojny światowej okupacyjne władze niemieckie przystąpiły do budowy nowoczesnego gmachu teatralnego z monumentalnym portykiem w miejscu dotychczasowej siedziby. Jego budowę kontynuowały po wojnie władze polskie i oddanie do użytku (z widownią na 850 miejsc) nastąpiło 5 grudnia 1948 roku. 5 kwietnia 1955 roku stał się siedzibą objazdowego Pomorskiego Teatru Młodego Widza z Bydgoszczy, przekształconego w Teatr Popularny, a od 1962 r. w Teatr Ziemi Pomorskiej, zlikwidowany 30 czerwca 1991 roku. W latach powojennej działalności zespół grudziądzki dał 300 premier, a spektakle w mieście i poza nim obejrzało łącznie około 4 miliony widzów.
Obecnie budynek przy ulicy Teatralnej 1 jest siedzibą Centrum Kultury Teatr. Od 1998 organizowana jest co roku Grudziądzka Wiosna Teatralna, mająca od 2004 charakter festiwalu, od 11 lat – osobom szczególnie zasłużonym dla Centrum Kultury Teatr – przyznawane są nagrody im. Aleksandra Gąssowskiego. Tu również znajduje się Grudziądzkie Towarzystwo Kultury. Od 2017 do 2018 r. Teatr był w remoncie i zostały przeniesione – spektakle: do Klubu Garnizonowego, administracja: do gmachu dawnej Wyższej Szkoły Realnej, a koncerty i kasy biletowe: do Klubu Akcent.

</doc>
<doc id="1029980" url="https://pl.wikipedia.org/wiki?curid=1029980" title="Groble (Chrzanów)">
Groble (Chrzanów)

Groble – zespół stawów wędkarskich oraz osada leśna złożona z zabudowań w ich pobliżu, położone w kompleksie leśnym na terenie miasta Chrzanowa.
Akwenem Groble gospodaruje Koło nr 10 - Chrzanów Miasto Polskiego Związku Wędkarskiego.
W skład zabudowań osady Groble wchodzi leśniczówka "Osada Leśna Grobla" należąca do Nadleśnictwa Chrzanów oraz Ośrodek Rekolekcyjny Karmelitów Bosych z Czernej, położony nad stawem Szymalówka.
Przez osadę Groble prowadzą szlaki rowerowe, oznakowane kolorami czerwonym i zielonym.

</doc>
<doc id="1029981" url="https://pl.wikipedia.org/wiki?curid=1029981" title="3 Brygada Rakietowa Obrony Powietrznej">
3 Brygada Rakietowa Obrony Powietrznej



</doc>
<doc id="1029983" url="https://pl.wikipedia.org/wiki?curid=1029983" title="Konklawe 1691">
Konklawe 1691

Konklawe 12 lutego–12 lipca 1691 – konklawe, które po śmierci Aleksandra VIII wybrało na jego następcę Innocentego XII. Było to najdłuższe konklawe XVII wieku (trwało równe 5 miesięcy).
Śmierć Aleksandra VIII.
Ponad 80-letni papież Aleksander VIII Ottoboni zmarł 1 lutego 1691. Jego pontyfikat trwał zaledwie 16 miesięcy, w tym czasie jednak przywrócił zaniechane przez swego poprzednika Innocentego XI praktyki nepotyzmu (dwóch swoich krewnych Pietro Ottoboniego i Giovanniego Battistę Rubiniego mianował odpowiednio wicekanclerzem i sekretarzem stanu). W dużej mierze roztrwonił on oszczędności Stolicy Apostolskiej na rzecz swojego rodu oraz na wspomaganie swojej ojczyzny – Republiki Weneckiej. Plusem było natomiast załagodzenie konfliktu z Francją.
Lista uczestników.
Kolegium Kardynalskie w chwili śmierci Aleksandra VIII liczyło 70 członków. Pięciu z nich w ogóle nie przybyło do Rzymu (w tym jeden zmarł w trakcie sediswakancji). Czterech innych wzięło wprawdzie udział w konklawe, ale z powodu choroby musiało je opuścić (w tym dwóch zmarło jeszcze przed jego zakończeniem). Ogółem w konklawe wzięło więc udział 65 kardynałów, ale tylko 61 głosowało w ostatnim głosowaniu:
Pięćdziesięciu czterech elektorów było Włochami, pięciu Francuzami, dwóch Hiszpanami, dwóch Niemcami, jeden Anglikiem i jeden Polakiem.
Trzech elektorów mianował jeszcze papież Innocenty X (1644–1655), siedmiu Aleksander VII (1655–1667), dwóch Klemens IX (1667–1669), dziesięciu Klemens X (1670–1676), dwudziestu dziewięciu Innocenty XI (1676–1689), a czternastu Aleksander VIII (1689–1691).
Nieobecni.
Pięciu kardynałów w ogóle nie przybyło na konklawe, z czego jeden zmarł w trakcie sediswakancji:
Trzech z nich zostało mianowanych przez Innocentego XI, po jednym przez Klemensa IX (Portocarrero) i Aleksandra VII (Bichi).
Frakcje w Kolegium Kardynalskim.
Święte Kolegium podzielone było na sześć frakcji:
Alderano Cibo, Carlo Barberini (obaj nominaci Innocentego X) oraz Niccolo Acciaioli (mianowany przez Klemensa IX) nie byli przyporządkowani do żadnej z tych frakcji.
Na konklawe tych sześć frakcji zgrupowało się w dwa duże bloki pod wodzą Chigiego i Altieriego. Do bloku Chigiego weszli Gorliwi oraz partia habsburska. Z kolei pod wodzą Altieriego zjednoczyli się Altieriści, Ottobonianie i Francuzi.
Kandydaci.
Liczni kardynałowie byli uważani za papabile, bez wyraźnego faworyta, toteż powszechnie spodziewano się długiego konklawe. Najczęściej wymieniano jako kandydatów kardynałów: Gregorio Barbarigo, Marescottiego, Casanate, Pignatelliego, Buonvisi, Viscontiego, Ciceri, Cibo i Carlo Barberiniego. Własne ambicje miał też kardynał Paluzzo Paluzzi-Altieri.
Przebieg konklawe.
Konklawe rozpoczęło się 12 lutego mszą do Ducha Świętego, celebrowaną przez subdziekana Flavio Chigiego. Uczestniczyło w niej zaledwie 16 kardynałów. Po pierwszym głosowaniu 13 lutego na konklawe obecnych było jedynie 40 purpuratów. 14 lutego dotarli kardynałowie Pallavicini i Franzoni, 17 lutego Negroni, 18 lutego Pamphilj i d’Este, 21 lutego Denhoff, 26 lutego Conti i Corsi, a 28 lutego Gregorio Barbarigo. Z końcem lutego liczba elektorów wynosiła 47, gdyż kardynałowie Colonna i Giulio Spinola odpowiednio 16 lutego i 21 lutego musieli opuścić konklawe z powodu choroby (Spinola zmarł 11 marca). 4 marca w ich ślady poszedł kardynał Rubini. 6 marca na konklawe dotarł kardynał Howard, 11 marca Ciceri, Durazzo i Delfino, 12 marca Giudice. 16 marca na konklawe powrócił Colonna, a wraz z nim wszedł na nie kardynał Kollonitsch. 20 marca powrócił Rubini, a wraz z nim przybyli także Pignatelli, Carafa i Cantelmi. 27 marca dotarli francuscy kardynałowie Bouillon, d'Estrees, Bonzi i Le Camus. 29 marca dotarł kardynał Orsini, ustalając liczbę elektorów na koniec marca na 62. 5 kwietnia dotarł kardynał Giambattista Spinola, a trzy dni później Visconti. 13 kwietnia obrady opuścił Capizucchi, który zmarł w nocy z 22 na 23 kwietnia. Między 8 a 18 kwietnia czasowo poza konklawe przebywał kardynał Bouillon. 20 kwietnia chory kardynał Visconti opuścił konklawe i w ten sposób na koniec kwietnia liczba elektorów wynosiła 62. 12 maja konklawe opuścił Spinola, ale dwa dni później powrócił Visconti. 23 maja zachorował również Conti, ale 23 czerwca powrócił na konklawe. 19 czerwca Visconti opuścił konklawe na stałe, 29 czerwca do tego samego został zmuszony Colonna. 5 lipca Brancati opuścił konklawe, ale 12 lipca powrócił wraz ze Spinolą. W ostatnim głosowaniu wzięło więc udział 61 kardynałów.
Przez pierwszych kilka tygodni na konklawe nie działo się nic szczególnego, gdyż oczekiwano na przybycie kardynałów z Francji, co nastąpiło dopiero pod koniec marca. Pierwszą poważną kandydaturą, pozostającą zresztą w grze do końca konklawe, była kandydatura biskupa Padwy Gregorio Barbarigo, którą 4 kwietnia zgłosił Colloredo, wsparty przez Chigiego. Przeciwko weneckiemu kardynałowi opowiedzieli się Altieri i Ottoboni, którzy zdołali przekonać także Francuzów do nie popierania go, mimo że Barbarigo miał opinię przyjaciela Francji. Barbariga nie akceptował też Wiedeń, jednak w instrukcjach, które dotarły do Rzymu 14 kwietnia, cesarskim kardynałom zakazano otwarcie występować przeciwko niemu. Cesarzowi zależało, by upadek tej kandydatury nie obciążał jego konta, gdyż nie chciał zrywać sojuszu z Chigim i Gorliwymi. W ten sposób Barbarigo nie uzyskał wymaganej większości, jednak Gorliwi, nieświadomi rzeczywistego stanowiska Wiednia, konsekwentnie go popierali, sądząc, że będą w stanie przekonać wystarczającą liczbę elektorów.
Z końcem kwietnia, wobec wyraźnego fiaska kandydatury Barbariga, zaczęto rozglądać się za innym kandydatem. 17 i 23 kwietnia kardynał Pignatelli z Neapolu uzyskał odpowiednio 10 i 14 głosów, ale poparcie to okazało się incydentalne. W ciągu maja i czerwca zaproponowano cały szereg papabili, jednak żaden z nich nie uzyskał wystarczającego poparcia. Altieri, mimo poparcia Francuzów i akceptacji Austrii i Hiszpanii, musiał wycofać swoją kandydaturę wskutek sprzeciwu Chigiego i Gorliwych, którzy zdołali zebrać 26 głosów przeciwko niemu. Ottoboni proponował kardynała Panciatici, ale odrzuciła go frakcja habsburska. Chigi i Astalli, chcąc poróżnić Altieriego z Francją, proponowali mu kandydatury jego protegowanych, Marescottiego i Casanate, których Francja nie akceptowała z uwagi na ich prohiszpańskie nastawienie. Altieri przejrzał jednak ten manewr i odrzucił obie te kandydatury. W pewnym momencie wydawało się, że papieżem zostanie Buonvisi, gdyż Chigi i Altieri sprzymierzyli się, by go poprzeć, jednak odrzucili go Francuzi, a w krytycznym momencie również Chigi wycofał swoje poparcie. Duże szanse na sukces miał też kardynał Ginetti, któremu sprzyjał książę Livio Odescalchi, ale mimo poparcia Francji, Hiszpanii oraz części Gorliwych jego kandydatura upadła, gdyż Altieri uchylił się od jej poparcia, prawdopodobnie tylko dlatego, że Ginetti był od niego o kilka lat młodszy. Proponowano też takie nazwiska jak Carpegna, Cibo, Conti, Carlo Barberini i Brancati, jednak bez większych rezultatów. Gorliwi przez cały ten czas popierali Barbariga.
Stosunkowo największe perspektywy na zwycięstwo zdawał się mieć kardynał Delfino. Był on człowiekiem powszechnie szanowanym, wszystkie trzy mocarstwa udzieliły mu poparcia, nawet Altieri się na niego zgodził, mimo że był on stronnikiem Chigiego. Nieoczekiwanie jednak to właśnie Chigi i sprzymierzeni z nim Gorliwi odrzucili tego kandydata. Gorliwi, nie mogąc się pogodzić z tym, że papieżem miałby zostać człowiek naznaczony przez królów, wystąpili bardzo ostro przeciwko Delfino, a jeden z nich, Negroni, przypomniał nawet kilka niechlubnych epizodów z jego młodości. W tym stanie rzeczy kandydatura ta upadła.
W połowie czerwca wysunięto kandydaturę kardynała Acciaioli, którego popierali Francuzi i kardynał Medici. Sprzeciw Gorliwych, Wenecji i Austrii oraz brak poparcia ze strony Altieriego przesądził o niepowodzeniu tej inicjatywy. Ostatecznie pod koniec czerwca Altieri zaproponował kandydaturę arcybiskupa Neapolu Antonio Pignatelliego jako kompromisową. Pignatelli niemal od początku konklawe regularnie otrzymywał niewielką liczbę głosów i choć do tej pory nie liczył się jako poważny kandydat, już 20 maja w jednym z raportów przewidywano, że ma on największe szanse na uzyskanie poparcia wszystkich stronnictw, gdyż jest politycznie neutralny i ma niewielu krewnych. 68-letniemu Altieriemu odpowiadało szczególnie to, że Pignatelli miał już 76 lat, a bardzo zależało mu, by móc kandydować w następnym konklawe. Hiszpanie zaakceptowali go, gdyż jako neapolitańczyk był poddanym ich króla. Chigi i Ottoboni nie znaleźli żadnych zastrzeżeń przeciwko niemu i mimo pewnych wahań zgodzili się na niego głosować. Większość Gorliwych poparła go, gdyż był jednym z nich, niektórzy jednak konsekwentnie obstawali przy Barbarigo. Najwięcej obiekcji wobec Pignatelliego zgłaszali Francuzi, którym nie podobało się, że jest on hiszpańskim poddanym, Altieri przekonał ich jednak, ze wobec niemożności wybrania Acciaioliego nie znajdą lepszego kandydata z szansami na wygraną. Ponadto konklawe trwało już prawie pięć miesięcy, zbliżały się najgorsze upały, a wielu kardynałów już chorowało, co przemawiało za jak najszybszym zakończeniem obrad. Głosowanie zaplanowano na 12 lipca.
Wybór Innocentego XII.
12 lipca 1691, dokładnie pięć miesięcy po rozpoczęciu konklawe, kardynał Antonio Pignatelli został wybrany na papieża uzyskując 53 głosy na 61. Sześciu Gorliwych zagłosowało na Gregorio Barbarigo, jeden głos oddano na Altieriego, a sam Pignatelli, zgodnie z obyczajem, zagłosował na dziekana Świętego Kolegium Alderano Cibo. Elekt przybrał imię Innocentego XII, dla upamiętnienia Innocentego XI, który mianował go kardynałem. Trzy dni później protodiakon Sacchetti dopełnił obrzędu koronacji nowego papieża.

</doc>
<doc id="1029985" url="https://pl.wikipedia.org/wiki?curid=1029985" title="Pyra Poznań">
Pyra Poznań



</doc>
<doc id="1029986" url="https://pl.wikipedia.org/wiki?curid=1029986" title="Jerzy Derkacz">
Jerzy Derkacz

Jerzy Derkacz (ur. 21 maja 1950 w Chomęciskach Małych, zm. 10 listopada 2020 w Zamościu) – polski polityk i lekarz, senator III kadencji.
Życiorys.
Syn Mieczysława i Leokadii. Uzyskał wyższe wykształcenie medyczne. W 1974 został absolwentem Akademii Medycznej w Lublinie. Specjalizował się w zakresie laryngologii. Pracę zawodową podjął jako lekarz w Zespole Opieki Zdrowotnej w Hrubieszowie. Zawodowo następnie związany ze Szpitalem Wojewódzkim im. papieża Jana Pawła II w Zamościu. Obejmował stanowiska zastępcy ordynatora (w 1998) i zastępcy dyrektora ds. lecznictwa (w 2001), drugie z nich zajmował do 2007. Kształcił się na studiach podyplomowych w zakresie zarządzania służbą zdrowia. Zajął się również prowadzeniem prywatnej praktyki lekarskiej. Należał do Polskiego Towarzystwa Lekarskiego i Polskiego Towarzystwa Otolaryngologicznego.
Na przełomie lat 80. i 90. pełnił funkcję radnego Zamościa i członka zarządu miasta. Od 1993 do 1997 sprawował mandat senatora III kadencji, wybranego z listy Polskiego Stronnictwa Ludowego w województwie zamojskim. Był obok Zbigniewa Religi jednym z dwóch zastępców przewodniczącego Komisji Polityki Społecznej i Zdrowia. W 1997 nie ubiegał się o reelekcję, kandydował później kilkakrotnie z listy PSL (w 2002, 2006 i 2010 oraz parlamentarnych w 2007 i 2015).
Pochowany na cmentarzu parafialnym w Zamościu.
Odznaczenia.
Odznaczony Złotym Krzyżem Zasługi (1999), wyróżniony m.in. Brązowym Medalem „Za zasługi dla obronności kraju” (1994) i odznaką honorową „Za zasługi dla ochrony zdrowia” (2004).

</doc>
<doc id="1029990" url="https://pl.wikipedia.org/wiki?curid=1029990" title="Donata Jancewicz">
Donata Jancewicz

 
Donata Jancewicz (ur. 17 czerwca 1969 w Gdańsku) – polska lekkoatletka, specjalizująca się w skoku wzwyż.
Kariera.
Zawodniczka SKLA Sopot, AZS-AWF Wrocław i Warszawianki. Olimpijka z Barcelony (1992). W Budapeszcie (1998) osiągnęła życiowy sukces zdobywając tytuł wicemistrzyni Europy z wynikiem 1.95 (rekord życiowy). 5-krotna mistrzyni kraju i 4-krotna mistrzyni Polski w hali. Szósta zawodniczka HMŚ w Sewilli (1991) z wynikiem 1.87. Mieszka w Danii.

</doc>
<doc id="1029994" url="https://pl.wikipedia.org/wiki?curid=1029994" title="Bumer">
Bumer



</doc>
<doc id="1029998" url="https://pl.wikipedia.org/wiki?curid=1029998" title="Anaksymander (imię)">
Anaksymander (imię)

Anaksymander – imię męskie pochodzenia greckiego. Obchodzi imieniny 11 sierpnia.

</doc>
<doc id="1029999" url="https://pl.wikipedia.org/wiki?curid=1029999" title="Sylwester Gajewski">
Sylwester Gajewski

Sylwester Gajewski (ur. 15 grudnia 1950) – polski polityk, rolnik, senator II i III kadencji.
Życiorys.
Jest absolwentem Technikum Mechanizacji Rolnictwa w Tczewie (z 1969). Do 1974 pracował w Państwowym Ośrodku Maszynowym. W 1976 zaczął prowadzić gospodarstwo rolne specjalizujące się w hodowli drobiu w Gruszczycach (zrzeszone w Krajowej Radzie Drobiarstwa).
W 1970 wstąpił do Zjednoczonego Stronnictwa Ludowego, następnie został członkiem Polskiego Stronnictwa Ludowego. Z ramienia tej partii w latach 1991–1997 sprawował mandat senatora II i III kadencji, wybranego w województwie sieradzkim (w III kadencji przewodniczył Komisji Rolnictwa). W 1997 nie uzyskał mandatu i wycofał się z bieżącej polityki.
W 2007 zasiadł w zarządzie Federacji Związków Pracodawców – Dzierżawców i Właścicieli Rolnych. Członek Agro Biznes Klubu.
Odznaczony Krzyżem Kawalerskim Orderu Odrodzenia Polski (1999).

</doc>
<doc id="1030005" url="https://pl.wikipedia.org/wiki?curid=1030005" title="Lily Potter Jr">
Lily Potter Jr



</doc>
<doc id="1030006" url="https://pl.wikipedia.org/wiki?curid=1030006" title="Lista odcinków serialu animowanego Nowe przygody Kubusia Puchatka">
Lista odcinków serialu animowanego Nowe przygody Kubusia Puchatka

Lista odcinków serialu animowanego Nowe przygody Kubusia Puchatka, który był emitowany w Telewizyjnej Jedynce od 22 marca 1992 roku do 25 lipca 1993 roku, a następnie od 1997 do 1998 roku. Emisja serialu została wznowiona 5 marca 2006 roku i trwała do 11 marca 2007 roku. Później był emitowany na Disney Junior i Puls 2 (premiera: 10 lutego 2016 roku), a także na Disney Channel. Obecnie jest dostępny na platformie Disney+.

</doc>
<doc id="1030008" url="https://pl.wikipedia.org/wiki?curid=1030008" title="San Pedro (Kostaryka)">
San Pedro (Kostaryka)

 
San Pedro - miasto w Kostaryce; w prowincji San José; 27 700 mieszkańców (2006). Przemysł spożywczy, włókienniczy.

</doc>
<doc id="1030009" url="https://pl.wikipedia.org/wiki?curid=1030009" title="Miroslav Baranek">
Miroslav Baranek

Miroslav Baranek (ur. 10 listopada 1973 w Hawierzowie) – piłkarz czeski grający na pozycji skrzydłowego lub napastnika.
Kariera klubowa.
Baranek jest wychowankiem klubu TJ Horní Suchá. Następnie został zawodnikiem klubu z rodzinnej miejscowości Hawierzów, Baníku Havirov. W 1992 roku trafił do zespołu z Ostrawy o nazwie TJ Vítkovice i wtedy też zadebiutował w pierwszej lidze czechosłowackiej. Następnie po utworzeniu ligi czeskiej jeszcze przez rok występował w Vítkovicach, ale spadł z tym klubem z ligi. Latem 1994 Baranek przeszedł do Sigmy Ołomuniec, ale pierwszy sezon nie był dla niego udany. Udanie spisał się za to w sezonie 1995/1996, gdy z 13 golami był najskuteczniejszym graczem Sigmy, która wywalczyła pierwsze w historii wicemistrzostwo Czech. W sezonie 1996/1997 wystąpił w Pucharze UEFA, ale w lidze Sigma zajęła dopiero 8. pozycję.
Latem 1997 roku Baranek przeniósł się do ówczesnego mistrza Czech, Sparty Praga. W niej podobnie jak w Sigmie grał w pierwszym składzie i awansował z nią do fazy grupowej Ligi Mistrzów oraz wywalczył swoje pierwsze mistrzostwo Czech. W 1999 roku powtórzył ten sukces, ale w eliminacjach do Ligi Mistrzów Sparta nie poradziła sobie z Dynamem Kijów. W sezonie 1999/2000 strzelił 10 goli dla Sparty i był drugim najlepszym strzelcem zespołu po Vratislavie Lokvencu (22 bramki) przyczyniając się do swojego trzeciego z rzędu mistrzostwa kraju, a dodatkowo dotarł ze Spartą do drugiej fazy grupowej LM.
Latem 2000 roku Baranek trafił do niemieckiego 1. FC Köln. W Bundeslidze zadebiutował 13 sierpnia w przegranym 1:2 meczu z FC Schalke 04. W zespole z Kolonii był jednak na ogół rezerwowym i strzelił 2 gole w sezonie, a FCK zajęło 10. miejsce w Bundeslidze. W sezonie 2001/2002 także spisał się poniżej oczekiwań i z Köln spadł z ligi.
W 2002 roku Baranek wrócił do Czech i ponownie został zawodnikiem Sparty, ale grał w niej tylko sporadycznie. W 2003 i 2005 miał niewielki udział w wywalczeniu mistrzostwa kraju, a w 2004 Pucharu Czech. Zimą 2005 Baranek przeszedł do FK Mladá Boleslav, gdzie spędził pół roku i pomógł zespołowi w utrzymaniu w lidze. W roku 2005 Baranek zostałem piłkarzem FK Jablonec 97. Po trzech latach gry w tej drużynie przeszedł do austriackiego Admira Wacker Mödling.
Kariera reprezentacyjna.
W reprezentacji Czech Baranek zadebiutował 13 grudnia 1995 w wygranym 2:1 towarzyskim meczu z reprezentacji Kuwejtu. Swój ostatni mecz w kadrze rozegrał w 2002 roku, a łącznie wystąpił w niej w 17 spotkaniach, zdobywając pięć bramek.

</doc>
<doc id="1030014" url="https://pl.wikipedia.org/wiki?curid=1030014" title="Ipís">
Ipís

Ipís – miasto w Kostaryce w prowincji San José; 26 700 mieszkańców (2006), przemysł spożywczy, włókienniczy.

</doc>
<doc id="1030015" url="https://pl.wikipedia.org/wiki?curid=1030015" title="Jacques Gervais Subervie">
Jacques Gervais Subervie

Jacques Gervais Subervie (ur. 1 września 1776 w Lectoure; zm. 10 marca 1856) francuski generał okresu Rewolucji Francuskiej i Cesarstwa Francuskiego.
Uczestnik wojen napoleońskich, kawaler Legii Honorowej. Dowodził 16 Brygadą. Piastował również urząd ministra wojny- od 25 lutego do 20 marca 1848. Zmarł 10 marca 1856 z przyczyn naturalnych.

</doc>
<doc id="1030016" url="https://pl.wikipedia.org/wiki?curid=1030016" title="Jacques-Gervais Subervie">
Jacques-Gervais Subervie



</doc>
<doc id="1030017" url="https://pl.wikipedia.org/wiki?curid=1030017" title="Jakub Subervie">
Jakub Subervie



</doc>
<doc id="1030018" url="https://pl.wikipedia.org/wiki?curid=1030018" title="Clarence Town">
Clarence Town

Clarence Town – miasto na Bahamach; na wyspie Long Island; 1783 mieszkańców (2013). Dziesiąte co do wielkości miasto kraju.

</doc>
<doc id="1030019" url="https://pl.wikipedia.org/wiki?curid=1030019" title="I Don’t Care Anymore">
I Don’t Care Anymore

I Don’t Care Anymore – singel z drugiego solowego albumu Phila Collinsa - "Hello, I Must be Going!". Piosenka, jak większość utworów na albumie, jest bardzo mroczna i mówi o utraconej miłości. Powodem tematyki albumu jest rozpad małżeństwa Collinsa. Muzycznie utwór jest podobny do wcześniejszego hitu Collinsa – „In the Air Tonight”. Melodia obu piosenek jest oparta w głównej mierze na perkusji, z gitarą i keyboardem w tle.

</doc>
<doc id="1030022" url="https://pl.wikipedia.org/wiki?curid=1030022" title="Dunmore Town">
Dunmore Town

Dunmore Town - miasto na Bahamach; na wyspie Harbour Island; 1 562 mieszkańców (2008) Jedenaste co do wielkości miasto kraju.

</doc>
<doc id="1030028" url="https://pl.wikipedia.org/wiki?curid=1030028" title="Jægerspris">
Jægerspris

Jægerspris – miasto na Zelandii na półwyspie Hornsherred, leży 6 km na północny zachód od Frederikssund. 
Historia.
Miasto powstało ok. 1870 r. wokół zamku Jægerpris Slot.
Do roku 2007 miasto było siedzibą gminy Jægerspris. Od roku 2007 wchodzi w skład nowej gminy Frederikssund.

</doc>
<doc id="1030032" url="https://pl.wikipedia.org/wiki?curid=1030032" title="Karaimowie">
Karaimowie



</doc>
<doc id="1030038" url="https://pl.wikipedia.org/wiki?curid=1030038" title="Rząd Dimityra Popowa">
Rząd Dimityra Popowa

Rząd Dimityra Popowa – gabinet pod kierownictwem Dimityra Popowa, powołany 19 grudnia 1990 i zaprzysiężony 20 grudnia 1990 przez Prezydenta Bułgarii Żelu Żelewa. 
Powołanie rządu: tło społeczno-polityczne.
Pół roku po Okrągłym Stole, który zapoczątkował proces zmian ustrojowych w państwie, Bułgaria znalazła się w sytuacji politycznego pata. Powołany w sierpniu 1990 roku rząd, kierowany przez przedstawiciela liberalnego skrzydła Bułgarskiej Partii Socjalistycznej Andreja Łukanowa, przedstawił program radykalnych reform gospodarczych (tzw. „terapia szokowa”), zmuszających społeczeństwo do wielu wyrzeczeń. Projekt, chociaż w wielu kwestiach był zbieżny z projektem opozycji, spotkał się z krytyką Związku Sił Demokratycznych oraz ze wzrostem niezadowolenia społecznego. Na przełomie października i listopada Bułgarię zalała fala strajków i manifestacji ulicznych. Jednogabinetowy rząd BPS w trosce o zachowanie władzy musiał pójść na ustępstwa. Na początku listopada prezydent Żelu Żelew zaproponował utworzenie rządu Wielkiej Koalicji - BPS i opozycyjnego ZSD. Przewodniczący Związku Petyr Beron wyraził gotowość do udziału w takim gabinecie, pod warunkiem, że najważniejsze stanowiska ministerialne (premier, minister spraw wewnętrznych i zagranicznych, minister finansów oraz obrony narodowej) zostaną odsąpione opozycji.
Rozmowy między przedstawicielami obu stron trwały prawie miesiąc, były wielokrotnie zrywane. W międzyczasie rząd Łukanowa zdążył wprowadzić podwyżki cen, co doprowadziło do ogłoszenia 26 listopada bezterminowego strajku generalnego w całej Bułgarii. Liderzy głównych sił politycznych w parlamencie oraz prezydent doszli wspólnie do wniosku, że w tej sytuacji najlepszym rozwiązaniem będzie dymisja gabinetu i powołanie nowego rządu.
Powołanie rządu: kwestie kadrowe.
Kandydatem ZSD na premiera był Petyr Beron, jednak w tym czasie wyszło na jaw, że przez ponad dwadzieścia lat był agentem tajnych służb bezpieczeństwa. Niedługo potem pod naciskiem prezydenta złożył dymisję ze stanowiska przewodniczącego Krajowej Rady Koordynacyjnej ZSD. W końcu obie strony uznały, że szefem rządu powinien być ktoś spoza obu ugrupowań; wybór padł na prawnika Dimityra Popowa. 
Kolejnym problemem spornym było obsadzenie stanowiska ministra spraw wewnętrznych; postkomuniści dowodzili, że opozycja ma już swojego prezydenta, zaś ZSD głosił potrzebę głębokiej reformy struktur sił porządkowych, niemożliwych w przypadku utrzymania w nich politycznego status quo. Pojawił się pomysł, aby szefem ministerstwa był premier Popow, jednak ostatecznie zdecydowano się na polityka bezpartyjnego - Christo Danowa. 
Tuż przed oficjalnym przedstawieniem rządu parlamentowi kandydat na ministra finansów Iwan Kostow zagroził, że nie przyjmie teki, jeśli wicepremierem z ramienia BPS-u zostanie Georgi Pirinski, któremu miał za złe ślepe bronienie interesów własnej partii przy Okrągłym Stole. Strona rządowa zgodziła się na ustępstwo i zastąpiła Pirinskiego Aleksandyrem Tomowem.
W składzie nowego gabinetu znalazło się siedmiu członków BPS, trzech - ZSD, dwu - BNS oraz sześciu bezpartyjnych.
Reforma gospodarcza.
Od początku gabinet Popowa miał charakter przejściowy, ponieważ – w najlepszym wypadku – mógłby działać do wyborów parlamentarnych, zapowiedzianych na maj 1991. Fatalna sytuacja gospodarcza kraju – puste półki, duże zadłużenie zagraniczne, rosnąca inflacja, kryzys rolnictwa – zmusiła nowego premiera do kontynuowania radykalnych reform, zapoczątkowanych przez jego poprzednika. Jednak w odróżnieniu od Łukanowa Popow mógł pracować w atmosferze względnego spokoju (fale strajków opadły) i z wysokim poparciem społecznym. Odpowiedzialność za zmianę modelu gospodarki centralnie sterowanej na wolnorynkową wziął na siebie minister finansów Iwan Kostow.

</doc>
<doc id="1030041" url="https://pl.wikipedia.org/wiki?curid=1030041" title="Księstwo raciborskie">
Księstwo raciborskie

Księstwo raciborskie (, , ) – historyczne księstwo śląskie leżące nad Odrą, ze stolicą w Raciborzu.
I księstwo raciborskie.
Pierwotny obszar Księstwa raciborskiego powstał w 1172 r. w wyniku wydzielenia dzielnicy młodszemu synowi Władysława II Wygnańca - Mieszkowi I Plątonogiemu. Powstałe wówczas księstwo było niewielkie obejmowało oprócz stołecznego Raciborza, Koźle i Cieszyn.
W 1177 r. (lub 1179 r.) do księstwa dołączone zostały należące dotychczas do Małopolski dwie kasztelanie: bytomska i oświęcimska. 
W 1202 r. do księstwa przyłączone zostało księstwo opolskie w wyniku czego powstało księstwo opolsko-raciborskie, a stolica dzielnicy została przeniesiona do Opola.
II księstwo raciborskie.
Do ponownego wydzielenia samodzielnego księstwa raciborskiego doszło w 1290 r., kiedy to wyniku podziału dzielnicy opolsko-raciborskiej między synów zmarłego w 1281 lub 1282 r. Władysława księstwo raciborskie przypadło najmłodszemu Przemysławowi. Podział został dokonany w dwóch etapach: najpierw w 1281 lub 1282 r. Przemysław razem z Mieszkiem objęli wspólnie Racibórz i Cieszyn, by w 1290 r. podzielić władztwo w ten sposób, że Przemysław objął Racibórz, a Mieszko Cieszyn.
W skład księstwa raciborskiego oprócz Raciborza wchodziły wówczas: Wodzisław, Żory, Rybnik, Mikołów, Pszczyna i okresowo w latach 1334–1336 Koźle. 
Już rok po objęciu samodzielnej władzy Przemysław najprawdopodobniej razem z braćmi Mieszkiem i Bolkiem złożyli władcy czeskiemu Wacławowi II hołd lenny (trzeci brat Kazimierz hołd złożył jeszcze w 1289 r.). Ta pierwsza zależność ustała wprawdzie po wygaśnięciu głównej linii Przemyślidów w 1306 r., lecz już 18 lutego 1327 r. podległość księstwa względem Czech została ponownie nawiązana, kiedy syn Przemysława Leszek wraz z resztą książąt górnośląskich złożył hołd lenny Janowi Luksemburskiemu. 
W 1336 r. zmarł bezpotomnie książę Leszek. Jan Luksemburski zdecydował się wtedy mimo oporu pozostałych książąt górnośląskich z linii cieszyńskiej, bytomskiej i opolskiej nadać Księstwo raciborskie księciu opawskiemu Mikołajowi II, ożenionemu z Anną, córką raciborskiego Przemysława pochodzącego z bocznej linii Przemyślidów (jego ojciec Mikołaj I narodził się z pozamałżeńskiego związku króla Przemysła Ottokara II). W tym czasie wydzieloną ziemią wodzisławską (Księstwem wodzisławskim) rządziła Konstancja wodzisławska.
Decyzja Jana Luksemburskiego połączyła księstwo raciborskie aż do 1377 r. z księstwem opawskim, kiedy to doszło do podziału dzielnicy między synów Mikołaja II. Racibórz razem z pobliskimi Wodzisławiem, Rybnikiem, Żorami, Karniowem i Bruntalem dostał się wówczas księciu Janowi I. 
III księstwo raciborskie.
Powstało w 1437 w wyniku podziału schedy po Janie Żelaznym pomiędzy jego synów: Wacława raciborskiego oraz Mikołaja Karniowskiego. Wacław objął wyłącznie ziemię Raciborską wraz z najbliższą okolicą. Jego następca Jan V Raciborski powiększył terytorium przejściowo o Pszczynę (lata 1473-1479) oraz trwale o Wodzisław Śląski (1483 r.). W 1493 za Walentyna raciborskiego księstwo zostaje powiększone o ziemie wokół Rybnika, Żor i Pszczyny i trafia w ręce księcia. 
W 1502 r. z ziem Wodzisławia wraz z przyległościami zostaje utworzone Wodzisławskie Państwo Stanowe. Podobnie uczyniono w 1517 r. z Pszczyną. 13 listopada 1521 r. zmarł bezpotomnie ostatni książę raciborski z dynastii Przemyślidów - Walentyn raciborski. Księstwo raciborskie na mocy układu o przeżycie zawartego w 1511 r. między Walentynem a księciem opolskim Janem II Dobrym zostało połączone z księstwem opolskim.
Od 1526 roku Rybnik z okolicą tworzył wydzielone terytorium zwane Rybnickim Państwem Stanowym, podległe bezpośrednio władzy cesarskiej.
Od tego momentu ziemia raciborska dzieliła koleje losu Księstwa opolsko-raciborskiego: najpierw w 1532 r. po bezpotomnej śmierci Jana II Dobrego dostała się pod panowanie Hohenzollernów, jako lenników czeskich, w latach 1552-1645 i od 1666 znajdowała się pod bezpośrednim panowaniem Habsburgów, by w latach 1646-1666 stać się zastawem polskich Wazów. Od 1742 r. teren Księstwa raciborskiego znalazł się w granicach Prus.

</doc>
<doc id="1030054" url="https://pl.wikipedia.org/wiki?curid=1030054" title="Margaux Hemingway">
Margaux Hemingway

Margaux Louise Hemingway (ur. 16 lutego 1954 w Portlandzie, w stanie Oregon, zm. 1 lipca 1996 w Santa Monica, w stanie Kalifornia) – amerykańska aktorka filmowa i modelka.
Życiorys.
Wczesne lata.
Była starszą córką Jacka Hemingwaya (ur. 10 października 1923, zm. 1 grudnia 2000), najstarszego syna wybitnego pisarza amerykańskiego Ernesta Hemingwaya, i Byry Louise „Puck” Whittlesey (ur. 5 stycznia 1922, zm. 24 czerwca 1988 na raka). Jej rodzina miała korzenie angielskie i niemieckie. 
Jej dwie siostry to - starsza Joan Hemingway „Muffet” (ur. 1950) i młodsza Hadley Mariel (ur. 22 listopada 1961). Pierwotna pisownia jej imienia Margot została zmieniona na Margaux, by odpowiadała nazwie wina "Château Margaux", które jej rodzice pili w nocy jej poczęcia. Margaux dorastała na farmie dziadka w Ketchum, w stanie Idaho. Jako nastolatka nie była rozumiana przez pijących do późna rodziców. Cierpiała na dysleksję, co miało wpływ na to, że nie przeczytała większej ilości książek swojego sławnego dziadka Ernesta. Walczyła także z alkoholizmem, bulimią i epilepsją. W późniejszych latach używała również pierwotnego imienia Margot. 
W 2013 jej młodsza siostra Mariel ujawniła, że zarówno Margaux jak i ich starsza siostra Muffet były wykorzystywane seksualnie przez ojca.
Kariera.
W 1975 roku rozpoczęła karierę modelki dla agencji Fabergé, jej twarz zdobiła okładki magazynu „Cosmopolitan”, „Elle”, „Harper’s Bazaar”, „Vogue”, „Film”, „Playboy” i „Time”. Jednak jej reputacja została naruszona po częstych libacjach alkoholowych w nowojorskim Studio 54.
Zadebiutowała na kinowym ekranie w dramacie sądowym "Dziewczyna z reklamy" ("Lipstick", 1976) z Chrisem Sarandonem i Perrym Kingiem. Potem pojawiła się na ekranie w filmie kryminalnym "Zabójcza ryba" ("Killer Fish", 1979) oraz komedii "Na Brooklińskim moście" ("Over the Brooklyn Bridge", 1984) z Elliottem Gouldem. 
Po dwóch nieudanych małżeństwach, z Errollem Wetansonem (1975-1978) i Bernardem Foucherem (1979-1987), w roku 1987 trafiła na rehabilitację do kliniki Betty Ford Center w Rancho Mirage, w stanie Kalifornia. Dwa lata później ogłosiła bankructwo – miała 815 tysięcy dolarów debetu. W 1994 roku leczyła depresję w klinice psychiatrycznej w stanie Idaho.
2 lipca 1996 dzień przed 35. rocznicą śmierci jej dziadka, znaleziono ją martwą w mieszkaniu w Santa Monica, w stanie Kalifornia. Popełniła samobójstwo w wieku 42 lat poprzez zażycie fenobarbitalu. Urna z jej prochami spoczęła na cmentarzu w Ketchum, w stanie Idaho.

</doc>
<doc id="1030057" url="https://pl.wikipedia.org/wiki?curid=1030057" title="FDG">
FDG



</doc>
<doc id="1030061" url="https://pl.wikipedia.org/wiki?curid=1030061" title="Operetka Warszawska">
Operetka Warszawska

Operetka Warszawska, właśc. Państwowa Operetka Warszawska – teatr komedii muzycznej. Jako symboliczny dzień powstania nowej nazwy teatru uznaje się datę pierwszej premiery – dzień 16 lutego 1954 roku sztuki „Domek trzech dziewcząt” Franza Schuberta (w opracowaniu H. Bertego).
Opis.
Operetka rozpoczęła działalność w gmach teatru przy ul. Puławskiej 39. Początkowo zespół składał się z 30-osobowej grupy solistów oraz 36-osobowego zespołu orkiestry. Wśród znanych solistów, biorących udział w pierwszych przedstawieniach znajduje się wiele nazwisk trwale związanych z historią warszawskiej sceny operetkowej – Beata Artemska, Helena Bortnowska, Maryla Karwowska, Tola Mankiewicz, Ludwik Sempoliński, Jan Precigs czy Mieczysław Wojnicki. W pierwszej obsadzie kierownictwa teatru funkcję dyrektora sprawował Julian Surowicz, wicedyrektora – Józef Białkowski, kierownictwo artystyczne Tadeusz Bursztynowicz. Kierownikiem muzycznym był Jerzy Gaczek, kierownikiem baletu – Jerzy Kapliński, zaś kierownikiem chóru – Wacław Geiger, dyrygentem był Adam Cichoń.
W 1966 Operetka przeniosła się do obecnego gmachu Romy przy Nowogrodzkiej 49.
W latach 90. teatr przeszedł pod opiekę władz Warszawy, zmieniając nazwę na Teatr Muzyczny Roma.

</doc>
<doc id="1030062" url="https://pl.wikipedia.org/wiki?curid=1030062" title="Ryszard Zarzycki">
Ryszard Zarzycki

Ryszard Zarzycki ps. „Artur Łempicki”, „Scott” (ur. 23 maja 1919 w Montowie, zm. 4 sierpnia 1944 w Warszawie) – harcmistrz, podporucznik, uczestnik powstania warszawskiego jako żołnierz batalionu „Zośka” Armii Krajowej.
Życiorys.
Syn Kazimierza, właściciela ziemskiego, i Reginy Marii Magdaleny z Jarochowskich. Pełnił funkcję kierownika Akademickiego Kręgu Starszoharcerskiego Studentów Uniwersytetu Warszawskiego. Podczas okupacji niemieckiej działał w Komendzie Głównej Szarych Szeregów – Pasiece; był także kierownikiem Zrzeszenia Kręgów Starszoharcerskich „Kuźnica”.
Zamordowany w lokalu konspiracyjnym przez SS-manów 4. dnia powstania warszawskiego przy ul. Sandomierskiej na Mokotowie. Miał 25 lat. Pochowany w kwaterach żołnierzy i sanitariuszek batalionu „Zośka” na Cmentarzu Wojskowym na Powązkach w Warszawie (kwatera A20-4-18).
Był pasierbem Emila Krukowicza-Przedrzymirskiego.

</doc>
<doc id="1030065" url="https://pl.wikipedia.org/wiki?curid=1030065" title="Maccabi Haifa Football Club">
Maccabi Haifa Football Club



</doc>
<doc id="1030066" url="https://pl.wikipedia.org/wiki?curid=1030066" title="Wojciech Omyła">
Wojciech Omyła

Bolesław Wojciech Omyła ps. "Wojtek" (ur. 6 stycznia 1924 w Warszawie, zm. 8 sierpnia 1944 w Warszawie) – sierżant, uczestnik powstania warszawskiego jako żołnierz II plutonu „Alek” 2. kompanii „Rudy” batalionu „Zośka” Armii Krajowej.
Życiorys.
Syn Antoniego, zawodowego żołnierza i Zofii. Dzieciństwo spędził w Modlinie, gdzie jego ojciec był instruktorem w Centrum Wyszkolenia Saperów. W 1930 r. podjął naukę w Szkole Powszechnej im. Józefa Piłsudskiego. Cztery lata później został harcerzem 68. Męskiej Modlińskiej Drużyny im. Tadeusza Kościuszki. Od 1937 r. uczeń Prywatnego Gimnazjum Koedukacyjnego Koła Rodziny Wojskowej.
Od połowy września 1939 r. przebywał w Kowlu, stamtąd dostał się do Warszawy, a następnie wraz z rodziną znalazł się w Częstochowie. 7 lutego 1943 r. został zaprzysiężony w Chorągwi Warszawskiej Szarych Szeregów, wprowadzony przez swojego przyjaciela Tadeusza Milewskiego.Tuż przed wybuchem powstania warszawskiego przyjechał do Warszawy z Częstochowy. Walczył w II plutonie „Alek” 2. kompanii „Rudy” batalionu „Zośka”. W powstaniu uczestniczył m.in. w zwycięskich dla strony polskiej walkach o zdobycie obozu „Gęsiówka”. Poległ 8. dnia powstania podczas walk na terenie cmentarza ewangelickiego na Woli. Miał 20 lat. Pochowany wraz z plutonowym Antonim Tropaczyńskim w kwaterach żołnierzy i sanitariuszek batalionu „Zośka” na Wojskowych Cmentarzu Wojskowym w Warszawie.
Został odznaczony Krzyżem Walecznych.

</doc>
<doc id="1030067" url="https://pl.wikipedia.org/wiki?curid=1030067" title="Jan Reutt">
Jan Reutt

Jan Reutt ps. "Mietek" (ur. 21 grudnia 1921 w Grudziądzu, zm. 22 sierpnia 1944 w Warszawie) – podporucznik, uczestnik powstania warszawskiego jako dowódca 4. drużyny w 2. kompanii „Rudy” I plutonu „Sad” batalionu „Zośka” Armii Krajowej. Syn Mieczysława.
W czasie okupacji niemieckiej działał w konspiracji. Należał do hufca Sad 400, który wywodził się z mokotowskiej grupy PET-u. Uczestniczył w akcji Wilanów, należał do grupy „streifa”. Ukończył II turnus Szkoły Podchorążych Rezerwy Piechoty Agricola z piętnastą lokatą. Przeprowadzał rozpoznanie do akcji „Tłuszcz-Urle”.
W powstaniu warszawskim walczył ze swoim oddziałem na Woli i Starym Mieście.
Ciężko ranny, z odniesionych ran zmarł 22. dnia powstania warszawskiego w szpitalu szpitalu Jana Bożego przy ul. Bonifraterskiej na Starym Mieście. Miał 22 lata. Został dwukrotnie odznaczony Krzyżem Walecznych. Pochowany w kwaterach żołnierzy i sanitariuszek batalionu „Zośka” na Cmentarzu Wojskowym w Warszawie (kwatera A20-5-14).

</doc>
<doc id="1030069" url="https://pl.wikipedia.org/wiki?curid=1030069" title="Jan Lenart">
Jan Lenart

Jan Lenart ps. "Jaś" (ur. 16 listopada 1921 w Warszawie, zm. 28 sierpnia 1944 tamże) – podharcmistrz, podporucznik, uczestnik powstania warszawskiego jako dowódca II plutonu „Alek" w 2. kompanii „Rudy” batalionu „Zośka” Armii Krajowej.
Życiorys.
Syn Bonawentury Lenarta – legionisty I Brygady, profesora warszawskiej Akademii Sztuk Pięknych i Pauliny z Dederków, wnuk powstańca styczniowego. Brat podporucznika Wojciecha, który również poległ jako powstaniec. Siostrzeniec Mariana Dederki, kuzyn Witolda, krewny biskupa Jakuba Ignacego.
Urodził się i dzieciństwo spędził w Wilnie, gdzie jego ojciec kierował Pracownią Doświadczalną Liternictwa, Drukarstwa i Introligatorstwa Wydziału Sztuk Pięknych Uniwersytetu Wileńskiego. W Warszawie ukończył Gimnazjum i Liceum im. Stefana Batorego. Następnie rozpoczął studia na Wydziale Architektury Politechniki Warszawskiej. 
W czasie okupacji niemieckiej Jan Lenart działał w konspiracji. Ukończył Szkołę Podchorążych Rezerwy Piechoty Agricola. Brał udział w akcjach:
W powstaniu warszawskim walczył na Woli i Starym Mieście. Po śmierci Andrzeja Makólskiego objął dowództwo II plutonu „Alek”. Poległ 28. dnia powstania warszawskiego w walkach przy ul. Franciszkańskiej 12 na Starym Mieście. Miał 22 lata. Został dwukrotnie odznaczony Krzyżem Walecznych. Jego ciało odnaleziono dopiero w 1950 r. Pochowany w kwaterach żołnierzy i sanitariuszek batalionu „Zośka” na Powązkach Wojskowych w Warszawie (kwatera A20-2-29).

</doc>
<doc id="1030070" url="https://pl.wikipedia.org/wiki?curid=1030070" title="Zbigniew Sokola-Maniecki">
Zbigniew Sokola-Maniecki

Zbigniew Sokola-Maniecki ps. „Mały” (ur. 17 kwietnia 1922 w Warszawie, zm. 13 września 1944 tamże) – sierżant, podchorąży, uczestnik powstania warszawskiego jako dowódca drużyny w 1. kompanii „Maciek” II plutonu batalionu „Zośka” Armii Krajowej. Syn Romualda.
W czasie okupacji niemieckiej działał w konspiracji. 26 kwietnia 1944 roku uczestniczył w akcji „Sonderwagen”.
W powstaniu warszawskim walczył ze swoim oddziałem na Woli, Starym Mieście i Czerniakowie. Ranny 13 września 1944 w walkach w rejonie ul. Czerniakowskiej 16, zmarł w szpitalu polowym nr 3 w budynku ZUS-u przy Czerniakowskiej 231 na Czerniakowie. Miał 21 lat. Został odznaczony Krzyżem Walecznych. Pochowany w kwaterach żołnierzy i sanitariuszek batalionu „Zośka” na Cmentarzu Wojskowym w Warszawie (kwatera A20-3-7).

</doc>
<doc id="1030071" url="https://pl.wikipedia.org/wiki?curid=1030071" title="Zofia Dąbrowska">
Zofia Dąbrowska

Zofia Dąbrowska ps. „"Zośka”", „"Jeż”", „"Myszka”" (ur. 30 listopada 1924, zm. 5 września 1944 w Warszawie) – uczestniczka powstania warszawskiego jako łączniczka dowódcy 1. kompanii „Maciek” batalionu „Zośka” Armii Krajowej.
Życiorys.
Podczas okupacji hitlerowskiej działała w konspiracji.
Służyła w 1. drużynie Hanny Bińkowskiej plutonu żeńskiego „Oleńka” batalionu „Zośka” dowodzonego przez Zofię Krassowką (ps. „Zosia Duża”). W drużynie tej działały również: Maria Dziak, Anna Swierczewska, Barbara Zmysłowska. Przed powstaniem mieszkała na Elektoralnej 30. Na czas powstania Zofia Dąbrowska została przydzielona do 1. kompanii „Maciek” i służyła w jego patrolu sanitarnym.
Wraz ze swoim oddziałem uczestniczyła w walkach na Woli, następnie na Starym Mieście i na Czerniakowie.
Ciężko ranna na skarpie czerniakowskiej, z odniesionych ran zmarła 5 września 1944 w szpitalu powstańczym przy ul. Mokotowskiej 55. Miała 19 lat. Pochowana w ogródku w Al. Ujazdowskich 37. Po wojnie ekshumowana i pochowana w kwaterach żołnierzy i sanitariuszek batalionu „Zośka” na Cmentarzu Wojskowym w Warszawie (kwatera 20A-4-8).
Zofia Dąbrowska została odznaczona Krzyżem Walecznych.

</doc>
<doc id="1030072" url="https://pl.wikipedia.org/wiki?curid=1030072" title="Aretuska">
Aretuska

Aretuska – włoska grupa muzyczna powstała w 2001 roku. 
Jej liderem jest sycylijski wokalista i muzyk Roy Paci.

</doc>
<doc id="1030073" url="https://pl.wikipedia.org/wiki?curid=1030073" title="Bolesław Matulewicz">
Bolesław Matulewicz

Bolesław Matulewicz ps. "Virtus" (ur. 9 listopada 1923 w Wilnie, zm. 22 sierpnia 1944 w Warszawie) – plutonowy, uczestnik powstania warszawskiego jako żołnierz 1. kompanii „Maciek” batalionu „Zośka” Armii Krajowej.
W czasie okupacji niemieckiej działał w konspiracji. 26 kwietnia 1944 uczestniczył w Akcji
„Sonderwagen”.
Poległ 22 sierpnia 1944 w walkach powstańczych na Starym Mieście. Miał 20 lat. Został odznaczony Krzyżem Walecznych. Pochowany w kwaterach żołnierzy i sanitariuszek batalionu „Zośka” na Wojskowych Cmentarzu Wojskowym w Warszawie (kwatera A20-5-16). Jego brat Wiktor Matulewicz również walczył w batalionie „Zośka” i przeżył jako jeden z nielicznych.

</doc>
<doc id="1030074" url="https://pl.wikipedia.org/wiki?curid=1030074" title="Vertically Challenged">
Vertically Challenged

Vertically Challenged – debiutancki EP hip-hopowej artystki Lady Sovereign, dostępny tylko w Stanach Zjednoczonych.
DVD.
30-minutowy film o tym jak powstawały teledyski: "Random", "Ch Ching (Cheque 1 2)", "A Little Bit Of Shhh" i "Random" (Menta Remix featuring Riko).

</doc>
<doc id="1030075" url="https://pl.wikipedia.org/wiki?curid=1030075" title="Cybant">
Cybant

Cybant (z niem. "Ziehband") – obejma zaciskowa na rurę, służąca np. do mocowania elementów na masztach i rurach, także jako zacisk ograniczający przepływ płynu przez przewód.
Podstawowe dane techniczne:

</doc>
<doc id="1030077" url="https://pl.wikipedia.org/wiki?curid=1030077" title="47 mm armata przeciwpancerna mle 1937">
47 mm armata przeciwpancerna mle 1937

Canon de 47 antichar SA mle 1937 – półautomatyczna ("SA" to skrót od "semi-automatique") francuska armata przeciwpancerna kalibru 47 mm, opracowana w 1937 przez Atelier de Puteaux (w skrócie APX).
Używana przez dywizyjną artylerię armii francuskiej w 1940. Zdobyczne działa używane przez Wehrmacht do końca wojny pod oznaczeniem 4,7 cm PaK 181(f). Jedna z wersji armaty po przystosowaniu do wersji czołgowej, stanowiła uzbrojenie czołgów Somua S-35 i Char B1.

</doc>
<doc id="1030079" url="https://pl.wikipedia.org/wiki?curid=1030079" title="Blah Blah">
Blah Blah

Blah Blah − drugi EP hip-hopowej artystki Lady Sovereign, wydany w 2006 roku, dostępny tylko w Stanach Zjednoczonych. Ep został również wydany jako bonusowa wersja DVD i była ograniczona ilościowo.

</doc>
<doc id="1030081" url="https://pl.wikipedia.org/wiki?curid=1030081" title="Melotron (zespół muzyczny)">
Melotron (zespół muzyczny)

Melotron – niemiecki zespół wykonujący muzykę w gatunkach synth pop oraz futurepop.
Grupa założona została w 1996 r. przez Andy'ego Krügera, Edgara Slatnowa i Kaya Hildebrandta, po wcześniejszym rozwiązaniu zespołu The Vermin, do którego należeli.

</doc>
<doc id="1030090" url="https://pl.wikipedia.org/wiki?curid=1030090" title="Tackle">
Tackle



</doc>
<doc id="1030092" url="https://pl.wikipedia.org/wiki?curid=1030092" title="Ademir">
Ademir

Ademir, Adhemir jest imieniem brazylijskim

</doc>
<doc id="1030093" url="https://pl.wikipedia.org/wiki?curid=1030093" title="Jacek Karolak">
Jacek Karolak

Jacek Karolak (ur. 9 lutego 1970 w Warszawie) – polski poeta, laureat wielu konkursów poetyckich.
Zaczął pisać wiersze jeszcze jako uczeń XXX Liceum Ogólnokształcące im. Jana Śniadeckiego w Warszawie. Jest absolwentem Wydziału Prawa i Administracji Uniwersytetu Warszawskiego z 1994. 
Debiutował w 1993 jako członek klubu poetyckiego "To Był Naprawdę Fascynujący Wieczór". Od 1995 jest członkiem grupy "Wybór" działającej przy Warszawskim Oddziale Związku Literatów Polskich. Jest także członkiem Ogólnopolskiego Klubu Poetów oraz od 2001 Stowarzyszenia Twórczego Artystyczno-Literackiego w Krakowie. 
Publikował wiersze między innymi w "Gazecie Wyborczej", "Magazynie Literackim", "Poezji Dzisiaj", "Przeglądzie Powszechnym", "Toposie," "Odrze".

</doc>
<doc id="1030095" url="https://pl.wikipedia.org/wiki?curid=1030095" title="Mafeking">
Mafeking



</doc>
<doc id="1030101" url="https://pl.wikipedia.org/wiki?curid=1030101" title="Adżmal Nakszbandi">
Adżmal Nakszbandi

Adżmal Nakszbandi (zm. 7 kwietnia 2007) – afgański dziennikarz i tłumacz.
Został uprowadzony 6 marca 2007, w prowincji Helmand, wraz z włoskim dziennikarzem Danielem Mastrogiacomo pracującym dla dziennika "„La Repubblica”". Porwania dokonali talibowie pod wodzą mułły Dadullaha. Żądali od władz Afganistanu zwolnienia swoich ludzi z więzień w zamian za zakładników. Po zwolnieniu pierwszej grupy i uwolnieniu Włocha 19 marca 2007, prezydent Afganistanu, Hamid Karzaj, odmówił spełnienia dalszych postulatów porywaczy. Nakszbandi został stracony przez talibów w sobotę 7 kwietnia po południu, po upływie ostatecznego ultimatum postawionego przez ludzi Dadullaha. 

</doc>
<doc id="1030102" url="https://pl.wikipedia.org/wiki?curid=1030102" title="Anserimim">
Anserimim

Anserimim ("Anserimimus planinychus") – wszystkożerny, dwunożny teropod z rodziny ornitomimów (Ornithomimidae). Teropod spokrewniony z gallimimem.
Jego nazwa znaczy imitujący gęś, udający gęś.
Żył w późnej kredzie (ok. 83-65 mln lat temu) na terenach centralnej Azji. Długość ciała ok. 3-3,5 m, wysokość ok. 1,8 m, masa ok. 60 kg. Jego szczątki znaleziono w Mongolii.
Był dinozaurem strusiokształtnym. Na przednich kończynach miał pazury, które prawdopodobnie ułatwiały mu poszukiwanie pożywienia w ziemi.

</doc>
<doc id="1030104" url="https://pl.wikipedia.org/wiki?curid=1030104" title="Kazimierz (gmina Skomlin)">
Kazimierz (gmina Skomlin)

Kazimierz (do 2008 "Kaźmierz") – wieś w Polsce położona w województwie łódzkim, w powiecie wieluńskim, w gminie Skomlin. Miejscowość wchodzi w skład sołectwa Brzeziny.
W latach 1975–1998 miejscowość administracyjnie należała do województwa sieradzkiego.

</doc>
<doc id="1030105" url="https://pl.wikipedia.org/wiki?curid=1030105" title="Klasak Mały">
Klasak Mały

Klasak Mały – wieś w Polsce położona w województwie łódzkim, w powiecie wieluńskim, w gminie Skomlin. Miejscowość wchodzi w skład sołectwa Klasak Duży.
W latach 1975–1998 miejscowość administracyjnie należała do województwa sieradzkiego.

</doc>
<doc id="1030110" url="https://pl.wikipedia.org/wiki?curid=1030110" title="Ług (Bojanów)">
Ług (Bojanów)

Ług – część wsi Bojanów w Polsce, położona w województwie łódzkim, w powiecie wieluńskim, w gminie Skomlin. Wchodzi w skład sołectwa Toplin.
W latach 1975–1998 Ług administracyjnie należał do województwa sieradzkiego.

</doc>
<doc id="1030111" url="https://pl.wikipedia.org/wiki?curid=1030111" title="Rapator">
Rapator

Rapator ("Rapator ornitholestoides") – teropod żyjący we wczesnej kredzie (ok. 111-99 mln lat temu) na terenach dzisiejszej Australii. Znany z jednej kości o długości 70 mm, odkrytej w stanie Nowa Południowa Walia; kość ta może być paliczkiem lub kością śródręcza. Holtz i współpracownicy (2004) uznali "R. ornitholestoides" za tetanura o niepewnej pozycji systematycznej, podkreślili jednak podobieństwo jego zachowanej kości do paliczków teropodów z rodziny alwarezaurów (Alvarezsauridae). Salisbury i współpracownicy (2007) sugerowali, że "Rapator" mógł być bazalnym celurozaurem podobnym do afrykańskiego rodzaju "Nqwebasaurus". W późniejszej publikacji ci sami autorzy uznali "R. ornitholestoides" za "nomen dubium"; zasugerowali też, że mógł on być karnozaurem z kladu Megaraptora w większym stopniu podobnym do australijskiego rodzaju "Australovenator" niż do południowoamerykańskiego "Megaraptor".

</doc>
<doc id="1030112" url="https://pl.wikipedia.org/wiki?curid=1030112" title="Malinówka (województwo łódzkie)">
Malinówka (województwo łódzkie)

Malinówka – wieś w Polsce położona w województwie łódzkim, w powiecie wieluńskim, w gminie Skomlin. Miejscowość wchodzi w skład sołectwa Zbęk.
W latach 1975–1998 miejscowość administracyjnie należała do województwa sieradzkiego.

</doc>
<doc id="1030114" url="https://pl.wikipedia.org/wiki?curid=1030114" title="Hrabstwo Will">
Hrabstwo Will

Hrabstwo Will – hrabstwo w Stanach Zjednoczonych, w stanie Illinois.

</doc>
<doc id="1030116" url="https://pl.wikipedia.org/wiki?curid=1030116" title="Smugi (powiat wieluński)">
Smugi (powiat wieluński)

Smugi – wieś w Polsce położona w województwie łódzkim, w powiecie wieluńskim, w gminie Skomlin. Miejscowość wchodzi w skład sołectwa Wróblew.
W latach 1975–1998 miejscowość administracyjnie należała do województwa sieradzkiego.

</doc>
<doc id="1030117" url="https://pl.wikipedia.org/wiki?curid=1030117" title="Wygoda (Wichernik)">
Wygoda (Wichernik)

Wygoda – część wsi Wichernik w Polsce, położona w województwie łódzkim, w powiecie wieluńskim, w gminie Skomlin. Wchodzi w skład sołectwa Wichernik.
W latach 1975–1998 Wygoda administracyjnie należała do województwa sieradzkiego.

</doc>
<doc id="1030120" url="https://pl.wikipedia.org/wiki?curid=1030120" title="Harpymim">
Harpymim

Harpymim ("Harpymimus okladnikovi") – dwunożny teropod z rodziny harpymimów (Harpymimidae).
Znaczenie jego nazwy – naśladujący harpię.
Żył w okresie wczesnej kredy (ok. 110-100 mln lat temu) na terenach centralnej Azji.
Długość ciała ok. m, wysokość ok. m, masa ok. kg. Jego szczątki znaleziono w Mongolii.
Był prymitywnym reprezentantem grupy ornitomimozaurów. Strusiopodobny teropod spokrewniony z gallimimem.

</doc>
<doc id="1030121" url="https://pl.wikipedia.org/wiki?curid=1030121" title="Złota Góra (województwo łódzkie)">
Złota Góra (województwo łódzkie)

Złota Góra (do 2008 "Złote Góry") – wieś w Polsce położona w województwie łódzkim, w powiecie wieluńskim, w gminie Skomlin. Miejscowość wchodzi w skład sołectwa Zbęk.
W latach 1975–1998 miejscowość administracyjnie należała do województwa sieradzkiego.

</doc>
<doc id="1030122" url="https://pl.wikipedia.org/wiki?curid=1030122" title="Książe">
Książe

Książe – przysiółek wsi Wilamowa w Polsce położony w województwie opolskim, w powiecie nyskim, w gminie Paczków.
Miejscowość należy do sołectwa Wilamowa. 

</doc>
<doc id="1030125" url="https://pl.wikipedia.org/wiki?curid=1030125" title="Nowa Serbia">
Nowa Serbia

Nowa Serbia – prowincja Imperium Rosyjskiego, utworzona na Ukrainie Prawobrzeżnej w 1751 na terenach Dzikich Pól utraconych przez Rzeczpospolitą na mocy traktatu Grzymułtowskiego w 1686 roku. Graniczyła z województwami Korony: bracławskim (na zachodzie) i kijowskim (na północy) oraz ziemiami Hetmanatu (na północnym wschodzie poprzez Dniepr) i Nowosłobodzkiego Pułku Kozackiego (na południu i wschodzie).
Osadzano w niej imigrantów z pogranicza turecko-austriackiego – głównie Serbów, stąd nazwa. Ponadto osiedlali się tu m.in. Mołdawianie i Bułgarzy. Znajdowała się w górnym biegu Ingułu i Ingulca, dla jej osłony wybudowano w 1754 Jelizawetgrad (twierdzę św. Elżbiety). Drugim obszarem tego osadnictwa była Słowiano-Serbia, powstała na Lewobrzeżu, w 1753, na wschód od ziem zaporoskich.
Obie ziemie, wraz z Nowosłobodzkim Pułkiem Kozackim, zostały połączone w 1764 w gubernię noworosyjską.
Współcześnie największymi miastami na obszarze dawnej Nowej Serbii są Aleksandria, Switłowodsk, Znamianka oraz historyczna stolica regionu Nowomyrhorod.

</doc>
<doc id="1030127" url="https://pl.wikipedia.org/wiki?curid=1030127" title="Kinzang Dorji">
Kinzang Dorji

Kinzang Dorji (ur. 1951 w dystrykcie Mongar) – dwukrotny premier Bhutanu od 14 sierpnia 2002 do 30 sierpnia 2003 i ponownie od 31 lipca 2007 do 9 kwietnia 2008.
Dorji w latach 1998–2003 był ministrem rolnictwa. Po ustąpieniu z funkcji szefa rządu w 2003 zajmował do 2007 stanowisko ministra pracy i mieszkalnictwa.

</doc>
<doc id="1030129" url="https://pl.wikipedia.org/wiki?curid=1030129" title="Jigme Thinley">
Jigme Thinley

Jigme Thinley (ur. 1952 w dystrykcie Bumthang) – bhutański polityk, trzykrotny premier Bhutanu, od 20 lipca 1998 do 9 lipca 1999, od 30 sierpnia 2003 do 20 sierpnia 2004 oraz od 9 kwietnia 2008 do 30 lipca 2013.
Kariera polityczna.
Jigme Thinley urodził się w 1952 w Bumthang w Bhutanie. W 1974 wstąpił w struktury służby cywilnej. W 1982 został sekretarzem w Ministerstwie Spraw Wewnętrznych. W styczniu 1994 został mianowany wiceministrem spraw wewnętrznych. W tym samym roku został Stałym Przedstawicielem Bhutanu przy ONZ w Nowym Jorku.
Thinley dwukrotnie pełnił funkcję szefa rządu w czasie obowiązywania rotacyjnego systemu sprawowania władzy. Wówczas na stanowisku premiera przez okres 1 roku zasiadało na zmianę 5 kandydatów, którzy zdobyli największą liczbę głosów w wyborach do Zgromadzenia Narodowego. Thinley zajmował stanowisko premiera od lipca 1998 do lipca 1999 oraz od sierpnia 2003 do sierpnia 2004. Ponadto Jigme Thinley zajmował w latach 1998–2003 urząd ministra spraw zagranicznych. Od 2003 do 2008 pełnił funkcję ministra spraw wewnętrznych i kulturalnych.
15 sierpnia 2007 Jigme Thinley stanął na czele powstałej miesiąc wcześniej Partii Pokoju i Dobrobytu Bhutanu ("Druk Phuensum Tshogpa"). Partia została utworzona, aby wziąć udział w pierwszych powszechnych i demokratycznych wyborach w kraju, które zarządził król Jigme Khesar Namgyal Wangchuck. Wybory do Zgromadzenia Narodowego miały miejsce 24 marca 2008, a Partia Pokoju i Dobrobytu Bhutanu zdobyła w nich 67% głosów poparcia i 45 z 47 miejsc w nowym Zgromadzeniu.
9 kwietnia 2008 Jigme Thinley został mianowany i zaprzysiężony na stanowisku szefa rządu, które piastował do 30 lipca 2013. Jego następcą został Tshering Tobgay. Po wyborach w 2013 r. Thinley zrezygnował z przewodniczenia partii DPT, a także z mandatu do Zgromadzenia Narodowego.
11 listopada 2008 roku jego syn Palden poślubił księżniczkę "Ashi" Kesang Choden Wangchuck.
28 listopada 2018 roku zmarła jego żona "Aum" Rinsy Dem w Bangkoku.

</doc>
<doc id="1030130" url="https://pl.wikipedia.org/wiki?curid=1030130" title="Yeshey Zimba">
Yeshey Zimba

Yeshey Zimba (ur. 1952) – dwukrotny premier Bhutanu, od 20 lipca 2000 do 8 sierpnia 2001 oraz od 20 sierpnia 2004 do 4 września 2005. 
Yeshey Zimba jest absolwentem St. Joseph College w Dardżyling w Indiach oraz University of Wisconsin-Madison w USA. W 2003 objął stanowisko ministra handlu i przemysłu.

</doc>
<doc id="1030132" url="https://pl.wikipedia.org/wiki?curid=1030132" title="Neimongosaurus">
Neimongosaurus

Neimongosaurus – rodzaj teropoda z nadrodziny terizinozauroidów (Therizinosauroidea); jego nazwa znaczy „jaszczur z Mongolii Wewnętrznej”.
Żył w późnej kredzie na terenach Azji. Długość ciała szacuje się na około 2–3 m. Jego szczątki znaleziono w Chinach (w regionie autonomicznym Mongolia Wewnętrzna).
Neimongozaur to terizinozauroid znaleziony w pokładach o niepewnym wieku – czasem datuje się je na około 70 mln lat, a czasem na wiele wcześniejszy okres – około 92 mln lat. "Neimongosaurus" miał długą szyję i stosunkowo krótki ogon, cechy te zbliżają terizinozauroidy do owiraptorozaurów. Mocno spneumatyzowane kręgi i zaawansowana budowa obręczy barkowej "Neimongosaurus" obecne są przede wszystkim u bardziej zaawansowanych maniraptorów. Został opisany jako bardziej zaawansowany od "Beipiaosaurus", ale mniej od rodziny Therizinosauridae. Według Clarka, Maryańskiej i Barsbolda (2004) "Neimongosaurus" zaliczany jest do Therizinosauridae, czyli byłby bardziej zaawansowany, jednak analiza przeprowadzona przez Lindsay Zanno (2010) także wskazuje na bardziej bazalną pozycję "Neimongosaurus" – jako taksonu siostrzanego dla kladu "Enigmosaurus" + "Suzhousaurus" + Therizinosauridae.
"Neimongosaurus" pochodzi z formacji Iren Dabasu, gdzie znaleziono głównie teropody, w tym aż trzy terizinozauroidy: "Segnosaurus", "Erliansaurus" i właśnie "Neimongosaurus". Największym drapieżnikiem tych terenów mógł być ogromny owiraptoryd "Gigantoraptor". Poza tym znaleziono tam także hadrozaurydy "Bactrosaurus" i "Gilmoreosaurus".
Materiał kostny.
"Neimongosaurus" znany jest z pozostałości dwóch osobników. Cenne jest to, że po raz pierwszy znaleziono dość kompletny kręgosłup terizinozauroida. Holotyp (LH V0001) zawiera część puszki mózgowej, przednią część żuchwy, która jest bardzo gruba, większość kręgosłupa i kręgów ogonowych, elementy kończyn przednich – pas barkowy, łopatki, kość promieniową i ramienną, pas miedniczny z częściowymi kośćmi biodrowymi, kość udową i piszczelową i większość stopy. Całość została zebrana w 1999 roku. Natomiast drugi osobnik, oznaczony LH V0008, zawiera: kość krzyżową z sześcioma kręgami i obie kości biodrowe znalezione na tym samym obszarze. Wśród znalezionego materiału brakuje tylko kompletnej czaszki i całych kończyn górnych.

</doc>
<doc id="1030133" url="https://pl.wikipedia.org/wiki?curid=1030133" title="Liga Mistrzów UEFA (1994/1995)">
Liga Mistrzów UEFA (1994/1995)

III Liga Mistrzów UEFA 1994/1995
XL Puchar Europy Mistrzów Klubowych 1994/1995
Finał.
 
ZDOBYWCA LIGI MISTRZÓW 1994/1995
AFC Ajax CZWARTY TYTUŁ 

</doc>
<doc id="1030134" url="https://pl.wikipedia.org/wiki?curid=1030134" title="Radomyśl (Ukraina)">
Radomyśl (Ukraina)

Radomyśl (, dawniej "Myczesk") – miasto na Ukrainie, w obwodzie żytomierskim, siedziba władz rejonu radomyskiego.
Leży na wschodnim Polesiu, nad rzeką Teteriw.
W mieście rozwinął się przemysł maszynowy, lniarski, spożywczy, lekki oraz meblarski.
Historia.
Pierwsza wzmianka o miejscowości pochodzi z 1150. W późnym średniowieczu w granicach Litwy, a od 1569 w granicach Polski. W XVII w. działała tu papiernia. 
Był miastem duchownym Rzeczypospolitej Obojga Narodów.
Po II rozbiorze Polski centrum administracyjne powiatu radomyskiego w guberni kijowskiej w zaborze rosyjskim.
W 1919 w ukraińskich pogromach zginęło 400-1000 Żydów. W 1921 spłonęła tutejsza synagoga.
W czasie wojny polsko-bolszewickiej w 1920 przez Radomyśl przechodziły wojska polskie. Po wojnie miasto przynależało do ZSRR.
Od 9 lipca 1941 r. do 26 grudnia 1943 roku miasto było pod okupacją niemiecką.
W 1989 liczyło 16 999 mieszkańców.
W 2013 liczyło 14 943 mieszkańców.

</doc>
<doc id="1030135" url="https://pl.wikipedia.org/wiki?curid=1030135" title="Nanszjungozaur">
Nanszjungozaur

Nansziungozaur ("Nanshiungosaurus") – teropod z rodziny terizinozaurów (Therizinosauridae).
Żył w epoce późnej kredy (ok. 83-71 mln lat temu) na terenach Azji. Długość ciała ok. 4 m, wysokość ok. 1,7 m, masa ok. 200 kg. Jego szczątki znaleziono w Chinach.
Gatunki nansziungozaura:

</doc>
<doc id="1030137" url="https://pl.wikipedia.org/wiki?curid=1030137" title="Charlie's Angels">
Charlie's Angels



</doc>
<doc id="1030140" url="https://pl.wikipedia.org/wiki?curid=1030140" title="Dynasty">
Dynasty



</doc>
<doc id="1030141" url="https://pl.wikipedia.org/wiki?curid=1030141" title="Eszanozaur">
Eszanozaur

Eszanozaur ("Eshanosaurus deguchiianus") – teropod z grupy terizinozaurów. Jedyny znaleziony materiał to część żuchwy z zębami. Żył w okresie wczesnej jury (ok. 199-196 mln lat temu) na terenach wschodniej Azji. Jego szczątki znaleziono w Chinach. "Eshanosaurus" znaczy "jaszczur z Eshan", gdzie znaleziono materiał. Epitet gatunkowy honoruje Hikaru Deguchiianusa, który zachęcał i wspomagał w badaniach nad dinozaurami Xinga Xu - pierwszego autora naukowego opisu eszanozaura. "Eshanosaurus deguchiianus" różni się od innych terizinozaurów posiadaniem okrągłego okna w tylnej części kości zębowej .
Początkowo uznano eszanozaura za najbardziej bazalnego terizinozaura. Inne terizinozaury znane są dopiero z wczesnej kredy z terenów USA ("Falcarius") i Chin ("Beipiaosaurus"). "Falcarius" jest znacznie prymitywniejszy niż "Eshanosaurus", o czym świadczy boczna półka i odchylona w dół przednia część kości zębowej. Odcinek czasu dzielący oba został określony przez autorów opisu tego drugiego jako "anormalny". 
Pierwotnej identyfikacji eszanozaura jako terizinozaura dokonano na podstawie jedenastu cech, z których później wiele zakwestionowano jako potencjalne cechy innych kladów wśród Dinosauria (szczególnie zauropodomorfów) albo zależne od wieku osobnika. Prócz tych jedenastu postulowano także inne, mające zaprzeczyć lub potwierdzić terizinozaurową naturę "Eshanosaurus". Barrett dokonał analizy tych cech i wykazał, że cztery z nich: zęby znajdujące się z przodu szczęki większe niż położone bardziej z tyłu, duża liczba zębów w porównaniu do wielkości żuchwy, szeroka, płaska półka (ang. szelf) z boku szeregu zębów i zęby z wyraźnym, rozszerzającym się od wierzchołka do podstawy grzbietem po stronie językowej – jednoznacznie wskazują, że to terizinozaur, a nie zauropodomorf. Dodatkowo dwie cechy - ząbkowanie niemal prostopadłe do dystalnych i środkowych krawędzi korony zęba oraz korzeń troszkę szerszy środkowodystalnie niż korona – dowodzą, że "Eshanosaurus" to teropod. Nie widać u niego żadnych synapomorfii Sauropodomorpha.

</doc>
<doc id="1030142" url="https://pl.wikipedia.org/wiki?curid=1030142" title="Lista szefów państw i rządów">
Lista szefów państw i rządów

Lista przywódców nieuznawanych państw.
Lista przedstawia przywódców jednostek geopolitycznych, które nie uzyskały uznania międzynarodowego lub są uznawane przez mniejszość suwerennych państw. Stopień kontroli terytorium tych państw przez nie same jest różny, ale znaczny.
Lista przywódców rządów alternatywnych.
Te rządy są uznawane za prawowite przez co najmniej jednego członka ONZ, albo kontrolują w częściowy lub w znaczny sposób terytorium państwowe (np. w wyniku wojny domowej).

</doc>
<doc id="1030145" url="https://pl.wikipedia.org/wiki?curid=1030145" title="Erlianzaur">
Erlianzaur

Erlianzaur ("Erliansaurus bellamanus") – teropod z rodziny terizinozaurów (Therizinosauridae)
Żył w epoce późnej kredy (ok. 70-65 mln lat temu) na terenach Azji. Długość ciała ok. 3 m, wysokość ok. 1,2 m, masa ok. 150 kg. Jego szczątki znaleziono w Chinach i w Mongolii.

</doc>
<doc id="1030146" url="https://pl.wikipedia.org/wiki?curid=1030146" title="Premierzy Papui-Nowej Gwinei">
Premierzy Papui-Nowej Gwinei



</doc>
<doc id="1030148" url="https://pl.wikipedia.org/wiki?curid=1030148" title="Herb Mikołajek">
Herb Mikołajek

Herb Mikołajek – jeden z symboli miasta Mikołajki i gminy Mikołajki w postaci herbu.
Wygląd i symbolika.
Herb przedstawia w błękitnym polu herbowym srebrną sierpowato wygiętą rybę z koroną na głowie, skutą łańcuchem. 
Ryba w nawiązuje do legendy o Królu Sielaw (według innej wersji – o Rybim Królu z pobliskiego jeziora Śniardwy).
Legenda.
Legenda o herbie ma kilka wersji, różniących się dość znacznie między sobą. Ich wspólnym elementem jest postać rybiego władcy obdarzonego magiczną mocą. Według wersji legendy zaadaptowanej w przedstawieniu heraldycznym w herbie Mikołajek, był to Król Sielaw. Strzegł on bezpieczeństwa mieszkańców wód w pruskich jeziorach i rzekach. Czynił to tak skutecznie, że mieszkańcy nie mogąc niczego złowić zaczęli cierpieć głód. Dopiero gdy żona pruskiego rybaka zwróciła się o pomoc do bogów, składając im ofiarę, ci w zamian dali jej metalowe kółko, stanowiące wzór dla wykonanej następnie sieci, w którą złowiono Rybiego Króla. Uwięziono go, a w pruskich wioskach zapanował dostatek.

</doc>
<doc id="1030150" url="https://pl.wikipedia.org/wiki?curid=1030150" title="Enigmozaur">
Enigmozaur

Enigmozaur ("Enigmosaurus mongolensis") – wszystkożerny teropod z rodziny terizinozaurów (Therizinosauridae). Teropod spokrewniony z segnozaurem.
Jego nazwa znaczy "enigmatyczny jaszczur z Mongolii", tajemniczy jaszczur.
Żył w epoce późnej kredy (ok. 96-95 mln lat temu) na terenach centralnej Azji.
Długość ciała ok. 7 m, wysokość ok. 3 m, masa ok. 900 kg.
Jego szczątki znaleziono w Mongolii.

</doc>
<doc id="1030153" url="https://pl.wikipedia.org/wiki?curid=1030153" title="Nemesi Marqués Oste">
Nemesi Marqués Oste

Nemesi Marqués y Oste (ur. 17 maja 1935 w Cabó) jest katolickim księdzem (święcenia kapłańskie w 1959) i proboszczem w Bellestar, wiosce liczącej 55 mieszkańców. W latach 1993-2012 był osobistym przedstawicielem w Andorze biskupa Seo de Urgel, który jest jednocześnie współksięciem Andory.

</doc>
<doc id="1030154" url="https://pl.wikipedia.org/wiki?curid=1030154" title="Struna bębenkowa">
Struna bębenkowa

Struna bębenkowa (łac. "chorda tympani") – nerw, gałąź nerwu twarzowego.
Przebieg.
Rozpoczyna się w kości skroniowej odchodząc od przedniej powierzchni pnia nerwu twarzowego, pod kątem ostrym ku górze i do przodu. Biegnie w kanale kostnym do jamy bębenkowej, tworząc tam łuk wypukły ku górze, następnie układa się w fałdzie błony śluzowej na przyśrodkowej powierzchni błony bębenkowej pomiędzy odnogą długą kowadełka a rękojeścią młoteczka. W tym miejscu jej przebieg może być widoczny podczas otoskopii. Z jamy bębenkowej wydostaje się przez szczelinę skalisto-bebenkową- szczelina Glasera (ryc. 2) wchodząc do dołu podskroniowego. Biegnie dalej ku przodowi i dołowi przyśrodkowo od tętnicy oponowej środkowej i nerwu uszno-skroniowego a następnie łączy się z nerwem językowym dochodząc do jego tylnego brzegu.
Warianty anatomiczne.
Czasami struna bębenkowa oddaje do nerwu językowego jedynie gałęzie łączące zmierzając dalej samodzielnie do zwoju podżuchwowego.
Zakres unerwienia.
Struna bębenkowa prowadzi następujące włókna:
Zespolenia.
1. Gałąź łącząca ze zwojem usznym ("ramus communicans cum ganglio otico")- doprowadza do zwoju włókna ruchowe dla mięśnia dźwigacza podniebienia miękkiego.
Klinika.
Ze struną bębenkową związany jest zabieg operacyjny wykonywany przez otolaryngologów zwany chordotomią. Jest to przecięcie struny bębenkowej stosowane w przypadkach uporczywego ślinienia (ang. "drooling"). Przecięcie struny bębenkowej odcina unerwienie przywspółczulne do ślinianki podżuchwowej i podjęzykowej hamując wydzielanie śliny.
Piśmiennictwo.
A. Bochenek, M. Reicher Anatomia człowieka. tom V. PZWL, Warszawa 1989. 

</doc>
<doc id="1030156" url="https://pl.wikipedia.org/wiki?curid=1030156" title="Węglowce">
Węglowce

Węglowce – pierwiastki 14 (daw. IVA lub IV głównej) grupy układu okresowego. Są to węgiel (C), krzem (Si), german (Ge), cyna (Sn), ołów (Pb) i flerow (Fl).
Odkrycie.
Trzy z sześciu węglowców znano już w starożytności. Były to węgiel, cyna i ołów. Krzem i german zostały odkryte w epoce nowożytnej (krzem przez Antoine Lavoisiera, zaś german przez Clemensa Alexandera Winklera). Flerow został otrzymany sztucznie w 1999 roku przez naukowców z Instytutu Badań Jądrowych w Dubnej.
Występowanie w przyrodzie.
Węgiel wchodzi w skład licznych związków organicznych. Ponadto występuje w przyrodzie w postaci węgli kopalnych. Najważniejszym minerałem zawierającym węgiel jest węglan wapnia. Dużo rzadziej spotyka się go w postaci diamentów. W środowisku naturalnym wyjątkowo daje się odnaleźć w formie fulerenów (np. w strzałkach piorunowych).
Krzem zajmuje drugie miejsce pod względem zawartości na Ziemi (zaraz po tlenie). Nie występuje jednak w stanie wolnym, ale w postaci krzemionki, krzemianów i glinokrzemianów.
German występuje w przyrodzie w niewielkich ilościach, tylko w postaci związków, np. minerałów takich jak germanit (Cu2GeS3) i argyrodyt (Ag8GeS6). Niewielkie ilości germanu są zawarte w węglu kamiennym.
Głównym źródłem cyny są minerały: kasyteryt (SnO2), stannin (Cu2FeSnS4).
Ołów występuje w niewielkich ilościach w postaci rodzimej, jednak jego głównym źródłem jest galena (PbS).
Flerow jest syntetycznym pierwiastkiem promieniotwórczym i nie występuje na Ziemi.
Właściwości.
Ze wzrostem liczby atomowej w tej grupie maleje wpływ biernej pary elektronowej. Wynikiem tego jest malejąca trwałość pierwiastków na IV stopniu utlenienia i rosnąca na II. Wszystkie z nich oprócz ołowiu tworzą struktury diamentu, przy czym w przypadku węgla odmiana ta jest izolatorem, a dalsze pierwiastki są, z powodu malejącej szerokości pasma wzbronionego, półprzewodnikami i przewodnikami.
Węgiel jest ciałem stałym, nierozpuszczalnym w wodzie. Grafit jest czarnoszary, odpowiednio wypolerowany ma metaliczny połysk. Diament jest bezbarwny, bezwonny, nie ma smaku. Jest pierwiastkiem mało reaktywnym; w wysokiej temperaturze reaguje z fluorem, tlenem, siarką i metalami 1, 2 i 13 grupy. Rozżarzony koks reaguje z wodą, dając mieszaninę tlenku węgla i wodoru (tzw. gaz syntezowy): C + H2O → CO + H2.
Tworzy trzy odmiany alotropowe:
W związkach chemicznych występuje na -IV, II i IV stopniu utlenienia.
Krzem to szare, błyszczące, kruche ciało stałe. Jest półprzewodnikiem. W związkach jest czterowartościowy. Występuje, podobnie jak węgiel, w strukturze diamentu.
German jest kruchym, srebrzystobiałym półmetalem o właściwościach półprzewodnikowych. Nie reaguje z wodą i kwasami (oprócz kwasu azotowego).
Cyna jest ciałem stałym. Występuje w trzech odmianach krystalicznych:
W związkach chemicznych cyna występuje na -IV, II i IV stopniu utlenienia.
Ołów to szarosrebrzysty, miękki, kowalny metal. Na powietrzu pokrywa się warstwą tlenku. Jego sole są zazwyczaj słabo rozpuszczalne lub nierozpuszczalne w wodzie (z wyjątkiem azotanu ołowiu(II) i octanu ołowiu(II)).
Właściwości węglowców w związkach z wodorem.
Związki wodoru z:
W szeregu od węgla do ołowiu maleje trwałość tych związków.
Węgiel tworzy najwięcej związków z wodorem (węglowodory) dzięki trwałym wiązaniom węgiel-węgiel (katenacja). Są one trwałe i jako jedyne z tej grupy nie hydrolizują w wodzie.
Pierwszy krzemowodór (SiH4) jest nietrwały w środowisku wodnym i na powietrzu.
Najważniejsze związki chemiczne węglowców.
Węgiel:
Krzem:
German:
Cyna:
Ołów:
Otrzymywanie.
Węgiel do celów laboratoryjnych otrzymuje się przez prażenie sacharozy bez dostępu tlenu z powietrza. Na skalę przemysłową otrzymuje się go z węgli kopalnych, przez rozkład termiczny drewna oraz jako diament.
Krzem można otrzymać w laboratorium przez redukcję krzemionki magnezem: SiO2 + 2 Mg → 2 MgO + Si. Na skalę przemysłową redukuje się krzemionkę węglem (SiO2 + C → CO2 + Si) lub węglikiem wapnia.
Pozostałe trwałe węglowce są otrzymywane przez redukcję ich tlenków. Ołów można otrzymać elektrolitycznie z jego siarczku. Flerow można uzyskać wyłącznie w reakcjach jądrowych.
Zastosowanie.
Węgiel jest podstawowym składnikiem związków organicznych. Diament służy do wyrobu biżuterii. Ze względu na jego twardość używa się go także do wyrobu narzędzi do obróbki stali i szkła. Grafit jest używany do wyrobu elektrod, grafitów do ołówków i tygli laboratoryjnych. Węgle kopalne są wykorzystywane jako surowce energetyczne. Izotop węgla 14C jest stosowany jako wskaźnik izotopowy, zaś 1/12 masy izotopu 12C stanowi wzorzec jednostki masy atomowej.
Krzem o dużym stopniu czystości jest stosowany do wyrobu półprzewodników. Jest też stosowany do odtleniania specjalnych gatunków stali i jako składnik wielu stopów. Krzem i jego związki są surowcami w przemyśle szklarskim, ceramicznymi materiałów budowlanych.
German stosuje się do produkcji półprzewodników, luminoforów, filtrów optycznych i stopów specjalnych.
Cyna jest używana do pokrywania metali mniej odpornych na korozję. Jest też składnikiem stopów. W średniowieczu wykonywano wiele przedmiotów z cyny, ze względu na jej dostępność i niską cenę.
Ołów służy do wyrobu rur kanalizacyjnych i ekranów chroniących przed promieniowaniem. Wykłada się nim także komory do produkcji kwasu siarkowego, celulozy i wapna bielącego. Ołowiu używa się też do wyrobu płyt akumulatorowych, szkła ołowiowego i do otrzymywania innych związków ołowiu.

</doc>
<doc id="1030157" url="https://pl.wikipedia.org/wiki?curid=1030157" title="Archeornitoid">
Archeornitoid

Archeornitoid ("Archaeornithoides deinosauriscus") – ptasiopodobny teropod z grupy maniraptorokształtnych (Maniraptoriformes); jego nazwa oznacza przypominający praptaka, "podobny do starożytnego ptaka".
Żył w okresie późnej kredy (ok. 85-71 mln lat temu) na terenach środkowej Azji. Długość ciała ok. 1 m, wysokość ok. 30 cm, masa ok. 2 kg. Jego szczątki znaleziono w Mongolii.
Znany jest dzięki znalezieniu fragmentu czaszki i żuchwy. Tymi cechami teropod przypomina troodona i baryonyksa.

</doc>
<doc id="1030161" url="https://pl.wikipedia.org/wiki?curid=1030161" title="Hatchback (nadwozie)">
Hatchback (nadwozie)



</doc>
<doc id="1030162" url="https://pl.wikipedia.org/wiki?curid=1030162" title="Philippe Massoni">
Philippe Massoni

Philippe Massoni (ur. 13 stycznia 1936 w Zurychu, zm. 14 lutego 2015 w Paryżu) – osobisty przedstawiciel prezydenta Francji w Andorze od 26 lipca 2002 do 6 czerwca 2007, francuski prefekt.
Wcześniej w latach 1980-1986 oraz od 1993 do 2001 zajmował stanowisko prefekta paryskiej policji. 

</doc>
<doc id="1030166" url="https://pl.wikipedia.org/wiki?curid=1030166" title="Rybi Król">
Rybi Król

Rybi Król (także: "Król Sielaw") – legendarny władca wód ziemi Prusów (obecnie Mazury).
Legenda ta ma kilka wersji, różniących się dość znacznie między sobą. Ich wspólnym elementem jest postać rybiego władcy obdarzonego magiczną mocą. Według jednej z wersji, Rybi Król zamieszkiwał Jezioro Śniardwy. Pewnego razu pruska królewna Gustebalda wybrała się z innymi kobietami nad jezioro. Gdy zabawiały się nad nim wiciem wianków, zauważyła piękną złotą rybkę, gonioną przez szczupaka. Gdy ten już miał ją pochwycić, rzuciła między ryby wianek, płosząc drapieżcę. Okazało się, że złota rybka była córką Rybiego Króla. W zamian za jej ocalenie, obiecał on królewnie spełnić każde jej życzenie. Gustebalda zażyczyła sobie daru rozumienia mowy zwierząt, roślin i wiatru. Król Ryb przestrzegł ją, że to niebezpieczny dar. Będzie on działał jedynie pod warunkiem dochowania tajemnicy – jeśli Gustebalda zdradzi komukolwiek, że Rybi Król nauczył ją rozumieć mowę zwierząt i roślin, zamieni się w kamień. Królewna zgodziła się na te warunki i przyjęła magiczny kamień. Słuchając ptaków i drzew poznała wieści o niebezpieczeństwie zagrażającym jej ludowi. Ostrzegały one przed zagrożeniem – obcą siłą nadciągającą z Zachodu, mającą zniszczyć zastane zwyczaje i wygubić lud Prusów. Polecały jako jedyny środek zaradczy utrzymanie jedności i sojuszu z sąsiednimi plemionami Bałtów i Słowian. Królewna postanowiła przekazać to ostrzeżenie swemu ludowi. Jednakże nikt nie chciał jej wierzyć, ludzie domagali się dowodu i podania źródła tych wieści. Zrozpaczona królewna zdecydowała się poświęcić siebie, by ratować Prusów. Pokazała jako dowód magiczny kamień otrzymany od Rybiego Króla, po czym sama, zgodnie z ostrzeżeniem, skamieniała.
Według innej wersji legendy, zaadaptowanej w przedstawieniu heraldycznym w herbie Mikołajek, był to Król Sielaw. Strzegł on bezpieczeństwa mieszkańców wód w pruskich jeziorach i rzekach. Czynił to tak skutecznie, że mieszkańcy nie mogąc niczego złowić zaczęli cierpieć głód. Dopiero gdy żona pruskiego rybaka zwróciła się o pomoc do bogów, składając im ofiarę, ci w zamian dali jej metalowe kółko, stanowiące wzór dla wykonanej następnie sieci, w którą złowiono Rybiego Króla. Uwięziono go, a w pruskich wioskach zapanował dostatek.

</doc>
<doc id="1030170" url="https://pl.wikipedia.org/wiki?curid=1030170" title="Stary Garbów (stacja kolejowa)">
Stary Garbów (stacja kolejowa)

Stary Garbów – stacja kolejowa w Starym Garbowie, w województwie świętokrzyskim, w Polsce.

</doc>
<doc id="1030176" url="https://pl.wikipedia.org/wiki?curid=1030176" title="From Sarah with Love">
From Sarah with Love

From Sarah with Love jest balladą soulową stworzoną przez Sarah Connor, Rob Tyger i Kay Denar na debiutancki album Connor, "„Green Eyed Soul”" (2001). Utwór został wyprodukowany przez duet Kay Denar i Rob Tyger oraz wydany jako trzeci singel z krążka dnia 5 listopada 2001, zdobywając pozytywne oceny od profesjonalnych krytyków.
„From Sarah with Love” wspiął się na szczyt list przebojów w Niemczech, Szwajcarii, Polsce, Czechach i Portugalii oraz utrzymał się w pierwszej dziesiątce notowania w Austrii, Belgii, Finlandii, Grecji, Rosji, Rumunii oraz Węgier, stając się najbardziej dochodowym singlem wydanym przez Connor. Kompozycja była nominowana do nagrody "ECHO Awards" w kategorii „Najlepszy singel Pop/Rock” w roku 2002.
Singel zdobył status platynowego w Szwajcarii oraz złotego w Belgii, Austrii i Niemczech.
Krytycy.
Autor opinii wystawionej przez portal „laut.de” wspominając o dobrych stronach „Green Eyed Soul” wymienia ową kompozycje. Komentuje ją słowami: „Chociaż podobieństwo obecnego singla „From Sarah with Love” do utworu Toni Braxton „Unbreak My Heart” jest widoczne, to mimo to jest to jedna z piękniejszych ballad.”

</doc>
<doc id="1030184" url="https://pl.wikipedia.org/wiki?curid=1030184" title="Nowy Bukowiec">
Nowy Bukowiec

2 miejscowości w Polsce:

</doc>
<doc id="1030186" url="https://pl.wikipedia.org/wiki?curid=1030186" title="Dekanat Wrocław wschód">
Dekanat Wrocław wschód

Dekanat Wrocław Wschód – jeden z 33 dekanatów w rzymskokatolickiej archidiecezji wrocławskiej.
W skład dekanatu wchodzi 8 parafii:

</doc>
<doc id="1030187" url="https://pl.wikipedia.org/wiki?curid=1030187" title="Nowy Bukowiec (powiat starogardzki)">
Nowy Bukowiec (powiat starogardzki)

Nowy Bukowiec – kolonia w Polsce położona w województwie pomorskim, w powiecie starogardzkim, w gminie Skórcz.
W latach 1975–1998 miejscowość administracyjnie należała do województwa gdańskiego.
Zobacz też: Nowy Bukowiec

</doc>
<doc id="1030188" url="https://pl.wikipedia.org/wiki?curid=1030188" title="Bounce (singel Sarah Connor)">
Bounce (singel Sarah Connor)

„Bounce” – piosenka pop-rock/R&amp;B stworzona przez Bülenta Arisa, Toni Cottura, Anthony’ego Freemana na drugi studyjny album niemieckiej wokalistki Sarah Connor, "„Unbelievable”" (2002). Wyprodukowana przez Arisa, piosenka zawiera sampel utworu Mary J. Blige z roku 2001 „Family Affair”. Kompozycja stała się czwartym i finalnym singlem promującym krążek "Unbelievable" (2002); główny singel z debiutanckiego amerykańskiego krążka.
"Bounce” oryginalnie ukazał się w Niemczech w lipcu 2003 roku. Pomimo iż utwór stał się sygnaturalną piosenką artystki, nie odniósł pożądanego sukcesu ze względu na słabą promocję z powodu ciąży wokalistki. Kompozycja najwyższą pozycję zanotowała w rodzimym kraju Connor, numer #12.
W zimę 2003 roku para amerykańskich DJ-ów otrzymała kopię nagrania „Bounce”, zmiksowała je oraz wręczyła największym stacjom radiowym w tymże kraju. Po kilku miesiącach grania utwór zyskał popularność przez co „Bounce” ukazał się jako osobny singel na CD. Piosenka odniosła dość duży sukces (jak na utwór wydany przez debiutującego, europejskiego artystę) zajmując pozycję #54 na liście "Billboard Hot 100" najlepiej sprzedających się singli w Ameryce. „Bounce” oficjalnie w Stanach Zjednoczonych ukazał się dnia 11 maja 2004 oraz pojawił się na specjalnym, amerykańskim albumie.

</doc>
<doc id="1030190" url="https://pl.wikipedia.org/wiki?curid=1030190" title="Bluegrass (film)">
Bluegrass (film)

Bluegrass to amerykański telewizyjny dramat obyczajowy CBS zrealizowany w 1988 roku.
Treść.
"Bluegrass" to nazwa rozległych pastwisk w Kentucky. Rodzina Shipleighów to najwięksi hodowcy koni w tym regionie. Na ich farmie mieszka również pracownik Tom Sage (Gardner Hayes) z córką Maude (Cheryl Ladd). Pewnego wieczoru młody Lowell Shipleigh (Wayne Rogers) usiłuje zgwałcić Maude. Ojciec dziewczyny nadchodzi w porę, ale podczas szamotaniny z Lowellem gubi palącą się fajkę. Wybucha pożar i wiele koni ginie w płomieniach. Tom Sage popełnia samobójstwo.
Po 20 latach, Maude Sage, jako bogata wdowa, wraca do Kentucky i kupuje podupadłą stadninę koni. Przy pomocy Dancy Cutlera (Brian Kerwin) doprowadza ją do wzorowego stanu. Maude nie zapomniała co Lowell uczynił jej i jej ojcu. Wrogo do niej nastawiony jest także Lowell, który obecnie jako gubernator używa wszelkich dostępnych mu wpływów, by zaszkodzić Maude. Żona Lowella – Irene Shipleigh (Judith-Marie Bergan) ma romans z irlandzkim żigolakiem, Michaelem Fitzgeraldem (Anthony Andrews), a nad bezpieczeństwem czuwa zakochany w niej Dancy.
Sytuacja na farmie staje się napięta. Dancy zakochany jest w Maude, lecz ona widzi w nim tylko administratora swoich dóbr, natomiast sympatią darzy Michaela Fitzgeralda, kochanka Irene Shipleigh. Maude popada w kłopoty finansowe. Znany hodowca John Paul Jones (Mickey Rooney) pożycza jej milion dolarów pod warunkiem, że otrzyma dwa miliony w przypadku, gdy jej koń wygra wielki wyścig Derby Kentucky, natomiast gdyby przegrał – farma przechodzi na jego własność. Z polecenia Lowella Shipleigha, Michael Fitzgerald darowuje Maude śmiertelnie chorego konia, który może zagrozić całej stadninie i ją zrujnować. Dzięki przezorności Dancy'ego Cutlera perfidnie uknuty plan Lowella Shipleigha załamuje się. Maude w wielkim zdenerwowaniu oczekuje rozpoczęcia wyścigów, wyniki których zadecydują o jej losie.

</doc>
<doc id="1030191" url="https://pl.wikipedia.org/wiki?curid=1030191" title="Norbert Dudziuk">
Norbert Dudziuk



</doc>
<doc id="1030192" url="https://pl.wikipedia.org/wiki?curid=1030192" title="Bojanowo (województwo pomorskie)">
Bojanowo (województwo pomorskie)

Bojanowo – osada leśna kociewska w Polsce położona w województwie pomorskim, w powiecie starogardzkim, w gminie Skórcz.
W latach 1975–1998 miejscowość administracyjnie należała do województwa gdańskiego.

</doc>
<doc id="1030193" url="https://pl.wikipedia.org/wiki?curid=1030193" title="Bojanowo (ujednoznacznienie)">
Bojanowo (ujednoznacznienie)

W Polsce:
Miejscowości w Bułgarii:

</doc>
<doc id="1030194" url="https://pl.wikipedia.org/wiki?curid=1030194" title="Port lotniczy Ankara">
Port lotniczy Ankara

Port lotniczy Ankara-Esenboğa – międzynarodowy port lotniczy położony 28 km na północny wschód od Ankary. Jest jednym z największych portów lotniczych w Turcji. W 2014 obsłużył 11 mln pasażerów.

</doc>
<doc id="1030199" url="https://pl.wikipedia.org/wiki?curid=1030199" title="London Bridge (singel)">
London Bridge (singel)

London Bridge – pierwszy singel promujący debiutancką płytę Fergie, "The Dutchess" (2006). Piosenkę wydano 18 lipca 2006 nakładem A&amp;M. W kwietniu 2009 r., „London Bridge” sprzedał się w ponad 2.000.000 egzemplarzy w Stanach Zjednoczonych. Teledysk którego akcja dzieje się w barze został nagrany w Woolwich.

</doc>
<doc id="1030204" url="https://pl.wikipedia.org/wiki?curid=1030204" title="Mięsień zębaty tylny górny">
Mięsień zębaty tylny górny

Mięsień zębaty tylny górny (łac. "serratus posterior superior") – mięsień należący do grupy mięśni kolcowo-żebrowych. Leży w górnej części grzbietu pod mięśniem równoległobocznym.
Przyczep początkowy znajduje się na wyrostkach kolczystych dwóch dolnych kręgów szyjnych (C6 i C7) oraz dwóch górnych kręgów piersiowych (Th1, Th2).
Przyczep końcowy stanowią powierzchnie zewnętrzne oraz górne brzegi żeber od 2 do 5.
Funkcja.
Mięsień zębaty tylny górny unosi górne żebra. Jest mięśniem wdechowym

</doc>
<doc id="1030207" url="https://pl.wikipedia.org/wiki?curid=1030207" title="Czarne (gmina Skórcz)">
Czarne (gmina Skórcz)

Czarne – osada leśna w Polsce położona w województwie pomorskim, w powiecie starogardzkim, w gminie Skórcz.
W latach 1975–1998 miejscowość administracyjnie należała do województwa gdańskiego.
Zobacz też: Czarne

</doc>
<doc id="1030210" url="https://pl.wikipedia.org/wiki?curid=1030210" title="Drewniaczki">
Drewniaczki

Drewniaczki (niem. "Wilhelmswalde") – kolonia w Polsce położona w województwie pomorskim, w powiecie starogardzkim, w gminie Skórcz.
W latach 1975–1998 miejscowość administracyjnie należała do województwa gdańskiego.

</doc>
<doc id="1030211" url="https://pl.wikipedia.org/wiki?curid=1030211" title="Dekanat Ziębice">
Dekanat Ziębice

Dekanat Ziębice – jeden z 33 dekanatów w rzymskokatolickiej archidiecezji wrocławskiej. 
W skład dekanatu wchodzi 10 parafii:

</doc>
<doc id="1030212" url="https://pl.wikipedia.org/wiki?curid=1030212" title="Kranek Drugi">
Kranek Drugi



</doc>
<doc id="1030215" url="https://pl.wikipedia.org/wiki?curid=1030215" title="Spełnienie (film)">
Spełnienie (film)

Spełnienie/Spełnienie Mary Gray (ang. "The Fulfillment of Mary Gray") – amerykański telewizyjny dramat obyczajowy zrealizowany w 1988 roku.
Treść.
Rok 1910, Kansas. Mary Gray (Cheryl Ladd) i jej mąż Jonathan (Ted Levine) stanowią dobraną parę, bardzo się kochają i wiodą spokojny żywot na farmie. Jednak coraz bardziej doskwiera im samotność, od dawna marzą o dziecku. Jonathan, głęboko religijny człowiek, żarliwie modli się prosząc Boga o potomka. Kiedy modły nie pomagają, zrozpaczony Jonathan prosi brata Aarona (Lewis Smith), by dał dziecko Mary. Chłopak jest zbulwersowany tą niespodziewaną propozycją. Zresztą żona również wzdraga się przed tym absolutnym pomysłem. Szybko jednak ulega czarowi namiętnego szwagra. Kiedy Jonathan wyjeżdża i zostają sami, oboje nie potrafią ukryć swoich uczuć. Mary zachodzi w ciążę. Aaron na próżno prosi ukochaną, by zostawiła męża i odeszła z nim. Wreszcie w domku na farmie przychodzi na świat upragnione dziecko. Za oknami szaleje burza śnieżna, jakby zwiastun nieszczęścia.

</doc>
<doc id="1030216" url="https://pl.wikipedia.org/wiki?curid=1030216" title="Transaero">
Transaero

Transaero (ros. Трансаэро) – byłe rosyjskie linie lotnicze z siedzibą w Moskwie. Obsługiwały połączenia krajowe, do Afryki, Azji, Europy i Ameryki Północnej, jak również połączenia czarterowe. Głównym hubem był port lotniczy Domodiedowo, natomiast portem zapasowym port lotniczy Szeremietiewo. Linie zakończyły działalność 26 października 2015.
Historia.
Spółka Akcyjna Transaero powstała w dniu 28 grudnia 1990. Przewoźnik operował tylko na trasach czarterowych samolotami wydzierżawionymi od Aerofłotu. Transaero był drugim, za Aerofłotem rosyjskim przewoźnikiem, który został dopuszczony do obsługi połączeń regularnych. Pierwsze połączenie czarterowe przewoźnik otworzył 5 listopada 1991 na trasie:
W lipcu 1992 Transaero otrzymał własne samoloty Ił-86. Przewoźnik w styczniu 1993 uruchomił pierwsze połączenie krajowe na trasie:
Kolejnymi kierunkami, otwartymi przez Transaero z Moskwy były:
W tym samym roku, przewoźnik przekształcił połączenie do Tel Awiwu z czarterowego, w połączenie rejsowe.
W latach 1993–1994 Transaero zaczął operować zachodnimi maszynami. Pierwsze tego typu maszyny we flocie przewoźnika to:
Transaero był również pierwszą rosyjską linią lotniczą, która zaczęła korzystać z programu lojalnościowego, który pojawił się w Transaero w 1995. W 1997 linia otrzymała certyfikat CAA. W grudniu 1998 Transaero otworzył połączenie z Moskwy na lotnisko Londyn-Gatwick. W następnych latach przewoźnik wprowadzał kolejne typy samolotów:
W 2003 Transaero składa zamówienie na 10 samolotów Tu-214. W 2005 Transaero dodaje do floty pasażerskie samoloty Boeing 747, i staje się pierwszym przewoźnikiem w Rosji, który użytkuje tego typu samoloty. Pierwszy egzemplarz wyleasingowany od linii Virgin Atlantic Airways, obsługiwał rejsy do Tel Awiwu, oraz czartery do kurortów wypoczynkowych.
W maju 2005 Transaero rozpoczął rejsy między Moskwą a Montrealem, a w 2006 do kanadyjskiej siatki połączeń Transaero dodał również kierunek do Toronto.
W październiku 2009 Austrian Airlines i Transaero Airlines zawarły umowę code-share w Moskwie, porozumienie obejmowało trasę z Wiednia do Moskwy.
W kwietniu 2010 roku, linie Transaero zaaranżowały leasing 9 Boeingów 747-400 należących wcześniej do Japan Airlines, które zostały wprowadzone do floty w latach 2010–2012, a w grudniu 2010 roku ogłoszono, że linie zwiększają zamówienie do 12 sztuk. W październiku 2010 roku Transaero uruchomił loty do Pekinu, Miami i Nowego Jorku. To oznaczało powrót Transaero do Stanów Zjednoczonych. Pekin stał się drugim kierunkiem obsługiwanym w Chinach po Sanya.
W 2011 roku Transaero otrzymały 4 samoloty Boeing 777-300, które wcześniej należały do Singapore Airlines. Również w 2011 roku linie złożyły zamówienie na 4 Boeingi 787 oraz 4 Boeingi 747-8, w tym samym roku zawarto też porozumienie na zakup 4 Airbusów A380.
W dniu 29 kwietnia 2012 wznowiono loty między Moskwą i Los Angeles, wykorzystując 777-200ER. W 2013 roku linie przewiozły prawie 12,5 mln osób i posiadały 98 samolotów.
W 2014 roku zaczęły się problemy finansowe linii lotniczej. Wraz z gwałtownym spadkiem wartości rubla i jego dewaluacją, zmniejszeniu uległa liczba rosyjskich pasażerów latających na zagranicznych trasach. Konsekwencją problemów była decyzja Aerofłotu o zakupie za symbolicznego 1 rubla 75% udziałów w Transaero. Jednakże 2 października 2015 Aeroflot wycofał swoją ofertę, twierdząc, że porozumienie z Transaero nie zostało osiągnięte w terminie. W tym samym dniu dług linii wzrósł do 3,9 mld euro (260 mld rubli), a Transaero ogłosiło, że zamierza zakończyć wszystkie operacje lotnicze w dniu 15 grudnia 2015 w obliczu nieuchronnego bankructwa. Aeroflot ogłosił wkrótce po tym chęć przejęcia 34 samolotów użytkowanych przez Transaero, z czego 20 to modele dalekodystansowe. Po tej informacji linie zawiesiły sprzedaż biletów oraz drastyczne zmniejszono liczbę oferowanych połączeń.
W dniu 20 października 2015 roku linie S7 Airlines ogłosiły, że są zainteresowane zakupem 50 procent udziałów upadających linii lotniczych. Transakcja nie doszła jednak do skutku, natomiast w dniu 24 października 2015 roku rosyjskie władze ogłosiły, że certyfikat przewoźnika lotniczego Transaero zostanie cofnięty w terminie 48 godzin. Jak uzasadniono, zadłużenie Transaero sprawia, że dalsze działanie linii stanowiłoby realne zagrożenie dla pasażerów. Część tras zagranicznych przewoźnika została przejęta przez Aerofłot, co wiązało się ze zobowiązaniem zatrudnienia 6385 byłych pracowników Transaero.
Przed zamknięciem linie rozpoczęły przebazowywanie swojej floty na lotnisko Teruel w Hiszpanii. Wśród przebazowanych samolotów znalazło się 6 z 9 Boeingów 747 oraz prawie połowa floty średniego zasięgu składająca się z samolotów Boeing 737. Ostatni lot Transaero odbył się pomiędzy lotniskiem Sokol w pobliżu Magadanu a Portem lotniczym Moskwa-Wnukowo w dniu 26 października 2015.
Wypadki.
Linie lotnicze Transaero podczas 20 lat istnienia na rynku lotniczym nie doznały żadnych poważniejszych wypadków i incydentów, jako jedne z niewielu rosyjskich linii lotniczych.

</doc>
<doc id="1030220" url="https://pl.wikipedia.org/wiki?curid=1030220" title="Pięciornik złoty">
Pięciornik złoty

Pięciornik złoty ("Potentilla aurea" L.) – gatunek rośliny należący do rodziny różowatych. Występuje w górach środkowej Europy, w Polsce wyłącznie w Sudetach i Karpatach.
Zastosowanie.
Roślina ozdobna. W uprawie najczęściej występuje podgatunek. "P. aurea" ssp. "chrysocraspeda" (syn. "P. ternata"). Nadaje się do ogrodów skalnych, na rabaty, obwódki. Rozmnaża się go wczesną wiosną przez podział. Po kilku latach uprawy należy przerzedzić kępy, gdyż nadmiernie zagęszczony słabo kwitnie i ma mniejszą wytrzymałość na mróz. Wymaga stanowiska słonecznego lub półsłonecznego, gleby przewiewnej, niezbyt wilgotnej i bezwapiennej.

</doc>
<doc id="1030221" url="https://pl.wikipedia.org/wiki?curid=1030221" title="Potentilla aurea">
Potentilla aurea



</doc>
<doc id="1030222" url="https://pl.wikipedia.org/wiki?curid=1030222" title="Dryosauridae">
Dryosauridae



</doc>
<doc id="1030226" url="https://pl.wikipedia.org/wiki?curid=1030226" title="Sekretarz Stanu do spraw Politycznych i Zagranicznych">
Sekretarz Stanu do spraw Politycznych i Zagranicznych

Sekretarz Stanu do spraw Politycznych i Zagranicznych – urząd w San Marino, odpowiadający stanowisku szefa rządu, ze względu na przysługujące mu prerogatywy.
Sekretarz Stanu do spraw Politycznych i Zagranicznych jest jednym z 10 sekretarzy (ministrów), wchodzących w skład Kongresu Państwa (rząd). Jest wybierany, podobnie jak pozostali przez Wielką Radę Generalną (parlament).
Obecnie funkcję Sekretarza Stanu do spraw Politycznych i Zagranicznych od 27 grudnia 2016 pełni Nicola Renzi.

</doc>
<doc id="1030227" url="https://pl.wikipedia.org/wiki?curid=1030227" title="Rhabdodontidae">
Rhabdodontidae



</doc>
<doc id="1030233" url="https://pl.wikipedia.org/wiki?curid=1030233" title="Genuzaur">
Genuzaur

Genuzaur ("Genusaurus sisterornis") – drapieżny dinozaur należący do ceratozaurów. 
Znaczenie jego nazwy - jaszczur kolanowy.
Żył we wczesnej kredzie (112-97 milionów lat temu), a jego bliskim krewnym mógł być karnotaur.
Szczątki genuzaura odkryto na terenie południowej Francji. Składały się na nie: fragmenty miednicy, kość udowa wraz z kośćmi podudzia, kości skokowe oraz kręgi, w tym krzyżowe.
Opisu zwierzęcia dokonali: M. Accarie, B. Beaudoin, J. Dejax, G. Fries, D. G. Michard i P. Taquet w 1995 roku.

</doc>
<doc id="1030235" url="https://pl.wikipedia.org/wiki?curid=1030235" title="Adriano">
Adriano



</doc>
<doc id="1030240" url="https://pl.wikipedia.org/wiki?curid=1030240" title="Oblężenie Clonmel">
Oblężenie Clonmel

Oblężenie Clonmel – oblężenie trwające od kwietnia do maja 1650 r. podczas kampanii Olivera Cromwella w Irlandii (1649–1653) 
Miasteczko Clonmel bronione było przez oddziały irlandzkie w sile 1 500 ludzi pod wodzą Hugh Dubha O'Neilla, weterana wojny trzydziestoletniej. Cromwell, któremu parlament angielski nakazał powrót do Irlandii w celu stłumienia powstania rojalistów, polecił jak najszybciej zdobyć miasto. Rezygnując z regularnego oblężenia, wydał swym wojskom (8000 żołnierzy) rozkaz natychmiastowego ataku na miasto. Artyleria angielska dokonała wyłomu w miejskich murach, przez który zaatakowała piechota z zamiarem otwarcia od wewnątrz bramy miejskiej dla kawalerii. Przy pomocy mieszkańców miasta obrońcom udało się jednak wznieść drewnianą palisadę, chroniącą ich przed atakiem artylerii, muszkieterów i pikinierów. Umocnienie to w kształcie litery V, rozpoczynało się w miejscu wyłomu, sięgając 50 m w głąb miasta; na jego końcu O'Neill nakazał ustawić dwa działa wypełnione kartaczami. 
Wnikająca przez wyłom do miasta piechota angielska została zmasakrowana gwałtownym ostrzałem z obu dział; w konsekwencji zaniechano dalszych ataków w tym miejscu. Kolejną próbę podjęli kawalerzyści Cromwella, tzw. Ironsides, przez ok. 3 godziny bezskutecznie atakując tę pozycję, do czasu gdy zapadająca noc zakończyła walki. 
Położenie obrońców było jednak coraz trudniejsze ze względu na ubytek amunicji. Wykorzystując osłonę nocy zamierzali wycofać się z miasta w kierunku Waterford. Nieświadomy tego Cromwell podjął z nimi pertraktacje co do warunków kapitulacji, zapewniając tym razem ochronę życia i mienia. Swym oddziałom zakazał w mieści jakichkolwiek gwałtów i rabunków. Nierzadko zestawiane jest to z wcześniejszą masakrą w miejscowości Drogheda (wrzesień 1649). 
Armia angielska (New Model Army) straciła około 1 500 ludzi, kilkuset zostało rannych. Były to najwyższe straty Anglików poniesione w ciągu jednego dnia. Straty obrońców szacowane są jako niewielkie.

</doc>
<doc id="1030247" url="https://pl.wikipedia.org/wiki?curid=1030247" title="Wyznanie (utwór Iry)">
Wyznanie (utwór Iry)

Wyznanie – czwarta ballada rockowa pochodząca z albumu "1993 rok". Została zamieszczona na dwunastej ostatniej pozycji na krążku. Trwa 4 minuty i 49 sekund i jest czwartym co do najdłuższego albumu znajdującego się na płycie.
Inspiracją do napisania tego tekstu przez wokalistę Artura Gadowskiego było obejrzenie w telewizji programu o wartościach chrześcijańskich. Tekst utworu opowiada o rzeczach które niepokoją, których człowiek się boi, przerażają go. Pewnego jednak dnia, człowiek zapomina o tych rzeczach, przechodzi nad nimi do porządku dziennego. Jednak z biegiem czasu przy pomocy pewnego rodzaju impulsu, bądź bodźca człowiek staje przed ogromną presją wyrzucenia tego z siebie, podzielenia się tym z kimś drugim.
Utwór ma łagodniejsze bardzo melodyjne gitarowe brzmienie połączone z melodyjną solówką gitarową w wykonaniu gitarzysty Piotra Łukaszewskiego, który jest także kompozytorem utworu.
Utwór ten był jednym z najbardziej popularnych utworów z trzeciego krążka grupy, trafił na obie płyty koncertowe zespołu, z czego na pierwszej z nich trwa 4 minuty i 39 sekund, natomiast na drugiej z nich 5 minut i 1 sekundę. Utwór został zagrany także podczas występu zespołu na Festiwalu w Jarocinie w sierpniu 1993] roku.
"Wyznanie" dość często było grane także na koncertach akustycznych zespołu. Zespół zagrał ten utwór także podczas swego urodzinowego koncertu w krakowskim klubie "Studio" w październiku 2006 roku.
Obecnie "Wyznanie" jest sporadycznie grane na koncertach zespołu.
Teledysk.
Do utworu został nakręcony również teledysk Zdjęcia do clipu trwały ponad 16 godzin. Teledysk bardzo często pokazywany był w popularnych rockowych programach m.in. "Rock Noc" czy "Clipol". Reżyserem klipu był Jerzy Grabowski. Premiera telewizyjna nastąpiła w 1993 roku.
Artur Gadowski powiedział o klipie: ""W prosty sposób pokazuje zespół, ale ma to swój urok..."."
Twórcy.
Ira
Produkcja

</doc>
<doc id="1030248" url="https://pl.wikipedia.org/wiki?curid=1030248" title="Ofiara niewinności">
Ofiara niewinności

Ofiara niewinności (ang. "The Girl Who Came Between Them"/"Victim of Innocence") to amerykański telewizyjny melodramat obyczajowy zrealizowany w 1990 roku.
Treść.
Barry Huntoon (Anthony John Denison) mieszka z żoną Laurą (Cheryl Ladd) i córką Amandą (Amber Rose Kelly) w pięknym domu. Są szczęśliwą rodziną. Małżonkowie oczekują z radością na narodziny kolejnego potomka. Barry jest amerykańskim weteranem wojny wietnamskiej. Mija właśnie trzynaście lat od jego powrotu z frontu, gdy wraca nieoczekiwanie przeszłość. W gazecie Huntoon znajduje zdjęcie pewnej dziewczyny i jest przekonany, że to jego córka. Miał kiedyś romans z młodą Wietnamką, którą musiał opuścić, gdy zaszła w ciążę. Żonie nie mówił nigdy o tym epizodzie swojego życia. Nękany poczuciem winy Barry podejmuje starania o sprowadzenie 14-letniej Mai (Melissa Chan) do siebie. Laura wspomaga go w tym przedsięwzięciu z dużym zrozumieniem. Okazuje się wtedy, że matka dziecka, Nhung (Julia Nickson-Soul), uznana za zmarłą, żyje i chce również przyjechać do USA. Pobyt Nhung i Mai w domu Huntoonów staje się niebawem powodem kryzysu w małżeństwie Barry'ego i Laury. Dochodzi do konfrontacji odmiennych postaw życiowych i mentalności, a na domiar złego w Barrym odżywają dawne uczucia do Nhung. Nieoczekiwanie sytuacja komplikuje się jeszcze bardziej. Barry stwierdza, że Mai nie jest jego córką, a Nhung dawną wietnamską przyjaciółką.

</doc>
<doc id="1030251" url="https://pl.wikipedia.org/wiki?curid=1030251" title="Pięciornik alpejski">
Pięciornik alpejski

Pięciornik alpejski, p. Crantza ("Potentilla crantzii" (Crantz) Beck ex Fritsch) – gatunek rośliny należący do rodziny różowatych ("Rosaceae"). Występuje w górach Europy i Azji. W Polsce wyłącznie na Babiej Górze i w Tatrach.

</doc>
<doc id="1030252" url="https://pl.wikipedia.org/wiki?curid=1030252" title="Pięciornik Crantza">
Pięciornik Crantza



</doc>
<doc id="1030253" url="https://pl.wikipedia.org/wiki?curid=1030253" title="Potentilla crantzii">
Potentilla crantzii



</doc>
<doc id="1030254" url="https://pl.wikipedia.org/wiki?curid=1030254" title="William Wyndham Grenville, 1. baron Grenville">
William Wyndham Grenville, 1. baron Grenville



</doc>
<doc id="1030257" url="https://pl.wikipedia.org/wiki?curid=1030257" title="Pałac Schoena w Sosnowcu">
Pałac Schoena w Sosnowcu



</doc>
<doc id="1030262" url="https://pl.wikipedia.org/wiki?curid=1030262" title="Lista najwyższych budynków w Sapporo">
Lista najwyższych budynków w Sapporo

Sapporo jest jednym z największych miast Japonii i największym miastem na wyspie Hokkaido. W metropolii tej stoi kilka wysokich budynków, jednak żaden z nich nie znajduje się w japońskiej czołówce najwyższych. Zaaprobowano kolejny jeden projekt, który gdy zostanie ukończony ma zająć druga pozycję w mieście, wśród najwyższych gmachów.

</doc>
<doc id="1030264" url="https://pl.wikipedia.org/wiki?curid=1030264" title="Pałac Schoena w Sosnowcu Środuli">
Pałac Schoena w Sosnowcu Środuli



</doc>
<doc id="1030265" url="https://pl.wikipedia.org/wiki?curid=1030265" title="Acceptilatio">
Acceptilatio



</doc>
<doc id="1030266" url="https://pl.wikipedia.org/wiki?curid=1030266" title="Kot (nazwisko)">
Kot (nazwisko)

Kot (odmiana różna lub jej brak) – polskie nazwisko, na początku lat 90. XX wieku nosiło je ok. 19 tysięcy osób.
Nazwisko pochodzi od nazwy zwierzęcej Kot,przydomka, przezwiska. Pierwsza wzmianka w 1377. Adam Boniecki opisuje w "Herbarzu polskim" ród Kotów herbu Pilawa ze wsi Kotki. Nazwisko Kot nosiło też kilka innych rodów szlacheckich, byli to Kotowie herbu Doliwa, Kot Morski, Puchała, Rawicz, Rola i Sulima

</doc>
<doc id="1030267" url="https://pl.wikipedia.org/wiki?curid=1030267" title="Trzecia strona Księżyca">
Trzecia strona Księżyca

Trzecia strona Księżyca – audycja muzyczna nadawana w Programie III Polskiego Radia od 6 listopada 2006 roku do 29 stycznia 2021 (z przerwą od września do grudnia 2017 roku). Emisja odbywała się w dniu pełni Księżyca od do 4:00 (przez pewien okres do 2:00).
Charakterystyka audycji.
Program prowadzili Marek Starzyk, Grzegorz Połatyński oraz wykreowana przez prowadzących fikcyjna osoba, DJ Luna przebywający na Księżycu. Muzyka nadawana w audycji to m.in.: dark wave, dream pop, ethereal, neofolk, muzyka elektroniczna, industrial. Zasadniczą część zawartości muzycznej programu stanowiły nowości wykonawców tworzących w nurtach muzycznych wyznaczonych przez takie zespoły jak Bauhaus, Cocteau Twins, The Cure, Dead Can Dance, Fields of the Nephilim, Joy Division, Depeche Mode, Ultravox, Nine Inch Nails, Skinny Puppy oraz The Sisters Of Mercy. Tradycją audycji było emitowanie w kolejnych godzinach "Pieśni Księżycowej", utworu wybranego do każdego wydania przez prowadzących. Na koniec kolejnych lat emisji organizowane były wśród słuchaczy plebiscyty na "Pieśń Księżycową Roku". W programie pojawiały się stałe kąciki muzyczne, takie jak „Coverland”, „Zapomniane galaktyki” czy „Leksykon duchów”. Stałym elementem audycji było też połączenie z DJ-em Luną. "Transmisja z Księżyca" wypełniona była muzyką w charakterze przesuniętym ku gatunkom elektronicznej muzyki tanecznej: trance i EBM.
Niespotykany pomysł na to, żeby termin nadawania audycji przypadał na pełnię księżyca stanowił o jej unikatowości, był jednak ostatecznie powodem decyzji o zaprzestaniu emisji w związku z niemożliwością dopasowania jej do ramówki planowanej w rytmie tygodniowym. Wcześniej program już raz został zdjęty z anteny „Trójki” w 2017 roku. Słuchacze audycji zorganizowali wtedy protest, który miał wpływ na wycofanie się przez ówczesnego dyrektora anteny Wiktora Świetlika z podjętej decyzji.
Geneza.
Starzyk i Połatyński po raz pierwszy zrealizowali swój pomysł na nocny program radiowy łamiący klasyczną ramówkę ze względu na emisję w dniu pełni Księżyca w Radiostacji pod dyrekcją programową Pawła Sity. Program „W Pełni” przetrwał od 2001 niecałe dwa lata do zmian programowych w radiu, wprowadzanych stopniowo przez kontrolujący od niedawna stację Eurozet co spowodowało też utratę stanowiska przez Sitę. Audycja odrodziła się dwa lata później w pasmie „Mocne nocne” Polskiego Radia Bis, gdy twórcom programu w grupie byłych dziennikarzy i prezenterów Radiostacji zaproponowano uczestnictwo w przeformatowaniu tej anteny radiofonii publicznej na radio o profilu młodzieżowo-poznawczym. Kolejne zniknięcie audycji z anteny związane było z objęciem w połowie 2006 stanowiska dyrektora anteny przez Jacka Sobalę i wprowadzonymi przez niego zmianami programowymi, z czym związana była likwidacja autorskich audycji muzycznych. Po objęciu stanowiska dyrektora anteny w Programie III Polskiego Radia przez Krzysztofa Skowrońskiego Marek Starzyk zaproponował mu umieszczenie audycji w programie. Propozycja została przyjęta i 6. listopada 2006 roku odbyła się pierwsza emisja „Trzeciej Strony Księżyca”.

</doc>
<doc id="1030268" url="https://pl.wikipedia.org/wiki?curid=1030268" title="Zalew Śremski">
Zalew Śremski

Zalew Śremski (Śrem-Gaj A) – zbiornik retencyjny dla rzeki Warta o powierzchni 0,33 km², położony na Nizinie Południowowielkopolskiej w Kotlinie Śremskiej w Śremie, zarządzany przez Wielkopolski Zarząd Melioracji i Urządzeń Wodnych. Zbiornik należy do wód ogólnodostępnych Polskiego Związku Wędkarskiego, opiekunem jest Koło nr 127 Śrem-Miasto. Składa się z dwóch zbiorników:

</doc>
<doc id="1030270" url="https://pl.wikipedia.org/wiki?curid=1030270" title="Zalaegerszegi TE FC">
Zalaegerszegi TE FC

Zalaegerszegi Torna Egylet Football Club (ZTE FC) – węgierski klub piłkarski z siedzibą w mieście Zalaegerszeg. Obecnie klub uczestniczy w rozgrywkach Nemzeti Bajnokság I.
Historia.
Powstanie klubu.
Korzeni drużyny należy szukać jeszcze w roku 1912. Wówczas powstała piłkarska drużyna w Zalaegerszegu. I wojna światowa zastopowała jej rozwój. W 1920 roku powstało Zalaegerszegi TE. W swym pierwszym meczu w dniu 21 sierpnia 1920 roku zespół wspierało ponad 2000 osób na widowni.
W roku 1924 klub dołączył do regionalnej II ligi. Po 10 latach gry w niej, piłkarzom ZTE udało się wywalczyć awans do I ligi regionalnej. Podczas II wojny światowej przywódca państwa, admirał Miklós Horthy zarekwirował cały majątek klubu na cele wojenne.
Lata powojenne.
Długo po wojnie połączenie dawnych działaczy ZTE i dwóch innych klubów z miasta przyniosło odrodzenie się ZTE. Piłkarze z Zalaegerszegu do 1973 roku grali w II lidze, aż uzyskali historyczny awans do ekstraklasy. Notowano wówczas bardzo wysoką frekwencję na meczach drużyny, a na wyjazdy za ZTE jeździły tysiące kibiców, przez pierwsze 2-3 lata, pod wpływem euforii z awansu. Klub okrzepł i grał w I lidze nieprzerwanie do 1989 roku, zajmując z reguły miejsca w środku tabeli. Najwyższą lokatą było 4 miejsce w sezonie 1984/85.
Ostatnie lata.
Od roku 1994 ZTE na stałe zadomowiło się w węgierskiej ekstraklasie, odnosząc swój największy sukces – mistrzostwo Węgier – w sezonie 2001/02. Do Ligi Mistrzów klub nie awansował, gdyż po wyeliminowaniu mistrza Chorwacji – NK Zagreb, ZTE nie sprostało Manchesterowi United. W sezonie 2006/07 drugi raz w historii ZTE zakończyło rozgrywki na podium, zajmując 3 miejsce.

</doc>
<doc id="1030274" url="https://pl.wikipedia.org/wiki?curid=1030274" title="Akceptylacja">
Akceptylacja

Akceptylacja (łac. – "acceptilatio" od "accipere" – wziąć, otrzymać) – w prawie rzymskim sformalizowana czynność prawna powodująca zwolnienie z długu poprzez wypowiedzenie bądź napisanie określonych słów.
Przebieg akceptylacji.
Chcąc dokonać akceptylacji, dłużnik pytał wierzyciela, czy ten otrzymał to co dłużnik przyrzekł, na co wierzyciel odpowiadał: „otrzymałem” (acceptum habeo).
Zostało to opisane w Instytucjach Gaiusa: 
Geneza akceptylacji.
W najdawniejszym, wysoko sformalizowanym prawie rzymskim, samo spełnienie świadczenia nie powodowało umorzenia zobowiązania. Dla uzyskania tego efektu, prawo rzymskie wymagało dokonania czynności prawnej będącej odwróceniem zawarcia zobowiązania. I tak, z zobowiązań wynikających z kontraktów werbalnych (tj. zawieranych za pomocą określonych słów), np. stypulacji, zwalniano również poprzez wypowiedzenie określonych słów – akceptylację. Sposób ten rozszerzono na kontrakty literalne (tj. zawierane poprzez sporządzenie odpowiedniego dokumentu), gdzie akceptylacji dokonywano poprzez wpis otrzymanej zapłaty w księdze rachunkowej po stronie przychodów.
Charakter akceptylacji.
Z czasem, gdy wzrost obrotów handlowych i rozwój gospodarczy wymógł uznanie samej zapłaty (bez dodatkowych czynności formalnych) za umorzenie zobowiązania, akceptylacja (werbalna i lteralna) stała się formalnym, abstrakcyjnym sposobem zwalniania z długu dłużnika przez wierzyciela. Akceptylacja stała się pozornym (symbolicznym) wykonaniem umowy ("imaginaria solutio"), gdyż umarzała zobowiązanie niezależnie od spełnienia świadczenia. Akceptylacja należała do grupy "actus legitimi", gdyż obwarowanie jej terminem ("dies") lub warunkiem ("condicio") powodowało nieważność czynności.
Akceptylacja wchodziła w skład złożonej czynności prawnej jaką była stypulacja akwiliańska.

</doc>
<doc id="1030277" url="https://pl.wikipedia.org/wiki?curid=1030277" title="Druga strona miłości">
Druga strona miłości

Druga strona miłości (ang. "Locked Up: A Mother's Rage") to amerykański telewizyjny dramat obyczajowy CBS zrealizowany w 1991 roku. Film porusza problem wychowania dzieci, które pozostawione samym sobie mają wszelkie szanse podążyć śladem więzionych rodziców. A prawo nieraz tę drogę ułatwia
Treść.
Annie Gallagher (Cheryl Ladd), samotna matka wychowująca trójkę dzieci, nie odmawia, gdy kolega z pracy zaprasza ją na koncert Madonny. Zgadza się też przechować do koncertu jego kopertę z pieniędzmi. Przyjechawszy, zgodnie z umową, do domu Danny'ego (Peter Reckell), zostaje zaaresztowana za handel narkotykami, czego dowodem jest właśnie ta koperta. Dostaje duży wyrok sądowy. Dzieci Annie trafiają pod opiekę siostry Cathy (Jean Smart) i boleśnie przeżywają rozłąkę z matką. Małżeństwo Cathy rozpada się z ich powodu, jeszcze pogarszając sytuację. Annie w więzieniu jest jedną z wielu podobnie cierpiących z powodu rozłąki z dziećmi. Annie angażuje się mocno w działania mające na celu umożliwienie im dłuższego i bliższego wzajemnego kontaktu. Troska o własne dzieci skłania ją też do podjęcia starań o uzyskanie ułaskawienia. Rozczarowana Annie do swego adwokata chce tę partię rozegrać sama, pojawia się pewnego dnia w więziennej bibliotece, pełnej publikacji z prawa karnego. Przy pomocy Frances (Diana Muldaur) udaje się Annie wdrożyć w życie letni program, który umożliwia matkom spędzenie 7 dni ze swymi dziećmi. Po czterech latach gubernator podejmuje decyzję.

</doc>
<doc id="1030279" url="https://pl.wikipedia.org/wiki?curid=1030279" title="Festiwal Olsztyńskie Noce Bluesowe">
Festiwal Olsztyńskie Noce Bluesowe



</doc>
<doc id="1030282" url="https://pl.wikipedia.org/wiki?curid=1030282" title="Liczby pierwsze Ramanujana">
Liczby pierwsze Ramanujana

Liczby pierwsze Ramanujana - liczby pierwsze występujące w uogólnieniu postulatu Bertranda, sformułowanego w 1845 roku przez Josepha Bertranda, a dowiedzionego w 1850 przez Pafnucego Czebyszewa, i od tego czasu zwanego twierdzeniem Czebyszewa. Dowód ten niezależnie uzyskał w 1919 Srinivasa Ramanujan.
Interpretacja.
Rozpatrujemy liczbę liczb pierwszych znajdujących się w drugiej połowie odcinka (0,n],
to znaczy liczbę liczb pierwszych w odcinku (n/2,n]. Liczba ta oczywiście zależy od n.
Nazwijmy ją f(n). Wartość tę matematycy zapisują używając funkcji π jako f(n)=π(n)-π(n/2). Na przykład wartością f(9) będzie liczba liczb pierwszych w przedziale
(4,5; 9]. w tym przedziale liczbami pierwszymi są liczby 5 i 7 (nie ma więcej), więc f(9)=2.
Jak łatwo policzyć wartości funkcji f wynoszą:
Funkcja f rośnie w punktach będących liczbami pierwszymi,
a maleje w punktach parzystych postaci 2*p, gdzie p jest pierwsza.
Twierdzenie Czebyszewa mówi, że funkcja f(n) jest dodatnia dla parzystych liczb n.
Okazuje się, że funkcja f(n) zbiega do nieskończoności. To znaczy
Najmniejszą liczbę m spełniającą powyższy warunek nazywamy k-tą liczbą Ramanujana.
Na przykład: jeśli formula_3 to formula_4 i zamiast liczby 11 nie możemy wstawić liczby od niej mniejszej. To oznacza, że drugą liczbą Ramanujana jest liczba 11.
Funkcja f rośnie w punktach będących liczbami pierwszymi, czyli liczby Ramanujana są liczbami pierwszymi.
Początkowe elementy ciągu liczb pierwszych Ramanujana.
2, 11, 17, 29, 41, 47, 59, 67, 71, 97, 101, 107, 127, 149, 151, 167, 179, 181, 227, 229, 233, 239, 241, 263, 269, 281, 307, 311, 347, 349, 367, 373, 401, 409, 419, 431, 433, 439, 461, 487, 491, 503, 569, 571, 587, 593, 599, 601, 607, 641, 643, 647, 653, 659 ... .

</doc>
<doc id="1030286" url="https://pl.wikipedia.org/wiki?curid=1030286" title="Wszystko mogę mieć">
Wszystko mogę mieć

"Wszystko mogę mieć", utwór zespołu pochodzący z debiutanckiej płyty "IRA". Kompozycja została umieszczona na drugiej pozycji na krążku, trwa 4 minuty i 5 sekund.
Utwór ma nieco spokojniejsze i łagodniejsze rockowe brzmienie, nie posiada także solówki gitarowej. Kompozytorem utworu był basista zespołu Dariusz Grudzień, tekst napisał wokalista Artur Gadowski. Powstała także angielska wersja tego utworu do której powstał również pierwszy teledysk zespołu. Clip ukazuje zespół podczas występu. Wersja polska także posiada teledysk. Zespół zaprezentował się z tym utworem a także "Mów do mnie" w wersjach angielskich na Festiwalu w Sopocie w sierpniu 1990 roku. Utwór był grany także podczas trasy koncertowej po byłym ZSRR na przełomie kwietnia i maja 1990 roku, oraz na trasie promującej płytę "IRA". Utwór także nie odniósł żadnego wielkiego sukcesu. Od tamtej pory nie jest w ogóle grany na koncertach grupy.

</doc>
<doc id="1030290" url="https://pl.wikipedia.org/wiki?curid=1030290" title="Park Krajobrazowy im. gen. Dezyderego Chłapowskiego">
Park Krajobrazowy im. gen. Dezyderego Chłapowskiego

Park Krajobrazowy im. gen. Dezyderego Chłapowskiego – park krajobrazowy na terenie województwa wielkopolskiego, leżący na pograniczu dwóch powiatów: kościańskiego i śremskiego. Obejmuje wieś Turew oraz kilkanaście sąsiednich miejscowości. Park ma powierzchnię 17 323,21 ha i został utworzony w 1992. Patronem parku jest Dezydery Chłapowski – polski generał, działacz gospodarczy, prekursor pracy organicznej.
Teren parku stanowią: pola uprawne (65%), użytki zielone (8,5%) oraz lasy (14,7%). Głównymi celami parku są: ochrona rzadkiego w skali kontynentu krajobrazu kulturowego oraz realizacja nowoczesnego rolnictwa na ekologicznych zasadach funkcjonowania przyrody.
Obszar parku wyróżnia bogata fauna i flora; cechuje go także specyficzny mikroklimat. Największym kompleksem leśnym jest Las Rąbiński. Tereny parku obejmują unikatowy w skali kraju krajobraz rolniczy z siecią zadrzewień śródpolnych, stworzoną jeszcze za czasów generała Chłapowskiego. Od kilkudziesięciu lat teren ten jest miejscem badawczym, na którym wypracowywane są podstawy funkcjonowania ekosystemów krajobrazu rolniczego oraz zasady ochrony środowiska przyrodniczego. Badania te prowadzone są przez Instytut Środowiska Rolniczego i Leśnego PAN. Od powstania parku jego krajobraz jest wzbogacany przez nowe zalesienia, zwłaszcza przy drogach lokalnych oraz restytucję dawno zanikłych oczek wodnych. Na terenie parku żyje obecnie około 270 gatunków roślin i 43 gatunki motyli. Stwierdzono tu występowanie rzadkiego w Polsce gatunku pszczoły – porobnicy murarki, jak również nowego dla fauny polskiej, trzpiennika "Tremex magus". Występuje tutaj także: bóbr europejski, wydra, łoś, daniel oraz jenot.
Przez teren parku przebiegają piesze szlaki turystyczne:

</doc>
<doc id="1030291" url="https://pl.wikipedia.org/wiki?curid=1030291" title="Park Schoena">
Park Schoena



</doc>
<doc id="1030292" url="https://pl.wikipedia.org/wiki?curid=1030292" title="4.7cm Pak 181(f)">
4.7cm Pak 181(f)



</doc>
<doc id="1030295" url="https://pl.wikipedia.org/wiki?curid=1030295" title="Manuel Altolaguirre">
Manuel Altolaguirre

Manuel Altolaguirre Bolín (ur. 29 czerwca 1905 w Maladze, zm. 26 lipca 1959 w Burgos, Hiszpania) – hiszpański poeta, przedstawiciel Pokolenia 27.

</doc>
<doc id="1030298" url="https://pl.wikipedia.org/wiki?curid=1030298" title="Złamana obietnica">
Złamana obietnica

Złamana obietnica (ang. "Broken Promises: Taking Emily Back") to amerykański telewizyjny dramat psychologiczny zrealizowany w 1993 roku.
Opis fabuły.
Pam Cheney (Cheryl Ladd) i jej mąż Sean (Robert Desiderio), postanawiają adoptować dziecko, gdyż Pam nie może zostać matką. Aby obejść biurokratyczne komplikacje, zwracają się do pokątnego adwokata, który zapoznaje ich z bezdomnym małżeństwem. Lily (Kathleen Wilhoite) i Gary Ward (Ted Levine) sprzedają "na próbę" swą małą córeczkę Emily (Amanda Braun) zamożnym Cheneyom. Pam jest zakochana w dziewczynce, która szybko asymiluje się u Cheney'ów. Wychodzi na jaw, że Emily jest już trzecim dzieckiem, które Wardowie oddali do adopcji. Ciężarna Lily, bez porozumienia z mężem, godzi się po porodzie oddać dziecko Elly (Polly Draper) i Terry'emu Sabin (D. David Morin), bezdzietnemu małżeństwu, którzy są przyjaciółmi Cheneyów. Lily nie wie, że Gary już wcześniej "sprzedał" nie narodzone dziecko. W szpitalu dochodzi do kłótni między Garym, Cheneyami i Terrym Sabinem. Ward dowiaduje się, że jego żona poddała się zabiegowi sterylizacji i jest to ich ostatnie dziecko.

</doc>
<doc id="1030299" url="https://pl.wikipedia.org/wiki?curid=1030299" title="Pięciornik krzewiasty">
Pięciornik krzewiasty

Pięciornik krzewiasty ("Dasiphora fruticosa" (L.) Rydb.) – gatunek rośliny wieloletniej, należący do rodziny różowatych. Występuje na rozległych obszarach strefy umiarkowanej półkuli północnej – w Ameryce Północnej, Azji i Europie południowej i północnej (nie rośnie naturalnie w Europie Środkowej, w tym w Polsce), na innych obszarach uprawiany i dziczejący. Rośnie w miejscach skalistych, świetlistych, na zboczach górskich. Kwiaty ma bezwonne, zapylane przez owady. Gatunek jest rozpowszechniony w uprawie jako roślina ozdobna. Uprawiany w licznych odmianach różniących się pokrojem i kolorem kwiatów.
Zastosowanie.
Uprawiany jest jako roślina ozdobna. Swoją popularność zawdzięcza faktowi długotrwałego kwitnienia, ładnemu, zwartemu pokrojowi oraz łatwości uprawy. Jest wytrzymały na mrozy, suszę i zanieczyszczenia powietrza. Rośnie powoli i jest długowieczny. Nadaje się do ogrodów skalnych, na rabaty, do parków, zadrzewień osiedlowych, na żywopłoty i formowane szpalery (dobrze znosi cięcie). Nadaje się również do tworzenia bonsai.
Uprawa.
Wymaga słonecznego stanowiska. Nie jest wymagający co do gleby, ale najlepiej rośnie na glebach lekkich, piaszczystych lub piaszczysto-gliniastych. Odczyn gleby nie ma znaczenia, równie dobrze rośnie na glebach kwaśnych, jak i zasadowych. Rozmnaża się go z sadzonek lub nasion wysiewanych jesienią.

</doc>
<doc id="1030301" url="https://pl.wikipedia.org/wiki?curid=1030301" title="Potentilla fruticosa">
Potentilla fruticosa



</doc>
<doc id="1030304" url="https://pl.wikipedia.org/wiki?curid=1030304" title="2 cm Flak 38">
2 cm Flak 38



</doc>
<doc id="1030305" url="https://pl.wikipedia.org/wiki?curid=1030305" title="2 cm Flak 30">
2 cm Flak 30



</doc>
<doc id="1030308" url="https://pl.wikipedia.org/wiki?curid=1030308" title="Radżazaur">
Radżazaur

Radżazaur ("Rajasaurus") – rodzaj teropoda z rodziny abelizaurów (Abelisauridae).
Żył w późnej kredzie na obecnych terenach subkontynentu indyjskiego. Długość ciała ok. 9 m, wysokość ok. 3 m, masa ok. 1 t. Jego szczątki znaleziono w Indiach (w stanie Gudźarat, w dystrykcie Kheda). Został opisany w 2003 roku przez Jeffreya Wilsona i współpracowników w oparciu o skamieniałości pochodzące z datowanych na około 65,5 mln lat osadów formacji Lameta.

</doc>
<doc id="1030309" url="https://pl.wikipedia.org/wiki?curid=1030309" title="Edward Baścik">
Edward Baścik

Edward Baścik (ur. 11 października 1948 w Osieku) – polski polityk, rolnik, poseł na Sejm X kadencji.
Życiorys.
Ukończył w 1973 studia na Akademii Rolniczej we Wrocławiu. Pracował początkowo w Państwowym Ośrodku Hodowli Zarodowej. Od 1978 do 1979 pełnił funkcję kierownika produkcji w Spółdzielni Produkcyjnej w Osieku. W 1979 rozpoczął prowadzenie indywidualnego gospodarstwo rolne we Włosienicy. Był prezesem koła Zjednoczonego Stronnictwa Ludowego we Włosienicy oraz radnym Gminnej Rady Narodowej w Osieku. Sprawował mandat posła na Sejm kontraktowy z okręgu andrychowskiego, w trakcie kadencji zasiadał w czterech komisjach zwyczajnych. W 2002 został radnym rady powiatu oświęcimskiego, objął funkcję nieetatowego członka zarządu. W 2006 i w 2010 był wybierany na następne kadencje, w 2014 nie uzyskał reelekcji. Należy do Polskiego Stronnictwa Ludowego.
Kandydował także w wyborach parlamentarnych bez powodzenia z ramienia PSL do Sejmu lub Senatu.
W 1984 otrzymał Honorowa Odznakę „Za Zasługi dla Województwa Bielskiego”, a w 1985 Odznakę „Zasłużony Pracownik Rolnictwa”.

</doc>
<doc id="1030310" url="https://pl.wikipedia.org/wiki?curid=1030310" title="Browar Jagiełło">
Browar Jagiełło

Browar Jagiełło – browar regionalny założony w 1993 roku przez Lucjana Jagiełłę. Zakład znajduje się na terenie dawnego punktu usługowego PGR w miejscowości Pokrówka pod Chełmem.
Browar specjalizuje się w produkcji piwa z zastosowaniem klasycznych metod warzelniczych. Jest członkiem Stowarzyszenia Regionalnych Browarów Polskich i Stowarzyszenia Ekologia Polska.
W ostatnich kilku latach zakład został rozbudowany. W 2010 r. odnotował zwiększenie sprzedaży swoich wyrobów na terenie Polski o 60%.
Produkty.
Lager
Piwo ciemne

</doc>
<doc id="1030312" url="https://pl.wikipedia.org/wiki?curid=1030312" title="Kopyś">
Kopyś

Kopyś () – osiedle typu miejskiego na Białorusi, w obwodzie witebskim w rejonie orszańskim, nad Dnieprem, zamieszkałe przez 850 mieszkańców (2016).
Historia.
Pierwsze wzmianki w 1059. Od XIV wieku w Wielkim Księstwie Litewskim. W XVI wieku miasto zostało lokowane na prawie magdeburskim i nadano mu herb. Należało do rodu książąt Ostrogskich. Wojewoda wileński i hetman wielki litewski Krzysztof Radziwiłł Piorun w 1594 roku włączył Kopyś, wraz z miasteczkiem Romanowo (dziś Lenino), do dóbr Radziwiłłów dzięki małżeństwu z Katarzyną Ostrogską. On też założył tu zbór kalwiński. Miasto posiadało zamek wzmocniony przez Krzysztofa Radziwiłła w latach 1597-1599, który zabezpieczał wschodnią granicę Rzeczypospolitej od strony państwa moskiewskiego. W czasie wojny z Moskwą, w 1611 roku hetman Jan Karol Chodkiewicz przyjął na tutejszym zamku pułkownika Aleksandra Lisowskiego (twórcę oddziałów Lisowczyków) i darował mu dawne przewinienia.
W czasie wojny polsko-rosyjskiej 1654-1667 (tzw. "potopu rosyjskiego") miasto znalazło się w centrum wydarzeń. Niebronione zostało zajęte 11 sierpnia 1654 roku przez moskiewskie oddziały Jakowa Czerkaskiego. Zostało odzyskane 23 stycznia 1655 roku po ucieczce żołnierzy moskiewskich i otworzeniu przed wojskami polskimi bram przez mieszczan, którzy wydali także pozostawionego w mieście przez swoich żołnierzy moskiewskiego wojewodę Fedora Małygina. Rosjanie ponownie okupowali Kopyś od połowy 1655 roku do 1659 roku. W 1660 roku do Kopysi przybyło ze Słucka na rozkaz hetmana Pawła Sapiehy 100 ludzi z chorągwi piechoty węgierskiej pod rotmistrzem Stanisławem Skarbkiem.
W 1707 roku podczas III wojny północnej miasto zostało spalone przez wojska rosyjskie.
W 1772 roku w związku z Rozbiorami Polski zostało zagarnięte przez Rosję. W 1812 roku zajęte przez wojska francuskie. Od XIX wieku stało się znane z wyrabianych tu ceramicznych kafli. W XVIII i XIX wieku centrum chasydyzmu oraz siedziba parafii ewangelicko-reformowanej. W 2 poł. XIX wieku liczyła 3132 mieszkańców. Od lipca 1941 do czerwca 1944 pod okupacją niemiecką. Od 1991 w Republice Białorusi.
Turystyka.
Miejscowość jest miejscem urodzenia prezydenta Białorusi Alaksandra Łukaszenki i z tego powodu przeżywa ostatnio turystyczny boom. W programach wycieczek jest nie tylko zwiedzanie szkoły, miejsca urodzin, ale i wsi Aleksandria po przeciwnej stronie rzeki, gdzie wychował się przyszły prezydent.

</doc>
<doc id="1030313" url="https://pl.wikipedia.org/wiki?curid=1030313" title="37 mm armata czołgowa Vickers-Terni">
37 mm armata czołgowa Vickers-Terni

37mm Vickers-Terni L/40 – włoska armata czołgowa kalibru 37 mm używana w okresie II wojny światowej, zaprojektowana w zakładach Vickersa i produkowana w fabrykach Terni stanowiła główne uzbrojenie między innymi czołgu M11/39. Długość lufy wynosiła 40 kalibrów (L/40).
Pociski przeciwpancerne ważyły 0,68 kg i miały prędkość wylotową ok. 640 m/s. Maksymalna przebijalność pancerza z odległości 100 metrów wynosiła około 47 mm (jednolita płyta pancerna nachylona pod kątem 30°).

</doc>
<doc id="1030315" url="https://pl.wikipedia.org/wiki?curid=1030315" title="Lothar Collatz">
Lothar Collatz

Lothar Collatz (ur. 6 lipca 1910 w Arnsberg (Westfalia) – zm. 26 września 1990 w Warnie) – niemiecki matematyk znany ze sformułowania do dziś (2008) nierozstrzygniętego problemu Collatza.
Życiorys.
Collatz studiował na uniwersytecie berlińskim uzyskując tytuł doktora na podstawie pracy:
Pozostałe jego prace dotyczyły między innymi geometrycznej struktury ornamentów,
klejfunkcji czyli funkcji sklejanych (ang. "spline") oraz bifurkacji.

</doc>
<doc id="1030316" url="https://pl.wikipedia.org/wiki?curid=1030316" title="Pycnonemosaurus">
Pycnonemosaurus

Pycnonemosaurus – teropod z rodziny abelizaurów (Abelisauridae).
Żył w epoce późnej kredy (ok. 71-65 mln lat temu) na terenach Ameryki Południowej. Długość ciała ok. 7-8 m, wysokość ok. 3 m, masa ok. 500 kg. Jego szczątki znaleziono w Brazylii (w stanie Mato Grosso).
Znaleziono niekompletny szkielet: kilka zębów, część kręgu ogonowego, część kości łonowej, kość piszczelową.

</doc>
<doc id="1030317" url="https://pl.wikipedia.org/wiki?curid=1030317" title="Tomasz Mering">
Tomasz Mering

Tomasz Mering (ur. 13 września 1977 w Wejherowie) – polski autor komiksów, ilustrator i projektant graficzny.
Studia na Wydziale Inżynierii Lądowej Politechniki Gdańskiej zakończone dyplomem magistra inżyniera (teoria konstrukcji).
Edukację artystyczną odebrał w latach 1995-1996 w ramach zajęć plastycznych w Wejherowskim Centrum Kultury pod okiem Anety Fittkau; także nauka rysunku i malarstwa na warsztatach sztuki "Kuźnia" w Gdańsku – listopad-grudzień 2009 r.
Autor wielu innych komiksów, publikowanych m.in. w "Informatorze" Gdańskiego Klubu Fantastyki, w gdańskim fanzinie "VormkfasA", w autorskim fanzinie "Turlaki" oraz w internecie. Jego najnowszym komiksem jest, narysowane do własnego scenariusza i jeszcze nie opublikowane, czteroplanszowe "Serce Chopina".
Opublikował też tekst teoretyczny o komiksie "Komiks pośród innych sztuk – komiks a teatr. Zarys zagadnienia" – w antologii tekstów Sympozjum Komiksologicznego organizowanego w ramach Międzynarodowego Festiwalu Komiksu w Łodzi (październik 2003 r.).
Organizator Gdańskich Spotkań Komiksowych.
Członek Stowarzyszenia Marynistów Polskich – Oddział Kaszubsko-Pomorski w Wejherowie.
Ulubiona technika: piórko i czarny tusz.
Miłośnik akwareli i grafik Albrechta Dürera.
Przez ostatnie lata był zatrudniony na etacie jako projektant wyrobów kowalstwa artystycznego.

</doc>
<doc id="1030318" url="https://pl.wikipedia.org/wiki?curid=1030318" title="Ryszard Wojciechowski (1931–2006)">
Ryszard Wojciechowski (1931–2006)

Ryszard Wojciechowski (ur. 6 czerwca 1931 w Bełchatowie, zm. 16 lipca 2006) – polski polityk, spółdzielca, poseł na Sejm X kadencji.
Życiorys.
Ukończył w 1968 studia na Wydziale Prawa Uniwersytetu Warszawskiego, a w 1972 Podyplomowe Studium Organizacji i Zarządzania w Instytucie Ekonomii UW. W latach 1956–1970 zajmował stanowiska kierownicze w spółdzielczości. Przez około 20 lat do 1997 kierował zarządem Spółdzielni Inwalidów „Walter” w Warszawie. W 1991 współtworzył Krajowy Związek Spółdzielni Inwalidów, pełniąc w nim funkcję przewodniczącego rady. Był członkiem zarządu oddziału warszawskiego Stowarzyszenia Pracodawców i członkiem zarządu Warszawskiej Rady Dyrektorów.
W 1954 wstąpił do Polskiej Zjednoczonej Partii Robotniczej, gdzie pełnił wiele funkcji partyjnych na szczeblu gminy, miasta i dzielnicy. W 1989 uzyskał mandat posła na Sejm X kadencji z okręgu południowopraskiego. Na koniec kadencji należał do Parlamentarnego Klubu Lewicy Demokratycznej, w trakcie pracy w parlamencie zasiadał w Komisji Handlu i Usług, Komisji Polityki Społecznej, Komisji Ustawodawczej oraz w Komisji Nadzwyczajnej do Zbadania Działalności Ministerstwa Spraw Wewnętrznych.
Pochowany na cmentarzu komunalnym Północnym w Warszawie.

</doc>
<doc id="1030324" url="https://pl.wikipedia.org/wiki?curid=1030324" title="Jean-Christophe Napoléon">
Jean-Christophe Napoléon



</doc>
<doc id="1030325" url="https://pl.wikipedia.org/wiki?curid=1030325" title="Jerzy Wilmański">
Jerzy Wilmański

Jerzy Wilmański (ur. 16 kwietnia 1936 w Aleksandrowie Łódzkim, zm. 16 grudnia 2005) – polski pisarz i dziennikarz.
Urodził się w roku 1936 w Aleksandrowie Łódzkim, gdzie w roku 1955 uzyskał maturę.
W tym samym roku podjął studia na Wydziale Filologii Polskiej Uniwersytetu Łódzkiego.
Jeszcze jako uczeń liceum był korespondentem terenowym łódzkiego "Expressu Ilustrowanego".
W latach 1959-1962 współpracował z "Głosem Robotniczym", z Redakcją Młodzieżową Polskiego Radia w Łodzi
Do roku 1968 był reporterem miejskim w "Głosie Robotniczym".
Lata 1968-1979 to praca w tygodniku "Odgłosy" na stanowisku kierownika działu kulturalnego i sekretarza redakcji.
W latach 1979-1990 był kierownikiem literackim i komentatorem Radia Łódź.
Jest autorem ok. 200 audycji literackich.
Pełnił też funkcję zastępcy redaktora naczelnego spółki wydawniczej "Videopress", potem redaktora wydawnictwa "Oficyna Bibliofilów".
Był też łódzkim korespondentem "Trybuny", sekretarzem redakcji w tej gazecie, członkiem redakcji kwartalnika "Kronika miasta Łodzi", sekretarzem redakcji tygodnika "Fakty i Mity", felietonistą "Trybuny Łódzkiej".
Był przewodniczącym Rady Programowej Radia Łódź S.A.
Jako pisarz debiutował w 1955 roku. Opublikował zbiory wierszy:
W 1982 roku wydał mikropowieść pt. "Tak prędko, coraz prędzej", a w 1985 opowieść-collage "Bez ładu i składu".
Był żywo zainteresowany historią i współczesnością Łodzi, czemu dawał wyraz w swej twórczości.Tematyce łódzkiej poświęcone były:
Zmarł 16 grudnia 2005 r.

</doc>
<doc id="1030326" url="https://pl.wikipedia.org/wiki?curid=1030326" title="Karabin maszynowy Breda Mod. 38">
Karabin maszynowy Breda Mod. 38

Breda 38, włoski karabin maszynowy kalibru 8 mm używany w okresie II wojny światowej. Stanowił także wyposażenie włoskich czołgów M11/39 oraz M13/40 i M14/41, produkowany także jako broń piechoty w wersji na trójnogu, używana była także podwójnie sprzężona wersja przeciwlotnicza. Chłodzony powietrzem. Przy użyciu standardowej amunicji zasięg skuteczny wynosił około 800 do 1000m przy prędkości wylotowej około 800 m/s. Używał także amunicji przeciwpancernej, przeciwpancerno-smugowej, zapalającej i smugowej.
Stosunkowo ciężka lufa ważąca prawie 4,5kg pozwalała na długie prowadzenie ognia bez jej przegrzewania się, maksymalna szybkostrzelność teoretyczna wynosiła ok. 600 strzałów na minutę, ale w praktyce była znacznie niższa co było spowodowane często wymianą magazynków zawierających tylko 24 naboje.

</doc>
<doc id="1030327" url="https://pl.wikipedia.org/wiki?curid=1030327" title="Jerome Xavier Bonaparte">
Jerome Xavier Bonaparte



</doc>
<doc id="1030328" url="https://pl.wikipedia.org/wiki?curid=1030328" title="Umrzeć przed świtem">
Umrzeć przed świtem

Umrzeć przed świtem (ang. "Dead Before Dawn") – amerykański dramat/thriller telewizji ABC zrealizowany w 1993. Film opowiada o autentycznym wydarzeniu, które miało miejsce w Dallas.
Fabuła.
Czterdziestoletnia Linda Edelman (Cheryl Ladd) postanawia przerwać nieudane małżeństwo. Wspólnie z synem Stephenem (Andrew Gilchrist) i córką Kathleen (Kimberly Horner) opuszcza brutalnego męża Roberta Edelmana (Jameson Parker) i wszczyna sprawę sądową. Adwokat Lindy radzi jej zrzec się opieki nad dziećmi ze względów taktycznych. Linda dowiaduje się jednak, że jest on inspirowany przez męża. Siostra Lindy namawia ją do zmiany kancelarii i sprawę przejmuje 'Ike' Vanden Eykel (Stanley Anderson), który zapewnia Lindzie prawo do opieki nad dziećmi oraz stawia przed Edelmanem wygórowane żądania finansowe. Gdy sprawy prawne zaczynają przybierać dla męża niekorzystny obrót, angażuje on płatnego mordercę. Okazuje się, że wynajęty człowiek jest agentem FBI. Agent nakłania Lindę do zniknięcia, by uwiarygodnić realizację zlecenia...

</doc>
<doc id="1030329" url="https://pl.wikipedia.org/wiki?curid=1030329" title="Indozuch">
Indozuch

Indozuch ("Indosuchus raptorius") – średniej wielkości teropod (ok. 6 m długości), który żył na terenach Indii w późnej kredzie ok. 70-65 milionów lat temu (mastrycht). Podobnie jak inne abelizaury był dwunożnym drapieżnikiem o wysokiej czaszce. Opisany przez vona Huene i Matleya w 1933. Nazwa rodzajowa tego zwierzęcia pochodzi z greckich słów "indos" – Indie i "soukhos" – krokodyl, tymczasem epitet gatunkowy oznacza tyle co rabuś. Tak więc ogólnie nazwa "Indosuchus raptorius" oznacza tyle co "indyjski krokodyl-rabuś".
Materiał kopalny.
Lektotyp tego dinozaura jest oznaczony jako GSI K27/685 i zawiera kości czołowe oraz ciemieniowe. Paratyp znany jako GSI K27/685 składa się z niekompletnej kości łzowej, kości czołowej i ciemieniowej. Inny paratyp (GSI K20/690) zawiera dach czaszki.
Klasyfikacja.
W oryginalnym opisie indozuch został uznany za krewnego allozaurów, tymczasem Sankar Chatterjee w 1978 uznał go za tyranozauroida. Jednak ostatnie badania wskazują na abelizaurową tożsamość indozucha. Inne abelizaury to np. aukazuar czy mażungazaur. Australijski "Rapator" początkowo został uznany za abelizaura, jednak ostatnio sugeruje się, że jest on alwarezaurem. Abelizaurem może być także znany z Francji taraskozaur. Abelizaury były grupą dość prymitywnych teropodów o grubych i proporcjonalnie krótkich kończynach tylnych i wysokich czaszkach. Różnice w budowie czaszek abelizaurów i większości innych teropodów sugerują ich odmienną strategię żywieniową.
Środowisko.
Szczątki indozucha znaleziono w późnokredowych skałach formacji Lameta w Indiach. Inne dinozaury znane z tej formacji to między innymi zauropody jak "Titanosaurus" czy "Isisasaurus", wiele teropodów np. "Jubbulpuria". Z tej formacji znane są także odciski stóp zauropodów oraz skorupki jaj bliżej nieokreślonych dinozaurów. Jednak dużo dinozaurów znanych z tej formacji ma status "nomen dubium" (rodzaj niepewny), a "Lametosaurus" okazał się chimerą.

</doc>
<doc id="1030332" url="https://pl.wikipedia.org/wiki?curid=1030332" title="USS Susquehanna">
USS Susquehanna

Okręty United States Navy o nazwie USS „Susquehanna”, pochodzącej od rzeki Susquehanna wypływającej z jeziora Otsego w centrum stanu Nowy Jork i płynącej przez Pensylwanię i północno-wschodni kraniec stanu Maryland uchodząc do Zatoki Chesapeake:

</doc>
<doc id="1030338" url="https://pl.wikipedia.org/wiki?curid=1030338" title="Rosa alpina">
Rosa alpina



</doc>
<doc id="1030339" url="https://pl.wikipedia.org/wiki?curid=1030339" title="Yaiba – legendarny samuraj">
Yaiba – legendarny samuraj

 – shōnen-manga autorstwa Gōshō Aoyamy, serializowana w magazynie „Shūkan Shōnen Sunday” wydawnictwa Shōgakukan od 7 września 1988 do 1 grudnia 1993.
Na jej podstawie wyprodukowano 52-odcinkowy telewizyjny serial anime emitowany na antenie TV Tokyo w latach 1993–1994. W Polsce anime emitowane było na antenie RTL 7, a następnie TVN 7.
Fabuła.
Samuraj o imieniu Yaiba Kurogane, który wie jak trzeba stać się prawdziwym samurajem, podróżuje po świecie. Yaiba żyje ze swoim ojcem, Kenjurou, w lesie. Pewnego dnia, gdy Yaiba się zajada, zaatakowało go stado goryli. Yaiba i jego ojciec uciekli i schowali się wewnątrz olbrzymiego pudła. Nie wiedzieli jednak, że pudło było pełne ananasów i miało być wysłane do miasta. W mieście, Yaiba dowiaduje się, że jest legendarnym wojownikiem i musi walczyć ze złem w postaci demonicznie wyglądającego ucznia szkoły średniej o imieniu Takeshi.
Manga.
Kolejne rozdziały mangi ukazywały się w magazynie „Shūkan Shōnen Sunday” wydawnictwa Shōgakukan od 7 września 1988 do 1 grudnia 1993. Wszystkie opublikowane rozdziały zostały skompilowane łącznie do 24 tankōbonów, wydawanych od 18 kwietnia 1989 do 18 lutego 1994.
Anime.
Yaiba był także pokazywany jako seria anime o łącznej liczbie odcinków 52, i zawiera przygody Yaiby z kilku pierwszych tomów. Akcja rozpoczyna się, gdy Yaiba trenuje w dżungli ze swoim ojcem i ze swoimi dwoma zwierzęcymi przyjaciółmi, Kagetorą (tygrys) i Shonosukem (sęp), by stać się prawdziwym samurajem. Kluczowym jest moment, w którym ojciec Yaiby oznajmia mu, że jest gotowy na powrót do Japonii, i mówi, by znalazł jego starego przyjaciela i rywala, który okazuje się być ojcem Sayaki.

</doc>
<doc id="1030341" url="https://pl.wikipedia.org/wiki?curid=1030341" title="Ilokelezja">
Ilokelezja

Ilokelezja ("Ilokelesia aguadagradensis") – teropod z rodziny abelizaurów (Abelisauridae).
Żył w okresie późnej kredy (ok. 98-90 mln lat temu) na terenach Ameryce Południowej. Długość ciała ok. 9 m, wysokość ok. 4 m, ciężar ok. 1,5 t. Jego szczątki znaleziono w Argentynie (w prowincji Neuquén).

</doc>
<doc id="1030342" url="https://pl.wikipedia.org/wiki?curid=1030342" title="ICE">
ICE



</doc>
<doc id="1030345" url="https://pl.wikipedia.org/wiki?curid=1030345" title="Utorrent">
Utorrent



</doc>
<doc id="1030347" url="https://pl.wikipedia.org/wiki?curid=1030347" title="Lisewo (powiat koniński)">
Lisewo (powiat koniński)

Lisewo – wieś w Polsce położona w województwie wielkopolskim, w powiecie konińskim, w gminie Skulsk.
W latach 1975–1998 miejscowość administracyjnie należała do województwa konińskiego.

</doc>
<doc id="1030351" url="https://pl.wikipedia.org/wiki?curid=1030351" title="Galiszewo">
Galiszewo

Galiszewo – wieś w Polsce położona w województwie wielkopolskim, w powiecie konińskim, w gminie Skulsk.
W latach 1975–1998 miejscowość administracyjnie należała do województwa konińskiego.

</doc>
<doc id="1030355" url="https://pl.wikipedia.org/wiki?curid=1030355" title="Koszewo (województwo wielkopolskie)">
Koszewo (województwo wielkopolskie)

Koszewo – wieś w Polsce położona w województwie wielkopolskim, w powiecie konińskim, w gminie Skulsk.
W latach 1975–1998 miejscowość administracyjnie należała do województwa konińskiego.
Zobacz też: Koszewo

</doc>
<doc id="1030360" url="https://pl.wikipedia.org/wiki?curid=1030360" title="Zmienić siebie">
Zmienić siebie

Zmienić siebie – utwór zespołu Ira pochodzący z piątej płyty "Znamię". Kompozycja trwa równe 4 minuty, została zamieszczona na drugiej pozycji na krążku, i jest piątym utworem co do najdłuższych znajdujących się na płycie.
Tekst utworu opowiada o człowieku który jest pełen niepewności, zagubiony, stara się odnaleźć właściwą drogę z pewnych sytuacji. Autorem tekstu jest wokalista grupy Artur Gadowski.
Brzmienie utworu zbliżone jest do dokonań grupy Pearl Jam. Utwór bowiem nagrany jest na typowej dla tego zespołu fakturze. Kompozytorem utworu jest gitarzysta Piotr Łukaszewski.
Utwór "Zmienić siebie" był bardzo często grany na trasie promującej płytę "Znamię", między innymi podczas jednego z występów grupy w 1994 roku nakręcono teledysk do piosenki. Utwór cieszył się dużym powodzeniem na koncertach zespołu, mimo to wraz z całą płytą znacznie obniżył pozycję zespołu na rynku.
Od momentu reaktywacji grupy pod koniec 2001 roku utwór "Zmienić siebie" w ogóle nie jest grany na koncertach.
Teledysk.
Teledysk do utworu powstał podczas koncertu promującego album w warszawskim klubie "Stodoła", który się odbył 1 września 1994 roku. Przedstawia on zespół wykonujący utwór. Premiera teledysku odbyła się we wrześniu 1994 roku w programie "Clipol".
Piotr Łukaszewski o utworze "Zmienić siebie":
Twórcy.
Ira
Produkcja

</doc>
<doc id="1030361" url="https://pl.wikipedia.org/wiki?curid=1030361" title="Piastowo (Zygmuntowo)">
Piastowo (Zygmuntowo)

Piastowo – część wsi Zygmuntowo w Polsce, położona w województwie wielkopolskim, w powiecie konińskim, w gminie Skulsk.
W latach 1975–1998 Piastowo administracyjnie należało do województwa konińskiego.

</doc>
<doc id="1030362" url="https://pl.wikipedia.org/wiki?curid=1030362" title="Welocizaur">
Welocizaur

Welocizaur ("Velocisaurus unicus") – mały teropod z rodziny noazaurów (Noasauridae); jego nazwa oznacza „szybki, unikatowy jaszczur”.
Żył w okresie późnej kredy (ok. 87-80 mln lat temu) na terenach Ameryki Południowej. Długość ciała ok. 1,2-1,5 m, wysokość ok. 50 cm, masa ok. 10 kg. Jego szczątki znaleziono w Argentynie (w prowincji Neuquén).

</doc>
<doc id="1030363" url="https://pl.wikipedia.org/wiki?curid=1030363" title="Sergiej Szypowski">
Sergiej Szypowski



</doc>
<doc id="1030366" url="https://pl.wikipedia.org/wiki?curid=1030366" title="Rajmund Berengar IV Prowansalski">
Rajmund Berengar IV Prowansalski

Rajmund Berengar IV (ur. 1195, zm. 19 sierpnia 1245) – hrabia Prowansji i Forcalquier. Syn Alfonsa II, hrabiego Prowansji, i Gersendy II z Sabran, hrabiny Forcalquier.
Życiorys.
Po śmierci ojca w 1209, Rajmund został uwięziony przez swojego wuja - Piotra II Aragońskiego, w zamku w Aragonii. W 1219 udało mu się uciec i zaraz potem zgłosił swoje pretensje do spadku po ojcu. Był potężnym i energicznym władcą - do swoich pierwotnych ziem przyłączył Forcalquier. W 1226 razem z Ludwikiem VIII Lwem, królem Francji podbił Awinion.
5 czerwca 1219 Rajmund poślubił Beatrycze Sabaudzką, córkę Tomasza I, hrabiego Sabaudii. Była sprytną i piękną kobietą, którą Mateusz z Paryża opisywał jako drugą Niobe. Początkowo urodziła mu ona dwóch chłopców, urodzonych martwych, potem na świat przyszły cztery córki - z których każda poślubiła króla:
Rajmund Berenguer IV zmarł w Aix-en-Provence, które dzisiaj znajduje się na terytorium Francji.

</doc>
<doc id="1030367" url="https://pl.wikipedia.org/wiki?curid=1030367" title="Wandowo (Czartówek)">
Wandowo (Czartówek)

Wandowo – część wsi Czartówek w Polsce, położona w województwie wielkopolskim, w powiecie konińskim, w gminie Skulsk.
W latach 1975–1998 Wandowo administracyjnie należała do województwa konińskiego.

</doc>
<doc id="1030368" url="https://pl.wikipedia.org/wiki?curid=1030368" title="Mięsień zębaty tylny dolny">
Mięsień zębaty tylny dolny

Mięsień zębaty tylny dolny (łac. "serratus posterior inferior") – mięsień należący do grupy mięśni kolcowo-żebrowych. Leży w okolicy piersiowo-lędźwiowej tułowia.
Przyczepia się na powięzi piersiowo-lędźwiowej na wysokości kręgów od Th11 do L3, a jego pasma biegną skośnie ku górze, kończąc się na dolnych brzegach żeber od 9 do 12. Mięsień jest pokryty przez mięsień najszerszy grzbietu i częściowo przez mięsień czworoboczny.
Jest unerwiony przez gałęzie nerwów międzyżebrowych IX-XI, unaczynienie pochodzi od tętnic międzyżebrowych IX-XI. Czynnościowo jest mięśniem wydechowym, podczas skurczu opuszcza żebra i rozchyla je ku bokom.

</doc>
<doc id="1030371" url="https://pl.wikipedia.org/wiki?curid=1030371" title="Warzymowo">
Warzymowo

Warzymowo – osada w Polsce położona w województwie wielkopolskim, w powiecie konińskim, w gminie Skulsk. W latach 1975–1998 miejscowość administracyjnie należała do województwa konińskiego.
Historia.
Wzmiankowana po raz pierwszy w 1398 roku. Według lokalnej tradycji w Warzymowie miał się urodzić legendarny Piast Kołodziej. Warzymowo przez wiele lat było majątkiem szlacheckim należącym do rodziny Sokołowskich herbu Pomian. W połowie XIX wieku stał się on własnością Morzyckich z Ruszkowa, a następnie Wolskich. W XIX wieku znajdowała się we wsi cegielnia oraz zwaliska zamku wieży obronnej. Włodzimira Wolska z Morzyckich rozparcelowała majątek w 1896. Latem 1940 roku Niemcy założyli niedaleko wsi obóz pracy dla jeńców angielskich, który istniał kilka miesięcy. Więźniowie byli zatrudnieni przy budowie kanału łączącego Gopło z Wartą. We wsi znajduje się zabytkowy kościół gotycki z XV w. pw. św. Stanisława, odnowiony w połowie XVI wieku przez Krzysztofa Sokołowskiego.

</doc>
<doc id="1030373" url="https://pl.wikipedia.org/wiki?curid=1030373" title="Konopia">
Konopia



</doc>
<doc id="1030374" url="https://pl.wikipedia.org/wiki?curid=1030374" title="Włodzimiera">
Włodzimiera

Włodzimiera – osada w Polsce położona w województwie wielkopolskim, w powiecie konińskim, w gminie Skulsk.
W latach 1975–1998 miejscowość administracyjnie należała do województwa konińskiego.

</doc>
<doc id="1030384" url="https://pl.wikipedia.org/wiki?curid=1030384" title="Turowla (wieś)">
Turowla (wieś)

Turowla (biał. Туроўля, Turoŭla) – wieś na Białorusi, w rejonie połockim obwodu witebskiego.
Wieś duchowna położona była w końcu XVIII wieku w województwie połockim.
Koło Turowli znajduje się kilka km na wschód od wsi "zamczysko Turowla" (uroczysko Grodziszcze), wpisane na listę pomników historii Białorusi 12 października 2006. Jest to pozostałość po zamku wzniesionym w czasie wojny litewsko-rosyjskiej 1558–1570 i utraconym w wyniku tej wojny na rzecz Carstwa Rosyjskiego. Wojska króla Stefana Batorego zdobyły zamek 4 września 1579 roku.

</doc>
<doc id="1030385" url="https://pl.wikipedia.org/wiki?curid=1030385" title="Zabójczy żart">
Zabójczy żart

Zabójczy żart (ang. "Vows of Deception") – amerykański dramat/thriller telewizyjny zrealizowany w 1996 roku. Realizatorzy do roli modliszkowatej Lucindy zaangażowali Cheryl Ladd. Aktorka, która popularność zdobyła jako jeden z "Aniołków Charliego" (dokooptowana do zespołu do odejściu Farrah Fawcett), równie przekonywająco i równie często grywa tak ciemne charaktery, jak i skrzywdzone ucieleśnienia niewinności.
Treść.
Sacramento. Do City Of Amherst przyjeżdża z Oregonu ciężarna Lucinda Lucy Ann Michaels (Cheryl Ladd). Na przystanku autobusowym oczekuje jej detektyw Matt Harding (Nick Mancuso). Przedstawiciel prawa przypomina kobiecie o ciążących na niej obowiązkach przy warunkowym zawieszeniu kary. Lucinda przyjechała do siostry Terry (Nancy Cartwright). Po urodzeniu dziecka planuje poszukać sobie pracy w Amherst. Detektyw Matt Harding i wzięty prawnik Clay Spencer (Mike Farrell) są przyjaciółmi od lat. Były prokurator jest rozwodnikiem od sześciu lat, ma dorosłego syna Nicka (Michael Woolson) i prowadzi prywatną kancelarię adwokacką. Starzy kumple chodzą razem na ryby, grają w pokera i robią sobie wzajemnie żarty. W ramach figli Matt poznaje Claya z Lucindą Michaels, kryminalistką, która w ogóle nie pasuje do bogatego prawnika. Ku jego zdumieniu przyjaciel zaprzyjaźnia się z kobietą. Asystuje przy narodzinach jej córki, zaręcza się z nią i poznaje z synem. Lucinda opowiada zakochanemu w niej Clayowi, że jej były mąż nie chciał rozwodu. Doniósł na nią do prokuratury, że znęcała się nad jego siedmioletnim synem z poprzedniego małżeństwa. Otrzymała wyrok skazujący w zawieszeniu. Miłość Claya do niej jest tak wielka, że nie chce słuchać żadnych wyjaśnień. Bagatelizuje też ostrzeżenia Matta. Przyrzeka Lucindzie, że ona i jej córka Britaney Spencer (Clair Marie Hooker) nigdy nie będą musiały się troszczyć o swoją przyszłość.
Po ślubie Lucinda prowadzi fundację na rzecz kliniki onkologicznej i otwiera ekskluzywny sklep z damską odzieżą, wzorem Pameli Lewis (Anni Long), która prowadzi butik. Szasta pieniędzmi. Kupuje kabriolet, najnowszy model Corvetty. Zaczyna uwodzić Nicka. Z jej inicjatywy w domku nad jeziorem dochodzi między nimi do pierwszego zbliżenia. Clay informuje żonę, że mają 45 tysięcy dolarów deficytu. Wkrótce w jej sklepie wybucha pożar. Policja podejrzewa Lucindę o podpalenie. Ktoś włamuje się także do domu Samanthy Pace (Cody Tucker), dziewczyny Nicka i kradnie pistolet, który tam przechowywał.

</doc>
<doc id="1030386" url="https://pl.wikipedia.org/wiki?curid=1030386" title="Nowa Wieś (Kobylanki)">
Nowa Wieś (Kobylanki)

Nowa Wieś – część wsi Kobylanki w Polsce, położona w województwie wielkopolskim, w powiecie konińskim, w gminie Skulsk.
W latach 1975–1998 Nowa Wieś administracyjnie należała do województwa konińskiego.

</doc>
<doc id="1030390" url="https://pl.wikipedia.org/wiki?curid=1030390" title="Spinostrof">
Spinostrof

Spinostrof ("Spinostropheus gautieri") – niewielki teropod, który żył w okresie jurajskim lub we wczesnej kredzie (patrz niżej) na terenach dzisiejszego Nigru (Afryka). Początkowo opisany jako nowy gatunek elafrozaura - "E. gautieri" (Lapparent, 1960). Jego pozycja filogenetyczna jest niepewna; w analizie kladystycznej Sereno i współpracowników (2004) spinostrof jest ceratozaurem siostrzanym do nadrodziny Abelisauroidea, natomiast w analizie Carrano i Sampsona (2008) jest on ceratozaurem bardziej bazalnym niż "Ceratosaurus", być może siostrzanym do elafrozaura.
Materiał kopalny.
Holotyp oznaczony jako MNHN 1961-28 składa się z kręgu szyjnego (80 mm), dwóch przednich kręgów piersiowych (70-80 mm), późniejszego kręgu grzbietowego (50 mm), fragmentów czterech kręgów grzbietowych, trzech krzyżowych oraz trzech ogonowych (80-85 mm), fragmentów kości udowej, dwóch niekompletnych kręgów ogonowych, niekompletnej kości ramieniowej (200 mm), niekompletnej kości łonowej, niekompletnej kości udowej, niekompletnej kości piszczelowej, niekompletnej kości strzałkowej, przedniej kości śródstopia, czterech fragmentów śródstopia oraz części kości palca kończyny tylnej. Paratypy tymczasem składają się z kości łokciowej (300 mm) ((MNHN coll.), fragmentu kości śródstopia (MNHN coll.), fragmentu kręgu szyjnego, dwóch kręgów piersiowych i krzyżowych (140 mm), części kręgu ogonowego, trzech pazurów ,dłoni" (40, 45, 60 mm), kości piszczelowej (700 mm), fragmentu kości strzałkowej, fragmentu kości śródstopia, fragmentów czterech pazurów stopy (MNHN coll.). Przypisany do tego zwierzęcia MNN TIG6 zawiera siedem kręgów szyjnych (od trzeciego do dziesiątego), żebro szyjne, osiem kompletnych kręgów grzbietowych (od pierwszego do ósmego), cztery niekompletne kręgi grzbietowe (dziewiąty do trzynastego), oderwane żebro grzbietowe, trzy łuki kręgów krzyżowych (pierwszy do trzeciego).
Wszystkie wymienione wyżej skamieliny zostały znalezione w formacji Tiourarén na Saharze w Nigrze. Wiek tej formacji jest niepewny; pierwotnie zakładano, że formacja Tiourarén reprezentuje hoteryw i barrem wczesnej kredy, około 135 do 125 milionów lat temu. Zdaniem Olivera Rauhuta i Adriany López-Arbarello (2009) badania skamieniałości ryb i bezkręgowców znanych z formacji Tiourarén nie dostarczają dowodów na jej kredowy wiek, zaś jej relacje geologiczne z innymi formacjami z basenu Iullemeden dowodzą tylko, że nie reprezentuje ona aptu ani żadnego wieku młodszego od aptu. W opinii autorów pozycja filogenetyczna dinozaurów, których skamieniałości odkryto w osadach tej formacji ("Jobaria", "Afrovenator", "Spinostropheus"), a które były najbliżej spokrewnione z dinozaurami żyjącymi w środkowej i późnej jurze, sugeruje, że bardziej prawdopodobne jest, iż formacja Tiourarén reprezentuje przełom środkowej i późnej jury. Z kolei Le Loeuff i współpracownicy (2010) opisali ząb zauropoda odkrytego w osadach libijskiej formacji Cabao, który ich zdaniem był podobny do odkrytych w osadach formacji Tiourarén zębów ""Rebbachisaurus" tamesnensis"; zdaniem autorów może to dowodzić, że obie formacje reprezentują ten sam wiek. Zdaniem autorów formacja Cabao najprawdopodobniej reprezentuje hoteryw lub barrem, lecz nie można całkowicie wykluczyć, że reprezentuje ona walanżyn albo berrias; jeśli więc formacja Tiourarén faktycznie reprezentuje ten sam wiek, to może być nieco starsza, niż pierwotnie zakładano, ale w dalszym ciągu wczesnokredowa.

</doc>
<doc id="1030391" url="https://pl.wikipedia.org/wiki?curid=1030391" title="Upiór w Operze">
Upiór w Operze



</doc>
<doc id="1030393" url="https://pl.wikipedia.org/wiki?curid=1030393" title="Starostwo (Lisewo-Parcele)">
Starostwo (Lisewo-Parcele)

Starostwo – część kolonii Lisewo-Parcele w Polsce, położona w województwie wielkopolskim, w powiecie konińskim, w gminie Skulsk.
W latach 1975–1998 Starostwo administracyjnie należało do województwa konińskiego.

</doc>
<doc id="1030401" url="https://pl.wikipedia.org/wiki?curid=1030401" title="Na zawsze (utwór Iry)">
Na zawsze (utwór Iry)

Na zawsze – pierwsza ballada rockowa zespołu IRA zawarta na piątej płycie "Znamię". Została zamieszczona na czwartym miejscu na krążku, jest najdłuższym utworem znajdującym się na płycie oraz w historii zespołu, trwa bowiem 5 minut i 41 sekund.
Tekst utworu interpretowany jest ze śmiercią. Autorem tekstu jest wokalista grupy Artur Gadowski.
Utwór oparty jest na wolnych riffach, wzbogacony o partię instrumentów symfonicznych, skomponowaną i nagraną za pomocą syntezatorów przez Macieja Świtońskiego z zespołu rockowego „Air Force One”. Partie symfoniczne były pierwszym tego typu doświadczeniem zespołu podczas nagrywania utworu w studiu. Kompozytorem utworu jest gitarzysta Piotr Łukaszewski. W utworze zwolniona jest także partia perkusji.
Utwór "Na zawsze" był bardzo rzadko grany na zwykłych koncertach, z uwagi na brak możliwości uzyskania wsamplowanej orkiestry. Natomiast bardzo często był grany na koncertach akustycznych, gdy zespół występował wraz z orkiestrą. Podczas jednego z takich koncertów w 1994 roku powstał teledysk do utworu. Obok kompozycji "Zakrapiane spotkanie" jest to najspokojniejszy utwór znajdujący się na płycie "Znamię". Utwór jako jedyny z krążka nie posiada solówki gitarowej.
Od momentu reaktywacji grupy pod koniec 2001 roku, utwór w ogóle nie jest grany na koncertach zespołu.
Teledysk.
Utwór "Na zawsze" niemalże regularnie był grany podczas koncertów akustycznych zespołu. Podczas jednego z takich występów na koncercie w Krakowie w 1994 roku wraz z orkiestrą powstał teledysk do tego utworu. Premiera clipu nastąpiła w drugiej połowie 1994 roku. Teledysk bardzo często emitowany był w różnych programach poświęconych tematyce rockowej, m.in. „Rock Noc” czy „Clipol”. Obecnie clip jest sporadycznie puszczany w telewizji.
Twórcy.
IRA
Muzycy sesyjni
Produkcja

</doc>
<doc id="1030404" url="https://pl.wikipedia.org/wiki?curid=1030404" title="Zalesie (gmina Skulsk)">
Zalesie (gmina Skulsk)

Zalesie – kolonia w Polsce położona w województwie wielkopolskim, w powiecie konińskim, w gminie Skulsk.
W latach 1975–1998 miejscowość administracyjnie należała do województwa konińskiego.

</doc>
<doc id="1030405" url="https://pl.wikipedia.org/wiki?curid=1030405" title="Na zawsze">
Na zawsze



</doc>
<doc id="1030406" url="https://pl.wikipedia.org/wiki?curid=1030406" title="Ozraptor">
Ozraptor

Ozraptor ("Ozraptor subotaii") – teropod z nadrodziny abelizauroidów (Abelisauroidea).
Nazwa rodzajowa oznacza "Rabuś z Oz" ("Oz" to potoczna nazwa Australii). Żył w epoce środkowej jury (ok. 177-169 mln lat temu) na terenach Australii.

</doc>
<doc id="1030410" url="https://pl.wikipedia.org/wiki?curid=1030410" title="Dom Liwii">
Dom Liwii

Dom Liwii (łac. "Domus Livia") – budynek, jeden z lepiej zachowanych na rzymskim Palatynie. Uważany za część pierwotnej rezydencji cesarza Oktawiana Augusta. Budynek datowany jest na I wiek p.n.e. W budynku zachowała się posadzka i część fresków przedstawiających sceny mitologiczne, pejzaże oraz widoki miejskie.

</doc>
<doc id="1030412" url="https://pl.wikipedia.org/wiki?curid=1030412" title="Berengar Rajmund I Prowansalski">
Berengar Rajmund I Prowansalski

Berengar Rajmund I, kataloński "Berenguer Ramon" (1115–1144) – hrabia Prowansji w latach 1131-1144.
Życiorys.
Był młodszym synem Ramona Berenguera III, hrabiego Barcelony, i Douce Prowansalskiej. Jego starszy brat - Ramon Berenguer IV po śmierci ojca otrzymał Barcelonę (ziemie dziedziczne ojca), Berengar Rajmund I po śmierci matki otrzymał Prowansję (ziemię dziedziczną matki).
W 1135 Berengar poślubił Beatrice, dziedziczkę Melgueil, córkę Bernarda IV, hrabiego Melgueil, i Wilhelminy de Montpellier. Para miała jednego syna:
Przez cały okres swoich rządów, Berengar walczył z rodziną z Baux, która zgłosiła pretensje do tronu. Berengar zamierzał oblegać Genuę, ale zmarł w Melgueil. Jego jedyny syn odziedziczył Prowansję, ale Melgueil dostało się drugiemu mężowi Batrice - Bernardowi V Pelet.

</doc>
<doc id="1030414" url="https://pl.wikipedia.org/wiki?curid=1030414" title="UAN">
UAN



</doc>
<doc id="1030417" url="https://pl.wikipedia.org/wiki?curid=1030417" title="Deklaracja Wilsona">
Deklaracja Wilsona



</doc>
<doc id="1030419" url="https://pl.wikipedia.org/wiki?curid=1030419" title="Największa obawa matki">
Największa obawa matki

Największa obawa matki (ang. "Every Mother's Worst Fear") – amerykański telewizyjny thriller z 1998 roku z udziałem Cheryl Ladd i jej córki Jordan oraz znanego z serialu "" Brendana Fehra.
Treść.
Martha Hoagland (Jordan Ladd) jest szesnastoletnią dziewczyną. Jej rodzice – Connie (Cheryl Ladd) i Jeff (Robert Wisden) niedawno się rozwiedli i matka większość czasu spędza w pracy, a jej chłopak ewidentnie ją oszukuje. Martha zaczyna szukać przyjaciela przez Internet i nawiązuje kontakt z pewnym mężczyzną (Ted McGinley). Nie podejrzewa nawet, że może on być członkiem gangu pedofilów. Gdy Martha znika, jej matka rozpoczyna rozpaczliwe poszukiwania. W sprawę zostaje zaangażowana policja, FBI, a także pewien hacker Alan (Brendan Fehr), który przez Internet stara się trafić na ślad porywaczy.

</doc>
<doc id="1030420" url="https://pl.wikipedia.org/wiki?curid=1030420" title="Zupajzaur">
Zupajzaur

Zupajzaur ("Zupaysaurus rougieri") – teropod z nadrodziny celofyzoidów (Coelophysoidea); jego nazwa oznacza "diabelski jaszczur Rougieriego" ("zupay" w języku keczua znaczy "diabeł").
Żył w epoce późnego triasu (ok. 218–207 mln lat temu) na terenach Ameryki Południowej. Długość ciała ok. 4 m, wysokość ok. 1,2–1,5 m, masa do ok. 200 kg. Jego szczątki znaleziono w Argentynie (w prowincji La Rioja).

</doc>
<doc id="1030421" url="https://pl.wikipedia.org/wiki?curid=1030421" title="Jestem obcy">
Jestem obcy

Jestem obcy – ballada rockowa zespołu IRA pochodząca z ostatniej szóstej płyty zespołu przed zawieszeniem działalności "Ogrody". Została zamieszczona na siódmej pozycji na krążku, trwa równe 5 minut i jest jednym z dłuższych utworów znajdujących się na płycie.
Tekst utworu opowiada o człowieku, który pewnego dnia staje się zupełnie obcym w swoim własnym mieście, własnych snach, pośród ludzi. Zostaje sam ze swymi problemami, z dala od przyjaciół czy najbliższych. Próbuje odnaleźć los, dzięki któremu kiedyś był szczęśliwy, jednak zaczyna zdawać sobie sprawę z tego, że już nie powróci, czasu nie cofnie.
Brzmienie utworu początkowo utrzymane jest w spokojnym, stonowanym balladowym klimacie, który dopiero niemal w połowie utworu przyspiesza tempo. Utwór posiada także melodyjną solówkę gitarową.
Kompozytorem utworu jest gitarzysta Piotr Łukaszewski, natomiast tekst napisał wokalista Artur Gadowski.
Utwór był regularnie grany podczas trasy promującej płytę "Ogrody", która odbyła się na przełomie września i października 1995 roku. Wraz z utworem "Światło we mgle" stał się najbardziej popularnym utworem z ostatniej płyty.
Do utworu został nakręcony również teledysk. Scenarzystą oraz reżyserem clipu był Jerzy Grabowski.
Po reaktywacji grupy jest niemalże zawsze grany na koncertach grupy, i cieszy się ogromną popularnością wśród fanów grupy. 
Jest jedynym utworem z płyty "Ogrody", który jest dziś grany na koncertach.
Utwór został wykonany m.in. na specjalnym koncercie z okazji 15-lecia istnienia zespołu w 2003 roku, który się odbył w Radomiu, oraz na urodzinowym koncercie w krakowskim klubie "Studio" z okazji 18. urodzin.
Teledysk.
Clip kręcono w grudniu 1995 roku, kręcony był przez trzy dni po kilkanaście godzin w minusowych temperaturach w jednej z hal. Szczególne kontrowersje wywołała ostatnia scena clipu. Do nakręcenia jej było już tak mało taśmy, że nie było możliwości powtórzenia tej sceny. Pirotechnik zamontował Gadowskiemu na głowie pod włosami ładunek wybuchowy. Ta scena wywołała sporo zamieszania, była nawet rozważana możliwość aby tej sceny nie ukazywać w clipie, ale ostatecznie zdecydowano inaczej. Po premierze teledysku w telewizji, w styczniu 1996 roku, wiele stacji nie chciało emitować tego clipu ze względu na tę ostatnią scenę. Teledysk do dziś często jest emitowany w stacjach telewizyjnych.
Twórcy.
IRA
Produkcja

</doc>
<doc id="1030426" url="https://pl.wikipedia.org/wiki?curid=1030426" title="Zygmunt Rakowiecki">
Zygmunt Rakowiecki

Zygmunt Janusz Rakowiecki (ur. 10 grudnia 1924 w Lesznie, zm. 17 września 2013 w Warszawie) – polski prawnik, współtwórca i wieloletni prezes Polskiego Towarzystwa Ziemiańskiego.
Życiorys.
Syn Anny i Zygmunta Rakowieckich, właścicieli majątku Leszno koło Przasnysza (ok. 600 ha). Uczył się w gimnazjum w Warszawie i w Rabce. W trakcie II wojny światowej majątek został skonfiskowany przez Niemców. W 1940 rodzina Rakowieckich opuściła Leszno i zamieszkała w Warszawie. Zygmunt Rakowiecki kontynuował naukę w tajnej Szkole Ziemi Mazowieckiej, następnie studiował na również tajnym Wydziale Prawa Uniwersytetu Warszawskiego. Jako żołnierz Armii Krajowej (ps. „Rola”) walczył w powstaniu warszawskim w ramach zgrupowania Gurt. Był następnie jeńcem stalagu 344 Lamsdorf.
Do Polski powrócił w 1945. Ukończył studia prawnicze na UW. Pracował w administracji publicznej, następnie w latach 1953–1999 praktykował w zawodzie radcy prawnego w przedsiębiorstwach krajowych i przedsiębiorstwach handlu zagranicznego. Udzielał się także społecznie, m.in. jako członek zarządu głównego Polskiego Związku Narciarskiego (1951–1962). Był pierwszym prezesem utworzonego w 1990 Polskiego Towarzystwa Ziemiańskiego (którym kierował do 2005). Brał udział w pracach legislacyjnych związanych z opracowywaniem projektów ustawy reprywatyzacyjnej, od 1993 do 1996 wchodził w skład Rady Konsultacyjnej ds. Reprywatyzacji przy ministrze przekształceń własnościowych.
Odznaczenia i wyróżnienia.
W 2010, "za wybitne zasługi w kultywowaniu tradycji narodowej, pielęgnowaniu polskości oraz w rozwijaniu świadomości narodowej, obywatelskiej i kulturowej", został odznaczony przez prezydenta Bronisława Komorowskiego Krzyżem Kawalerskim Orderu Odrodzenia Polski. W 2007 rada gminy Przasnysz nadała Zygmuntowi Rakowieckiemu tytuł honorowego obywatela tej gminy.

</doc>
<doc id="1030430" url="https://pl.wikipedia.org/wiki?curid=1030430" title="S/2004 S 6">
S/2004 S 6

S/2004 S 6 – tymczasowe oznaczenie przypuszczalnego księżyca Saturna. Na zdjęciach zrobionych z sondy Cassini w październiku 2004 r. zaobserwowano zagęszczenie materii, bardzo blisko pierścienia F Saturna. Naukowcy podejrzewają, że w jego centrum znajdował się niewielki księżyc, choć mogła to być jedynie chmura pyłu.
W tym samym roku zaobserwowane zostały dwa inne obiekty, oznaczone S/2004 S 3 i S/2004 S 4, których nie udało się zaobserwować nigdy później. S/2004 S6 był widziany jeszcze kilka razy, chociaż nie za każdym przelotem sondy przez ten rejon. Prawdopodobnie księżyc wewnątrz zaobserwowanej pyłowej chmury (o ile istnieje) jest bardzo mały, o średnicy nie większej niż 5 km. Dalsze obserwacje powinny potwierdzić lub zaprzeczyć jego istnieniu.
Taki obiekt, z orbitą przecinającą pierścień F tłumaczyłby dziwną, spiralną strukturę zewnętrznej części tego pierścienia.

</doc>
<doc id="1030432" url="https://pl.wikipedia.org/wiki?curid=1030432" title="Drakowenator">
Drakowenator

Drakowenator ("Dracovenator regenti") – teropod, być może z rodziny dilofozaurów (Dilophosauridae).
Żył w okresie wczesnej jury (ok. 190–183 mln lat temu) na terenach południowej Afryki. Długość ciała ok. 5,5 - 6,5 m. Jego szczątki znaleziono w Republice Południowej Afryki. Dracovenator znaczy "drapieżny smok" (łac. Draco = smok + łac. venator = drapieżnik), nazwa odnosi się do prawdopodobnych zwyczajów zwierzęcia (drapieżnictwo) i do lokalizacji znaleziska (holenderskie Drakensberg - Góra Smoka). Nazwa gatunkowa jest uhonorowaniem Regenta Lucasa Humy, wieloletniego przyjaciela i asystenta prof. Kitchinga. Holotyp to niekompletna czaszka: kości przedszczękowe, fragment kości szczękowej, dwa fragmenty kości zębowej, część kości kątowej górnej, część kości kątowej, kość stawowa, kość przedstawowa i zęby. Drugi osobnik to niekompletna czaszka młodego osobnika: kości przedszczękowe, fragmenty kości szczękowej, części kości nosowych, części kości zębowych i zęby, jednak nie jest pewne czy kości te należą do tego samego gatunku.

</doc>
<doc id="1030434" url="https://pl.wikipedia.org/wiki?curid=1030434" title="Friedrich von Buxhoeveden">
Friedrich von Buxhoeveden

Friedrich Wilhelm von Buxhoeveden (także "Friedrich von Buxhöwden" lub "Fiodor Fiodorowicz von Buxhöwden", ros. "Федор Федорович Буксгевден") ur. w Magnusdal (na wyspie Muhu w Estonii); zm. na zamku Lohde (est. "Koluvere" pod Kullamaa), niemiecko-bałtycki generał i dowódca, gubernator Warszawy w latach 1794–1796 i gubernator wojskowy Petersburga od 1796 r.
Życiorys.
Pochodził z dolnosaksońskiego rodu szlacheckiego o niezwykle bogatych tradycjach. Siedziba rodu znajdowała się w miejscowości Bexhövede (dzisiaj powiat Cuxhaven).
18 grudnia 1795 w Berlinie jako carski generał brygady został przyjęty przez pruskiego króla Fryderyka Wilhelma II do pruskiego stanu hrabiowskiego, a w kwietniu 1797 w Sankt Petersburgu przez cara Pawła I do rosyjskiego stanu hrabiowskiego.
Odznaczył się w wojnie rosyjsko-tureckiej w latach 1768–1774 i w wojnie rosyjsko-szwedzkiej 1788–1790. W czasie insurekcji kościuszkowskiej dowodził rosyjską dywizją piechoty. Brał udział w bitwie pod Krupczycami i w szturmie Pragi. Mianowany przez gen. Aleksandra Suworowa gubernatorem Warszawy, funkcję tę pełnił do chwili przekazania jej Prusom w 1796 r. Okres jego rządów w mieście oceniany jest pozytywnie.
Uczestnik wojen napoleońskich (brał udział m.in. w bitwie pod Austerlitz). W czasie wojny rosyjsko-szwedzkiej 1808–1809 r. głównodowodzący armii rosyjskiej w Finlandii.

</doc>
<doc id="1030436" url="https://pl.wikipedia.org/wiki?curid=1030436" title="Xtro 2">
Xtro 2

Xtro 2: Kolejny pojedynek ("Xtro II: The Second Encounter") − druga części niskobudżetowego filmu fabularnego (fantastycznonaukowy horror) z 1990 roku, ponownie w reżyserii Harry’ego Bromleya Davenporta.
Fabuła.
W podziemnym laboratorium kończą się prace nad urządzeniem umożliwiającym podróże do innego wymiaru, ale pierwsi ochotnicy napotykają tam okropną, nienazwaną moc, która za ich pośrednictwem chce opanować Ziemię.
Obsada.
Źródło: Filmweb
i inni. 

</doc>
<doc id="1030438" url="https://pl.wikipedia.org/wiki?curid=1030438" title="Friedrich von Buxhoevden">
Friedrich von Buxhoevden



</doc>
<doc id="1030439" url="https://pl.wikipedia.org/wiki?curid=1030439" title="Friedrich von Buxhöwden">
Friedrich von Buxhöwden



</doc>
<doc id="1030440" url="https://pl.wikipedia.org/wiki?curid=1030440" title="Rajmund Berengar II Prowansalski">
Rajmund Berengar II Prowansalski

Rajmund Berengar II, kataloński "Ramon Berenguer" (ur. ok. 1135, zm. w 1166) – hrabia Prowansji w latach 1144–1166. Do 1157 (osiągnięcia przez niego pełnoletniości) Prowansją rządził jako regent jego wuj, Rajmund Berengar IV Święty, hrabia Barcelony.
Życiorys.
W 1144, w czasie najazdu na Genuę, zmarł ojciec Rajmunda, Berengar Rajmund I, i młody Rajmund odziedziczył hrabstwo. Natychmiast pretensje do korony wysunęła rodzina z Baux i jedynie akcja wojskowa wuja Rajmunda z 1147 uratowała i zabezpieczyła tron. Wojna z rodziną z Baux trwała do samej śmierci hrabiego Barcelony w 1162.
W sierpniu 1161 Rajmund ze swoim wujem podróżował do Turynu, żeby spotkać się z cesarzem Fryderykiem I Barbarossą. Rajmund Berenguer II popierał antypapieża Wiktora IV w walce z papieżem Aleksandrem III, którego z kolei popierał król Francji, Ludwik VII Młody. Prowansja zaś leżała w strategicznym miejscu: między Francją a Półwyspem Apenińskim. Tam poznał Ryksę, córkę polskiego księcia Władysława II Wygnańca. Rajmund dzięki małżeństwu z kuzynką cesarza zyskiwał prestiż i zabezpieczenie przed pretensjami terytorialnymi hrabiego Baux - Hugona. W 1161 odbył się ślub Ryksy z Rajmundem. Wuj Rajmunda zmarł w drodze powrotnej do Prowansji.
Rajmund wznowił wojnę z Genuą, ale zmarł, próbując podbić Niceę wiosną 1166. Jego jedynym dzieckiem była córka, Douce II, która odziedziczyła wszystkie jego ziemie.

</doc>
<doc id="1030442" url="https://pl.wikipedia.org/wiki?curid=1030442" title="Roberto Soldado">
Roberto Soldado

Roberto Soldado Rillo (ur. 27 maja 1985 w Walencji) – hiszpański piłkarz, grający na pozycji napastnika w hiszpańskim klubie Levante. Do Valencii CF przeszedł z Getafe CF. Kwota transferu wyniosła 10 mln euro, jednak 30% sumy powędrowało do budżetu jego macierzystego klubu, Realu Madryt, z racji wcześniej zawartych klauzul. W sierpniu 2015 roku został piłkarzem Villarrealu.
Kariera klubowa.
"Stan na 28 maja 2017"

</doc>
<doc id="1030444" url="https://pl.wikipedia.org/wiki?curid=1030444" title="David Hay (piłkarz)">
David Hay (piłkarz)

David Hay (ur. 29 stycznia 1948, w Paisley, Wielka Brytania) – szkocki piłkarz grający na pozycji obrońcy, a potem trener.
Piłkarską karierę rozpoczął w klubie Celtic F.C. w 1966, brał udział w Pucharze Europy Mistrzów Krajowych w sezonie 1966/1967 z Celtikiem. Debiutował w szkockiej lidze w meczu przeciwko Aberdeen F.C., 6 marca 1968. W sumie w barwach Celtiku rozegrał 160 spotkań i strzelił 6 goli. Uczestniczył w Mistrzostwach Świata 1974. Następnie, po mistrzostwach, grał dla Chelsea. W 1979 doznał poważnej kontuzji kolana, która wykluczyła go z gry jako gracza. Miał również problemy z odklejoną siatkówką w prawym oku i pełnego wzroku już nie odzyskał. W reprezentacji Szkocji zagrał 27 razy.
W 1979 został trenerem piłkarzy klubu szkockiego Motherwell F.C., a zastąpił go dwa lata później Jock Wallace. Następnie był trenerem Celtic F.C. w 1983 – zastąpił Billyego McNeilla. Prowadząc celtycki klub sięgnął po Puchar Szkocji w 1985, i wygrał Scottish Premier League w 1986.
Później był trenerem Livingston F.C. w sezonie 2003/2004 i Dunfermline Athletic F.C.

</doc>
<doc id="1030448" url="https://pl.wikipedia.org/wiki?curid=1030448" title="Prokompsognat">
Prokompsognat

Prokompsognat ("Procompsognathus triassicus") – teropod z rodziny celofyzów (Coelophysidae); jego nazwa oznacza "pradawna ładna szczęka z triasu".
Żył w okresie późnego triasu (ok. 221-210 mln lat temu) na terenach współczesnej Europy. Długość ciała ok. 1-1,2 m, wysokość ok. 40 cm, masa ok. 1 kg. Jego szczątki znaleziono w Niemczech (w Badenii-Wirtembergii).
Prokompsognat był małym, drapieżnym, zwinnym teropodem. Polował głównie na owady, jaszczurki i młode dinozaury.

</doc>
<doc id="1030456" url="https://pl.wikipedia.org/wiki?curid=1030456" title="Louis Juchault de Lamoricière">
Louis Juchault de Lamoricière

Christophe-Léon-Louis Juchault de Lamoricière lub La Moricière (ur. 5 września 1806 w St Philbert de Grand-Lieu pod Nantes; zm. 11 września 1865 w Prouzel) – francuski generał i polityk.
Miał znaczący udział w zdobyciu Algierii. Francuski minister wojny w okresie II Republiki, od 28 czerwca do 20 grudnia 1848.
W latach 1848-1851 Lamoricière był jednym z bardziej aktywnych oponentów polityki Ludwika Napoleona Bonaparte, a po zamachu 2 grudnia 1851 dokonanego przez Ludwika Napoleona został zmuszony do opuszczenia Francji.
W 1860 został dowódcą i organizatorem Żuawi papieskich, tworzących trzon armii papieskiej, którą dowodził podczas kampanii we Włoszech tego roku w obronie Państwa Kościelnego przeciwko siłom Wiktora Emanuela, dążącym do przejęcia terytoriów stolicy apostolskiej na terenie Półwyspu Apenińskiego. W bitwie pod Castelfidardo został pokonany przez czterokrotnie liczniejszą armię Królestwa Piemontu.
Ostatnie lata życia spędził w odosobnieniu we Francji, gdzie pozwolono mu powrócić w 1857 r. Zmarł w Prouzel w 1865 r, i został pochowany w katedrze w Nantes w grobowcu zaprojektowanym przez Paula Dubois.

</doc>
<doc id="1030457" url="https://pl.wikipedia.org/wiki?curid=1030457" title="Pajęczarki">
Pajęczarki

Pajęczarki – polski film obyczajowy w reżyserii Barbary Sass z 1993 roku.
Film kręcono w Warszawie i Nowym Jorku. Piosenki "Autostrada piekło-niebo" i "Whenever" wykonała Edyta Górniak. Obrazy z filmu namalował Klaudiusz Majkowski.
Główni bohaterowie.
Wystąpili również
Opis fabuły.
Bohaterkami filmu są dwie siostry, Magda i Ewa. Magda zajmuje się dziennikarstwem, a Ewa jest gimnastyczką. Obie jednak borykają się z problemami finansowymi. Ewa dowiaduje się o wyjeździe na zawody za ocean, Magda postanawia pojechać z siostrą. Nie stać jej jednak na tak kosztowną wyprawę. Magda namawia siostrę na kradzież majątku jej byłego męża.

</doc>
<doc id="1030458" url="https://pl.wikipedia.org/wiki?curid=1030458" title="Christophe Louis Léon Juchault de Lamoricière">
Christophe Louis Léon Juchault de Lamoricière



</doc>
<doc id="1030459" url="https://pl.wikipedia.org/wiki?curid=1030459" title="Xtro 3">
Xtro 3

Xtro 3: Nawiedzona wyspa (Xtro III: Watch the Skies) – trzecia części niskobudżetowego filmu fabularnego (fantastycznonaukowy horror) z 1990 roku w reżyserii Harry'ego Bromleya Davenporta.
Fabuła.
Akcja filmu dzieje się na bezludnej i opustoszałej wyspie. Pewna grupa Marines ma za zadanie ją rozminować. Od samego początku dzieją się dziwne, przerażające rzeczy - słychać przerażające ryki zwierząt, widać porozrzucane ludzkie kości oraz mnóstwo białych królików. Dwóch żołnierzy podczas penetracji terenu napotyka się na betonowy blok. Jeden z nich postanawia tam wejść. Potwór w środku brutalnie rozprawia się z nieznajomym. Na dodatek w bazie zostaje schwytany miejscowy pustelnik, który informuje ich, że nie przeżyją. Kiedy większość żołnierzy udaje się do betonowego obiektu, główny przywódca ucieka, pozostawiając resztę grupy na łaskę i tak już rozwścieczonego przybysza z kosmosu, tzw. Xtro. Zaczyna się krwawa walka o przetrwanie.
Obsada.
Źródło: Filmweb
i inni.
Linki zewnętrzne.
Obsada w bazie Filmweb

</doc>
<doc id="1030461" url="https://pl.wikipedia.org/wiki?curid=1030461" title="Lofostrof">
Lofostrof

Lofostrof ("Lophostropheus") – rodzaj teropoda z grupy celofyzoidów (Coelophysoidea). Gatunek typowy rodzaju, "Lophostropheus airelensis", został opisany w 1993 roku przez Cuny'ego i Galtona w oparciu o skamieniałości pochodzące z retyku-hettangu Normandii. Cuny i Galton zaklasyfikowali go do rodzaju "Liliensternus". Niektórzy autorzy wspierali hipotezę o siostrzanych relacjach pomiędzy tymi gatunkami, podczas gdy inni wątpili w nią, niekiedy uważając "L. airelensis" za "nomen dubium" możliwe do przypisania jedynie do Coelophysoidea. W 2007 roku Ezcurra i Cuny stwierdzili, że cechy uznawane przez niektórych naukowców za łączące te dwa gatunki są szerzej rozprzestrzenione wśród celofyzoidów i przenieśli "L. airelensis" do odrębnego rodzaju "Lophostropheus", który według przeprowadzonej przez nich analizy kladystycznej jest bliżej spokrewniony z Coelophysidae niż z "L. liliensterni".

</doc>
<doc id="1030463" url="https://pl.wikipedia.org/wiki?curid=1030463" title="Flaga Turkmeńskiej SRR">
Flaga Turkmeńskiej SRR

Flaga Turkmeńskiej Socjalistycznej Republiki Radzieckiej w opisanej formie obowiązywała od 1 sierpnia 1953 r.
Dominującym kolorem flagi była czerwień – barwa flagi ZSRR. Kolor czerwony od czasów Komuny Paryskiej był symbolem ruchu komunistycznego i robotniczego, jako nawiązanie do przelanej przez robotników krwi.
Flaga w lewym górnym rogu zawierała wizerunek złotego sierpa i młota oraz umieszczoną nad nimi czerwoną pięcioramienna gwiazdę w złotym obramowaniu. Sierp i młot symbolizowały sojusz robotniczo-chłopski, a czerwona gwiazda – przyszłe, spodziewane zwycięstwo komunizmu we wszystkich pięciu częściach świata. Ponadto przez takie umieszczenie symboli flaga nawiązywała graficznie do flagi ZSRR.
Po uzyskaniu niepodległości przez Turkmenistan flagę tę zastąpiono innym symbolem, nawiązującym do specyfiki kraju (flaga Turkmenistanu).
Poprzednie wersje flagi.
Pierwsza wersji flagi radzieckiego Turkmenistanu z 1937 r. była barwy czewonej, w lewym górnym roku miała umieszczony złoty napis ze skróconą nazwę kraju w języku turkmeńskim, zapisaną pismem łacińskim – T.S.S.R..
W 1940 r. dokonano zmiany zasad zapisu języka turkmeńskiego, który odtąd zapisywano cyrylicą. Pociągnęło to za sobą zmianę flagi, na której po zmianie znajdował się napis TCCP (czyt. TSSR).

</doc>
<doc id="1030465" url="https://pl.wikipedia.org/wiki?curid=1030465" title="1696 w muzyce">
1696 w muzyce



</doc>
<doc id="1030466" url="https://pl.wikipedia.org/wiki?curid=1030466" title="1693 w muzyce">
1693 w muzyce



</doc>
<doc id="1030467" url="https://pl.wikipedia.org/wiki?curid=1030467" title="Ian St. John">
Ian St. John

Ian St. John (ur. 7 czerwca 1938 w Motherwell, zm. 1 marca 2021 w Arrowe Park) – szkocki piłkarz występujący na pozycji napastnika, a następnie trener.
Karierę piłkarską rozpoczął w Motherwell F.C., w którym strzelił hat-tricka w 2 minuty i 30 sekund. Następnie grał dla Hibernian F.C. od 1959. Od 2 maja 1961 był zawodnikiem Liverpool F.C. W barwach Liverpoolu zagrał w 426 meczach i strzelił 118 goli. Potem grał dla Coventry City F.C. od 25 sierpnia 1971. Zakończył karierę piłkarską w Tranmere Rovers F.C. w sezonie 1972/1973.
W reprezentacji Szkocji zagrał 21 meczów i strzelił 9 goli.
Trenerem był w klubach: Motherwell F.C., Portsmouth F.C., Sheffield Wednesday F.C.
Zmarł 1 marca 2021 roku.

</doc>
<doc id="1030469" url="https://pl.wikipedia.org/wiki?curid=1030469" title="François Arago">
François Arago

François Jean Dominique Arago (kat.: Francesc Joan Dominic Aragò) (ur. 26 lutego 1786 w Estagel pod Perpignan w departamencie Pireneje Wschodnie, zm. 2 października 1853 w Paryżu) – francuski naukowiec i polityk; fizyk, astronom i matematyk. Profesor paryskiego École polytechnique, dyrektor Obserwatorium Paryskiego, członek Francuskiej Akademii Nauk, laureat Medalu Copleya (1825) i Medalu Rumforda (1850); premier Drugiej Republiki, minister floty i minister wojny.
Jako fizyk Arago zajmował się optyką, m.in. dowodami falowej natury światła przez badanie polaryzacji. Miał też wkład do fizyki atmosfery.
Życiorys.
Pochodzenie.
François Arago był najstarszym z czterech braci:
Kariera badawcza.
François studiował na École polytechnique w Paryżu, gdzie później został wykładowcą. Prowadził badania nad polaryzacją światła. Odkrył skręcenie płaszczyzny polaryzacji światła przez kryształ kwarcu (1811), chromosferę Słońca (1840), wykrył związek pomiędzy zorzą polarną i burzami magnetycznymi. Wyznaczył również tzw. południk paryski.
Od 1809 członek Akademii Nauk. W latach 1843–1853 był dyrektorem obserwatorium paryskiego. Był członkiem honorowym Towarzystwa Warszawskiego Przyjaciół Nauk.
Polityka.
Od 5 kwietnia 1848 do 11 maja 1848 piastował urząd ministra wojny Francji, a już od lutego tego roku był ministrem floty. Przyczynił się do zniesienia niewolnictwa w koloniach francuskich.

</doc>
<doc id="1030471" url="https://pl.wikipedia.org/wiki?curid=1030471" title="1666 w muzyce">
1666 w muzyce



</doc>
<doc id="1030472" url="https://pl.wikipedia.org/wiki?curid=1030472" title="Dżabalpuria">
Dżabalpuria

Dżabalpuria ("Jubbulpuria") – teropod z grupy ceratozaurów (Ceratosauria); jego nazwa pochodzi od miasta Dżabalpur, w pobliżu którego znaleziono jego szczątki.
Żył w okresie późnej kredy (ok. 71-65 mln lat temu) na terenach subkontynentu indyjskiego. Długość ciała ok. 1,2-1,5 m, wysokość ok. 50 cm, masa ok. 15 kg. Jego szczątki znaleziono w Indiach (w stanie Madhya Pradesh).
Początkowo dżabalpurię klasyfikowano jako celurozaura, obecnie przeważa pogląd, że należy ona do ceratozaurów.

</doc>
<doc id="1030476" url="https://pl.wikipedia.org/wiki?curid=1030476" title="Haggard the movie">
Haggard the movie



</doc>
<doc id="1030478" url="https://pl.wikipedia.org/wiki?curid=1030478" title="Ísleifur Gissurarson">
Ísleifur Gissurarson

Ísleifur Gissurarson (ur. 1006, zm. 5 lipca 1080 w Skálholt) – islandzki duchowny katolicki, pierwszy biskup Islandii po przyjęciu przez ten kraj chrześcijaństwa w 1000 r., założyciel diecezji Skálholtu. 
Jego rodzicami byli z klanu Mosfellingar oraz Thórdís Thóroddsdóttir. Po studiach w Herford w Niemczech, został mianowany biskupem Islandii przez arcybiskupa Hamburga, Adalberta w 1056. Na swoją siedzibę obrał rodzinne Skálholt, gdzie otworzył także szkołę. Jednym z jego uczniów był Jón Ögmundarson, który został pierwszym biskupem Hólaru. Ísleifur pełnił biskupią służbę przez 24 lata, do śmierci. Jego żoną była Dalla Thorvaldsdóttir i miał z nią trzech synów – Thorvaldura, Teitura i Gissura, który przejął po ojcu biskupstwo. 

</doc>
<doc id="1030484" url="https://pl.wikipedia.org/wiki?curid=1030484" title="Iwan Kostow">
Iwan Kostow

Iwan Jordanow Kostow, bułg. Иван Йорданов Костов (ur. 23 grudnia 1949 w Sofii) – bułgarski polityk i ekonomista, minister finansów (1990–1992), współtwórca reformy gospodarczej zmieniającej gospodarkę centralnie planowaną w wolnorynkową, deputowany do Zgromadzenia Narodowego (1991–2013), przewodniczący Związku Sił Demokratycznych (1994–2001) i lider partii Demokraci na rzecz Silnej Bułgarii (2004–2013). Od 21 maja 1997 do 24 lipca 2001 premier Bułgarii.
Życiorys.
W 1974 ukończył studia w Wyższym Instytucie Ekonomicznym im. Karla Marksa w Sofii, został w 1981 również absolwentem wydziału fizyki i matematyki Uniwersytetu Sofijskiego im. św. Klemensa z Ochrydy. Od 1974 do 1979 pracował w instytucie ekonomicznym, następnie zatrudniony w wyższym instytucie mechaniczno-elektrotechnicznym (później przekształconym w Uniwersytet Techniczny w Sofii), gdzie w 1991 objął stanowisko profesora nadzwyczajnego. W 1985 uzyskał stopień naukowy doktora w zakresie ekonomii.
Zaangażował się w działalność polityczną w ramach opozycyjnego Związku Sił Demokratycznych, w którym pełnił obowiązki doradcy ekonomicznego. W wyborach w 1990 uzyskał mandat deputowanego do Wielkiego Zgromadzenia Narodowego (konstytuanty). W wyniku wyborów w 1991 wszedł w skład Zgromadzenia Narodowego, mandat poselski odnawiał w 1994, 1997, 2001, 2005 i 2009, zasiadając w bułgarskim parlamencie 36. 37., 38., 39., 40. i 41. kadencji (do 2013).
Od 1990 do 1992 zajmował stanowisko ministra finansów w rządach, na czele których stali Dimityr Popow i Filip Dimitrow, pierwszych gabinetach po przemianach politycznych związanych z upadkiem komunizmu. Brał udział w przeprowadzaniu reform gospodarczych upadającej gospodarki, a także w negocjacjach z instytucjami międzynarodowymi celem uzyskania pomocy finansowej.
W 1994 objął kierownictwo w Związku Sił Prawicy. W wyborach w 1997 stał na czele koalicji Zjednoczone Siły Demokratyczne, głosząc w kampanii wyborczej hasła reform finansowych, dyscypliny budżetowej, poszukiwania inwestorów, wprowadzania mechanizmów wolnorynkowych i zwalczania monopoli. Jego sojusz zwyciężył w tych wyborach z wynikiem 52% głosów i 137 mandatami w 240-osobowym parlamencie. 21 maja 1997 został zaprzysiężony na urzędzie premiera, sprawował go do 24 lipca 2001 przez pełną kadencję. Rząd Iwana Kostowa doprowadził m.in. do zatrzymania recesji i hiperinflacji, a także wzrostu PKB, zapoczątkował prywatyzację państwowych przedsiębiorstw, rozpoczął proces integracji Bułgarii z Unią Europejską i NATO. Jednocześnie nastąpił wzrost bezrobocia, a część członków gabinetu była zamieszana w afery o podłożu korupcyjnym. Premier i jego zaplecze tracili poparcie, w wyborach w 2001 Zjednoczone Siły Demokratyczne otrzymały 18% głosów, przegrywając z Narodowym Ruchem Symeona Drugiego i przechodząc do opozycji. W konsekwencji w 2001 Iwan Kostow złożył rezygnację z funkcji przewodniczącego partii.
Kiedy w 2002 roku na czele SDS stanęła Nadeżda Michajłowa, Iwan Kostow wraz z najbliższymi współpracownikami Ekateriną Michajłową i Weselinem Metodiewem, zrezygnował z członkostwa i założył nową partię – Demokraci na rzecz Silnej Bułgarii. Kierował tym ugrupowaniem do 2013, zrezygnował w związku z wyborczą porażką demokratów, którzy nie przekroczyli wyborczego progu. Wycofał się z aktywnej polityki, zajmując się działalnością ekspercką w zakresie zarządzania ryzykiem.
Iwan Kostow jest żonaty, ma dwie córki.

</doc>
<doc id="1030486" url="https://pl.wikipedia.org/wiki?curid=1030486" title="Kaseozaur">
Kaseozaur

Caseosaurus – rodzaj dinozaura gadziomiednicznego o niepewnej pozycji systematycznej, którego szczątki odkryto w datowanych na późny karnik (późny trias) osadach formacji Tecovas (grupa Dockum, Teksas). Znany jedynie z niekompletnej kości biodrowej (140,5 mm) oznaczonej jako UMMP 8870, początkowo (Case, 1927) opisanej jako należąca do bliżej nieokreślonego gatunku celofyza ("Coelophysis" sp.). Ważność tego taksonu jest sporna - Langer (2004) uważa go za synonim czindezaura (za którego paratyp wzięli UMMP 8870 Long i Murray w swojej pracy z 1995 r.), choć Nesbitt z Parkerem (2007) na podstawie dwóch różnic bronią odrębności tych taksonów. Sugeruje się czasem jego pokrewieństwo z herrerazaurem.
Etymologia nazwy rodzajowej: Ermine Cowles Case (1871-1953), amerykański paleontolog kręgowców, który odkrył holotyp; "sauros" „jaszczurka”. Etymologia epitetu gatunkowego: Hrabstwo Crosby, Teksas, Stany Zjednoczone.

</doc>
<doc id="1030489" url="https://pl.wikipedia.org/wiki?curid=1030489" title="Władimir Liberzon">
Władimir Liberzon

Władimir Liberzon, ros. Владимир Михайлович Либерзон (ur. 23 marca 1937 w Moskwie, zm. 4 sierpnia 1996) – izraelski szachista pochodzenia rosyjskiego, arcymistrz od 1965 roku.
Kariera szachowa.
Do pierwszych lat 70. należał do szerokiej czołówki radzieckich szachistów, kilkukrotnie uczestnicząc w finałach indywidualnych mistrzostw ZSRR. Najbliżej zdobycia medalu był w roku 1968 w Ałma-Acie, gdzie zajął IV miejsce. W roku 1973 jako pierwszy radziecki szachista otrzymał zgodę na wyjazd z kraju i wyemigrował do Izraela, stając się podstawowym zawodnikiem reprezentacji narodowej. Pomiędzy 1974 a 1980 czterokrotnie wystąpił na szachowych olimpiadach, w tym 3 razy na I szachownicy. W 1974 zdobył tytuł mistrza Izraela, natomiast w 1976 jedyny raz w swojej karierze zagrał w turnieju międzystrefowym (eliminacji mistrzostw świata), zajmując w Biel/Bienne XIII miejsce.
Do największych sukcesów Liberzona w turniejach indywidualnych należały m.in. I m. w Moskwie (1963, 1964, 1965), II m. w Lipsku (1965), I m. w Zinnowitz (1967), I m. w Debreczynie (1968, memoriał Lajosa Asztalosa), II m. w Amsterdamie (1969), III m. w Dubnej (1971), I m. w Wenecji (1974), I m. w Lone Pine (1975), dz. II m. w Netanji (1975), dz. II m w Reykjavíku (1975), dz. I m. w Beer Szewie (1976), dz. I m. w Netanji (1977), III m. w Amsterdamie (1977) oraz dz. I m. w Lone Pine (1979).
Najwyższy ranking w karierze osiągnął 1 stycznia 1978 r., z wynikiem 2555 punktów dzielił wówczas 31-35. miejsce na światowej liście FIDE, jednocześnie zajmując 1. miejsce wśród izraelskich szachistów.

</doc>
<doc id="1030490" url="https://pl.wikipedia.org/wiki?curid=1030490" title="Główny podejrzany">
Główny podejrzany

Główny podejrzany (ang. "Prime Suspect") – angielski serial kryminalny z Helen Mirren w roli głównej, emitowany w telewizji ITV w latach 1991–2006 w siedmiu kilkuodcinkowych seriach. Opowiada o policjantce Jane Tennison, która rozwiązuje trudne zagadki kryminalne, zmagając się jednocześnie z alkoholizmem i samotnością.
W Polsce TVP1 wyemitowała w 2005 roku 6. serię "Głównego podejrzanego".
Serial zdobył liczne nagrody BAFTA i Emmy.

</doc>
<doc id="1030492" url="https://pl.wikipedia.org/wiki?curid=1030492" title="Flaga Tadżyckiej SRR">
Flaga Tadżyckiej SRR

Flaga Tadżyckiej Socjalistycznej Republiki Radzieckiej w opisanej formie obowiązywała od 20 marca 1953 r.
Dominującym kolorem flagi była czerwień - barwa flagi ZSRR. Kolor czerwony od czasów Komuny Paryskiej był symbolem ruchu komunistycznego i robotniczego, jako nawiązanie do przelanej przez robotników krwi.
Flaga w lewym górnym rogu zawierała wizerunek złotego sierpa i młota oraz umieszczoną nad nimi czerwoną pięcioramienna gwiazdę w złotym obramowaniu. Sierp i młot symbolizowały sojusz robotniczo-chłopski, a czerwona gwiazda - przyszłe, spodziewane zwycięstwo komunizmu we wszystkich pięciu częściach świata. Ponadto przez takie umieszczenie symboli flaga nawiązywała graficznie do flagi ZSRR.
Po uzyskaniu niepodległości przez Tadżykistan flaga ta, pozbawiona symbolizującego komunizm wizerunku sierpa i młota, przez ponad rok była flagą niepodległego Tadżykistanu i dopiero pod koniec 1992 r. zastąpiono ją innym symbolem, nawiązującym do specyfiki kraju (flaga Tadżykistanu).
Poprzednie wersje flagi.
Pierwsza wersja flagi Tadżyckiej SRR, przyjęta 23 lutego 1929 r. była cała czerwona, a w lewym górnym rogu zawierała godło.
Flaga ta 25 lutego 1931 r. została uzupełniona o napis cyrylicą
4 lipca 1935 r. flagę znów zmieniono, dodając sierp i młot.
W 1937 na czerwonej fladze umieszczono napis z tadżycką nazwą kraju, zapisaną pismem łacińskim - RSS Toçikiston
W 1940 r. dokonano zmiany zasad zapisu języka tadżyckiego, który odtąd zapisywano cyrylicą. Pociągnęło to za sobą zmianę flagi, na której po zmianie tej obok sierpa i młota znajdował się napis РСС Тоҷикистон (czyt. "RSS Todżikiston"). Dodano także napis z nazwą kraju w języku rosyjskim - Таджикская ССР (czyt. "Tadżyikskaja SSR").

</doc>
<doc id="1030493" url="https://pl.wikipedia.org/wiki?curid=1030493" title="Czindezaur">
Czindezaur

Czindezaur ("Chindesaurus") – rodzaj dinozaura gadziomiednicznego należący prawdopodobnie do rodziny herrerazaurów (Herrerasauridae). Żył w późnym triasie na obecnych terenach Ameryki Północnej. Został opisany w 1995 roku przez Roberta Longa i Philipa Murry’ego w oparciu o niekompletny szkielet pochodzący z datowanych na późny trias osadów formacji Chinle na terenie Parku Narodowego Skamieniałego Lasu. Nazwa rodzajowa: Chinde Point, Arizona; "sauros" „jaszczurka”; epitet gatunkowy: Bryan Small, kolekcjoner z którego kolekcji pochodził holotyp. Spośród innych herrerazaurów wyróżnia go budowa kości skokowej. Long i Murry do rodzaju "Chindesaurus" przypisali również inne skamieniałości poza holotypem, jednak Heckert i Lucas (1998) nie zgodzili się z tym, wskazując, że u żadnego osobnika oprócz holotypu kość skokowa nie zachowała się w stopniu wystarczającym, by można go było zaliczyć do tego rodzaju. Czindezaur był średniej wielkości przedstawicielem herrerazaurów – osiągał prawdopodobnie około 3–4 m długości. W 2004 roku Max Langer potwierdził przynależność czindezaura do dinozaurów gadziomiednicznych. Wskazał na zaawansowane cechy Herrerasauridae nieobecne u czindezaura i spekulował, że może on być przedstawicielem grupy Herrerasauria nienależącym do Herrerasauridae. Langer uznał jednak, że czindezaura najlepiej uznać za Saurischia "incertae sedis", choć nie wykluczył, że jest on zaawansowanym przedstawicielem którejś z głównych grup dinozaurów gadziomiednicznych – herrerazaurów, teropodów lub zauropodomorfów. Analiza filogenetyczna przeprowadzona w 2009 roku przez Sterlinga Nesbitta i współpracowników wsparła jednak hipotezę o przynależności czindezaura do Herrerasauridae.

</doc>
<doc id="1030495" url="https://pl.wikipedia.org/wiki?curid=1030495" title="DFS 230">
DFS 230

DFS 230 – niemiecki lekki transportowy szybowiec wojskowy z okresu II wojny światowej z możliwością zabrania oprócz pilota dziewięciu żołnierzy (drużyna) z uzbrojeniem.
Historia.
Kiedy w Luftwaffe zaczęto tworzyć oddziały powietrznodesantowe uświadomiono sobie, że jest potrzebny środek transportu umożliwiające lądowanie desantu bez dużego rozproszenia. W tym celu pod koniec 1937 Hans Jacobs i jego współpracownicy: Heinrich Voepel, Adolf Wanner (obaj odpowiedzialni za aerodynamikę), Ludwig Pieler (statyka) i Herbert Lück (odpowiedzialny za rozwiązania konstrukcyjne) w Niemieckim Instytucie Badawczym Szybownictwa (DFS) w Darmstadt w ścisłej tajemnicy zaprojektowali lekki szybowiec DFS 230, mogący przewozić drużynę piechoty i nie wymagający dużego samolotu holującego. W oblotach prototypu brała udział najsławniejsza niemiecka lotniczka okresu II wojny światowej, Hanna Reitsch.
Konstrukcja.
Górnopłat posiadał kadłub o prostokątnym przekroju ze spawanych rur, obciągnięty płóciennym pokryciem. Do startu używano odrzucanych kół, a do lądowania wykorzystywano amortyzowaną jesionową płozę, którą w celu skrócenia drogi lądowania owijano początkowo drutem kolczastym. Późniejsze wersje otrzymały rakiety hamujące lub spadochrony hamujące. Szybowiec mógł być uzbrojony w MG 34, który po wylądowaniu mógł być użyty do walki. Holowane były najczęściej przez: Ju 52, Me 110, Ju 87 i He 111. Jako zaczep holowniczy służyła linka stalowa o długości 40 m lub dyszel z rur stalowych o długości 1,5 m (hol sztywny).
W zakładach DFS, Gotha, Hartig i Erla wyprodukowano 1022 szybowce, kolejne 496 powstało w Czechosłowacji. Kadłub DFS 230 posłużył do budowy eksperymentalnego holowanego wiroszybowca transportowego Focke-Achgelis Fa 225.
Użycie bojowe.
Maszyny te wykorzystywano od maja 1940 do końca wojny. Brały udział w operacjach nad Belgią (bitwa o Fort Eben-Emael), Bałkanami, Kretą (operacja Merkury) i na froncie wschodnim. Z szybowców DFS 230 zaopatrzonych w rakiety hamujące został wysadzony desant, który 12 września 1943 uwolnił Benito Mussoliniego (operacja Eiche). Jednak od desantu na Kretę, który okupiono dużymi stratami, szybowce wykorzystywano coraz częściej do lotów zaopatrzeniowych, np.: zaopatrywanie grup czołgów w paliwo, transport towarów wielkogabarytowych na tyły oraz transport rannych.
Ostatnie loty na DFS 230 wykonywano wiosną 1945 do oblężonego ówczesnego Breslau, m.in. 23 marca doleciało tam kilka szybowców z dwoma działami 150 mm, które wylądowały na wewnętrznym lotnisku w okolicy dzisiejszego Placu Grunwaldzkiego.

</doc>
<doc id="1030496" url="https://pl.wikipedia.org/wiki?curid=1030496" title="Bazylika św. Piotra w Okowach">
Bazylika św. Piotra w Okowach

Bazylika św. Piotra w Okowach (wł. "Basilica di San Pietro in Vincoli a Colle Oppio") – kościół tytularny w Rzymie na wzgórzu Eskwilin. Opiekę nad bazyliką sprawuje zakon Kanoników Regularnych Laterańskich. 
Świątynia ta jest kościołem rektoralnym parafii "Santi Silvestro e Martino ai Monti" oraz kościołem tytularnym, mającym również rangę bazyliki mniejszej. Jest też kościołem stacyjnym z pierwszego poniedziałku Wielkiego Postu.
Lokalizacja.
Kościół znajduje się w I. Rione Rzymu – Monti przy "Piazza San Pietro in Vincoli" 4/A.
Historia.
Kościół został zbudowany w V wieku (w 442 lub prawdopodobnie w 439 roku) na zlecenie Licynii Eudoksji, żony cesarza Walentyniana III (kościół był określany jako "Titulus Eudoxiae lub Eudoxiana"). Kościół został wybudowany na miejscu wcześniejszego kościoła Apostołów. Zgodnie z przekazami, Eudoksja przekazała też papieżowi Leonowi I łańcuchy, w które miał być zakuty św. Piotr podczas swojego uwięzienia. Łańcuchy te są do dnia dzisiejszego przechowywane w tym kościele.
W 680 roku wykonano mozaikę św. Sebastiana jako dar dziękczynny za zakończenie zarazy. Kościół był kilkukrotnie odnawiany i dekorowany (za pontyfikatów: Hadriana I, Leona III, Stefana IV, Grzegorza IV).
30 września 1061 w bazylice odbyła się elekcja papieska, podczas której wybrano papieżem Aleksandra II. Dzień później również w tej bazylice odbyła się koronacja nowego biskupa Rzymu.
Podczas awiniońskiej niewoli papieży bazylika popadła w ruinę. Jej renowacja rozpoczęła się po jej objęciu przez kardynała Mikołaja z Kluzy i była kontynuowana po jego śmierci przez papieży Sykstusa IV i Juliusza II (m.in. obecny portyk został wzniesiony w 1475 roku).
W 1513 w kościele zostało umieszczone mauzoleum papieża Juliusza II, w skład którego wchodzi monumentalna statua Mojżesza Michała Anioła.
W XVII wieku bazylika przeszła renowację, kierowaną przez Francesco Fontanę, która zaowocowała sufitem i nowymi dekoracjami. Kolejna renowacja miała miejsce w latach 1875–1877. Wcześniej łańcuch św. Piotra był przechowywany w zakrystii i pokazywany tylko z okazji ważnych świąt, podczas wzmiankowanej renowacji łańcuch wystawiono na stałą ekspozycję. W połowie XX wieku przeprowadzono następną renowację bazyliki.
Architektura i sztuka.
Portyk został wzniesiony w XV wieku przez Baccio Pontellego, górna kondygnacja została dodana w 1578 roku, na polecenie kardynała Antoine'a de Granvelle, aby ukryć starą fasadę.
Bazylika ma 3 nawy, transept i półkolistą apsydę. Bazylika ma tylko dwie kaplice boczne flankujące apsydę, posiadające swoje własne apsydy. Sufit jest dziełem Francesco Fontany, w jego centralnej części znajduje się fresk Giovanniego Battisty Parodiego z 1706 roku "Cudowne połączenie się łańcuchów św. Piotra".
Baldachim (z 1876 roku) nad ołtarzem głównym oraz konfesja pod nim są autorstwa Virginio Vespignaniego. W niszy w głównym ołtarzu umieszczono relikwiarz z 1856 roku z łańcuchem św. Piotra. Po jego lewej stronie jest rzeźba przedstawiająca św. Piotra, a po prawej anioła, który uwolnił go z więzienia w Jerozolimie.
Obszerna apsyda bazyliki pochodzi z kościoła z V wieku, zdobią ją freski z 1577 roku autorstwa Jacopo Coppi: "Uwolnienie św. Piotra z więzienia", "Biskup Juwenalis dający okowy cesarzowej Eudoksji" i "Eudoksja dająca okowy papieżowi".
W prawym transepcie znajduje się mauzoleum papieża Juliusza II, a w nim centralnie umieszczony posąg Mojżesza dłuta Michała Anioła.
W jednym z ołtarzy bocznych lewej nawy znajduje się wotywna bizantyjska mozaika św. Sebastiana z VII wieku. Przedstawia ona świętego nietypowo – z brodą i w dworskim stroju.
Podczas prac prowadzonych w latach 1956-1960 po zdjęciu posadzki, stwierdzono pod kościołem kilka warstw budowlanych – wcześniejszy kościół Apostołów, "domus" z IV wieku oraz obiekt z czasów Nerona (prawdopodobnie fragment "Domus Aurea").
Kardynałowie prezbiterzy.
Bazylika św. Piotra w Okowach jest jednym z kościołów tytularnych nadawanych kardynałom-prezbiterom ("Titulus Sancti Petri ad Vincula").

</doc>
<doc id="1030498" url="https://pl.wikipedia.org/wiki?curid=1030498" title="Bobby Ancell">
Bobby Ancell

Robert Francis Dudgeon Ancell (ur. 16 czerwca 1911, Dumfries, Szkocja, zm. 5 lipca 1987) – szkocki piłkarz występujący na pozycji obrońcy, a następnie trener.
Karierę rozpoczął w klubie Mid Annandale F.C., a następnie przeniósł się do St. Mirren F.C. w 1930. Po sześciu latach spędzonych w Paisley, przeniósł się do Newcastle United w sezonie 1936/1937. W 1937 debiutował w reprezentacji, która wygrała z Irlandią Północną 3:1. W czasie II wojny światowej grał w Dundee F.C. Po czterech latach przeszedł do Aberdeen F.C.
Po zakończeniu kariery piłkarskiej, był trenerem Berwick Rangers F.C., Dunfermline Athletic F.C., Motherwell F.C. W tym ostatnim pracował najdłużej – 10 lat.

</doc>
<doc id="1030499" url="https://pl.wikipedia.org/wiki?curid=1030499" title="Hetman nakaźny">
Hetman nakaźny

Hetman nakaźny – osoba pełniąca tymczasowo funkcję hetmana, wybierana ze swego grona przez starszyznę kozacką w razie śmierci poprzedniego hetmana, lub jego trwałej niezdolności do sprawowania funkcji. Funkcja ta była obecna wśród Kozactwa na Naddnieprzu w XVII i XVIII wieku.
Hetmana nakaźnego wybierano również (najczęściej spośród pułkowników) w celu dowodzenia wojskiem kozackim w sytuacji, kiedy hetman z różnych powodów nie mógł tego czynić (na przykład w czasie rozmów dyplomatycznych).
Wybór hetmana nakaźnego ogłaszano uniwersałem, a od lat 20. XVIII wieku carskim ukazem.

</doc>
<doc id="1030500" url="https://pl.wikipedia.org/wiki?curid=1030500" title="Millennium (film)">
Millennium (film)

Millennium – amerykański thriller, dramat sci-fi, który powstał na podstawie noweli Johna Varleya w 1989 roku. Film porusza zagadnienie podróży w czasie i związanego z nim paradoksu zmiany przyszłości przez naruszenie przeszłości po fakcie. Problem moralnej odpowiedzialności wobec przyszłych pokoleń daje wdzięczne pole do popisu aktorom, którzy w filmach fantastycznonaukowych zwykle schodzą na drugi plan wobec siły wyrazu efektów specjalnych.
Treść.
Nad zmieniającym właśnie kurs Jumbo-Jetem Boeing 747 niespodziewanie pojawia się DC-10. Obie maszyny zahaczają i spadają w odległości 10 mil. Spośród 619 pasażerów i 24 członków załóg nikt nie ocalał. Na miejsce katastrofy przybywa Bill Smith (Kris Kristofferson), szef grupy dochodzeniowej ds. katastrof lotniczych. Jest zdziwiony obecnością na pobojowisku dr Arnolda Mayera (Daniel J. Travanti). Do bliższej znajomości zachęca Smitha blond kosmitka Louise Baltimore (Cheryl Ladd), która spędza z nim razem noc. Rankiem Baltimore zaczyna nalegać, by Smith natychmiast porzucił swoje zajęcie i znika. Nikt z obsługi ani personelu administracyjnego nie zna takiej osoby. Wieczorem Bill Smith w stosie rupieci w hangarze, gdzie umieszczono szczątki obu maszyn znajduje pulsujący czerwonym światłem przedmiot, przypominający pistolet.
Obsada.
"Źródło: Filmweb"

</doc>
<doc id="1030501" url="https://pl.wikipedia.org/wiki?curid=1030501" title="Robert Francis Dudgeon Ancell">
Robert Francis Dudgeon Ancell



</doc>
<doc id="1030502" url="https://pl.wikipedia.org/wiki?curid=1030502" title="Strzały z Aurory">
Strzały z Aurory

Strzały z Aurory – kabaret pochodzący z Warszawy, działający w latach 1996–2002. 

</doc>
<doc id="1030505" url="https://pl.wikipedia.org/wiki?curid=1030505" title="Louis-Eugène Cavaignac">
Louis-Eugène Cavaignac

Louis Eugène Cavaignac (ur. 15 października 1802 w Paryżu, zm. 28 października 1857 na zamku Ournes pod Flée, departament Sarthe) – francuski generał, generalny gubernator i szef rządu w 1848, zwany „czerwcowym rzeźnikiem” z powodu krwawego stłumienia robotniczego powstania w czerwcu 1848.
Historia.
Jego ojcem był rewolucyjny polityk Jean-Baptiste Cavaignac, członek jakobińskiego Komitetu Bezpieczeństwa Publicznego. Za namową ojca Cavaignac w 1820 zapisał się do szkoły wojskowej przy École Polytechnique. Podobnie jak ojciec był z poglądów gorliwym zwolennikiem republiki, przez co początkowo nie przyjęto go na służbę w armii, lecz interwencja wuja – generała Jacques’a-Marie Cavaignaca de Baragne’a – sprawiła, że zyskał służbowy przydział. Po ukończeniu studiów wojskowych w 1824 do 2 pułku pionierów, gdzie w 1828 uzyskał stopień kapitana walcząc w Grecji w oddziałach wspierających tamtejszych powstańców. Z powodu republikańskich przekonań w 1832 odkomenderowano go na służbę do Algierii, gdzie w rychłym tempie awansował, a jego zdolności militarne zaczęły w oczach zwierzchników przysłaniać jego osobiste poglądy. W Algierii Cavaignac przy pomocy bezwzględnych metod dokonywał destrukcyjnych najazdów na wioski Arabów, zaś w 1844 wydał rozkaz wyduszenia dymem szukających schronienia w jaskini Arabów. Dzięki odwadze wykazanej podczas bojów w Algierii w 1844 był już generałem brygady. Krótko po wybuchu rewolucji lutowej awansował do stopnia generała dywizji. Otrzymał również nominację na gubernatora Algieru w 1848, której to prowincji nadał nazwę „Republiki Algieria”.
Dwukrotnie piastował urząd ministra wojny Francji, od 20 marca do 5 kwietnia 1848 oraz od 17 maja do 28 czerwca 1848. Wcześniej odmawiał, gdy proponowano mu objęcie tego urzędu, wolał bowiem walczyć o mandat do Zgromadzenia Narodowego. Zmienił zdanie po wygraniu wyborów. W czerwcu 1848 musiał zmierzyć się z robotnikami protestującymi przeciw wyeliminowaniu własnych przywódców ze Zgromadzenia Narodowego. Cavaignac krwawo stłumił demonstracje i został przewodniczącym rządu, zyskując rzeczywistą władzę we Francji. Na tym stanowisku przystąpił do realizacji republikańskich reform o umiarkowanym charakterze. Rozszerzył wyborcze prawo i uchwalił nową republikańską konstytucję. Pozyskał uznanie przez Rosję swego republikańskiego rządu i zakończył konflikt między Piemontem a Austrią we Włoszech. Te sukcesy nie wystarczyły, by w grudniu 1848 wygrać wybory prezydenckie, został bowiem pokonany przez Ludwika Napoleona Bonapartego.
Po utracie władzy na rzecz Bonapartego Cavaignac poświęcił resztę swej kariery politycznej na rzecz wystąpień przeciwko władzy swego rywala. W 1851 na krótki czas był aresztowany. W 1852 wybrano go do Zgromadzenia Legislacyjnego. Odmówił złożenia przysięgi Bonapartemu, który w tym czasie koronował się na cesarza Napoleona III. Ten krok pozbawił generała mandatu, który jednak odzyskał w 1857. Wtedy sytuacja się powtórzyła: Cavaignac po raz kolejny odmówił przysięgania Napoleonowi i znów został wykluczony z parlamentu. Cavaignac zmarł 28 października 1857 na terenie swojej posiadłości w departamencie Sarthe.

</doc>
<doc id="1030506" url="https://pl.wikipedia.org/wiki?curid=1030506" title="Louis Eugène Cavaignac">
Louis Eugène Cavaignac



</doc>
<doc id="1030508" url="https://pl.wikipedia.org/wiki?curid=1030508" title="Rafał Zagórny">
Rafał Zagórny

Rafał Zagórny (ur. 21 sierpnia 1964 w Częstochowie) – polski polityk, urzędnik państwowy, prawnik i menedżer, poseł na Sejm IV kadencji.
Życiorys.
Ukończył w 1990 studia na Wydziale Prawa Uniwersytetu Śląskiego. Pod koniec lat 80. prowadził przedsiębiorstwo tekstylne, następnie przez rok był wicedyrektorem Urzędu Antymonopolowego w Katowicach. W latach 1991–1993 pracował jako dyrektor generalny Ministerstwa Przekształceń Własnościowych. Od 1993 do 1997 był zatrudniony w prywatnych spółkach, pełnił też funkcję prezesa i wiceprezesa Narodowego Funduszu Inwestycyjnego „Piast”. W rządzie Jerzego Buzka objął z rekomendacji Unii Wolności stanowisko podsekretarza stanu w Ministerstwie Finansów.
W 2001 przystąpił do Platformy Obywatelskiej i z list tej partii uzyskał mandat posła na Sejm IV kadencji, wybranego w okręgu katowickim. Zasiadał m.in. w Komisji Skarbu Państwa, Uwłaszczenia i Prywatyzacji jako jej wiceprzewodniczący. W 2005 zrezygnował z ubiegania się o reelekcję i powrócił do pracy w biznesie.

</doc>
<doc id="1030510" url="https://pl.wikipedia.org/wiki?curid=1030510" title="Turold">
Turold

Turold () – imię to ma skandynawskie pochodzenie (Thorold). Do Normandii zostało wprowadzone przez wikingów i było bardzo popularne w Księstwie Normandii w XI i XII w. W swej francuskiej wersji, Théroulde, do dziś często występuje jako nazwisko w regionie pays de Caux.
Pojawiło się w ostatnim zdaniu najstarszej zachowanej redakcji “Pieśni o Rolandzie” – napisanym w języku anglo-normandzkim, tzw. Rękopisie Oksfordzkim. Wers ten może być przetłumaczony w następującym brzmieniu: „tak kończy się ta historia, którą Turold spisał”. Nie wiadomo, czy Turold był tylko kopistą bądź recytatorem manuskryptu, czy też jest prawdziwym autorem Rękopisu Oksfordzkiego lub jednej z poprzednich wersji „Pieśni o Rolandzie”.
Pojawia się także na tkaninie z Bayeux i określa jednego z normandzkich wojowników, który wraz z synami odznaczył się w bitwie pod Hastings. Figuruje także w tzw. Domesday Book; dokonanym przez Wilhelma Zdobywcę spisie ziemskim w podbitej przez niego Anglii.

</doc>
<doc id="1030515" url="https://pl.wikipedia.org/wiki?curid=1030515" title="Rajmund Berengar III Prowansalski">
Rajmund Berengar III Prowansalski

Rajmund Berengar III, katal. "Ramon Berenguer" (ur. ok. 1158, zm. 5 kwietnia 1181) – hrabia Cerdanya w latach 1162–1168 jako Piotr, hrabia Prowansji w latach 1173–1181.
Życiorys.
Był synem Rajmunda Berengara IV, hrabiego Barcelony i Petroneli Aragońskiej. Po śmierci swojego ojca otrzymał Cerdanya, w tym Carcassonne i Narbonne, ale w 1168 zrzekł się ich na korzyść swojego młodszego brata - Sancza. Nigdy naprawdę nie władał tymi ziemiami. W 1173 jego starszy brat Alfons II, król Aragonii, przyznał mu Prowansję.
W 1176 Rajmund dołączył do Sancza w wyprawie przeciwko Nicei z Genui. Wtedy postanowił rozpocząć wojnę z panami z Langwedocji i z hrabstwa Tuluzy. Został jednak zamordowany dokładnie 5 kwietnia 1181, niedaleko Montpellier, przez ludzi, wysłanych przez Ademara z Murviel. Prowansja trafiła po jego śmierci do jego brata Sancha.

</doc>
<doc id="1030518" url="https://pl.wikipedia.org/wiki?curid=1030518" title="Senecio fuchsii">
Senecio fuchsii



</doc>
<doc id="1030519" url="https://pl.wikipedia.org/wiki?curid=1030519" title="Senecio ovatus">
Senecio ovatus



</doc>
<doc id="1030520" url="https://pl.wikipedia.org/wiki?curid=1030520" title="Marek Żyliński">
Marek Żyliński

Marek Błażej Żyliński (ur. 3 lutego 1952 w Iławie) – polski polityk, samorządowiec, urzędnik państwowy, poseł na Sejm IV kadencji. Brat Adama Żylińskiego.
Życiorys.
Ukończył w 1976 studia na Wydziale Budowy Maszyn Politechniki Gdańskiej. W latach 1976–1983 pracował jako kierownik robót w Kętrzyńskim Przedsiębiorstwie Mechanizacji Rolnictwa z siedzibą w Biedaszkach Małych, następnie do 1992 prowadził własną działalność gospodarczą. W wyborach w 1991 bez powodzenia ubiegał się o mandat poselski z listy Kongresu Rzeczypospolitej Samorządnej. Od 1992 do 1998 przewodniczył sejmikowi samorządowemu województwa olsztyńskiego. W połowie lat 90. był prezesem regionalnej Agencji Rozwoju Regionalnego. W okresie rządu Jerzego Buzka pełnił z rekomendacji Unii Wolności funkcję wicewojewody warmińsko-mazurskiego.
W 2001 przystąpił do Platformy Obywatelskiej i z listy tego ugrupowania uzyskał mandat posła na Sejm IV kadencji, wybranego w okręgu olsztyńskim. Zasiadał m.in. w Komisji Polityki Społecznej i Rodziny. Pełnił funkcję przewodniczącego struktur wojewódzkich PO. W 2005 nie uzyskał ponownie mandatu, a po utracie wpływów w partii wycofał się z bieżącej polityki. Zrezygnował również z członkostwa w PO.
W 2010 został wybrany na stanowisko burmistrza Zalewa, kandydując z ramienia lokalnego komitetu wyborczego. W 2014 i 2018 z powodzeniem ubiegał się o reelekcję.
W 1998, "za zasługi w działalności na rzecz propagowania idei „Zielonych Płuc Polski”", otrzymał Srebrny Krzyż Zasługi.

</doc>
<doc id="1030521" url="https://pl.wikipedia.org/wiki?curid=1030521" title="Tepelenë">
Tepelenë



</doc>
<doc id="1030523" url="https://pl.wikipedia.org/wiki?curid=1030523" title="10.5 cm FlaK 38">
10.5 cm FlaK 38



</doc>
<doc id="1030524" url="https://pl.wikipedia.org/wiki?curid=1030524" title="Franciszek Raszeja">
Franciszek Raszeja



</doc>
<doc id="1030528" url="https://pl.wikipedia.org/wiki?curid=1030528" title="Lisa (film)">
Lisa (film)

Lisa – amerykański kryminał sensacyjny, który powstał 1990 roku z udziałem Cheryl Ladd.
Treść.
Czternastoletnia Lisa marzy o randkach z chłopakami, ale jej surowa matka Katherine zabrania jej tego do czasu, gdy jej córka ukończy szesnaście lat. Nastolatka i jej najlepsza przyjaciółka Wendy wymyśliły sobie więc zabawę – flirtują potajemnie przez telefon. Lisa spotyka pewnego dnia w drodze do domu Richarda i fotografuje się z nim. Jest nim zafascynowana od pierwszej chwili. Ustala jego domowy numer telefonu i rozpoczyna z Richardem flirt. Podaje się za swą matkę. Umawia spotkanie i skłania w sprytny sposób do odwiedzenia Richarda w jego wytwornej restauracji. Lisa wie, że Richard jest starszy od niej o wiele lat, więc może być odpowiednim partnerem dla matki, której życie miłosne dostarcza wiele frustracji. Richard jest przekonany, że jego rozmówczynią jest Katherine. Ustala adres zamieszkania swej wielbicielki. Córka z matką nie wiedzą, że Richard jest psychopatycznym seryjnym zabójcą, który uśmierca swe ofiary przy winie i świetle świec. Zabawa we flirt przemienia się w okrutny koszmar.

</doc>
<doc id="1030529" url="https://pl.wikipedia.org/wiki?curid=1030529" title="Średnie ciśnienie tętnicze">
Średnie ciśnienie tętnicze

Średnie ciśnienie tętnicze (ang. "mean arterial pressure" – MAP) – termin używany w medycynie do wyrażenia hipotetycznego, przeciętnego ciśnienia tętniczego u danego pacjenta. Jest definiowane jako średnie ciśnienie tętnicze w trakcie pojedynczego cyklu pracy serca.
Obliczenie.
Średnie ciśnienie tętnicze oblicza się ze wzoru:
gdzie:
formula_4 jest zazwyczaj na tyle małe, że może być pominięte.
Średnie ciśnienie tętnicze można również wyliczyć z przybliżonych, prostszych wzorów:
gdzie:
lub
lub
gdzie:
Przy szybkiej akcji serca wartość MAP jest zbliżona do średniej arytmetycznej ciśnienia skurczowego i rozkurczowego.
Norma.
Norma średniego ciśnienia tętniczego wynosi od 75–100 mm Hg.
Znaczenie kliniczne.
Wartość średniego ciśnienia tętniczego ma znaczenie w utrzymaniu odpowiedniej perfuzji narządowej, to jest zapewnienia prawidłowego przepływu krwi przez organy. Uważa się, że poniżej 60 mm Hg MAP ciśnienie perfuzji jest niedostateczne i dochodzi do niedotlenienia.

</doc>
<doc id="1030531" url="https://pl.wikipedia.org/wiki?curid=1030531" title="MAP">
MAP



</doc>
<doc id="1030532" url="https://pl.wikipedia.org/wiki?curid=1030532" title="Lancaster (Nowy Jork)">
Lancaster (Nowy Jork)

Lancaster – miasto w hrabstwie Erie, w stanie Nowy Jork, w Stanach Zjednoczonych. Miasto liczy ponad 39 tysięcy mieszkańców.
Historia miasta zaczyna się w 1803, kiedy to Holenderska kompania przemysłowa założyła tutaj swój pierwszy campus. Lancaster zostało utworzone w 1833 roku z miasta Clarence. Miasto zostało nazwane prawdopodobnie na cześć dynastii Lancaster, ale nie jest to do dnia dzisiejszego pewne. W 1857 z części miasta wydzielono nową miejscowość, o nazwie: Elmy.
Lancaster jest ważnym ośrodkiem edukacyjnym i kulturalnym, znajduje się tutaj duża szkoła średnia z ponad 2 tysiącami studentów. Na terenie miasta położona jest katedra Matki Bożej Różańcowej Polskiego Narodowego Katolickiego Kościoła.

</doc>
<doc id="1030533" url="https://pl.wikipedia.org/wiki?curid=1030533" title="Stillborn">
Stillborn

Stillborn – polska grupa wykonująca muzykę z pogranicza black i death metalu. Powstała w 1997 roku w Mielcu.
Historia.
Grupa powstała w 1997 roku w Mielcu. W 1999 roku ukazało się pierwsze demo zespołu pt. "Mirrormaze". W 2001 roku ukazało się drugie demo Stillborn zatytułowane "Die in Torment 666". 8 grudnia tego samego grupa wystąpiła w ramach Night Of Chaos II w warszawskim klubie Proxima. W 2002 roku zespół dał szereg koncertów poprzedzając grupy Witchmaster, Throneum i Anima Damnata. Również w 2002 roku z zespołu odszedł Rafał "Gopher" Rzany, którego zastąpił Łukasz Urbanek. W październiku 2004 roku nakładem wytwórni muzycznej Pagan Records ukazał się debiutancki album formacji zatytułowany "Satanas el Grande". Płyta została nagrana w białostockim Hertz Studio. Rok później grupę opuścili Łukasz Urbanek i Andrzej "DGI" Tabor. W 2006 roku do zespołu dołączyli: basista Ataman Tolovy i perkusista Dominik "August" Augustyn.
W 2007 roku zostały wydany drugi album studyjny zespołu pt. "Manifiesto de Blasfemia". Nagrania zostały zarejestrowane w bocheńskim studiu Kwart oraz Screw Factory Studio w Dębicy. Okładkę płyty namalował Holger Nitschke. Pod koniec roku muzycy odbyli trasę koncertową Legions Of Death Attack 2007 w Polsce. Formacji Stillborn towarzyszyły zespoły Azarath i Deception. W 2008 roku nakładem Dissonance Records ukazał się trzeci album Stillborn pt. "Esta Rebelión Es Eterna". Płyta została nagrana ponownie w Screw Factory Studio w Dębicy we współpracy z producentem muzycznym Januszem Brytem. Rok później zespół opuścił gitarzysta Wojciech "Ikaroz" Janus. W 2011 roku nakładem Ataman Productions, a w dystrybucji Pagan Records ukazał się czwarty album studyjny formacji zatytułowany "Los Asesinos del Sur". Nagrania były promowane teledyskiem do utworu "Stillborn II (Singularities of the Ordinary Vulgar Boor)", który wyreżyserował Ataman Tolovy.

</doc>
<doc id="1030534" url="https://pl.wikipedia.org/wiki?curid=1030534" title="Ferdinand von Wintzingerode">
Ferdinand von Wintzingerode

Ferdinand von Wintzingerode (ros. Фердинанд Фёдорович Винцингероде, ur. 15 lutego 1770 w Bad Sooden-Allendorf; zm. 16 czerwca 1818 w Wiesbaden) – niemiecki arystokrata i oficer w różnych formacjach.
Życiorys.
Jego rodzina pochodziła z Eichsfeld w Turyngii. Jego ojciec był podpułkownikiem, stacjonował na terenie Hesji.
Ferdinand zaczął swoją karierę wojskową jako 8-letni chłopiec, wstępując do Korpusu Kadetów w Kassel. Wraz ze swoimi braćmi władał majątkiem Unterhof w Kirchohmfeld. Początkowo służył w armii heskiej i austriackiej, w 1797 przeszedł do służby w armii rosyjskiej. Brał udział w kampanii włoskiej Suworowa w 1799. W 1802 mianowany adiutantem generalnym, a w 1803 szefem pułku huzarów w Odessie. W 1805 był posłańcem Kutuzowa na rozmowę z Muratem. W maju 1809 został ranny w nogę w bitwie pod Aspern. W 1812 był jednym z dowódców w wojnie Rosji z Napoleonem. Zbierał wojska w Smoleńsku, później udał się na rozmowy do francuskiego marszałka Mortiera, został jednak schwytany i przed rozstrzelaniem uchroniła go wyłącznie osobista interwencja cara Aleksandra I. W 1813 brał udział w bitwie pod Kaliszem i pod Lützen. W 1814 zaatakował i zdobył twierdzę Soissons. Karierę wojskową zakończył jako generał armii carskiej. Był odznaczony Orderem Świętego Aleksandra Newskiego (1812), Orderem Świętego Jerzego II i III klasy, Orderem Świętego Włodzimierza I i II klasy, Orderem Świętej Anny III klasy, Złotą Szablą "Za Odwagę", Medalem "Na Pamiątkę Wojny 1812 roku", pruskim Orderem Świętego Jana Jerozolimskiego, szwedzkim Królewskim Orderem Miecza, austriackim Orderem Marii Teresy III klasy, włoskim Orderem Świętych Maurycego i Łazarza.
Jego żoną była Helena hr. Rostworowska (1777-1829), córka Andrzeja i Kunegundy z hr. Komorowskich, a siostra Stefana i Jana Tadeusza, oraz szwagierka Adama hr. Potockiego i Jana Antoniego hr. Drohojowskiego, zasłużonych oficerów wojsk Księstwa Warszawskiego. Ich córka, Helena (1808-1868), poślubiła Henryka hr. Małachowskiego, właściciela dóbr Końskie. 

</doc>
<doc id="1030538" url="https://pl.wikipedia.org/wiki?curid=1030538" title="Amor vacui">
Amor vacui

Amor vacui (łac. „upodobanie pustki”) – tendencja do ograniczania ilości niepotrzebnych elementów w dziele sztuki lub otaczającej przestrzeni, upodobanie do dużych, niezapełnionych powierzchni i estetycznego minimalizmu, charakterystyczna m.in. dla estetyki japońskiej.

</doc>
<doc id="1030540" url="https://pl.wikipedia.org/wiki?curid=1030540" title="Aksjomatyka Peano">
Aksjomatyka Peano



</doc>
<doc id="1030543" url="https://pl.wikipedia.org/wiki?curid=1030543" title="Reprezentacja Konga w piłce nożnej mężczyzn">
Reprezentacja Konga w piłce nożnej mężczyzn

Reprezentacja Konga w piłce nożnej nazywana "Diables Rouges" ("Czerwone Diabły") – reprezentacja afrykańskiego kraju Kongo. Jest zarządzana przez "Fédération Congolaise de Football", czyli Kongijski Związek Piłki Nożnej. Zespół Konga nigdy nie grał w Mistrzostwach Świata. Federacja Konga przystąpiła do FIFA w 1964 roku, a do CAF, czyli Afrykańskiej Federacji Piłkarskiej w 1966.
Największym osiągnięciem kongijskiej drużyny jest zdobycie Pucharu Narodów Afryki w 1972 r.
Obecnym selekcjonerem kadry Konga jest Barthélémy Ngatsono, który został wyznaczony na to stanowisko w wyniku nie przedłużenia kontraktu ówczesnemu selekcjonerowi – Valdo Cândido de Oliveira Filho.

</doc>
<doc id="1030546" url="https://pl.wikipedia.org/wiki?curid=1030546" title="Reprezentacja Republiki Konga w piłce nożnej">
Reprezentacja Republiki Konga w piłce nożnej



</doc>
<doc id="1030554" url="https://pl.wikipedia.org/wiki?curid=1030554" title="Starzec gajowy">
Starzec gajowy

Starzec gajowy ("Senecio nemorensis" L.) – gatunek rośliny należący do rodziny astrowatych. Występuje w środkowej i południowo-wschodniej Europie oraz w strefie umiarkowanej Azji, w jej wschodniej części sięgając na południu po Wietnam. W Polsce jest pospolity w Karpatach i Sudetach, rzadko natomiast na niżu – na Śląsku, Wyżynie Małopolskiej, Wyżynie Lubelskiej i w Kotlinie Sandomierskiej.
Biologia i ekologia.
Bylina, hemikryptofit. Kwiaty kwitną od lipca do września, zapylane są przez muchówki, lub dochodzi do samozapylenia. Rośnie w lasach, zrębach, nad potokami, w ziołoroślach. Występuje na różnych podłożach. W Tatrach występuje po piętro alpejskie, głównie jednak w reglu dolnym i górnym. Gatunek charakterystyczny dla klasy (Cl.) "Betulo-Adenostyletea". Liczba chromosomów 2n= 40.
Systematyka i zmienność.
W obrębie dawniej szeroko ujmowanego gatunku wyróżnia się szereg węziej ujmowanych gatunków. Spośród nich w Polsce występują: starzec jajowaty "Senecio ovatus", starzec hercyński "S. hercynicus", starzec niemiecki "S. germanicus" i starzec ukraiński "S. ucrainicus". Natomiast typowy starzec gajowy w Polsce nie rośnie.

</doc>
<doc id="1030555" url="https://pl.wikipedia.org/wiki?curid=1030555" title="Senecio nemorensis">
Senecio nemorensis



</doc>
<doc id="1030556" url="https://pl.wikipedia.org/wiki?curid=1030556" title="Ivar Enger">
Ivar Enger

Ivar Enger, pseudonim Zephyrous, to norweski gitarzysta, znany z występów w black metalowej grupie Darkthrone. Grał na pierwszych trzech albumach zespołu "Soulside Journey" (1991), "A Blaze in the Northern Sky" (1992) oraz "Under a Funeral Moon" (1993). Co prawda ostatecznie opuścił Darkthrone dopiero w 1995, po wydaniu dwóch kolejnych płyt "Transilvanian Hunger" i "Panzerfaust", lecz nie brał udziału w ich sesjach nagraniowych. Powodem odejścia z zespoły miały być objawy mizantropii, chęć odcięcia się od miasta i ludzi, choć szczegóły tego wydarzenia nie są znane, pozostali muzycy nie chcieli poruszać tego tematu na forum publicznym. Obecnie żyje na południu Norwegii, nie zajmując się muzyką.

</doc>
<doc id="1030561" url="https://pl.wikipedia.org/wiki?curid=1030561" title="Piotr Wittgenstein">
Piotr Wittgenstein

Piotr Christianowicz Wittgenstein, ros. Петр Христианович Витгенштейн, niem. "Ludwig Adolph Peter Graf zu Sayn-Wittgenstein" (ur. w Peresławiu Zaleskim, zm. 11 czerwca 1843 we Lwowie) – rosyjski wojskowy, generał-feldmarszałek armii Imperium, hrabia, książę (1834).
Pochodził z niemieckiej rodziny hrabiowskiej Ludwigsburgów. W służbie wojskowej od 1781. Uczestnik wojen z Polską 1794–1795 (brał udział w dławieniu powstania kościuszkowskiego), Francją 1805–1807. W czasie wojny Rosji z Napoleonem w 1812 dowodził I Korpusem Piechoty rosyjskiej, broniącym kierunku petersburskiego. W czasie odwrotu armii Napoleona zajął Połock i rozbił oddziały francuskie pod Czasznikowem. W walkach nad Berezyną działał mało zdecydowanie. Na przełomie lat 1812/1813 dowodził wojskami rosyjskimi w Prusach Wschodnich. Po śmierci Michaiła Kutuzowa, w kwietniu 1813 wyznaczony najwyższym naczelnym dowódcą, ale po niepowodzeniach pod Bautzen (Budziszyn) i Lützen został zdjęty i zamienił go gen. Michaił Barclay de Tolly. W kampanii 1813–1814 dowodził VI korpusem rosyjskim wchodzącym w skład Armii Bohemii. Od 1820 dowódca Armii. Mianowany generałem-feldmarszałkiem w 1826. W czasie wojny rosyjsko-tureckiej 1828–1829 najwyższy dowódca armii rosyjskiej – do lutego 1829. Wyniesiony przez króla Prus do stanu książęcego Sayn-Wittgenstein-Ludwigsburg. 
Zmarł w czasie podróży na terenie Lwowa.

</doc>
<doc id="1030562" url="https://pl.wikipedia.org/wiki?curid=1030562" title="Michał Marian Grzybowski">
Michał Marian Grzybowski

Michał Marian Grzybowski (ur. 8 września 1937 w Starej Wsi w powiecie przasnyskim) – polski ksiądz, kanonik, historyk Kościoła, profesor doktor habilitowany.
Życiorys.
Absolwent Liceum Ogólnokształcącego im. Stanisława Wyspiańskiego w Mławie. W 1960 ukończył studia w Seminarium Duchownym w Płocku i przyjął święcenia kapłańskie. Obok pracy duszpasterskiej studiował dzieje Kościoła na Akademii Teologii Katolickiej w Warszawie. W 1974 został dyrektorem Biblioteki Diecezjalnej w Płocku i wicedyrektorem Archiwum Diecezjalnego. W 1989 w Instytucie Historii PAN uzyskał stopień doktora habilitowanego, w 1999 r. Prezydent RP Aleksander Kwaśniewski nadał mu tytuł naukowy profesora nauk humanistycznych. W 2001 r. mianowany profesorem zwyczajnym Akademii Bydgoskiej. Prowadził zajęcia naukowo-dydaktyczne w kilku uczelniach wyższych Mazowsza i Pomorza. Jest profesorem w Wyższym Seminarium Duchownym w Płocku, wykładowcą w Uniwersytecie Kazimierza Wielkiego w Bydgoszczy i Punkcie Konsultacyjnym Uniwersytetu Kardynała Stefana Wyszyńskiego w Płocku. Wiceprezes Towarzystwa Naukowego Płockiego.
Autor licznych prac i artykułów głównie z historii Kościoła na Mazowszu. Wydaje ponadto materiały źródłowe dotyczące biskupów płockich Michała Jerzego Poniatowskiego oraz Adama Prażmowskiego. Uhonorowany m.in.: Złotym Krzyżem Zasługi, Medalem Komisji Edukacji Narodowej, Złotym Medalem Opiekuna Miejsc Pamięci Narodowej, Złotą Odznaką „Za opiekę nad zabytkami”, Medalem „Za zasługi dla miasta Płocka”, Medalem „Za zasługi dla miasta Ciechanowa” oraz medalem wybitym z okazji 750 rocznicy lokacji miasta Płocka. W 2004 r. uhonorowany został statuetką "Przasnyskiego Koryfeusza". W 2010 wyróżniony medalem „Pro Masovia”.
Jest stryjem biskupa Jacka Grzybowskiego, biskupa pomocniczego diecezji warszawsko-praskiej.

</doc>
<doc id="1030564" url="https://pl.wikipedia.org/wiki?curid=1030564" title="Trujący bluszcz (film)">
Trujący bluszcz (film)

Trujący bluszcz (ang. "Poison Ivy") – amerykański thriller w reżyserii Katt Shea, zrealizowany w 1992 roku, z Drew Barrymore i Sarą Gilbert.
Zdjęcia do filmu nakręcono w Los Angeles w Kalifornii.
Fabuła.
Uczennica Oakhurst High School w Los Angeles, Sylvie Cooper (Sara Gilbert), jest pozbawioną przyjaciół nastolatką. Jej matka Georgie (Cheryl Ladd) choruje, ojcu Darrylowi (Tom Skerritt), prezenterowi lokalnej stacji telewizyjnej, grozi utrata pracy.
Sylvie spotyka dziewczynę, imieniem Ivy, o porcelanowej cerze (Drew Barrymore) z tatuażem krzyża oplecionego bluszczem. Z czasem Ivy zdobywa zaufanie Cooperów. Georgie odnajduje w niej siebie sprzed wielu lat. Georgie jest usatysfakcjonowana i przeprasza za niesłuszne oskarżenie o romans jej męża z Ivy. Następnego dnia Darryl odwozi dziewczynę do szkoły i namiętnie ją całuje.
Plany Ivy wobec Cooperów, a w szczególności Sylvie, są zatrważające.
Obsada.
i inni

</doc>
<doc id="1030565" url="https://pl.wikipedia.org/wiki?curid=1030565" title="Ranulf I">
Ranulf I

Ranulf I, również "Ramnulf", "Rannulf", "Ranulph" (ok. 815 - 866) - hrabia Poitiers od 835 r. i książę Akwitanii od 852 r., syn Gerarda, hrabiego Owernii, i Hildegardy, córki cesarza Ludwika I Pobożnego.
Niewiele wiadomo o życiu Ranulfa, poza tym, że zmarł w 866 r. w Akwitanii z ran odniesionych w bitwie z wikingami pod Brissarthe. Jego następcą w Poitiers został jego jedyny syn z małżeństwa z Bilichildą z Maine, Ranulf II, który w 887 r. został również księciem Akwitanii, który to tytuł po 866 r. pozostał nieobsadzony.

</doc>
<doc id="1030569" url="https://pl.wikipedia.org/wiki?curid=1030569" title="Rajmund VII z Tuluzy">
Rajmund VII z Tuluzy

Rajmund VII z Tuluzy, Rajmund VII z Saint-Gilles (lipiec 1197 – 27 września 1249) – hrabia Tuluzy, książę Narbonne i markiz Prowansji.
Był synem Rajmunda VI z Tuluzy, i Joanny Plantagenet. Podczas krucjaty przeciwko albigensom, w maju 1216, wypłynął z Marsylii i oblegał Beaucaire, które zdobył 24 sierpnia. Walczył, aby odbić hrabstwo Tuluzy z rąk Szymona de Montfort, 5. earla Leicester, a następnie syna Szymona - Amalryka de Montfort.
W 1222 umarł jego ojciec i Rajmund odziedziczył Tuluzę. W momencie jego akcesji, nowy hrabia Foix Roger Bernard II Wielki oblegał Carcassonne. 14 września 1224 Albigensi poddali się i wojna dobiegła końca. Jednak w 1225 synod w Bourges ekskomunikował hrabiego Tuluzy i ogłosił krucjatę przeciwko niemu. Król Francji - Ludwik VIII Lew chciał koniecznie odnowić konflikt na południu, żeby zdobyć Langwedocję. Roger Bernard opowiadał się za zachowaniem pokoju, ale król odrzucił jego propozycję posłowania między zwaśnionymi stronami. Rajmund ostatecznie przegrał wojnę i został zmuszony do podpisania pokoju w Meaux, w styczniu 1229. Rajmund zapisał byłe wicehrabstwo Trencavel królowi i swojej córce Joannie, która musiała poślubić Alfonsa z Poitiers - brata nowego króla Francji (Ludwika IX Świętego). Kiedy Rajmund zmarł nowym hrabią Tuluzy został jego zięć, a po jego śmierci hrastwo zostało włączone do Francji. Rajmund został pochowany obok swojej matki Joanny w opactwie Fontevraud.
Małżeństwa i potomstwo.
Rajmund po raz pierwszy ożenił się w marcu 1211 z Sanchą Aragońską, córką króla Alfonsa II. Para miała jedną córkę (i rozwiodła się w 1241):
W 1243 Rajmund poślubił Małgorzatę de Lusignan, córkę Hugona X de Lusignan i Izabeli d'Angoulême. Nie mieli oni dzieci i rozwiedli się 3 sierpnia 1245.

</doc>
<doc id="1030570" url="https://pl.wikipedia.org/wiki?curid=1030570" title="Inowrocław Rąbinek">
Inowrocław Rąbinek

Inowrocław Rąbinek – jedna ze stacji kolejowych i węzłów kolejowych na magistrali węglowej w Inowrocławiu. 
W roku 2017 stacja obsługiwała 50–99 pasażerów na dobę.
W związku z zamknięciem linii E20 na odcinku Września – Barłogi niektóre pociągi PKP Intercity kursujące trasą objazdową zatrzymują się na stacji. Z tej okazji został wyremontowany i wydłużony peron nr 2.
Połączenia.
Na przystanku zatrzymuje się jedna para pociągów spółki PKP Intercity. Korzystają one wyłącznie z toru przy peronie 2.

</doc>
<doc id="1030572" url="https://pl.wikipedia.org/wiki?curid=1030572" title="Zobaczyć Morze (rejs)">
Zobaczyć Morze (rejs)

Zobaczyć Morze – projekt mający na celu spopularyzowanie żeglarstwa wśród osób niewidomych. Pomysłodawcą projektu jest Roman Roczeń. Ten niewidomy artysta popłynął w rejs, aby „zobaczyć” morze, o którym ciągle śpiewa. Po tym przeżyciu postanowił zorganizować rejs dla osób niewidomych. Pierwszy rejs „Zobaczyć Morze” miał miejsce w 2006. Roman zorganizował go wspólnie z Fundacją Gniazdo Piratów, a poprowadził kpt. Janusz Zbierajewski.
Do roku 2016 fundacja Gniazdo Piratów była oficjalnym organizatorem rejsów w ramach projektu "Zobaczyć Morze".
Podstawowymi celami rejsu są:
Założenia projektu:
Ułatwienia dla niewidomych.
Mówiący kompas i ster.
Zaprzyjaźnieni z organizatorem rejsu elektronicy (wolontariusze) zmodyfikowali część wyposażenia jachtu (GPS pełniący funkcję kompasu, wskaźnik wychylenia steru) tak aby były użyteczne dla osób niewidomych. Niewidoma osoba stojąca za sterem miała przekazywane wskazania wszystkich tych urządzeń głosowo poprzez słuchawkę. Po pierwszym rejsie urządzenia te udoskonalono (w pierwszej wersji GPS podawał każdą, nawet najmniejszą zmianę pozycji statku, więc w słuchawce nieustannie było słychać zbędne komunikaty). Obecnie po kilku modyfikacjach system podaje cyklicznie tylko niezbędne do sterowania komunikaty – kurs i wychylenie steru – np. „kurs 258, ster lewo 3”.
Niewidomi niejednokrotnie szybciej opanowują sterowanie jachtem niż osoby widzące i prowadzą jacht precyzyjniej.
Seing Assistant Zobaczyć Morze.
W 2016 roku wspólnie z firmą Transition Technologies stworzono aplikację na smartfony (seing assistant Zobaczyć Morze), realizującą te same założenia (z wyjątkiem informacji o płetwie sterowej). Wykorzystano ją z powodzeniem w sterowaniu mniejszymi jachtami.
Książka o Zawiszy.
Przed rejsem niewidomi uczestnicy mogą otrzymać książkę o Zawiszy w alfabecie Braille’a. Jest to szczegółowy opis całego jachtu (wraz z parametrami technicznymi) z rysunkami wypukłymi pokładów, żagli, nagielbanków. Książka umożliwia wstępną orientację o poruszaniu się na Zawiszy oraz zapoznanie się ze specyficznym dla żeglarstwa słownictwem.
Tyflomapa.
Do dyspozycji załogi jest mapa akwenu, na którym aktualnie  odbywa się rejs, przygotowana w technice wypukłej. Umożliwia ona osobom niewidomym uzyskanie informacji o aktualnej pozycji statku, przebytej trasie itp. Mapa posiada kontrastowe kolory, które ułatwiają jej oglądanie osobom słabowidzącym.
Rok 2016 – zmiana koncepcji żeglowania.
Żaglowiec "Zawisza Czarny" zamieniono na kilka 45/50 stopowych jachtów. Pierwszy taki rejs odbył się w dniach 29 IX – 08 X 2017 roku wzdłuż wybrzeży Chorwacji. Wydarzenie zostało gorąco przyjęte, w konsekwencji zaplanowano kontynuację tego kierunku na przyszłe lata.
Fundacja.
10.11.2016 roku Robert Krzemiński i Roman Roczeń wspólnie powołali fundację Zobaczyć Morze imienia Tomka Opoki, której celem jest rozwijanie dorobku projektu. W skład pierwszego zarządu weszli:
Robert Krzemiński – prezes
Roman Roczeń – wiceprezes
Katarzyna Loeve-Kiedrowska i Tomasz Honkisz – członkowie zarządu
Nagrody i wyróżnienia.
Grudzień 2006 – Nagroda Specjalna Telewizji Polskiej S.A. „Rejs Roku 2006” dla kpt. Janusza Zbierajewskiego za prowadzenie na „Zawiszy Czarnym” integracyjnego rejsu bałtyckiego „Zobaczyć Morze” z udziałem niewidomych żeglarzy.
Luty 2012 – Kapitan Janusz Zbierajewski został laureatem pierwszej edycji Nagrody im. kapitana Leszka Wiktorowicza – wybitnego człowieka morza, budowniczego i wieloletniego komendanta „Daru Młodzieży”, wychowawcy wielu pokoleń polskich marynarzy. Uznanie kapituły nagrody zdobył tym, że jako jedyny zgodził się prowadzić rejsy w projekcie „Zobaczyć Morze” – na “Zawiszy Czarnym" połowę załogi stanowią wówczas osoby niewidome lub słabo widzące.  
Maj 2013 – Roman Roczeń i Robert Krzemiński otrzymują z rąk Prezydenta RP Polską Banderę jako znak obecności Rzeczypospolitej na morzach i oceanach, dowód osobistej odwagi oraz symbol najwyższych wartości.
Grudzień 2013 – Robert Krzemiński zostaje nagrodzony w plebiscycie organizowanym przez Fundację Szansa dla Niewidomych jako „Idol Środowiska Osób Niewidzących”. Nagrodę przyznano za otwarcie możliwości żeglowania osobą z dysfunkcją wzroku.
Listopad 2016 – Nagroda w konkursie Aplikacja bez barier 2016 jako Najlepsza Aplikacja Mobilna dostosowana do potrzeb osób niepełnosprawnych. – Aplikacja umożliwiająca osobom z dysfunkcją wzroku pełnić funkcje sternika na jachcie. 
Zobaczyć Bieszczadzkie Morze.
W roku 2018 grupa rzeszowskich wolontariuszy zorganizowała rejs na mniejszych (20-22 stopowych) jachtach śródlądowych rejs po Jeziorze Solińskim. Zachowana została zasada że połowę załogi stanowią osoby niewidome lub słabo widzące. Po pierwszym pilotażowym rejsie, w 2019 roku wyprawa na Bieszczadzkie Morze cieszyła się wielką popularnością.
Za ten rejs organizatorzy otrzymali nagrodę Podkarpackiego Rejsu Roku 2019.
Publikacje.
E.Skrzecz (2008). Żeglarstwo morskie osób niewidomych na przykładzie projektu „Zobaczyć Morze” (praca magisterka). Warszawa: Akademia Wychowania Fizycznego im. Józefa Piłsudskiego. 
A.Suszek (2015) System usprawniający pracę osób niewidomych na jachcie żaglowym. (praca magisterska) Wydział architektury i wzornictwa kierunek wzornictwo architektura statków wodnych- Akademia Sztuk Pięknych w Gdańsku

</doc>
<doc id="1030573" url="https://pl.wikipedia.org/wiki?curid=1030573" title="Gubernie Imperium Rosyjskiego na Ukrainie">
Gubernie Imperium Rosyjskiego na Ukrainie

Gubernie Imperium Rosyjskiego na terenie współczesnej Ukrainy istniały od 1708 r. do upadku caratu w marcu 1917. Liczba guberni wzrastała stopniowo, wraz ze zmianą granic Rosji i jej zdobyczami terytorialnymi kosztem Imperium Osmańskiego i Rzeczypospolitej Obojga Narodów. Maksymalnie było to 12 guberni, z tego 4 tylko częściowo na terenie obecnej Ukrainy – dzieliły się na 102 powiaty i 1989 wołosti.
Po upadku Imperium Rosyjskiego dochodziło do kolejnych zmian organizacyjnych w liczbie i nazwie guberni, jednak samą instytucję guberni utrzymano w czasach rewolucji lutowej, wojny domowej w Rosji, a następnie w Ukraińskiej Socjalistycznej Republice Radzieckiej, do czasu zmiany podziału administracyjnego na obwody i rejony, która nastąpiła na terenie USRR 27 lutego 1932. Organizację systemu gubernialnego w okresie po rewolucji lutowej 1917 r. omawia artykuł Podział gubernialny na Ukrainie 1917-1932.
Podział gubernialny na terenach Ukrainy podporządkowanych administracyjnie Imperium Rosyjskiemu:

</doc>
<doc id="1030575" url="https://pl.wikipedia.org/wiki?curid=1030575" title="Świr (singel)">
Świr (singel)

Świr – trzeci singel zespołu Grupa Operacyjna pochodzący z albumu „Ostry dyżur”.
Teledysk.
W teledysku wystąpiła gościnnie grupa taneczna Spoko, reprezentanci Polski na mistrzostwach Europy i świata w tańcu hip-hop. W klipie pojawia się również Grzegorz Miecugow, dziennikarz TVN24 i współgospodarz Szkła kontaktowego ze słynnym powiedzeniem od pana Edwarda ze Szczecina "„Niech pan nie przerywa, panie Miecugow!”".

</doc>
<doc id="1030580" url="https://pl.wikipedia.org/wiki?curid=1030580" title="Port lotniczy Kinszasa">
Port lotniczy Kinszasa

Port lotniczy Kinszasa (IATA: FIH, ICAO: FZAA) – międzynarodowy port lotniczy położony w pobliżu Kinszasy. Jest największym portem lotniczym w Demokratycznej Republice Konga. W 2004 obsłużył 516 tys. pasażerów.
Było to alternatywne lądowisko dla promów kosmicznych NASA.
Lotnisko ma przejść gruntowny remont i modernizację, aby zmodernizować ponad 50-letnie budynki i urządzenia. Lotnisko nadal korzysta z infrastruktury zbudowanej przez Belgów w epoce kolonialnej. Lotnisko oferuje bezprzewodowy dostęp do internetu.
Katastrofy lotnicze.
4 października 2007 samolot transportowy An-26 z rosyjską załogą rozbił się przy starcie z lotniska, a następnie eksplodował na terenie pobliskiego bazaru. Ogień przeniósł się też na kilka sąsiednich domów. Samolot należał do linii lotniczych Africa One.

</doc>
<doc id="1030583" url="https://pl.wikipedia.org/wiki?curid=1030583" title="Ranulf II">
Ranulf II

Ranulf II, również "Rannoux, Rannulf, Ramnulf, Ranulph" (ur. 850, zm. 5 sierpnia 890), syn Ranulfa I, księcia Akwitanii i hrabiego Poitiers, oraz Bilichildy z Maine.
Po śmierci ojca w 866 r. został hrabią Poitiers. Nie odziedziczył natomiast tytułu księcia Akwitanii. Przyjął go dopiero w 887 r. Po śmierci cesarza Karola Otyłego w 888 r. przyjął tytuł króla Akwitanii. Był ostatnią osobą, która używała tego tytułu. Tytuł królewski Ranulfa potwierdzają "Annales Fuldenses". Ranulf mógł zostać wybrany przez możnych akwitańskich tymczasowym monarchą do czasu uznania przez nich króla zachodniofrankijskiego Odona.
Możliwe, że Ranulf był opiekunem małego Karola, pogrobowego syna króla Ludwika II Jąkały, późniejszego króla Karola III. Z całą pewnością Ranulf nie uznawał Odona za prawowitego króla Franków. "Annales Vedastini" pod 889 r. tytułują Ranulfa "księciem większej części Akwitanii" ("dux maximae partis Aquitaniae"). Ranulf utworzył również wicehrabstwo Thouars, które miało chronić Akwitanię przed najazdami wikingów.
Ranulf był żonaty z Ermengardą (zm. 935). Miał z nią syna Ranulfa III, który był jego następcą w hrabstwie Poitiers. Ranulf II miał również nieślubnego syna Ebalusa, który został kolejnym księciem Akwitanii, a po śmierci Ranulfa III również hrabią Poitiers.

</doc>
<doc id="1030585" url="https://pl.wikipedia.org/wiki?curid=1030585" title="Urnersee">
Urnersee

Jezioro Urner (niem. "Urnersee") – najdalej na południe i wschód wysunięta część Jeziora Czterech Kantonów. Leży w kantonie Uri i Schwyz. Na wysokim cyplu nieopodal Seelisberg znajduje się Bergwiese Rütli, łąka na której w 1291 roku doszło do zawarcia wieczystego związku pomiędzy trzema kantonami: Uri, Schwyz i Unterwalden, co dało podstawę do utworzenia Związku Szwajcarskiego.

</doc>
<doc id="1030588" url="https://pl.wikipedia.org/wiki?curid=1030588" title="Carlos Vela">
Carlos Vela

Carlos Alberto Vela Garrido (ur. 1 marca 1989 w Cancún) – meksykański piłkarz występujący na pozycji skrzydłowego lub napastnika w amerykańskim klubie Los Angeles FC, reprezentant Meksyku. Posiada również obywatelstwo hiszpańskie.
Życiorys.
Vela jest młodszym bratem Alejandro Veli, także piłkarza. Przed przeprowadzką do Europy Carlos razem z bratem występował w Chivas Guadalajara. Dwaj inni bracia Veli, Enrique Iván (ur. 1982) i Miguel Ángel (ur. 1991) grali amatorsko w piłkę nożną w czwartoligowym meksykańskim klubie CD Bonfil.
Kariera klubowa.
Po imponującej grze na Mistrzostwach Świata do lat 17, mając siedemnaście lat opuścił Meksyk i zasilił szeregi Arsenalu. Wkrótce został wypożyczony do Celty Vigo. Po tym, jak Galicyjczycy nie dawali mu zbyt często szansy na grę, dołączył na zasadzie wypożyczenia do zespołu UD Salamanca. Gdy powrócił do Londynu, trener Kanonierów Arsène Wenger znów zdecydował się go wypożyczyć. Ostatnim klubem, do którego przybył na zasadzie wypożyczenia przed otrzymaniem pozwolenia na pracę w Wielkiej Brytanii, była Osasuna Pampeluna. Latem 2008 otrzymał pozwolenie i został dołączony do kadry Arsenalu. Zadebiutował w nim 30 sierpnia w ligowym meczu z Newcastle United. W 2011 oraz w 2012 r. był wypożyczany najpierw do West Bromwich Albion, a potem do Realu Sociedad. 17 lipca 2012 r. hiszpański klub wykupił Velę z Arsenalu.

</doc>
<doc id="1030589" url="https://pl.wikipedia.org/wiki?curid=1030589" title="Kobieta z Kentucky">
Kobieta z Kentucky

Kobieta z Kentucky (ang. "Kentucky Woman") – amerykański telewizyjny dramat obyczajowy CBS zrealizowany w 1983 roku.
Treść.
Maggie Telford z synem Andy mieszka u swojego ojca Luke'a prowadząc dom. Pewnego dnia dowiaduje się, że ojciec ma pylicę i z powodu tej choroby nie może pracować. Najgorszym jest także to, że przez najbliższe trzy lata nie otrzyma on renty. Aby rozwiązać problemy finansowe, Maggie decyduje się na rzecz niezwykłą: postanawia pracować w kopalni, pod ziemią. Dopiero przy pomocy pełnomocnika rządu Warda Elkinsa, dyrekcja kopalni wyraź zgodę na jej zatrudnienie. Na początku Maggie nie jest akceptowana przez męską załogę. Jej największym przeciwnikiem jest mało sympatyczny typ nazwiskiem Spinner Limbaugh.

</doc>
<doc id="1030593" url="https://pl.wikipedia.org/wiki?curid=1030593" title="Edward Lewandowski (regionalista)">
Edward Lewandowski (regionalista)

Edward Lewandowski (ur. 2 stycznia 1938 w Czarnocinku, zm. 8 sierpnia 2009 w Ciechanowie) – regionalista związany z Ciechanowem i ziemią ciechanowską.
Życiorys.
Ukończył studia na Wydziale Prawa i Administracji Uniwersytetu Warszawskiego. Pracę zawodową rozpoczął w administracji - do 1975 był naczelnikiem gminy w Grudusku, w 1976 został dyrektorem Wojewódzkiego Domu Kultury w Ciechanowie, a w 1984 - dyrektorem Muzeum Okręgowego w Ciechanowie (do 1990). Działał w Towarzystwie Miłośników Ziemi Ciechanowskiej, był prezesem TMZC w latach 1980-1983 i członkiem Zarządu Towarzystwa w latach 1975-2004. Przewodnik turystyczny, erudyta i świetny gawędziarz, autor kilkudziesięciu książek i kilkuset publikacji prasowych, głównie o historii Ciechanowa i okolic.
Publikacje zwarte.
Redaktor opracowania "Profesor Bibiana Mossakowska - chirurg w spódnicy. Zbiór artykułów, wywiadów i relacji prasowych z lat 1975-2000" (2000) , kilku prac zbiorowych, almanachów wierszy wydawanych przez WDK w Ciechanowie. Członek kolegiów i redakcji periodyków: "Wieści Glinojecka", "Zapiski Ciechanowskie" (kilka tomów), "Ciechanowskie Studia Muzealne" (t. I-II, 1988-1990), "Studia Mazowieckie" (t. I-VI, 1992-1997) i innych.
Uhonorowany m.in. Krzyżem Kawalerskim Orderu Odrodzenia Polski, odznaką "Zasłużonego Działacza Kultury", Złotą Odznaką "Za Opiekę nad Zabytkami", Kryształowym Sercem, nagrodami Ministra Kultury i Sztuki oraz im. Z. Glogera, wyróżniony tytułem Ciechanowianina Roku 1991.

</doc>
<doc id="1030594" url="https://pl.wikipedia.org/wiki?curid=1030594" title="Centralne ciśnienie żylne">
Centralne ciśnienie żylne



</doc>
<doc id="1030596" url="https://pl.wikipedia.org/wiki?curid=1030596" title="CVP">
CVP



</doc>
<doc id="1030598" url="https://pl.wikipedia.org/wiki?curid=1030598" title="Almost Unreal">
Almost Unreal

Almost Unreal – singel szwedzkiego duetu Roxette. Został wydany w maju 1993. Utwór był przebojem w Europie m.in. Wielkiej Brytanii jednak gorzej poradził sobie w Stanach Zjednoczonych. Piosenka została nagrana specjalnie do filmu "Super Mario Bros." z Bobem Hoskinsem w roli głównej. Miała być użyta w filmie Disneya "Hokus pokus", lecz zrezygnowano z tego pomysłu. Sam duet odnosi się krytycznie do piosenki twierdząc że nie jest to zbytnio udane nagranie.

</doc>
<doc id="1030599" url="https://pl.wikipedia.org/wiki?curid=1030599" title="OCŻ">
OCŻ



</doc>
<doc id="1030607" url="https://pl.wikipedia.org/wiki?curid=1030607" title="Grzegorz Pierczyński">
Grzegorz Pierczyński

Grzegorz Pierczyński – aktor musicalowy, wokalista-śpiewak. Na stałe związany z Teatrem Muzycznym Roma w Warszawie.
Absolwent Studium Wokalno-Aktorskiego przy Teatrze Muzycznym im. Danuty Baduszkowej w Gdyni. W latach 1996–2001 związany z Teatrem Muzycznym w Gdyni. Współpracował z Teatrem Powszechnym w Radomiu. Zagrał m.in. Symeona i Podczaszego w musicalu "Józef i cudowny płaszcz snów w technikolorze", Mata w "Romantycznych", Krawca Motla w "Skrzypku na dachu".
Obecnie związany z TM Roma, gdzie wystąpił:
jako Custus i Perkins w "Crazy for You", w "Miss Saigon", Eugene Florczyk i Johny Casino w "Grease", Profesora Abronsiusa w "Tańcu Wampirów". W musicalu "Koty" występował jako Kara Kotek, a w Akademii pana Kleksa jako Weronik Czyścioch.
W musicalu "Upiór w operze", wystawianym w Teatrze Muzycznym Roma występował jako Monsieur Lefèvre (w pierwszej obsadzie), z kolei w drugiej obsadzie grał dyrektora Richarda Firmina.
W 2013 roku zaangażowany do roli Józefa K. w Procesie według Kafki (Nova Scena).

</doc>
<doc id="1030608" url="https://pl.wikipedia.org/wiki?curid=1030608" title="Harringay Racers">
Harringay Racers

Harringay Racers – angielski klub żużlowy. Klub zdobył łącznie 5 medali w lidze brytyjskiej. Klub został rozwiązany.

</doc>
<doc id="1030609" url="https://pl.wikipedia.org/wiki?curid=1030609" title="Württembergische Metallwarenfabrik">
Württembergische Metallwarenfabrik



</doc>
<doc id="1030613" url="https://pl.wikipedia.org/wiki?curid=1030613" title="Prokom II Trefl Sopot">
Prokom II Trefl Sopot



</doc>
<doc id="1030616" url="https://pl.wikipedia.org/wiki?curid=1030616" title="Ostry dyżur (album)">
Ostry dyżur (album)

Ostry dyżur – drugi studyjny album zespołu Grupa Operacyjna, wydany 7 maja 2007 roku. Płytę promują single: "Nie będzie niczego", "Bądź sobą" i "Świr". Na płycie wystąpili gościnnie: Krzysztof Kiljański, Mezo oraz DMF i ReZO.
W 2008 roku album uzyskał nominację do nagrody polskiego przemysłu fonograficznego Fryderyka w kategorii "najlepszy album hip-hop/R&amp;B".

</doc>
<doc id="1030617" url="https://pl.wikipedia.org/wiki?curid=1030617" title="DIT">
DIT



</doc>
<doc id="1030618" url="https://pl.wikipedia.org/wiki?curid=1030618" title="Stanisław Nawrocki (poeta)">
Stanisław Nawrocki (poeta)

Stanisław Nawrocki pseud. Marek Bartnicki (ur. 20 października 1947 w Przasnyszu, zm. 8 października 2004 w Płocku) – prawnik, działacz społeczny, poeta. Brat Aleksandra Nawrockiego.
Życiorys.
Ukończył filologię polską w Studium Nauczycielskim w Płocku. Absolwent Wydziału Prawa Uniwersytetu im. Mikołaja Kopernika w Toruniu. Pracował jako radca prawny i adwokat oraz nauczyciel. Debiutował na łamach prasy jako poeta w 1975.
W 1991 z jego inicjatywy powołano Płockie Towarzystwo Oświatowe – był jego prezesem przez 13 lat. Działał w Stowarzyszeniu Autorów Polskich, Związku Literatów Polskich, był członkiem Towarzystwa Naukowego Płockiego i władz Okręgowej Rady Adwokackiej, prezesem Stowarzyszenia Tanecznego "Skandia". Malował obrazy olejne i akwarele, pisał wiersze, zajmował się publicystyką, był też tłumaczem literatury francuskiej. Opublikował 10 książek poetyckich – pierwsze tomiki wydał pod pseudonimem Marek Bartnicki. W 2002 z ramienia SLD został radnym, pełnił funkcję przewodniczącego Rady Miasta Płocka. 
Został pochowany na cmentarzu w Imielnicy. Pośmiertnie uhonorowany medalem "Zasłużony dla Płocka".

</doc>
<doc id="1030625" url="https://pl.wikipedia.org/wiki?curid=1030625" title="Alūksne">
Alūksne

Alūksne (do 1917 "Marienburg") – miasto na Łotwie, stolica okręgu Alūksne, położone nad brzegiem jeziora Alūksne, w północno-wschodniej części kraju. Prawa miejskie uzyskało w 1920, a od 1950 jest siedzibą okręgu.
Połączone jest linią wąskotorową z Gulbene.
Góra Zamkowa.
Z Góry Zamkowej, najwyższego wzniesienia (217 m n.p.m.) nad jeziorem Alūksne, widoczne jest na drugim jego brzegu współczesne miasto. Na jeziorze znajduje się duża wyspa połączona z Alūksne mostem drogowym. We wczesnym średniowieczu na Górze Zamkowej mieścił się gród Liwów. Wymieniany jest on w XII-wiecznych kronikach Pskowa. Góra Zamkowa nazywana jest także Świętą Górą. Na szczycie wzgórza w pierwszej połowie XX w. ustawiona została kompozycja architektoniczna – kamienny krąg wsparty na kolumnach. Konstrukcja ta wykonana została w XIX w. dla upamiętnienia miejscowych baronów. i pierwotnie znajdowała się na cmentarzu. Na prawo od szczytu Świętej Góry (patrząc z Alūksne) w 1938 roku wybudowany (restaurowany 1995) został Most Słoneczny. Jest to most dla pieszych, łączący brzegi wąwozu utworzonego przez wody płynącego z góry strumienia.
Najprawdopodobniej tutaj wzniesiony został pierwszy drewniany zamek zakonu kawalerów mieczowych. Za górą dalej na północ znajduje się cmentarz miasta Alūksne. Cmentarz otoczony jest niskim kamiennym murem.
Zamek na wyspie.
Na wyspie współcześnie połączonej mostem drogowym z Alūksne wybudowany został zamek z kamieni. Decyzje o jego budowie podjął 25 marca 1342 mistrz zakonu Burhard I von Dreyleben. Zamek z lądem połączony był mostem zwodzonym. Było to ważne miejsce strategiczne na drodze handlowej z Rygi do Pskowa. Zamek wraz powstałą przy moście osadą nazwany został "Marienburg" od imienia Marii.
Zamek był siedzibą komturów, pierwszym z nich był Arnold I von Vietinghoff, późniejszy mistrz zakonu. Pod koniec roku 1390 zamek został spalony przez wojska księcia Witolda. W czasie I wojny północnej Marienburg zajęty został w 1560 przez wojska Iwana Groźnego, a następnie zniszczony przez wojska moskiewskie w 1577 roku. Po sekularyzacji zakonu kawalerów mieczowych w latach 1561–1629 Marienburg znajdował się w granicach Rzeczypospolitej Obojga Narodów, później w granicach Szwecji po rozejmie w Altmarku.
W czasie III wojny północnej w 1702 r. zamek oblegali Rosjanie. Szwedzki kapitan artylerii Wulf aby nie poddać zamku, wysadził go w powietrze.
Współcześnie wyspa zagospodarowana jest turystycznie i rekreacyjnie. W zachowanych w znacznej części murach obwodowych zamku urządzono amfiteatr na 3000 osób. Na wyspie znajduje się znany ośrodek sportów wodnych.
Muzeum Biblii.
Szwedzki generał gubernator Juhan Schitte Hinweise przeprowadził reformę Kościoła Luterańskiego. Dało to podstawę do podjęcia prac przez pastora Ernsta Glücka. Ernst Glück w Marienburgu w roku 1683 założył pierwszą szkołę, w której nauczano w języku łotewskim. Glück w roku 1689 przetłumaczył Pismo Święte na język łotewski (Biblia Glücka), a w roku 1694 Biblia ta została upowszechniona na terytorium współczesnej Łotwy.
Muzeum Biblii powstało w Alūksne w roku 1990, w budynku wybudowanym po 1908. Muzeum przypomina zasługi pastora Glücka dla rozwoju języka łotewskiego. Zgromadzone tu eksponaty ukazują najstarsze formy tego języka.
W imperium rosyjskim.
W roku 1702 Marienburg został zdobyty przez wojska rosyjskie dowodzone przez generał-marszałka Szeremietiewa. Wówczas pastor Glück wraz z rodziną oraz Marta Skowrońska, późniejsza caryca Katarzyna I wywiezieni zostali do Moskwy. Caryca Elżbieta podarowała Marienburg w roku 1750 swojemu kanclerzowi hrabiemu Woroncowowi. Od Woroncowa Marienburg odkupił graf Otto Hermann von Fŭtinghof.
Pałac i park.
Neogotycki pałac w Marienburgu wybudowany został w latach 1859–1863 na miejscu wcześniejszej budowli.
W pałacu mieszczą się: Muzeum Dziedzictwa Narodowego i Sztuki, Muzeum Przyrodnicze, Młodzieżowe Centrum Kultury i ekspozycja Szkoły Ceramicznej w Alūksne.
Przypałacowy park w Alūksne jest starszy niż obecny pałac. Ogród dendrologiczny w Alūksne ma takie znaczenie dla Łotwy jak arboretum w Kórniku dla Polski.
Kościoły.
Do zabytkowych obiektów zalicza się również budynek szkoły średniej z połowy XIX wieku.

</doc>
<doc id="1030628" url="https://pl.wikipedia.org/wiki?curid=1030628" title="Dublin Institute of Technology">
Dublin Institute of Technology

Dublin Institute of Technology (skrótowiec DIT), irl. Institiúid Teicneolaíochta Bhaile Atha Cliath (Dubliński Instytut Techniczny, Dubliński Instytut Techniki) – politechnika w Dublinie, założona oficjalnie w 1992 na podstawie Dublin Institute of Technology Act, działająca od 1978. Jej początki sięgają 1887, gdy ustanowiono wielu szkół technicznych.
W 1975 uczelnia podpisała umowę z Uniwersytetem Dublińskim, na podstawie której mogła wystawiać dyplomy akademickie. To pozwoliło jej absolwentom na kandydowanie do Seanad Éireann z okręgu wyborczego Uniwersytetu Dublińskiego. Ta sytuacja trwała do 1998, kiedy to politechnika zyskała własne tytuły zawodowe. Nie otrzymała ona statusu uniwersytetu w 1996, kiedy się o to ubiegała, jednak ma uprawnienia przysługujące uniwersytetom i tak też jej tytuły są uznawane w Irlandii.
Obecnie na uczelnię składają się następujące ośrodki (w nawiasach rok założenia):
Politechnika oferuje wiele certyfikatów i dyplomów, włączając "DIT Certificate" i "DIT Diploma", które są porównywalne odpowiednio z National Certificate i National Diploma. Przyznaje tytuły licencjata, inżyniera i magistra oraz stopień doktora – wszystkie uzgodnione z National Qualifications Authority of Ireland.

</doc>
<doc id="1030631" url="https://pl.wikipedia.org/wiki?curid=1030631" title="Dublin University of Technology">
Dublin University of Technology



</doc>
<doc id="1030636" url="https://pl.wikipedia.org/wiki?curid=1030636" title="Bad St. Leonhard im Lavanttal">
Bad St. Leonhard im Lavanttal

Bad St. Leonhard im Lavanttal, Bad Sankt Leonhard im Lavanttal (słoweń. "Sveti Lenart v Labotu") – miasto uzdrowiskowe w Austrii, w kraju związkowym Karyntia, w powiecie Wolfsberg. Liczy 4386 mieszkańców (1 stycznia 2015). 

</doc>
<doc id="1030637" url="https://pl.wikipedia.org/wiki?curid=1030637" title="Australian Open 2007 (gra pojedyncza chłopców)">
Australian Open 2007 (gra pojedyncza chłopców)

Linki zewnętrzne.
Drabinka na oficjalnej stronie ITF

</doc>
<doc id="1030639" url="https://pl.wikipedia.org/wiki?curid=1030639" title="Przedrośle">
Przedrośle

Przedrośle ("prothallium", "prothallus" – z łac. "pro" = wczesny i gr. "θαλλος" ("thallos") = gałązka) – stadium rozwojowe u roślin, zawierające organy męskie, żeńskie lub oba jednocześnie.
Stanowiący przedrośle plechowaty gametofit paprotników u paprotników jednakozarodnikowych zwykle jest jednopienny (obupłciowy), dwupienny jest zazwyczaj u skrzypów. U paprotników różnozarodnikowych występują przedrośla dwupienne (żeńskie produkujące rodnie i męskie wytwarzające plemnie).
Gametofit paprotników jest najczęściej niepozornym (kilkumilimetrowym), ale samodzielnym przedroślem. W skrajnych przypadkach zostaje ograniczony do kilku komórek i wtedy zależny jest od sporofitu. Jest pokoleniem krótkotrwałym, które po spełnieniu funkcji rozrodczej obumiera.
Przedroślem bywa także nazywany wielokomórkowy gametofit żeński nagonasiennych. Jest on bogaty w materiały odżywcze, które wykorzystuje rozwijający się w nasieniu zarodek sporofitu.

</doc>
<doc id="1030647" url="https://pl.wikipedia.org/wiki?curid=1030647" title="Graaff-Reinet">
Graaff-Reinet

Graaff-Reinet to liczące 33.000 mieszkańców miasto, położone w Prowincji Przylądkowej Wschodniej w Republice Południowej Afryki.
Geografia.
Miasto leży w krainie geograficznej Karru u podnóży "Sneuberg-Mountains" i otoczone jest z trzech stron wijącą się wstęgą rzeki Sundays River.
Graaff-Reinet posiada prawie 200 zabytków unikalnej holenderskiej architektury, które przyciągają tu dużą liczbę turystów.
Miasto jest ważnym ośrodkiem gospodarczym w regionie. Gospodarka opiera się na hodowli (przede wszystkim owiec i strusiów). Poza tym miasto jest ważnym ośrodkiem uprawy winorośli.
Historia.
Miasto założone zostało 19 lipca 1786 przez Holendrów, pod patronatem Holenderskiej Kompanii Wschodnioindyjskiej. Było to czwarte miasto w Południowej Afryce po Kapsztadzie, Stellenbosch i Swellendam. Nazwa została nadana na cześć Holendra Corneliusa Jacoba van Graafa i jego żony gubernator Cornelii Reinet.
W 1792 roku powstała pierwsza świątynia Holenderskiego Kościoła Reformowanego. 6 lutego 1795 Burscy koloniści w Graaf Reinet zbuntowali się przeciw rządom Holenderskiej Kompanii Wschodnioindyjskiej i założyli pierwszą samorządną Republikę burską - Republiek Graaff Reinet. Zlikwidowana została ona 22 sierpnia 1796.

</doc>
<doc id="1030649" url="https://pl.wikipedia.org/wiki?curid=1030649" title="Zantedeschia">
Zantedeschia



</doc>
<doc id="1030650" url="https://pl.wikipedia.org/wiki?curid=1030650" title="Hotter Than Hell">
Hotter Than Hell

Hotter than Hell – drugi album amerykańskiej grupy rockowej KISS. Został wydany w październiku 1974 roku.

</doc>
<doc id="1030651" url="https://pl.wikipedia.org/wiki?curid=1030651" title="Jan Bzdawka">
Jan Bzdawka

Jan Bzdawka (ur. 19 czerwca 1971 w Osiu) – polski aktor.
Ukończył studium musicalowe przy Teatrze Muzycznym w Gdyni, aktor musicalowy, teatralny i filmowy, również wokalista i tancerz. Związany z Teatrem Muzycznym Roma i Studio Buffo w Warszawie.
Śpiewa w tercecie instrumentalno-wokalnym "MIŁO JEZ". Jest założycielem pierwszego w Polsce Ogniska Musicalowego.
Teatr.
Zagrał główne role w musicalach "Józef i cudowny płaszcz snów w technikolorze" w Teatrze Powszechnym w Radomiu, oraz w "Fame", a także musicalu "Król Maciuś Pierwszy" (na podstawie powieści Janusza Korczaka) w warszawskim Teatrze Komedia.
Współpracował również z teatrem Studio Buffo, występując w spektaklach w reż. Janusza Józefowicza::
Od 1998 współpracuje z Teatrem Muzycznym „Roma”. Na scenie kameralnej w występował w autorskim recitalu "Świat według Bzdawki". W musicalach odtwarzał m.in. role:
Film i Teatr TV.
Współpracował z Agnieszką Holland przy spektaklu Teatru TV "Dybuk", jak również z Maciejem Dejczerem w filmie "To musisz być Ty" i Krzysztofem Langiem w filmie "Klątwa skarbu Inków".

</doc>
<doc id="1030653" url="https://pl.wikipedia.org/wiki?curid=1030653" title="Agra-Art">
Agra-Art

Agra-Art S.A. – najstarszy dom aukcyjny z siedzibą w Warszawie, przy ulicy Wilczej 70. 
Opis działalności.
Jeden z pierwszych domów aukcyjnych w Polsce - powstał w 1989, założony i prowadzony przez Zofię Krajewską-Szukalską. Organizuje aukcje dzieł sztuki dawnej i współczesnej. Do tej pory, mimo przekształcenia w 1997 roku w spółkę akcyjną, pozostaje firmą rodzinną. 
W ciągu 30 lat dom aukcyjny zorganizował kilkaset aukcji, na których niemal zawsze pojawiały się obiekty klasy muzealnej – m.in. arcydzieła takich artystów, jak: Jan Matejko, Józef Chełmoński, Stanisław Wyspiański, Jacek Malczewski. Dzięki Agra Art wiele prac wybitnych polskich twórców zostało sprowadzonych do Polski – m.in. kolekcja obrazów Zdzisława Beksińskiego z Japonii oraz unikatowy pastel Stanisława Wyspiańskiego, sprowadzony z Kanady i eksponowany obecnie w Muzeum Narodowym w Krakowie. W 2021 roku podczas Aukcji Sztuki Dawnej w Agra Art sprzedano płótno Jacka Malczewskiego - „Pożegnanie z pracownią. Prządka”, za rekordową dla tego artysty kwotę ponad 6,7 mln zł. 
Od 2006 roku Agra Art reprezentuje Jacka Yerkę, jednego z czołowych przedstawicieli realizmu magicznego. W 2022 roku dom aukcyjny zorganizował w swojej siedzibie największą monograficzną wystawę tego artysty "Magiczne Światy", a rok wcześniej w swych przestrzeniach wystawił ponad 40 prac olejnych Zdzisława Beksińskiego ze słynnej kolekcji japońskiej.

</doc>
<doc id="1030657" url="https://pl.wikipedia.org/wiki?curid=1030657" title="Bielawy (powiat poznański)">
Bielawy (powiat poznański)

Bielawy – osada leśna w Polsce położona w województwie wielkopolskim, w powiecie poznańskim, w gminie Kórnik.
W latach 1975–1998 miejscowość administracyjnie należała do województwa poznańskiego.

</doc>
<doc id="1030658" url="https://pl.wikipedia.org/wiki?curid=1030658" title="Ermera">
Ermera

Ermera – miasto w Timorze Wschodnim; w dystrykcie Ermera; 13 559 mieszkańców (2008). Piąte co do wielkości miasto kraju.

</doc>
<doc id="1030660" url="https://pl.wikipedia.org/wiki?curid=1030660" title="Galop pośredni">
Galop pośredni



</doc>
<doc id="1030662" url="https://pl.wikipedia.org/wiki?curid=1030662" title="Piotr Barciński">
Piotr Barciński

Piotr Barciński (ur. 11 marca 1941 w Cuminie) – polski polityk, rolnik, poseł na Sejm I kadencji.
Posiada wykształcenie zasadnicze zawodowe, ukończył w 1963 szkołę przysposobienia rolniczego w Zaborowie. Prowadzi indywidualne gospodarstwo rolne w Brześciach Małych. W latach 1991–1993 był posłem na Sejm I kadencji, wybranym z listy Polskiego Stronnictwa Ludowego w okręgu ciechanowsko-łomżyńsko-ostrołęckim. W Sejmie pracował w Komisji Odpowiedzialności Konstytucyjnej oraz Komisji Polityki Społecznej. Pozostał działaczem PSL, z ramienia tej partii w 2006 ubiegał się bezskutecznie o mandat radnego sejmiku mazowieckiego.

</doc>
<doc id="1030664" url="https://pl.wikipedia.org/wiki?curid=1030664" title="Koziany">
Koziany

Koziany (biał. "Казяны") – wieś na Białorusi w rejonie brasławskim obwodu witebskiego, na Pojezierzu Brasławskim, nad ujściem rzeki Dryświata do Dzisny.
Znajduje się tu parafialna cerkiew prawosławna pw. Świętego Ducha.
Historia.
Wieś szlachecka położona była w końcu XVIII wieku w powiecie brasławskim województwa wileńskiego.
W Kozianach znajdował się zamek wzniesiony w 1563 roku nad rzeką Obol przez Iwana Groźnego w czasie wojny litewsko-rosyjskiej 1558–1570 w roku. Zdobyty przez hetmana Krzysztofa Radziwiłła 23 lipca 1579 roku.
W czasach zaborów w granicach Imperium Rosyjskiego.
W dwudziestoleciu międzywojennym ówczesne miasteczko i pobliska wieś o tej samej nazwie leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń .
Według Powszechnego Spisu Ludności z 1921 roku zamieszkiwało:
Miejscowości należała do miejscowej parafii prawosławnej i rzymskokatolickiej w Wasiewiczach. Podlegała pod Sąd Grodzki w Opsie i Okręgowy w Wilnie; mieścił się tu właściwy urząd pocztowy.
W okresie ZSRR 5 km na północ od wsi wybudowano bazę rakietową. Stacjonował tu 346 pułk rakietowy wchodzący w skład 32 dywizji rakietowej, której sztab znajdował się w Postawach.

</doc>
<doc id="1030666" url="https://pl.wikipedia.org/wiki?curid=1030666" title="Love (piłkarz)">
Love (piłkarz)

Arsenio Sebastião Cabungula bądź Love (ur. 14 marca 1979 w Luandzie) – angolski piłkarz grający na pozycji napastnika. W przeszłości był zawodnikiem klubu Atlético Sport Aviação, z którym zdobył trzy mistrzostwa kraju.
W reprezentacji Angoli zadebiutował w 2001 roku. Znalazł się w składzie na mundial 2006.

</doc>
<doc id="1030668" url="https://pl.wikipedia.org/wiki?curid=1030668" title="Galop wyciągnięty">
Galop wyciągnięty



</doc>
<doc id="1030676" url="https://pl.wikipedia.org/wiki?curid=1030676" title="Yat-Kha">
Yat-Kha

Yat-Kha – grupa muzyczna z Republiki Tuwy. Łączą tradycyjne melodie i śpiew gardłowy (chöömej) z ciężkim punkowym brzmieniem.

</doc>
<doc id="1030682" url="https://pl.wikipedia.org/wiki?curid=1030682" title="Celestynowo">
Celestynowo

Celestynowo – osada w Polsce położona w województwie wielkopolskim, w powiecie poznańskim, w gminie Kórnik, 3 km na wschód od Kórnika.
Słownik geograficzny Królestwa Polskiego podaje, że pod koniec XIX wieku miejscowość była folwarkiem proboszczowskim, włączonym do Pierzchna.
W latach 1975–1998 miejscowość administracyjnie należała do województwa poznańskiego.
W maju 2021 liczyła 40 mieszkańców.

</doc>
<doc id="1030683" url="https://pl.wikipedia.org/wiki?curid=1030683" title="Theatre of Pain">
Theatre of Pain

Theatre of Pain – trzeci album amerykańskiej grupy heavymetalowej Mötley Crüe. Wydany został 21 czerwca 1985.
Dedykacja.
Album dedykowano Razzle'owi, ówczesnemu perkusiście zespołu Hanoi Rocks, który zginął w wypadku samochodowym spowodowanym przez Vince'a Neila.

</doc>
<doc id="1030686" url="https://pl.wikipedia.org/wiki?curid=1030686" title="Rock Sound">
Rock Sound

Rock Sound - miasto na Bahamach, na wyspie Eleuthera. Według danych szacunkowych na rok 2008 liczy 1432 mieszkańców . Ośrodek turystyczny. Znajduje się tu port lotniczy Rock Sound.

</doc>
<doc id="1030687" url="https://pl.wikipedia.org/wiki?curid=1030687" title="Acorn Computers">
Acorn Computers



</doc>
<doc id="1030688" url="https://pl.wikipedia.org/wiki?curid=1030688" title="Arthur’s Town">
Arthur’s Town

Arthur’s Town – miasto na Bahamach; 1163 mieszkańców (2013); na wyspie Cat Island. Trzynaste co do wielkości miasto kraju.

</doc>
<doc id="1030692" url="https://pl.wikipedia.org/wiki?curid=1030692" title="Zbigniew Zarębski">
Zbigniew Zarębski

Zbigniew Stanisław Zarębski (ur. 13 października 1957 w Wieliczce) – polski polityk, inżynier i samorządowiec, poseł na Sejm III kadencji, dyrektor kopalni soli Wieliczka.
Życiorys.
Ukończył w 1983 studia Wydziale Mechanicznym Politechniki Krakowskiej. W latach 1983–1985 był pracownikiem fizycznym w Elektrociepłowni Łęg. W latach 1985–1990 pracował jako sztygar zmianowy w kopalni soli Wieliczka. W 1983 został członkiem NSZZ „Solidarność”, a w 1986 przewodniczącym TKZ związku.
Od 1990 do 1992 był burmistrzem miasta i gminy Wieliczka. Od 1992 do 1997 pełnił po raz pierwszy funkcję dyrektora wielickiej kopalni. Sprawował mandat posła III kadencji wybranego z listy Akcji Wyborczej Solidarność w okręgu krakowskim, bezskutecznie ubiegał się o reelekcję w okręgu tarnowskim. W latach 1994–1998 był przewodniczącym rady miejskiej, od 1998 do 2006 przewodniczył radzie powiatu wielickiego. W latach 2002–2009 ponownie kierował kopalnią.
Należał do Porozumienia Centrum i Ruchu Społecznego. W wyborach samorządowych w 2006 z ramienia Prawa i Sprawiedliwości ponownie został radnym Wieliczki. Objął następnie stanowisko przewodniczącego tej rady (zajmował je do 2010). W 2016 po raz trzeci został dyrektorem kopalni. Stanowisko to zajmował do lutego 2020.
Odznaczenia.
Odznaczony Krzyżem Kawalerskim (2005) i Oficerskim (2016) Orderu Odrodzenia Polski oraz Brązowym Medalem za Zasługi dla Policji (2008).

</doc>
<doc id="1030694" url="https://pl.wikipedia.org/wiki?curid=1030694" title="Mały Trościeniec">
Mały Trościeniec

Mały Trościeniec (biał. "Малы́ Трасьцяне́ц", ros. "Ма́лый Тростене́ц") – mikrorejon Mińska, dawniej wieś na Białorusi położona 12 kilometrów na wschód od tego miasta, przed II wojną światową miejsce rozstrzeliwań ofiar represji politycznych przez NKWD, w okresie wojny miejsce masowych mordów Żydów przez Niemców. Mały Trościeniec wymieniano również jako możliwą lokalizację ukrycia zwłok ofiar zbrodni katyńskiej zamordowanych w 1940 roku przez NKWD.
Niemiecki obóz zagłady.
W 1941 Niemcy założyli w Małym Trościeńcu obóz dla sowieckich jeńców wojennych pojmanych podczas niemieckiej inwazji na ZSRR. Od maja 1942 służył on głównie mordowaniu Żydów w ramach tzw. ostatecznego rozwiązania. Liczbę ofiar instytut Jad Waszem szacuje na ok. 65 000, aczkolwiek na pomniku postawionym na miejscu masowych grobów widnieje liczba 201 500. Jak zwykle na radzieckich pomnikach, inskrypcja nie wspomina, że ofiarami byli Żydzi.
Uroczysko Błagowszczyzna.
Na terenie uroczyska Błagowszczyzna, które było miejscem sowieckich egzekucji, a później niemieckich, w 1956 roku utworzono wysypisko śmieci. Białoruski historyk Ihar Kuzniacou uważa, że mogą tam spoczywać rozstrzelani polscy oficerowie z tak zwanej białoruskiej listy katyńskiej.

</doc>
<doc id="1030698" url="https://pl.wikipedia.org/wiki?curid=1030698" title="Earth Departure Stage">
Earth Departure Stage

Earth Departure Stage (EDS) – górny stopień rakiety Ares V. W przeciwieństwie do stopnia S-IVB rakiety Saturn V, EDS, z uwagi na jego duże rozmiary w porównaniu z lądownikiem LEM, miał wynosić na orbitę jedynie lądownik księżycowy LSAM "Altair". CEV "Orion" miał być natomiast wyniesiony na orbitę osobno rakietą Ares I i podłączony do kompleksu "EDS-LSAM", który później planowano skierować na trajektorię translunarną silnikami EDS. EDS stanowił element programu Constellation, który został przerwany w 2010 roku. Rok później zadecydowano o użyciu członu EDS jako drugiego stopnia rakiet Space Launch System, które zastąpią wycofane w lipcu 2011 promy kosmiczne.

</doc>
<doc id="1030700" url="https://pl.wikipedia.org/wiki?curid=1030700" title="San Miguel (miasto w Kostaryce)">
San Miguel (miasto w Kostaryce)

 
San Miguel - miasto w Kostaryce; w prowincji San José; 30 100 mieszkańców (2006). Przemysł spożywczy, włókienniczy.

</doc>
<doc id="1030703" url="https://pl.wikipedia.org/wiki?curid=1030703" title="Oscar Lewis">
Oscar Lewis

Oscar Lewis, właśc. Oscar Lefkowitz (ur. 25 grudnia 1914 w Nowym Jorku, zm. 16 grudnia 1970 tamże) – amerykański antropolog pochodzenia żydowskiego.
Życiorys.
Wprowadził koncepcję kultury ubóstwa jako przekazywanego z pokolenia na pokolenie wzorca życiowego. Ubóstwo według niego posiada własną strukturę i mechanizm obronny. Jest to sposób życia niezmienny i trwały. Ludzie, którzy musieli się dostosować do warunków ubóstwa materialnego w społeczeństwie przemysłowym, wypracowali w tym celu specyficzny system zachowań i wartości, który można traktować jako kulturę w sensie antropologicznym. Z definicji kultury zaś wynika, że jest to system, w którym przez wychowanie dochodzi do socjalizacji kolejnych pokoleń.
Badania terenowe prowadził w Meksyku, w Indiach, w Portoryko i na Kubie. W meksykańskim Tepoztlan badania prowadził 30 lat wcześniej Robert Redfield.
Na podstawie jego książki "Dzieci Sancheza" powstał w 1978 roku film pod tym samym tytułem z Anthony Quinnem.

</doc>
<doc id="1030705" url="https://pl.wikipedia.org/wiki?curid=1030705" title="Narutowicze">
Narutowicze



</doc>
<doc id="1030707" url="https://pl.wikipedia.org/wiki?curid=1030707" title="Narutowicze (Białoruś)">
Narutowicze (Białoruś)

Narutowicze (biał. "Нарутавічы", ros. "Нарутовичи") – wieś w rejonie bereskim obwodu brzeskiego Białorusi. 
W pobliżu południowego krańca wsi znajdują się źródła rzeki Baszty.
Historia.
Wieś magnacka hrabstwa sieleckiego położona była w końcu XVIII wieku powiecie brzeskolitewskim województwa brzeskolitewskiego. 
W dwudziestoleciu międzywojennym leżały w Polsce, w województwie poleskim, w powiecie powiecie prużańskim, w gminie Sielec. W 1921 miejscowość liczyła 73 mieszkańców, zamieszkałych w 13 budynkach, wyłącznie Polaków. 62 mieszkańców było wyznania prawosławnego, 9 rzymskokatolickiego i 2 mojżeszowego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="1030708" url="https://pl.wikipedia.org/wiki?curid=1030708" title="FK Rad">
FK Rad

Fudbalski Klub Rad (serb.: Фудбалски Клуб Рад) – serbski klub piłkarski z Belgradu założony w 1958 r.
Historia.
Klub zaczął rozgrywki od najniższej ligi stopniowo awansując coraz wyżej. W latach 80. Rad wywalczył awans do jugosłowiańskiej I ligi. Największym sukcesem klubu było 4. miejsce w sezonie 1988/89, co pozwoliło drużynie zagrać w Pucharze UEFA. Tam nie sprostał on Olympiakosowi Pireus wygrywając u siebie 2:1 i przegrywając w Grecji 0:2.
Od momentu rozwiązania ligi jugosłowiańskiej i powstania serbskiej (choć oficjalnie dalej jugosłowiańskiej) w 1992 roku, Rad grał w niej nie przerwanie do sezonu 2002/03. Obecnie klub również występuje w Super liga Srbije.
Kibice.
Kibice Radu zrzeszają się w grupie "United Force". Są to jedni z najbardziej oddanych kibiców w Serbii. Mimo niewielkiej liczby są zawsze na meczach drużyny. Z drugiej strony są znani z bójek i częstych walk, wszczynanych na stadionach i poza nimi.

</doc>
<doc id="1030714" url="https://pl.wikipedia.org/wiki?curid=1030714" title="Baszta (ujednoznacznienie)">
Baszta (ujednoznacznienie)



</doc>
<doc id="1030718" url="https://pl.wikipedia.org/wiki?curid=1030718" title="We Care a Lot">
We Care a Lot

We Care a Lot – pierwszy album amerykańskiego zespołu Faith No More wydany w 1985 roku.

</doc>
<doc id="1030720" url="https://pl.wikipedia.org/wiki?curid=1030720" title="D.W. Moffett">
D.W. Moffett

D.W. Moffett, właśc. Donald Warren Moffett (ur. 26 października 1954 w Highland Park) – amerykański aktor i reżyser filmowy, telewizyjny i teatralny.
Życiorys.
Dorastał w Wilmette w stanie Illinois, na północ od Chicago. Uczęszczał do prywatnej wtórnej szkoły w Niemczech. Posługuje się swoimi scenicznymi inicjałami 'D.W.', by nie mylono go z brytyjskim aktorem Donaldem Moffatem. Po ukończeniu studiów na Uniwersytecie Stanforda w Stanford w stanie Kalifornia na wydziale sensacji politycznych, podjął pracę jako inwestytor majątkowy w Chicago. Jednak z czasem związał się z zespołem teatralnym St. Nicholas Theater Company w Chicago. Występował potem w eksperymantalnych sztukach na scenie Remains Theater Company i wkrótce w nowojorskim przedstawieniu "Balsam w Giliad" ("Balm In Giliad") z Johnem Malkovichem, spektaklu Larry’ego Kramera "Normalne serce" ("The Normal Heart"), sztuce "Cłopcy w zimie" ("Boys of Winter") u boku Matta Dillona oraz przedstawieniu Philipa Barry’ego "Filadelfijska opowieść" ("The Philadelphia Story") w teatrze Old Vic w Londynie z Kevinem Spaceym.
Po raz pierwszy na małym ekranie pojawił się w dramacie telewizyjnym stacji NBC "Wczesny mróz" ("An Early Frost", 1985). Po gościnnym udziale w serialu CBS "Stabilizator" ("The Equalizer", 1986) i "Policjanci z Miami" ("Miami Vice", 1986), rok później zadebiutował w kinowym dreszczowcu "Czarna wdowa" ("Black Widow", 1987) z tytułową rolą Theresy Russell. W dramacie sensacyjnym "Lisa" (1989) z Cheryl Ladd zagrał postać psychopatycznego seryjnego mordercy. Lecz jednak w jego filmografii role detektywów przyćmiewają czarne charaktery, m.in. w komedii kryminalnej "Upadek" ("Falling Down", 1993) u boku Michaela Douglasa czy deszczowcu telewizji Hallmark "Ofiara doskonała" ("Perfect Prey", 1998) z Kelly McGillis i Bruce’em Dernem. 
Po udziale w melodramacie Bernarda Bertolucciego "Ukryte pragnienia" ("Stealing Beauty", 1996), wystąpił w wielu serialach, w tym "Po tamtej stronie" ("The Outer Limits", 1995), "" ("CSI: Miami", 2003) i ABC "Chirurdzy" ("Grey's Anatomy", 2007). Razem z obsadą dramatu Stevena Soderbergha "Traffic" (2000) odebrał nagrodę Screen Actors Guild w Los Angeles. 
Spróbował także swoich sił jako reżyser sitcomu NBC "Dla twojej miłości" ("For Your Love"), gdzie w latach 1998-2002 zagrał postać Deana Winstona.

</doc>
<doc id="1030721" url="https://pl.wikipedia.org/wiki?curid=1030721" title="Jerzy Zimowski">
Jerzy Zimowski

Jerzy Marian Zimowski (ur. 8 sierpnia 1941 w Krakowie, zm. 15 sierpnia 2007 w Odessie) – polski polityk, adwokat, urzędnik państwowy, poseł na Sejm X kadencji. Był mężem Janiny Paradowskiej.
Życiorys.
Ukończył w 1964 studia na Wydziale Prawa Uniwersytetu Jagiellońskiego, następnie do 1972 był prokuratorem Prokuratury Rejonowej w Szczecinie. W latach 1972–1980 pracował jako radca prawny. Od 1963 do 1980 należał do Polskiej Zjednoczonej Partii Robotniczej. W 1980 wstąpił do „Solidarności”, był dyrektorem biura prawnego regionu związku. W stanie wojennym został internowany na okres od 13 grudnia 1981 do 23 grudnia 1982. Po zwolnieniu ponownie podjął praktykę radcowską, jednocześnie działał w podziemnych strukturach NSZZ „S”, współpracował z pismami niezależnymi „Obraz” i „Grot”. W 1989 został sekretarzem Komitetu Obywatelskiego, z którego ramienia w tym samym roku uzyskał mandat posła X kadencji w okręgu szczecińskim. W latach 1990–1996 zajmował stanowisko podsekretarza stanu w Ministerstwie Spraw Wewnętrznych. Od 1997 prowadził własną kancelarię adwokacką w Warszawie, od 1998 zasiadał w zarządzie fundacji Instytut Spraw Publicznych.
Od założenia należał do Unii Demokratycznej, następnie do Unii Wolności i Partii Demokratycznej – demokraci.pl, był członkiem rady politycznej tej partii.
Zmarł nagle podczas kąpieli w Morzu Czarnym. Został pochowany w Alei Zasłużonych na cmentarzu Rakowickim w Krakowie (kwatera LXVII/płn., 2/8a).
Patron Nagrody im. Janiny Paradowskiej i Jerzego Zimowskiego.

</doc>
<doc id="1030730" url="https://pl.wikipedia.org/wiki?curid=1030730" title="Knieć błotna górska">
Knieć błotna górska

Knieć błotna górska ("Caltha palustris" L. subsp. "laeta" (Schott, Nyman &amp; Kotschy) Hegi) – podgatunek knieci błotnej należący do rodziny jaskrowatych. Przez niektórych botaników uważany za oddzielny gatunek – knieć górską ("Caltha laeta" Schott, Nyman &amp; Kotschy). Występuje w górach środkowej Europy. W Polsce występuje we wszystkich pasmach górskich.

</doc>
<doc id="1030731" url="https://pl.wikipedia.org/wiki?curid=1030731" title="Knieć górska">
Knieć górska



</doc>
<doc id="1030732" url="https://pl.wikipedia.org/wiki?curid=1030732" title="Caltha laeta">
Caltha laeta



</doc>
<doc id="1030734" url="https://pl.wikipedia.org/wiki?curid=1030734" title="Nieszczerda">
Nieszczerda



</doc>
<doc id="1030742" url="https://pl.wikipedia.org/wiki?curid=1030742" title="Aguacaliente">
Aguacaliente

Aguacaliente - miasto w Kostaryce; w prowincji Cartago; 29 700 mieszkańców (2006). Przemysł spożywczy, włókienniczy.

</doc>
<doc id="1030744" url="https://pl.wikipedia.org/wiki?curid=1030744" title="Introduce Yourself">
Introduce Yourself

Introduce Yourself – drugi album amerykańskiego zespołu Faith No More z 1987 roku.

</doc>
<doc id="1030745" url="https://pl.wikipedia.org/wiki?curid=1030745" title="Tadeusz Zachariasiewicz">
Tadeusz Zachariasiewicz

Tadeusz Zachariasiewicz (ur. 13 lutego 1872 w Cieszanowie, zm. 28 lutego 1953 w Krakowie) – generał brygady Wojska Polskiego.
Życiorys.
W 1890, po ukończeniu 8 klasowego cesarsko-królewskiego Gimnazjum w Wadowicach (obecnie I Liceum Ogólnokształcące imienia Marcina Wadowity) oraz zdaniu matury, odbył jako ochotnik, jednoroczną służbę wojskową w cesarskiej i królewskiej armii. Po odbyciu służby i uzyskaniu patentu oficerskiego rozpoczął studia na Wydziale Prawa Uniwersytetu Jagiellońskiego. Po zakończeniu studiów rozpoczął zawodową służbę w cesarskiej i królewskiej armii. W latach 1895–1918 jako praktykant, referent, audytor i szef sądu służbę pełnił w Wiedniu, Czerniowcach, Stanisławowie i Lwowie. Był także szefem sądu polowego 56 pułku piechoty (Infanterieregiment Graf Daun Nr 56) w Krakowie (III batalion w Wadowicach) wchodzącego w skład XXIII Brygady Piechoty 12 Dywizji Piechoty. W latach 1913–1915 pułkiem dowodził Antoni Madziara, późniejszy tytularny generał dywizji WP. W lipcu 1914 88% żołnierzy pułku było narodowości polskiej.
12 listopada 1918 został przyjęty do Wojska Polskiego i wyznaczony sędzią w Sądzie Dywizyjnym w Cieszynie. 1 lutego 1919 przeniesiony został do Departamentu Wojskowo-Prawnego Ministerstwa Spraw Wojskowych. 26 lutego 1919 mianowany szefem Sądu Okręgu Generalnego w Lublinie. Od 8 kwietnia 1919 do przejścia na emeryturę był sędzią Najwyższego Sądu Wojskowego w Warszawie. Od 24 grudnia 1919 pełnił obowiązki przewodniczącego Najwyższego Sądu Wojskowego. 1 lipca 1926 ze względu na stan zdrowia przeniesiony w stan spoczynku. Po przejściu na emeryturę mieszkał w Wadowicach, Radomiu i Krakowie. Został pochowany na Cmentarzu Salwatorskim (sektor SC10-1-27).
Tadeusz był żonaty z Marią z Merzowiczów, z którą miał troje dzieci: Feliksa Aleksandra Krzysztofa (ur. 18 czerwca 1902 w Czerniowcach), Kazimierza (1905) i Zofię (1912). Obaj synowie matury uzyskali w tym samym gimnazjum, co ich ojciec. Obaj też byli oficerami WP. Feliks został zamordowany w 1940 roku w Katyniu.

</doc>
<doc id="1030746" url="https://pl.wikipedia.org/wiki?curid=1030746" title="Zbrodnia (utwór)">
Zbrodnia (utwór)

Zbrodnia – utwór prozatorski Antoniego Langego wydany w 1907 w Warszawie. Składa się z trzech krótkich historii ogniskujących się wokół różnie pojmowanych aspektów zbrodni czy grzechu:
Opowiadania przybierają postać "prozy szkatułkowej", zaś narrator każdego z nich jest "parte-parole" samego autora. Utwór odpowiada na młodopolską modę na immoralizm, fascynację dewiacją. Poeta nadaje ponadto swoim historiom subtelny posmak "opowieści niesamowitych"; rządzą się one jednak konwencją realizmu, z lekkim zarysowaniem problematyki społecznej.
Zbiór cechuje typowy dla Langego humor, erudycja i zachowanie dystansu względem opowiadanych historii. Oszczędność języka i zwartość konstrukcji utworu porównywana bywa do twórczości Guy de Maupassanta.
"Zbrodnia" wywarła wpływ na późniejszych autorów nurtu fantastyki grozy, tj.: Stefan Grabiński, Stanisław Baliński czy Jerzy Hulewicz.
Streszczenie.
W tytułowym opowiadaniu Zbrodnia piękna, młoda malarka Julia poślubia bogatego właściciela fabryki Michała Czerwieńca. Wkrótce okazuje się jednak, że Czerwieniec znęca się nad swoją żoną; kiedy narrator dostaje pilny telegram od Julii, jest przekonany, że chodzi o zamordowanie jej męża. Trafia na miejsce (fikcyjne miasto przesmysłowe Kaolin), gdzie okazuje się, że chodzi o coś zgoła zupełnie przeciwnego. Otóż, trwa bunt proletariatu, a narrator został wezwany przez Julię, by czuwał wraz z nią nad bezpieczeństwem jej rodziny oraz męża, który dostał anonimowy list z pogróżkami. Narrator przystaje na to; jednak kiedy jest świadkiem kłótni Julii z Michałem, w której Julia omdlewa, postanawia złamać umowę i zabić tyrana. Jak pokazuje zakończenie utworu, narratorowi brakuje siły do popełnienia zbrodni. Bohaterowie zdradzają jednocześnie pewien antagonizm: Julia jest stale maltretowana przez męża, a mimo to kocha go i boi się o jego życie; Czerwieniec znęca się nad żoną, ponieważ czuje się niekochany; narrator pragnie zabójstwa Czerwieńca, pchany paradoksalnym poczuciem uczynienia najwyższego dobra względem pokrzywdzonej Julii, ale widząc jednocześnie egzystencjalne rozterki Michała, nie może zdecydować się na ostateczny krok.
Z kolei utrzymane w pogodnym, ironicznym tonie powiadanie Mitologia mówi o niepokornym chłopcu imieniem Heniuś, który niepokoi swoją rodzinę pogardą dla modlitwy a nadmiernym zainteresowaniem poezją i filozofią. Heniuś odznacza się ponadto wybujałą wyobraźnią: z otaczających go ludzi, domowych przedmiotów i zasłyszanych fragmentów rozmów tworzy sobie swoistą mitologię. I tak służący Wincenty, który zapala wieczorem lampy, staje się w jego oczach poruszycielem gwiazd; Stójkowy tajemniczym demonem itd. Chłopiec wymyśla też sobie fikcyjne duchy zwane Chijorkami, a zabawa między nimi a Aniołkami w "czarne" i "białe" zdradza analogie do odwiecznego archetypu walki dobra i zła. Inni mieszkańcy tworzonego przez niego świata to: czarne dzieci (znajomy węglarz), Baba Piecowa, Wodna Baba czy Leśna Panna. Mitologia tworzona przez Heniusia jest w efekcie baśniowym odzwierciedleniem metafizycznego modelu wszechświata.
Widłak jest historią Ignacego Widłaka, mieszkańca jednej z ubogich dzielnic Francji, który w młodości oddawał się uciechom cielesnym, po doznaniu dziwnej wizji (jednym z jej elementów był ptak przypominający kruka z wiersza Edgara Allana Poego) został jednak kaznodzieją i ascetą opiekującym się środowiskiem paryskich prostytutek. Kiedy dochodzi do spotkania między Widłakiem a narratorem, nawiązuje się dialog na temat: "dlaczego diabeł jest tak mocny, że nawet od Boga mocniejszy", dlaczego "samego diabła stworzył Bóg" (wtedy Bóg i Szatan byliby jednością), czy zło jest konieczne w świecie i czy wobec tego ma rację bytu potępienie albo zbawienie duszy? Historia oparta jest o teorie augustianizmu, inspirowana jest również samym życiem św. Augustyna.

</doc>
<doc id="1030747" url="https://pl.wikipedia.org/wiki?curid=1030747" title="8-bitowy">
8-bitowy



</doc>
<doc id="1030751" url="https://pl.wikipedia.org/wiki?curid=1030751" title="Nieszczerdo">
Nieszczerdo

Nieszczerdo (, "Nieszczarda"; , "Nieszczerdo") – jezioro na Białorusi, w rejonie połockim obwodu witebskiego.
Nieszczerdo ma kształt wydłużony z północy na południe. Położone jest na wysokości 147,7 m n.p.m. Jezioro ma powierzchnię 24,62 km², a jego wymiary to 12,05 × 4,75 km. Maksymalna głębokość wynosi 8,1 m, zaś średnia 3,1 m. Największe głębie położone są w centrum północnej i południowej części. Jezioro ma najdłuższą linię brzegową wśród jezior białoruskich – 50,18 km. Objętość misy jeziornej wynosi 0,08472 km³. Zlewnia jeziora zajmuje obszar 143 km². Na jeziorze znajduje się wiele zatok oraz 2 wyspy. Brzegi jeziora są w większości niskie, podmokłe i porośnięte krzewami. Tylko na północ i południe od jeziora występują pagórki o wysokości do 10–15 m.
W jeziorze rośnie m.in. trzcina i oczeret. Roślinność o liściach pływających jest powszechna w płytkich zatokach północnego krańca.
Gatunki ryb występujące w jeziorze to m.in.: leszcz, sandacz, szczupak, płoć, krąp, węgorz, karp, jaź, wzdręga. Wody jeziora są okresowo zarybiane. Połowy ryb prowadzone są przemysłowo.
Zamek Nieszczerda.
Na południowym brzegu jeziora w czasie wojny litewsko-rosyjskiej 1558–1570 car Iwan Groźny około 1563 wzniósł zamek. W trakcie kolejnej wojny zamek ten został zdobyty 13 października 1579 roku przez wojska polsko-litewskie pod dowództwem wojewody połockiego Mikołaja Dorohostajskiego. Od tego czasu była to warownia Rzeczypospolitej zabezpieczająca Połock od strony Pskowa.

</doc>
<doc id="1030753" url="https://pl.wikipedia.org/wiki?curid=1030753" title="Mieczysław Szczygieł">
Mieczysław Szczygieł

Mieczysław Szczygieł (ur. 10 sierpnia 1949 w Wielączy) – polski polityk, działacz związkowy, poseł na Sejm III kadencji.
Życiorys.
Ukończył w 1968 zasadniczą szkołę zawodową w Zamościu, następnie przez rok pracował w Fabryce Samochodów Ciężarowych w Lublinie. Od 1969 do 2002 był zatrudniony w Lubelskich Zakładów Przemysłu Skórzanego „Protektor”. W 1980 wstąpił do „Solidarności”. Po 13 grudnia 1981 zajmował się kolportażem prasy podziemnej. W latach 1992–1998 przewodniczył zarządowi Regionu Środkowo-Wschodniego związku.
W latach 1997–2001 pełnił funkcję posła III kadencji wybranego z listy AWS, w 2001 bezskutecznie ubiegał się o reelekcję. Od 2002 pozostaje na rencie. Jest członkiem rady programowej fundacji Europejski Dom Spotkań „Nowy Staw”.
Należał do Ruchu Społecznego (był przewodniczącym tej partii w województwie lubelskim). W 2004 przystąpił do Partii Centrum (wyrejestrowanej w 2008). W lutym 2011 zaangażował się w budowanie struktur ugrupowania Polska Jest Najważniejsza.
W 2016 otrzymał Srebrny Krzyż Zasługi, a w 2022 Krzyż Kawalerski Orderu Odrodzenia Polski.

</doc>
<doc id="1030754" url="https://pl.wikipedia.org/wiki?curid=1030754" title="Jūrmala">
Jūrmala



</doc>
<doc id="1030755" url="https://pl.wikipedia.org/wiki?curid=1030755" title="Paweł Lamla">
Paweł Lamla

Paweł Mirosław Lamla (ur. 29 czerwca 1956 w Bydgoszczy) – generał dywizji Wojska Polskiego, Szef Szkolenia Wojsk Lądowych.
W styczniu 2011 roku Instytut Pamięci Narodowej w Szczecinie skierował do sądu wniosek o wszczęcie postępowania lustracyjnego wobec gen. dyw. Lamli. Biuro lustracyjne Instytutu Pamięci Narodowej w Szczecinie twierdziło, że były szef szkolenia wojsk lądowych w swoim oświadczeniu zataił współpracę z Wojskowymi Służbami Wewnętrznymi, która miała trwać przez 8 lat (w latach 1978 - 1985), kiedy był podchorążym trzeciego i czwartego roku w Wyższej Szkole Oficerskiej Wojsk Pancernych w Poznaniu, a następnie po promocji służył jako oficer w 7 Łużyckiej Dywizji Desantowej w Gdańsku.
26 czerwca 2015 roku zapadł w tej sprawie wyrok. W ocenie sądu generał był świadomym i tajnym współpracownikiem Wojskowych Służb Wewnętrznych, czyli instytucji kontrwywiadu wojskowego i służby zabezpieczającej bezpieczeństwo Sił Zbrojnych Polskiej Rzeczypospolitej Ludowej oraz utrzymania dyscypliny wojskowej. Generał Paweł Lamla został pozbawiony praw publicznych przez utratę czynnego i biernego prawa wyborczego przez okres od 3 do 10 lat. Został również obciążony kosztami postępowania sądowego.
Kariera wojskowa.
W latach 1980-1991 służył w 7 Łużyckiej Dywizji Desantowej zajmując kolejno stanowiska: dowódcy plutonu i kompanii oraz oficera sztabu.
W latach 1990-1993 był szefem sztabu 35 Batalionu Obrony Wybrzeża w Gdańsku, a w latach 1993-1994 dowódcą 34 Batalionu Obrony Wybrzeża w Słupsku.

</doc>
<doc id="1030759" url="https://pl.wikipedia.org/wiki?curid=1030759" title="Panasewicze">
Panasewicze

Panasewicze (biał. "Панасавічы", ros. Панасовичи) – wieś w rejonie bereskim obwodu brzeskiego Białorusi. Wieś należy do sielsowietu sieleckiego.
Historia.
Wieś magnacka hrabstwa sieleckiego położona była w końcu XVIII wieku powiecie brzeskolitewskim województwa brzeskolitewskiego.
W dwudziestoleciu międzywojennym leżała w Polsce, w województwie poleskim, w powiecie prużańskim, do 22 stycznia 1926 w gminie Noski, następnie w gminie Sielec. W 1921 miejscowość liczyła 80 mieszkańców, zamieszkałych w 23 budynkach, wyłącznie Polaków wyznania prawosławnego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="1030784" url="https://pl.wikipedia.org/wiki?curid=1030784" title="Radnički Nisz">
Radnički Nisz

Fudbalski Klub Radnički Niš (serb.: Фудбалски Клуб Раднички Ниш) – serbski klub piłkarski z siedzibą w Niszu (w okręgu niszawskim), z dzielnicy Čair. Został utworzony w 1923 roku. Obecnie występuje w Super lidze Srbije. Nazwa Radnički po polsku oznacza "Robotniczy".
Historia.
Klub powstał 23 kwietnia 1923 roku. W 1925 r. dołączył do profesjonalnej ligi. W latach 1941-45 działalność klubu była zawieszona. Po wojnie, zespół odbudowywano. Radnički piął się coraz, aż w 1962 r. zagrał w I lidze Jugosławii. Po sezonie 1979/80, dzięki zajęciu 3 pozycji w lidze, klub wystartował w Pucharze UEFA. W następnym sezonie znów był w czołówce ligi i znów wystartował w Pucharze UEFA tym razem docierając do półfinału. Do tej pory zespół rozegrał 22 mecze w europejskich pucharach, mierząc się z wieloma renomowanymi klubami.
Zawodnikiem Radnickiego był Dragan Stojković.
Stadion.
Klub rozgrywa swoje mecze domowe na stadionie Stadion Čair w Niszu, który może pomieścić 18.155 widzów.
Sezony.
 * Z powodu sytuacji epidemicznej związanej z koronawirusem COVID-19 rozgrywki sezonu 2019/2020 zostały zakończone po rozegraniu 30 kolejek.
Kibice.
Kibice z Niszu zwani są Merkalije. 
Stadion "Čair" często wypełniał się w całości, szczególnie w najlepszych dla klubu latach 80. Mimo świetnej atmosfery na trybunach, decyzję o powstaniu oficjalnej grupy podjęto we wrześniu 1989 roku. Do dziś Merkalije mają dobre kontakty z zarządem, własny pub w centrum miasta, pomimo że od wielu lat zespół nie spełnia piłkarskich ambicji swych fanów.

</doc>
<doc id="1030800" url="https://pl.wikipedia.org/wiki?curid=1030800" title="Sokół (miasto)">
Sokół (miasto)



</doc>
<doc id="1030802" url="https://pl.wikipedia.org/wiki?curid=1030802" title="Kaszrut">
Kaszrut



</doc>
<doc id="1030804" url="https://pl.wikipedia.org/wiki?curid=1030804" title="Umowa warszawska 1920">
Umowa warszawska 1920

Umowa warszawska () – tajna umowa międzynarodowa między Rzeczpospolitą Polską (II RP) a Ukraińską Republiką Ludową (URL) zawarta 21 kwietnia 1920 roku w Warszawie, w czasie wojny polsko-bolszewickiej.
Rząd polski uznał w niej istnienie URL i zrezygnował z roszczeń do ziem sięgających granicy wschodniej Rzeczypospolitej Obojga Narodów z 1772 roku. Rząd URL uznał granicę polsko-ukraińską na Zbruczu i przecinającą Wołyń na wschód od Zdołbunowa (pozostawiając Równe i Krzemieniec po stronie polskiej) i dalej na północ do linii Prypeci. Oznaczało to zrzeczenie się przez Ukrainę terenów leżących na zachód od określonej w umowie linii granicznej. Oba kraje zobowiązały się do niezawierania umów międzynarodowych skierowanych przeciw sobie oraz gwarantowały prawa ukraińskiej ludności w Polsce i polskiej na Ukrainie. Ze strony polskiej umowę podpisał wiceminister spraw zagranicznych Jan Dąbski, ze strony ukraińskiej kierownik ministerstwa spraw zagranicznych, przewodniczący delegacji URL na rozmowy z Polską toczone od jesieni 1919 r., Andrij Liwycki.
Częścią składową umowy była konwencja wojskowa z 24 kwietnia 1920 r., podpisana przez ukraińskiego generała Wołodymyra Sinklera i najbliższego współpracownika Józefa Piłsudskiego, Walerego Sławka oraz Wacława Jędrzejewicza (działających jako pełnomocnicy Naczelnego Wodza), która rozpoczynała współpracę militarną obu krajów przeciw bolszewickim wojskom na terytorium Ukrainy. Umowa z 21 kwietnia obowiązywała od chwili podpisania (art. 9), umowa z 24 kwietnia nabierała siły "równocześnie" z pierwszą (art. 1). Obie umowy były tajne, z wyjątkiem opublikowanego w Monitorze Polskim aktu uznania państwowego Ukraińskiej Republiki Ludowej i Dyrektoriatu Symona Petlury jako rządu Ukrainy.
Obie sporządzono w języku polskim i ukraińskim z zastrzeżeniem, że w razie wątpliwości tekst polski uważany będzie za autentyczny. Bezpośrednim skutkiem podpisania umowy była rozpoczęta cztery dni później wyprawa kijowska.
12 października 1920 r. w Rydze polska delegacja podpisała zawieszenie broni w wojnie polsko-bolszewickiej, uznając jako stronę nie tylko RFSRR, ale i USRR, co oznaczało wycofanie uznania dyplomatycznego Ukraińskiej Republiki Ludowej. Traktat ryski, zawarty ostatecznie 18 marca 1921 r. potwierdzał uznanie USRR jako „państwa ukraińskiego”, tym samym milcząco anulował postanowienia umowy warszawskiej.
Upamiętnienie.
Udział żołnierzy ukraińskich w wojnie polsko-bolszewickiej upamiętniany jest m.in. w trakcie harcerskiej akcji "Płomień Braterstwa" przy mogiłach wojsk URL znajdujących się na terenie współczesnej Polski. 
W 2022 roku, w przeddzień Święta Wojska Polskiego, hołd żołnierzom ukraińskim spoczywającym na prawosławnym cmentarzu na warszawskiej Woli oddał prezydent Andrzej Duda w obecności ambasadora Ukrainy Wasyla Zwarycza i prawosławnego ordynariusza wojskowego abp Jerzego.
Sojuszowi polsko-ukraińskiemu poświęcono film dokumentalny "Trudne braterstwo" (1998). Do tego zagadnienia odnosi się także powstały w 2019 roku film "Tajna operacja" (reż. Walerij Szałyga).

</doc>
<doc id="1030806" url="https://pl.wikipedia.org/wiki?curid=1030806" title="Urządzenia wejścia/wyjścia">
Urządzenia wejścia/wyjścia



</doc>
<doc id="1030807" url="https://pl.wikipedia.org/wiki?curid=1030807" title="Fregaty rakietowe typu 125">
Fregaty rakietowe typu 125

Fregaty rakietowe typu 125 – typ niemieckich fregat rakietowych, których budowa została zatwierdzona w 2007. Przez różne opóźnienia pierwsza jednostka weszła do służby w 2019.
Historia.
20 czerwca 2007 Bundestag zatwierdził projekt budowy 4 fregat rakietowych typu "125" dla Niemieckiej Marynarki Wojennej. Łączny koszt budowy okrętów ma wynieść 2,6 mld euro. Nowe okręty mają zastąpić w służbie fregaty "typu 122". W porównaniu do okrętów które mają być zastępowane, do zadań nowych jednostek dodano współpracę z siłami specjalnymi i możliwość atakowania celów lądowych. Z myślą o udziale w misjach pokojowych okręty mają być wyposażone w broń obezwładniającą i nie powodującą śmierci atakowanych. Na okrętach dzięki wydłużeniu okresów między remontami misje mogą być przedłużane do 2 lat. Dzięki automatyzacji urządzeń okrętowych możliwa była redukcja załogi do około 100 osób. Zdobyte dzięki temu miejsce może być wykorzystane dla sił specjalnych lub dla członków załogi zapasowej.
Urządzenia radarowe i komunikacyjne mają być umieszczone w dwóch masztach w kształcie piramid. Maszty jak i konstrukcja kadłuba opracowano z uwzględnieniem technologii stealth dzięki czemu okręt jest trudny do wykrycia za pomocą urządzeń radiolokacyjnych i czujników działających w podczerwieni.

</doc>
<doc id="1030810" url="https://pl.wikipedia.org/wiki?curid=1030810" title="Izabela Bujniewicz">
Izabela Bujniewicz

Izabela Bujniewicz (ur. 11 lipca 1972) – polska aktorka teatralno-musicalowa, wokalistka-śpiewaczka. 
Życiorys.
W 1995 roku ukończyła Studium Wokalno-Aktorskie im. Danuty Baduszkowej przy Teatrze Muzycznym w Gdyni. Związana jest z Teatrem Muzycznym Roma i Teatrem Muzycznym w Gdyni.
W Bałtyckim Teatrze Dramatycznym w Koszalinie zagrała m.in. Zosię w „Panu Tadeuszu”, Marynię w „Karmanioli”, Uczennicę w „Lekcji”. Po powrocie do Gdyni brała udział w musicalach: „Wichrowe Wzgórza”, „Sen nocy letniej” z muzyką Leszka Możdżera. Za swoje największe role uważa: Chawy w „Skrzypku na dachu”, Marii Magdaleny w „Jesus Christ Superstar”, Swietłany Siergiewskiej w musicalu „Chess”, do którego muzykę skomponowali członkowie zespołu ABBA.
W Teatrze Muzycznym Roma występowała w "Miss Saigon", "Grease", "Tańcu wampirów", "Kotach", "Akademii pana Kleksa", "Les Misérables" i "Mamma Mia!".

</doc>
<doc id="1030814" url="https://pl.wikipedia.org/wiki?curid=1030814" title="Teoktyst (patriarcha Rumunii)">
Teoktyst (patriarcha Rumunii)

Teoktyst I, właściwie Teoctist Arăpașu (ur. 7 lutego 1915, zm. 30 lipca 2007 w Bukareszcie) – arcybiskup Bukaresztu, metropolita Wołoszczyzny i Dobrudży, od 1986 prawosławny patriarcha Rumunii.
Życiorys.
W 1935 złożył śluby zakonne. W latach 1940–1945 studiował na wydziale teologicznym Uniwersytetu w Bukareszcie. Cieszył się zaufaniem patriarchy J.Mariny, co pozwoliło mu po jego śmierci na objęcie godności metropolity Mołdawii, drugiej w hierarchii duchownej Kościoła rumuńskiego. Po objęciu godności patriarchy był w pełni lojalny wobec władz komunistycznych. Przejawem takiej postawy była zgoda na politykę przebudowy Bukaresztu, realizowaną w ostatnich latach rządów Nicolae Ceaușescu. W ramach przebudowy zniszczono 22 zabytkowe cerkwie prawosławne. Jeszcze 19 grudnia 1989, trzy dni po masakrze ludności przed katedrą prawosławną w Timișoarze Teoktyst wysłał list gratulacyjny do Ceaușescu, z powinszowaniem kolejnego wyboru na przywódcę partii komunistycznej.
9 maja 1999 podczas wizyty Jana Pawła II w Rumunii papież wziął udział w Boskiej Liturgii św. Jana Chryzostoma odprawianej przez patriarchę. Wymienili też znak pokoju i wspólnie pobłogosławili wiernych. Była to pierwsza wizyta papieża w kraju zamieszkiwanym w większości przez prawosławnych, połączona ze spotkaniem ze zwierzchnikiem miejscowego Kościoła autokefalicznego.
Mimo zasług ekumenicznych Teoktyst był postacią niezwykle kontrowersyjną we własnym kraju. Oskarżano go o współpracę z Securitate i uległość wobec komunistów. Aż do śmierci duchowny sprzeciwiał się również lustracji cerkwi. Narodowa Rada ds. Badania Archiwów Securitate w dniu 23 maja 2001 wydała oświadczenie stwierdzające, że zachowana w archiwach teczka personalna nr 62046 wskazuje na to, że Teoktyst nie był współpracownikiem Securitate, a jej ofiarą.
Zmarł 30 lipca 2007 w wieku 92 lat w szpitalu „Fundeni” na atak serca po przebytej operacji. Po jego śmierci wszczęto dochodzenie w sprawie rzekomego błędu lekarskiego, który spowodował zgon. Lekarz oskarżony o zaniedbanie został jednak oczyszczony z zarzutu.

</doc>
<doc id="1030821" url="https://pl.wikipedia.org/wiki?curid=1030821" title="Anna Gigiel">
Anna Gigiel

Anna Gigiel (ur. 26 marca 1981 w Malborku) – polska aktorka teatralno-musicalowa, śpiewaczka.
Gdynia.
Absolwentka Studium Wokalno-Aktorskiego im. Danuty Baduszkowej w Gdyni. (dyplom: rola Maureen w musicalu „Rent”). Jako studentka występowała w Teatrze Muzycznym w Gdyni, grała m.in. w spektaklach: 
Jako aktorka tego teatru odtwarzała role w spektaklach:
Warszawa.
Od 2005 roku występuje w teatrze Muzycznym Roma. Do tej pory wystąpiła tam jako:
Obecnie, od lutego 2015, figuruje w obsadzie musicalu „Mamma Mia” jako Tanya.

</doc>
<doc id="1030822" url="https://pl.wikipedia.org/wiki?curid=1030822" title="Mistrzostwa Świata w Biathlonie 1963">
Mistrzostwa Świata w Biathlonie 1963

5. Mistrzostwa świata w Biathlonie 1963 odbyły się w austriackiej miejscowości Seefeld. Zawodnicy startowali w dwóch konkurencjach: biegu indywidualnym mężczyzn na 20 km i sztafecie mężczyzn 3x7,5 km.

</doc>
<doc id="1030826" url="https://pl.wikipedia.org/wiki?curid=1030826" title="Studia i wrażenia">
Studia i wrażenia

Studia i wrażenia – esej krytycznoliteracki Antoniego Langego opublikowany w 1900 w Warszawie. Był jednym z pierwszych tak obszernych i szczegółowych dzieł określających pokolenie Młodej Polski (choć książka spotkała się ze zdecydowanie mniejszym rozgłosem niż np. "Legenda Młodej Polski" Stanisława Brzozowskiego). Lange zebrał w nim wiedzę, doświadczenia i własne refleksje z czasów studiów w Paryżu. Kolejne poruszane przez autora zagadnienia to:

</doc>
<doc id="1030828" url="https://pl.wikipedia.org/wiki?curid=1030828" title="Leopold Wirtemberski-Mömpelgard">
Leopold Wirtemberski-Mömpelgard

Leopold Fryderyk Wirtemberski-Mömpelgard (ur. 30 maja 1624, Mömpelgard, zm. 15 czerwca 1662 tamże) – książę Wirtembergii-Mömpelgard.
Syn księcia Ludwika i jego pierwszej żony Elżbiety von Hessen-Darmstadt.
W momencie śmierci ojca w 1631 roku miał 7 lat, przejął jego tytuł, jednak mógł rządzić dopiero w momencie osiągnięcia pełnoletniości.
20 listopada 1637 roku ożenił się z córką księcia Jan Fryderyk Wirtemberski – Sybillą. Para nie miała dzieci.
Po jego śmierci tytuł przejął jego młodszy brat Jerzy II.

</doc>
<doc id="1030830" url="https://pl.wikipedia.org/wiki?curid=1030830" title="Eleonora Wirtemberska">
Eleonora Wirtemberska

Eleonora Karolina Wirtemberska (ur. 30 listopada 1656, Horburg, zm. 13 kwietnia 1743, Wrocław) – księżniczka wirtemberska
Życiorys.
Córka Jerzego II Wirtemberskiego i Anny de Coligny.
17 maja 1672 wyszła za Sylwiusza Wirtemberskiego, syna Sylwiusza Wirtemberskiego, księcia oleśnickiego i jego żony – Elżbiety Marii Podiebrad. Małżeństwo trwało 25 lat, było bezdzietne.
W 1676 księżna roku kupiła dobra Twardogóra, gdzie zamieszkała na 36 lat w przebudowanym przez siebie pałacu. Twardogóra zawdzięcza jej m.in. wytyczenie Nowego Rynku (obecnie plac Piastów) i wybudowanie tam nowego kościoła (1688-1690).
3 sierpnia 1702 księżna przeszła na katolicyzm.
Po śmierci męża w 1697 r. była nękana uciążliwymi procesami o spadek po nim. Problemy finansowe oraz niewspółmierne do dochodów nakłady na rozwój Twardogóry doprowadziły do zadłużenia i w efekcie licytacji jej dóbr w roku 1712, które przeszły w ręce jej szwagierki księżnej Zofii.

</doc>
<doc id="1030832" url="https://pl.wikipedia.org/wiki?curid=1030832" title="Jerzy II Wirtemberski-Mömpelgard">
Jerzy II Wirtemberski-Mömpelgard

Jerzy II Wirtemberski-Mömpelgard (ur. 5 października 1626, Mömpelgard, zm. 1 czerwca 1699 tamże) – książę Wirtembergii-Mömpelgard.
Syn księcia Ludwika i jego pierwszej żony Elżbiety von Hessen-Darmstadt.
9 marca 1647 roku ożenił się z Anną de Coligny. Para miała 8 dzieci:
Po bezpotomnej śmierci brata Leopolda przejął tytuł księcia Wirtembergii-Mömpelgard.
Po śmierci Jerzego tytuł książęcy przejął jego syn Leopold który był ostatnim księciem Wirtembergii-Mömpelgard na mocy umowy z 1617 roku.

</doc>
<doc id="1030835" url="https://pl.wikipedia.org/wiki?curid=1030835" title="Sylwiusz Wirtemberski (książę oleśnicki)">
Sylwiusz Wirtemberski (książę oleśnicki)

Sylwiusz Fryderyk Wirtemberski (ur. 21 lutego 1651 w Oleśnicy, zm. 3 czerwca 1697 tamże) – książę oleśnicki.
Syn księcia Sylwiusza Wirtemberskiego i Elżbiety Marii Podiebrad. Gdy w 1664 zmarł jego ojciec, rządy opiekuńcze przejęła matka. 17 maja 1672 ożenił się z Eleonorą Wirtemberską, córką Jerzego II Wirtemberskiego i Anny de Coligny, z którą nie miał potomstwa.
22 sierpnia 1673 doszło do podziału księstwa między synów Elżbiety: Sylwiusz otrzymał część oleśnicką, Krystian część bierutowską, zaś najmłodszy Juliusz – część dobroszycką (jednak z powodu jego niepełnoletności częścią tą dożywotnio rządziła jego matka Elżbieta – aż do 1686).
Po śmierci Sylwiusza wobec braku następcy jego dział przejął młodszy brat Krystian.

</doc>
<doc id="1030838" url="https://pl.wikipedia.org/wiki?curid=1030838" title="Amerykańskie graffiti">
Amerykańskie graffiti

Amerykańskie graffiti (ang. "American Graffiti") – film produkcji amerykańskiej z 1973 roku w reżyserii George’a Lucasa.
Fabuła.
Akcja filmu rozgrywającego się w małym kalifornijskim miasteczku – Modesto, przedstawia grupę nastolatków podczas ostatniej nocy wakacji poprzedzających ukończenie przez nich szkoły średniej.
W filmie przedstawiony jest obraz czterech młodych mężczyzn: Curta, Steve'a, Terry’ego i Johna.

</doc>
<doc id="1030841" url="https://pl.wikipedia.org/wiki?curid=1030841" title="Alma Caribena">
Alma Caribena

Alma Caribena – tytuł hiszpańskojęzycznej płyty Glorii Estefan z 2000 roku. Album został wyróżniony nagrodą Grammy dla najlepszego krążka z muzyką latynoską. Album promowały single: "No Me Dejes De Querer" (nagroda Latin Grammy dla najlepszego teledysku roku), "Como Me Duele Perderte" oraz "Tres Gotas De Aqua Bandita", z których większość dotarła na sam szczyt latynoskich zestawień. Album zdołał sprzedać się w kilku milionach egzemplarzy, zyskując między innymi status złotej płyty w Stanach Zjednoczonych, potrójnej platyny w Hiszpanii i platyny w Meksyku. Krążek stanowi mieszankę różnych karaibskich stylów muzycznych. Album wyprodukował mąż artystki, Emilio Estefan Jr.

</doc>
<doc id="1030842" url="https://pl.wikipedia.org/wiki?curid=1030842" title="Mistrzostwa Świata w Biathlonie 1965">
Mistrzostwa Świata w Biathlonie 1965

6. Mistrzostwa świata w Biathlonie 1965 odbyły się w norweskiej miejscowości Elverum. Zawodnicy startowali w dwóch konkurencjach: biegu indywidualnym mężczyzn na 20 km i zawodach drużynowych mężczyzn (w których sumowano wyniki trzech najlepszych zawodników z danego kraju). Podczas tych mistrzostw po raz pierwszy reprezentanci Polski zdobyli medal, zajmując trzecie miejsce podczas zawodów drużynowych.

</doc>
<doc id="1030844" url="https://pl.wikipedia.org/wiki?curid=1030844" title="Karol Fryderyk Wirtemberski (książę oleśnicki)">
Karol Fryderyk Wirtemberski (książę oleśnicki)

Karol Fryderyk Wirtemberski (ur. 7 lutego 1689, Merseburg, zm. 14 grudnia 1761, Oleśnica) – książę oleśnicki
Życiorys.
Syn księcia Krystiana Wirtemberskiego i jego drugiej żony Sybilli Marii z Saksonii-Merseburga. Jego ojciec zmarł w 1704 roku. Zgodnie z umową rodową wraz z bratem Krystianem Ulrykiem w momencie uzyskanie pełnoletniości otrzymał oleśnicką część księstwa, a ich kuzyn Karol część bierutowską. 21 kwietnia 1709 roku ożenił się z Sybillą Wirtemberską, córką księcia Fryderyka Wirtemberskiego-Weiltingen i Elżbiety Wirtemberskiej-Mömpelgard. Para nie miała dzieci.
W latach 1738−1744 regent Księstwa Wirtembergii (w okresie małoletniości księcia Karola Eugeniusza). W 1734 roku zmarł jego brat Krystian Ulryk, a współrządzącym częścią oleśnicka został wtedy syn zmarłego, Karol Krystian. W 1745 roku zmarł Karol, do którego należała część bierutowska; w związku z tym, że nie miał on dzieci, jego część przeszła na współwłasność Karola Fryderyka i Karola Krystiana. Po bezpotomnej śmierci Karola Fryderyka, w 1761 roku, Karol Krystian posiadł na własność cały obszar księstwa oleśnickiego.
Był jednym z fundatorów Uniwersytetu Wrocławskiego, jego portret znajduje się w plafonie schodów cesarskich Gmachu Głównego. W 1730 roku wybuchł wielki pożar w Oleśnicy. Miasto odbudowane zostało ze środków, jakie udało się zebrać w Wirtembergii i Saksonii, do których o pomoc zwrócił się Karol Fryderyk.
Od 1740 roku na terenie księstwa toczyła się wojna śląska. Król Fryderyk II Wielki, który przejął Śląsk, pozbawił książąt władzy; od tej pory byli oni jedynie posiadaczami ziemskimi, natomiast władzę administracyjną przejęły organy królewskie. Pozostały im jednak tytuły książęce.
W 1739 roku został odznaczony Orderem Orła Białego

</doc>
<doc id="1030845" url="https://pl.wikipedia.org/wiki?curid=1030845" title="INMOS transputer">
INMOS transputer



</doc>
<doc id="1030846" url="https://pl.wikipedia.org/wiki?curid=1030846" title="Karol Krystian Erdman Wirtemberski">
Karol Krystian Erdman Wirtemberski

Karol Krystian Erdman Wirtemberski (ur. 26 października 1716 w Brzozowcu, zm. 14 grudnia 1792 w Oleśnicy) – książę oleśnicki.
Syn Krystiana Ulryka i Filipiny Charlotty von Redern. W 1731 roku zmarł jego ojciec Krystian Ulryk, a Karol Krystian Erdman został jego następcą wraz z wujem Karolem Fryderykiem.
28 kwietnia 1741 ożenił się z Marią Zofią zu Solms-Laubach. Mieli 3 dzieci:
Karol Erdman zaczął budować swoją letnią rezydencję, na wzór rezydencji Karola III w Karlsruhe, nadając nawet osadzie nazwę Carlsruhe. W 1761 roku zmarł wuj Karol Fryderyk, a Karol Krystian został jedynym właścicielem dóbr księstwa oleśnickiego.
Całe księstwo świętowało w 1791 roku złote gody pary książęcej. Rok późnej Karol Erdman zmarł, a większa część księstwa z Oleśnicą i Bierutowem przypadła mężowi Fryderyki – Fryderykowi Augustowi. Rezydencja w Carlsruhe przeszła na własność księcia Eugeniusza Wirtemberskiego, syna księcia Wirtembergii Fryderyka. Potomkowie Eugeniusza Wirtemberskiego przebywali na tym terenie do 1945 roku.
Karol Krystian Erdman był odznaczony duńskimi orderami Słonia (1737) i Wierności (1738), pruskim Czarnym Orłem (1747), bawarskim Orderem św. Huberta oraz wirtemberskim Orderem Myśliwskim.

</doc>
<doc id="1030848" url="https://pl.wikipedia.org/wiki?curid=1030848" title="Krystian Ulryk Wirtemberski">
Krystian Ulryk Wirtemberski

Krystian Ulryk Wirtemberski (ur. 27 stycznia 1691 w Bierutowie, zm. 7 lutego 1734 w Stuttgarcie) – książę oleśnicki.
Syn księcia Krystiana Wirtemberskiego i jego drugiej żony Sybilli Marii von Sachsen-Merseburg.
Jego ojciec zmarł w 1704 roku. Zgodnie z umową rodową wraz z bratem Karolem Fryderykiem Wirtemberskim w momencie uzyskanie pełnoletniości otrzymali część oleśnicką księstwa, ich kuzyn Karol część bierutowską.
11 lipca 1711 roku ożenił się z hrabiną Filipiną Charlottą von Redern. Mieli sześcioro dzieci:
Krystian Ulryk zmarł w 1734 roku, jego następcą został syn Karol Krystian Erdman.

</doc>
<doc id="1030850" url="https://pl.wikipedia.org/wiki?curid=1030850" title="Karol Wirtemberski (książę oleśnicki)">
Karol Wirtemberski (książę oleśnicki)

Karol Fryderyk Wirtemberski (ur. 11 marca 1682, Dobroszyce, zm. 8 lutego 1745, Bierutów) – książę oleśnicki.
Syn księcia Juliusza Wirtemberskiego i Anny Zofii.
Zgodnie z umową rodową jego kuzyni Karol Fryderyk i Krystian Ulryk otrzymali część oleśnicką księstwa, Karol zaś część bierutowską.
20 kwietnia 1703 ożenił się z Wilhelminą Łucją z Saksonii-Meiningen. Nie mieli dzieci.
Po śmierci Karola jego część księstwa przejęli kuzyni.

</doc>
<doc id="1030852" url="https://pl.wikipedia.org/wiki?curid=1030852" title="Juliusz Wirtemberski (książę oleśnicki)">
Juliusz Wirtemberski (książę oleśnicki)

Juliusz Zygmunt Wirtemberski (ur. 18 sierpnia 1653, Oleśnica, zm. 15 października 1684, Dobroszyce) – książę oleśnicki.
Syn księcia Sylwiusza Wirtemberskiego i Elżbiety Marii Podiebrad. W 1664 roku umarł jego ojciec rządy opiekuńcze przejęła matka.
22 sierpnia 1673 roku doszło do podziału księstwa między synów Elżbiety: Sylwiusz otrzymał część oleśnicką, Krystian otrzymał część bierutowską, zaś najmłodszy Juliusz otrzymał część dobroszycką. Z nieznanych przyczyn (być może niepełnosprawność) w imieniu syna jego dzielnicą rządziła Elżbieta, która pozostała przy rządach aż do swojej śmierci.
4 października 1677 roku ożenił się z Anną Zofią von Mecklenburg-Schwerin. Mieli 3 dzieci:
Juliusz umarł w 1684 roku, jego matka rządziła nadal w dobroszyckiej części księstwa tym razem w imieniu małoletniego Karola. Elżbieta zmarła w 1686 roku.

</doc>
<doc id="1030853" url="https://pl.wikipedia.org/wiki?curid=1030853" title="Krystian Wirtemberski (książę oleśnicki)">
Krystian Wirtemberski (książę oleśnicki)

Chrystian Ulryk I (ur. 19 kwietnia 1652, Oleśnica, zm. 5 kwietnia 1704, tamże) – książę oleśnicki.
Życiorys.
Syn księcia Sylwiusza Nimroda Wirtemberskiego i Elżbiety Marii Podiebrad. Wnuk księcia Juliusza i Anny Zofii saskiej.
W 1664 roku umarł jego ojciec, rządy opiekuńcze przejęła matka. Ukończył Collegium illustre w Tybindze.
13 marca 1671 ożenił się z Anną Elżbietą von Anhalt-Bernburg, córką Christiana II. Chrystian i Anna mieli 7 dzieci:
22 sierpnia 1673 roku doszło do podziału księstwa między synów Elżbiety: Sylwiusz otrzymał część oleśnicką, Krystian otrzymał część bierutowską, zaś najmłodszy Juliusz otrzymał część dobroszycką, jednak jako że Juliusz był niepełnoletni, do swojej śmierci w 1686 roku częścią tą rządziła Elżbieta.
Anna Elżbieta zmarła w 1680 roku. 27 października 1683 roku Krystian ożenił się ponownie z Sybillą Marią von Sachsen-Merseburg. Para miała również 7 dzieci:
Dla swojej nowej żony kupił posiadłość pod Oleśnicą, gdzie kazał wybudować pałac. Sybilla Maria zmarła w 1693 roku, na jej cześć posiadłość zmieniła swoją nazwę na Sybillenort.
7 grudnia 1695 roku ożenił się z Zofią Wilhelminą von East Friesland. Urodziła jedną córkę Augustę Luizę (1697-1739). Wybudował dla niej rezydencję w Brzozowcu. Zofia umarła w 1698 roku.
Gdy w 1697 roku umarł bezpotomnie jego brat Sylwiusz, Chrystian Ulryk przejął część oleśnicką, przeniósł jednocześnie swoją siedzibę z Bierutowa do Oleśnicy.
Zainicjował budowę kaplicy Wirtembergów w kościele zamkowym w Oleśnicy.
6 grudnia 1700 roku ożenił się z Zofią von Mecklenburg-Guestrow. Nie mieli dzieci.
Po jego śmierci w 1704 roku niepełnoletni synowie Karol Fryderyk i Krystian Ulryk odziedziczyli wspólnie część oleśnicką. Zaś ich kuzyn Karol Wirtemberski, syn Juliusza, część bierutowską.

</doc>
<doc id="1030854" url="https://pl.wikipedia.org/wiki?curid=1030854" title="Sylwiusz Wirtemberski">
Sylwiusz Wirtemberski

Sylwiusz Nimrod Wirtemberski (ur. 2 maja 1622, Weiltingen, zm. 24 kwietnia 1664, Brzezinka koło Oleśnicy) – książę Wirtembergii-Weiltingen, pierwszy książę oleśnicki z dynastii Wirtembergów.
Syn księcia Juliusza i Anny Sabiny von Schleswig-Holstein-Sonderburg.
Studiował historię i matematykę w Strasburgu. Podjął się nauki języka polskiego.
Od 1638 roku służył w wojsku księcia Bernarda Weimarskiego po jego śmierci 1639 roku przeniósł się na dwór księcia Ernesta I Pobożnego, który w 1640 odziedziczył księstwo Sachsen-Gotha.
1 maja 1647 roku ożenił się w Oleśnicy z Elżbietą Marią córką księcia oleśnickiego Karola Fryderyka Podiebradowicza. Kilka tygodni po ślubie zmarł Karol. Sylwiusz uzyskał od cesarza Ferdynanda III za 20 000 guldenów tytuł księcia oleśnickiego. Zrzekł się jednocześnie swoich praw do tytułu księcia Wirtembergii-Weiltingen.
Sylwiusz odbudował tereny księstwa po zniszczeniach wojny trzydziestoletniej.
W 1652 roku założył na swoich ziemiach Zakon Trupiej Czaszki. W 1633 zakupił miejscowość Dobroszyce, której nadał prawa miejskie.
Sylwiusz i Elżbieta byli rodzicami:
Zmarł w 1664 roku. Pochowany w złoconym sarkofagu ze stopu cyny z ołowiem. Po śmierci męża Elżbieta przejęła rządy opiekuńcze w imieniu synów.
W 2022 roku dokonano jego ekshumacji i zbadano jego szczątki, które zachowały się w złym stanie. Odrestaurowano też sarkofag, w którym został pochowany książę.

</doc>
<doc id="1030860" url="https://pl.wikipedia.org/wiki?curid=1030860" title="GKS Katowice">
GKS Katowice



</doc>
<doc id="1030865" url="https://pl.wikipedia.org/wiki?curid=1030865" title="Louis Auguste Victor de Ghaisne de Bourmont">
Louis Auguste Victor de Ghaisne de Bourmont

Louis-Auguste-Victor de Ghaisne de Bourmont (ur. 2 września 1773 na zamku Bourmont w Anjou; zm. 27 października 1846 tamże) – francuski generał i polityk, marszałek Francji i par Francji.
Od 8 sierpnia 1829 do 31 lipca 1830 minister wojny Francji. W marcu 1832 został odsunięty z życia wojskowego i publicznego, gdyż odmówił przysięgi Królestwu Lipcowemu.
Zmarł 27 października 1846.

</doc>
<doc id="1030866" url="https://pl.wikipedia.org/wiki?curid=1030866" title="Programowanie współbieżne">
Programowanie współbieżne



</doc>
<doc id="1030869" url="https://pl.wikipedia.org/wiki?curid=1030869" title="Louis-Auguste-Victor de Ghaisne de Bourmont">
Louis-Auguste-Victor de Ghaisne de Bourmont



</doc>
<doc id="1030872" url="https://pl.wikipedia.org/wiki?curid=1030872" title="Rzuty">
Rzuty

Rzuty – esej filozoficzno-literacki Antoniego Langego z 1905. Dzieło oprócz ogólnych dywagacji na temat istoty wiersza (liczne nawiązania do Stéphane Mallarmégo), zawiera próbę filozoficznego manifestu samego twórcy. Lange pisze min.: "Najpotężniejszym byłby ten poeta, który by umiał przejść przez życie niewidzialny i nieznany nikomu, gdyż jego głos za życia brzmiałby jako głos zza grobu. Potężniejszą jest władza umarłych niż żywych – ponieważ daną im jest wiekuista niewidzialność i bezpowrotność". Ważnym elementem dzieła jest rozrachunek z dziedzictwem polskiego romantyzmu, własnym pokoleniem (modernizm, dekadenci) historią polskiej literatury na tle literatury europejskiej i światowej.

</doc>
<doc id="1030877" url="https://pl.wikipedia.org/wiki?curid=1030877" title="IntelliSense">
IntelliSense

IntelliSense – forma automatycznego uzupełniania zawartego w Microsoft Visual Studio oraz Visual Studio Code. Jednocześnie służy jako dokumentacja i ujednoznacznienie dla nazw zmiennych, funkcji i metod.
Opis.
Korzystanie z IntelliSense jest wygodnym sposobem, aby uzyskać dostęp do opisów funkcji, częściowo także do listy ich parametrów. Ważną cechą mechanizmu jest zmniejszenie ilości znaków wpisywanych z klawiatury, co znacznie przyśpiesza tworzenie kodu.
Historia.
IntelliSense został po raz pierwszy wprowadzony jako dodatek do wydanego w 1996 Visual Basic 5.0 Control Creation Edition, gdzie był zasadniczo publicznie dostępnym prototypem dla Visual Basic 5.0. Pomimo początkowego testowania na zintegrowanym środowisku programistycznym Visual Basic, IntelliSense został szybko włączony do Visual FoxPro i Visual C++ w Visual Studio 97.

</doc>
<doc id="1030888" url="https://pl.wikipedia.org/wiki?curid=1030888" title="Accessio">
Accessio

Accessio (łac. „przyłączenie”, „akcesja”, „rzecz przyłączona”) – w prawie rzymskim jeden ze sposobów pierwotnego nabycia własności.
Na rzeczy dotychczas samodzielnej, własność można było nabyć jako na rzeczy ubocznej, jeżeli została ona przyłączona do rzeczy głównej w sposób trwały, stając się z gospodarczego punktu widzenia jej częścią składową. Jako część składowa stawała się własnością właściciela rzeczy głównej, chociażby przed przyłączeniem była cudzą własnością. Następowało to w myśl zasady "accessio cedit principali" (przyrost przypada temu, co główne).
Rozróżniano:
Akcesja nieruchomości do nieruchomości.
Połączenie nieruchomości następowało pod wpływem działania sił przyrody. Były to najczęściej tzw. akcesje rzeczne.
Alluvio.
Przymulisko ("alluvio") następowało, gdy rzeka publiczna powiększała czyjś grunt nadbrzeżny poprzez powolny przyrost.
Avulsio.
Oderwisko ("avulsio") następowało, gdy rzeka publiczna odrywała kawał gruntu w swym górnym biegu i przyłączała do czyjegoś gruntu położonego niżej. W tym wypadku własność nabywano dopiero z chwilą połączenia gruntów w sposób trwały (np. wskutek przerastania korzeni do gruntu nadbrzeżnego).
Alveus derelictus.
Jeżeli rzeka publiczna zmieniła swój bieg, opróżnione koryto rzeczne ("alveus derelictus") przypadało właścicielom gruntów przybrzeżnych. Grunty rozgraniczano wówczas linią biegnącą przez środek koryta.
Insula in flumine nata.
Wyspę, która powstała na rzece publicznej ("insula in flumine nata"), dzielono między właścicieli gruntów przybrzeżnych wzdłuż linii biegnącej przez środek koryta – analogicznie jak opróżnione koryto rzeczne.
Akcesja rzeczy ruchomej do nieruchomości.
Cokolwiek zostało złączone w sposób trwały z gruntem, stawało się jego częścią składową, w myśl zasady "superficies solo cedit".
Implantatio.
Implantacja następowała poprzez zasadzenie roślin lub drzew albo zasianie nasion. Właściciel gruntu stawał się właścicielem zasadzonych (zasianych) roślin, jeżeli zapuściły one w jego gruncie korzenie (przez co stawały się częścią składową gruntu).
Inaedificatio.
Budynek wzniesiony na cudzym gruncie stawał się jego częścią składową, jeżeli był z nim połączony trwale za pomocą fundamentów. Właścicielem takiego budynku był właściciel gruntu, zaś dotychczasowy właściciel materiałów tracił nad nimi własność (nie mógł się nawet domagać ich odłączenia za pomocą powództwa "actio ad exhibendum"). Jednakże właściciel materiałów, z których powstała budowla, odzyskiwał je, jeżeli np. następowała rozbiórka domu. Własność dawnego właściciela odżywała i w konsekwencji mógł on odzyskać materiały za pomocą powództwa "rei vindicatio".
Akcesja rzeczy ruchomych.
Przyłączenie dwóch ruchomości następowało, jeżeli połączenie miało charakter trwały i powstawała jednolita całość. Wówczas nie można było odłączyć rzeczy ubocznej od rzeczy głównej bez zniszczenia całości. Mogło to nastąpić poprzez przyspawanie ("ferruminatio") metalowej ręki do pomnika. Nabycie własności na rzeczy przyłączonej było wówczas definitywne.
Jeżeli rzecz można było łatwo rozpoznać i odłączyć od rzeczy głównej, np. jeżeli była tylko przylutowana ("adplumbatio"), wówczas własność właściciela rzeczy ubocznej była tylko zawieszona na czas połączenia jej z rzeczą główną. Właściciel rzeczy ubocznej mógł się domagać jej odłączenia powództwem "actio ad exhibendum" a następnie zwrotu powództwem "rei vindicatio".

</doc>
<doc id="1030890" url="https://pl.wikipedia.org/wiki?curid=1030890" title="Departament IV MSW">
Departament IV MSW

Departament IV Ministerstwa Spraw Wewnętrznych – departament operacyjny Ministerstwa Spraw Wewnętrznych PRL, wchodzących w skład Służby Bezpieczeństwa.
Utworzenie Dep IV.
Departament IV MSW został powołany zarządzeniem Ministra Spraw Wewnętrznych Władysława Wichy nr 0105/62 z dnia 9 czerwca 1962. Powstał on na bazie wydzielonego z Departamentu III Ministerstwa Spraw Wewnętrznych PRL, Wydziału V. W terenie, tzn. w województwach itd, odpowiednikami Departamentu IV były początkowo Wydziały IV Komend Wojewódzkich Milicji Obywatelskiej (KW MO), a po kolejnych reorganizacjach MSW i Służby Bezpieczeństwa filiami Departamentu IV MSW były "Wydziały IV" w Wojewódzkich Urzędach Spraw Wewnętrznych (WUSW).
Zadania.
Departament IV MSW został utworzony 9 czerwca 1962, a swą działalność rozpoczął już 15 czerwca tego samego roku.
Departament IV zajmował się walką z wrogą „antypaństwową” działalnością kościołów i związków wyznaniowych, ewidencjonowaniem i dokumentowaniem m.in. działalności kleru katolickiego i innych wyznań.
W przeszłości podobne zadania realizowały następujące jednostki UB:
Dyrektorzy.
W Ministerstwie Spraw Wewnętrznych PRL na czele departamentów stał przeważnie oficer w stopniu pułkownika lub Generała brygady. W przypadku Departamentu IV Ministerstwa Spraw Wewnętrznych, byli nimi kolejno:
Działalność i likwidacja.
Wieloletnim szefem IV Departamentu był płk Stanisław Morawski (który brał udział m.in. w aresztowaniu prymasa Stefana Wyszyńskiego), zaś jego zastępcą był Henryk Piętek. W 1973 wprowadzony został nowy regulamin i struktura Departamentu IV (zarządzenie organizacyjne Ministra Sprawa Wewnętrznych Stanisława Kowalczyka nr 092/Org z dnia 19 listopada 1973). Powstała wówczas tzw. grupa „D”, wydzielona grupa operacyjna do zadań specjalnych, której zadaniem była dezinformacja i dezintegracja środowisk kościelnych. Z tej grupy wywodzili się oficerowie: Grzegorz Piotrowski, Leszek Pękala i Waldemar Chmielewski, którzy w 1984 porwali i zamordowali ks. Jerzego Popiełuszkę.
24 sierpnia 1989 ówczesny minister spraw wewnętrznych, Czesław Kiszczak oficjalnie rozwiązał IV Departament. W praktyce, został on połączony z Biurem Studiów SB pod nazwą Departament Studiów i Analiz MSW.
W 1989, tuż przed upadkiem PRL, zniszczono zasadniczą część dokumentacji „czwórki” a niektórzy funkcjonariusze przywłaszczyli sobie i wynieśli poza resort najcenniejsze dokumenty na temat agentury.

</doc>
<doc id="1030896" url="https://pl.wikipedia.org/wiki?curid=1030896" title="Accessio cedit principali">
Accessio cedit principali

Accessio cedit principali (łac. "przyrost przypada temu, co główne") – zasada rzymskiego prawa rzeczowego oznaczająca, iż rzecz przyłączona do rzeczy głównej przypada właścicielowi rzeczy głównej. Znana również w wersji: accessorium sequitur principale (łac. "rzecz przyłączona idzie za główną").
Paremię tę podaje Kodeks Justyniana w ślad za Ulpianem:
Obecnie zasadę tę w polskim prawie cywilnym wyraża art. 47 Kodeksu cywilnego.

</doc>
<doc id="1030901" url="https://pl.wikipedia.org/wiki?curid=1030901" title="Fryderyk Wirtemberski-Weiltingen">
Fryderyk Wirtemberski-Weiltingen

Fryderyk Ferdynand Wirtemberski (ur. 6 października 1654 Weiltingen, zm. 8 sierpnia 1705) – książę Wirtembergii-Weiltingen.
Syn księcia Manfreda Wirtemberskiego i Juliany von Oldenburg.
Po śmierci ojca w 1662 roku został księciem Wirtembergii-Weiltingen.
9 września 1689 roku ożenił się z księżniczką Elżbietą Wirtemberską córką księcia Jerzego II Wirtemberskiego-Mömpelgard. Para miała trójkę dzieci:
Po jego śmierci Weiltingen wróciło do gałęzi głównej rodziny Wirtembergów i księcia Eberharda Wirtemberskiego.

</doc>
<doc id="1030902" url="https://pl.wikipedia.org/wiki?curid=1030902" title="Manfred Wirtemberski-Weiltingen">
Manfred Wirtemberski-Weiltingen

Manfred Wirtemberski (ur. 5 czerwca 1626, Brenz an der Brenz, zm. 15 maja 1662, Weiltingen) – książę Wirtembergii-Weiltingen.
Syn księcia Juliusza i Anny Sabiny von Schleswig-Holstein-Sonderburg.
W 1647 roku jego brat książę Sylwiusz Wirtemberski ożenił się z księżniczką oleśnicką Elżbietą Marią, uzyskał od cesarza Ferdynanda III zgodę na przejęcie tytułu księcia oleśnickiego i założenia nowej linii Wirtmebergów na Oleśnicy. Tym samym Manfred został dziedzicem Weiltingen.
31 października 1652 roku ożenił się z hrabiną Julianą von Oldenburg. Mieli trójkę dzieci:

</doc>
<doc id="1030905" url="https://pl.wikipedia.org/wiki?curid=1030905" title="Mistrzostwa Świata w Biathlonie 2008">
Mistrzostwa Świata w Biathlonie 2008

42. Mistrzostwa świata w Biathlonie 2008 odbyły się w szwedzkiej miejscowości Östersund, w dniach 9 - 17 lutego 2008 roku. Tak jak podczas mistrzostw w Anterselvie rozegranych zostało 11 konkurencji: 5 mężczyzn, 5 kobiet oraz 1 mieszana. Były to drugie mistrzostwa w tej miejscowości. Poprzednie odbyły się tu w 1970 roku. Mistrzostwa zostały zdominowane przez reprezentantów Niemiec, Norwegii i Rosji, którzy łącznie zdobyli 28 na 33 możliwych medali, w tym wszystkie złote.
Wyniki kobiet.
Bieg indywidualny 15 km.
Bieg przełożono na czwartek 14 lutego na godzinę 14:05

</doc>
<doc id="1030906" url="https://pl.wikipedia.org/wiki?curid=1030906" title="Remember That Night">
Remember That Night

Remember That Night: Live at the Royal Albert Hall – DVD z zapisem koncertu Davida Gilmoura w Royal Albert Hall w maju 2006 roku podczas trasy koncertowej promującej album "On an Island". Oprócz zapisu koncertu, DVD zawiera liczne dodatki. Album został wydany 17 września 2007 w Wielkiej Brytanii i Europie oraz 18 września 2007 w Stanach Zjednoczonych i Kanadzie.
Lista utworów.
DVD 1.
Zapis koncertu z Royal Albert Hall:

</doc>
<doc id="1030912" url="https://pl.wikipedia.org/wiki?curid=1030912" title="Accessorium sequitur principale">
Accessorium sequitur principale



</doc>
<doc id="1030916" url="https://pl.wikipedia.org/wiki?curid=1030916" title="Antonina Wirtemberska">
Antonina Wirtemberska

Antonina Wirtemberska (ur. 24 marca 1613 – zm. 1 października 1679) – księżniczka wirtemberska, pisarka.
Córka księcia Jana Fryderyka Wirtemberskiego i Barbary Zofii Hohenzollern. Była siostra księcia Eberharda Wirtemberskiego, który tak jak ojciec brał udział w wojnie trzydziestoletniej. 
W trakcie tej wojny zburzonych i obrabowanych zostało wiele kościołów. Antonina postawiła sobie za cel odbudowanie ich oraz ponowne wyposażenie. Chciała przywrócić im poprzedni wygląd. 
Zaprzyjaźniła się z teologiem Janem Velentin Andreae. Interesowała się malarstwem, filozofią, językami obcymi oraz Kabałą. 
Zmarła w 1679 roku. Przez całe życie była niezamężna. 

</doc>
<doc id="1030918" url="https://pl.wikipedia.org/wiki?curid=1030918" title="Adam Mrozowski">
Adam Mrozowski

Adam Mrozowski (ur. 5 stycznia 1872 w Irenie, zm. 26 lutego 1946 w Ostrowcu Świętokrzyskim) – działacz Narodowej Demokracji, działacz społeczny i samorządowy, poseł na Sejm I kadencji II Rzeczypospolitej.
Pełnił funkcję burmistrza Ostrowca Świętokrzyskiego, a od 1924 pierwszego prezydenta miasta. W czasie okupacji niemieckiej stał na czele oddziału Polskiego Czerwonego Krzyża w Ostrowcu.
Został pochowany na Cmentarzu Parafialnym w Ostrowcu, przy ulicy Denkowskiej.
Od 2009 w Ostrowcu Świętokrzyskim istnieje ulica jego imienia.

</doc>
<doc id="1030919" url="https://pl.wikipedia.org/wiki?curid=1030919" title="Fryderyk II Wirtemberski-Neuenstadt">
Fryderyk II Wirtemberski-Neuenstadt

Fryderyk Wirtemberski (ur. 19 grudnia 1615, Stuttgart, zm. 24 marca 1682, Neuenstadt am Kocher) – książę Wirtembergii-Neuenstadt.
Syn księcia Jana Fryderyka Wirtemberskiego i Barbary Zofii Hohenzollern.
Uczęszczał do szkoły w Tybindze. Jego ojciec zmarł w 1628 roku. Opiekę nad dziećmi Jana sprawował jego brat Ludwik.
Od 1630 roku Fryderyk podróżował do Strasburga, Bazylei, Lyonu tam dostał wysokiej gorączki i musiał wracać do domu. Po dwóch latach wyruszył ponownie, tym razem do Francji Włoch i Anglii.
Po klęsce bitwy pod Nördlingen Fryderyk udał się do Wiednia, prosząc cesarza Ferdynanda II o zwrot ziem, jakie zostały zabrane Wirtembergom.
Brat Fryderyka książę Eberhard III Wirtemberski po złożeniu hołdu nowemu cesarzowi Ferdynandowi III odzyskał utraconą ziemie. Od 1638 roku Fryderyk służył w wojsku księcia Bernarda Weimarskiego.
Po podpisaniu pokoju westfalskiego wrócił do ojczyzny, gdzie otrzymał od brata tytuł księcia Wirtembergii-Neuenstadt.
7 czerwca 1652 roku ożenił się z Klarą Augustą von Braunschweig. Para miała 12 dzieci:
W 1666 roku otrzymał od króla Danii Fryderyka III Order Słonia, od 1676 roku był generałem w czasie wojny holenderskiej, jednak nie brał czynnego udziału w walkach.
W 1677 roku umiera książę Wilhelm Ludwik Wirtemberski pozostawiając 16 letniego syna Eberharda Ludwika. Cesarz Leopold I Habsburg przekazuje opiekę nad małoletnim księciem Fryderykowi Karolowi (który jest dla chłopca wujem), a nie Fryderykowi (który jest najstarszym męskim członkiem rodziny).

</doc>
<doc id="1030920" url="https://pl.wikipedia.org/wiki?curid=1030920" title="Wielkie Sitno">
Wielkie Sitno

Wielkie Sitno (biał.: "Вялікае Сітна"; trl. biał.: "Vialikaje Sitna"; ros.: "Великое Ситно") – wieś na Białorusi położona w obwodzie witebskim, w rejonie połockim, nad jeziorem Sitno, ok. 43 km na północny wschód od Połocka.
Historia.
Car Iwan Groźny około 1566 roku wzniósł drewniany zamek "Sitna" w czasie wojny litewsko-rosyjskiej 1558-1570. Zdobyty i zburzony 4 lipca 1579 przez wojska polsko-litewskie króla Stefana Batorego. Zamek ten został odbudowany po 1583 roku.

</doc>
<doc id="1030921" url="https://pl.wikipedia.org/wiki?curid=1030921" title="Forest Hills Classic">
Forest Hills Classic



</doc>
<doc id="1030939" url="https://pl.wikipedia.org/wiki?curid=1030939" title="Wołodymyr Sinkler">
Wołodymyr Sinkler

Wołodymyr Sinkler lub Władimir Sinclair, ukr. Володимир Олександрович Сінклер (ur. w Nowym Margelanie, zm. 16 marca 1946 w Kijowie) – generał-porucznik armii Ukraińskiej Republiki Ludowej, szef sztabu Armii URL.
Zawodowy żołnierz pochodzenia szwedzkiego. Uczył się w orenburskiej szkole kadetów, następnie w latach 1898–1899 w Michajłowskiej Szkole Artylerii. W 1905 ukończył z wyróżnieniem Mikołajewską Akademię Sztabu Generalnego. Generał-major rosyjskiego Sztabu Generalnego, potem generał-porucznik armii URL. Był między innymi w lecie 1918 głównym kwatermistrzem, od marca 1920 do lutego 1921 szef Sztabu Generalnego armii URL.
24 kwietnia 1920 podpisał w Warszawie z ramienia URL umowę warszawską.
W listopadzie 1920 internowany w Polsce, po likwidacji obozów w 1924 zamieszkał w Sosnowcu, pracował jako urzędnik kolei kopalnianej. 13 marca 1945 został aresztowany w Sosnowcu przez Smiersz 1 Frontu Ukraińskiego i wywieziony 4 kwietnia do więzienia łukianowskiego w Kijowie, gdzie zmarł.
Odznaczony: Orderem Świętego Włodzimierza III i IV klasy, Orderem Świętej Anny II, III i IV klasy, Orderem Świętego Stanisława II i III klasy, Krzyżem Symona Petlury.

</doc>
<doc id="1030946" url="https://pl.wikipedia.org/wiki?curid=1030946" title="Przestrzeń podżuchwowa">
Przestrzeń podżuchwowa

Przestrzeń podżuchwowa (łac. "spatium submandibulare") jest to trójkątna przestrzeń, ograniczona dolnym brzegiem trzonu żuchwy oraz brzuścami mięśnia dwubrzuścowego. W dnie znajduje się mięsień żuchwowo-gnykowy i mięsień gnykowo-językowy, od zewnątrz pokryta jest blaszką powierzchowną powięzi szyi, tkanką podskórną, mięśniem szerokim szyi i skórą.
W przestrzeni tej znajduje się ślinianka podżuchwowa oraz węzły chłonne podżuchwowe a także tętnica i żyła twarzowa. Blaszka powierzchowna powięzi szyi rozciąga się od trzonu i rogów większych kości gnykowej do dolnej krawędzi trzonu żuchwy. Blaszka przedtchawicza powięzi szyi pokrywa mięsień żuchwowo-gnykowy i gnykowo-językowy.
Łączy się ona z okolicą podjęzykową szczeliną ograniczoną tylnym brzegiem mięśnia żuchwowo-gnykowego a mięśniem gnykowo-językowym. Przez szczelinę tę przebiega przewód wyprowadzający ślinianki podżuchwowej, czasami wsuwa się w nią część tego gruczołu.
Tętnica i żyła twarzowa łączą tą przestrzeń z przestrzenią środkową szyi.

</doc>
<doc id="1030952" url="https://pl.wikipedia.org/wiki?curid=1030952" title="Grzegorz Suski">
Grzegorz Suski

Grzegorz Suski – aktor teatralno-musicalowy, wokalista-śpiewak, tancerz, reżyser i kompozytor. Związany z Teatrem Muzycznym Roma w Warszawie.
Absolwent Studia Aktorskiego przy Teatrze Stu w Krakowie. Ma w dorobku role dramatyczne ("Hamlet", "Wariat i zakonnica" – Teatr STU, "Trzej muszkieterowie" – Teatr na Woli), musicalowe ("Metro" – Teatr Dramatyczny w Warszawie i Studio Buffo, "Pan Twardowski", "Cyrano" – Teatr Komedia w Warszawie) i kaskaderskie (w operach: "Makbet" – Teatr Wielki w Poznaniu, "Halka", "Cyrulik sewilski" – Teatr Wielki w Warszawie).
Jako reżyser debiutował spektaklem "Cudowny Naszyjnik" w Teatrze STU (zagrał tu trzy role, był autorem muzyki i choreografii). Pedagog PWST w Krakowie. Reżyser Teatru Hybrydy w Warszawie. Szef Agencji "Carpe Diem" (widowiska plenerowe).
W Teatrze Muzycznym Roma gra Makiawela w musicalu Koty oraz Draba w Akademii pana Kleksa.

</doc>
<doc id="1030958" url="https://pl.wikipedia.org/wiki?curid=1030958" title="Susza (obwód witebski)">
Susza (obwód witebski)

Susza (biał. Суша) – wieś na Białorusi, w rejonie lepelskim obwodu witebskiego, 30 km na północny wschód od Lepla.
Car Iwan IV Groźny wzniósł około 1566 roku zamek drewniany "Susza" w czasie wojny litewsko-rosyjskiej 1558–1570. Zdobyty i zburzony 6 października 1579 przez siły polsko-litewskie króla Stefana Batorego. Obecnie zachowane jest jedynie zamczysko.
Wieś szlachecka położona była w końcu XVIII wieku w województwie połockim.

</doc>
<doc id="1030963" url="https://pl.wikipedia.org/wiki?curid=1030963" title="Calgary, Alberta">
Calgary, Alberta



</doc>
<doc id="1030974" url="https://pl.wikipedia.org/wiki?curid=1030974" title="Feliks Kozyra">
Feliks Kozyra

Feliks Kozyra ps. "Błyskawica", zwany "Sokołem Lubelszczyzny" (ur. według różnych źródeł w 1921, 1923 lub 1924 w Polichnie, zm. 14 kwietnia 1944 w Trzydniku Dużym) – oficer Gwardii Ludowej i Armii Ludowej, dowódca 1 Brygady AL im. Ziemi Lubelskiej.
Biografia.
Urodził się w rodzinie chłopskiej. Był Synem Ludwika i Franciszki z Dąbków mieszkających we wsi Polichna. Ukończył 7 klas szkoły powszechnej. Pod koniec 1942 roku wstąpił do Polskiej Partii Robotniczej i Gwardii Ludowej.
Od lutego 1943 roku walczył w oddziale partyzanckim GL w powiecie kraśnickim dowodzonym przez Władysława Skrzypka „Grzybowskiego”. Pomimo utraty w wypadku palców prawej ręki dobrze władał bronią. Uczestnik potyczki koło Stojeszyna pod Janowem Lubelskim i ataku na wozy taborowe koło Marynopola w maju 1943 r., zasadzki na niemieckich żołnierzy koło wsi Mosty pod Sulowem w czerwcu 1943, rozbrojenia niemieckiej straży w Polichnie we wrześniu 1943 i bitwy pod Kochanami 22 października 1943. Po tej bitwie został mianowany dowódcą specjalnego oddziału bezpieczeństwa, którego zadaniem była m.in. ochrona działaczy PPR i GL.
W grudniu 1943 r. „Błyskawica” dowodził akcją na stację kolejową w Szastarce, a w nocy sylwestrową 1943/1944 na pociąg wojskowy w pobliżu Szastarki. W lutym 1944 r. uczestniczył w rekwizycji w majątku Gościeradów. Od marca 1944 r. znajdował się w składzie 1 Brygady AL im. Ziemi Lubelskiej dowodzonej przez Władysława Skrzypka „Grzybowskiego”. Po śmierci dowódcy Brygady został jego następcą.
14 kwietnia 1944 roku, siedmioosobowa grupa partyzantów na czele z „Błyskawicą” wyruszyła do wsi Trzydnik Duży w celu uwolnienia z rąk oddziału NSZ Wacława Piotrowskiego „Cichego” uprowadzonych partyzantów AL. Wszyscy partyzanci zginęli w walce, ranny Kozyra został dobity przez ludzi „Cichego”. Został pochowany w kwaterze partyzanckiej na cmentarzu parafialnym w Rzeczycy Ziemiańskiej w powiecie kraśnickim.
Po jego śmierci na terytorium Obwodu II wydano szereg artykułów pt. "Śmierć Sokoła Lubelszczyzny", których fragmenty cytował w swoich wspomnieniach gen. dy. Wacław Czyżewski, okupacyjny pseudonim "Im", wówczas porucznik AL, sekretarz PPR okręgu janowskiego i oficer informacji Obwodu II AL:
Jego brat Mikołaj, także żołnierz GL-AL, zginął z rąk NSZ w kwietniu 1944 r. w powiecie bychawskim.

</doc>
<doc id="1030978" url="https://pl.wikipedia.org/wiki?curid=1030978" title="American League East">
American League East

American League East (w skrócie AL East) – jedna z sześciu dywizji Major League Baseball.
Mistrzowie AL East rok po roku.
Cleveland Indians byli jedyną drużyną która nie wygrała AL East przed zwiększeniem ilości dywizji.

</doc>
<doc id="1030981" url="https://pl.wikipedia.org/wiki?curid=1030981" title="Jan Ögmundsson">
Jan Ögmundsson

Jan Ögmundsson (Jón) (ur. 1052, zm. 23 kwietnia 1121) – islandzki duchowny katolicki, pierwszy biskup Hólaru, święty kościoła katolickiego.
W 1106 r. założył siedzibę biskupią w Hólarze w północnej Islandii i pełnił w niej służbę do śmierci. Jan swoją misją uczynił wykorzenienie pozostałości pogaństwa, m.in. zmienił nazwy dni tygodnia. W ten sposób "óðinsdagr", „dzień Odyna”, stał się „dniem środka tygodnia”- "miðvikudagr", a dni Tyra i Thora stały się odpowiednio „trzecim” i „piątym dniem”.
Nazwy dni tygodnia wymyślone przez św. Jana są w użyciu w Islandii po dziś dzień, jednak nie udało mu się całkowicie zatrzeć pamięci o starych bogach. Sto lat po jego śmierci zostały napisane Edda prozaiczna oraz Edda poetycka, w ten sposób zachowana została pogańska mitologia i poezja.
Jan został ogłoszony świętym w 1200 r.
Obok św. Gudmunda i św. Torlaka jest najbardziej czczonym świętym pochodzącym z Islandii. Jego wspomnienie obchodzone jest w dzienną rocznicę śmierci, a 3 marca obchodzi się rocznicę translacji (przeniesienia jego szczątków).

</doc>
<doc id="1030985" url="https://pl.wikipedia.org/wiki?curid=1030985" title="Flaga Calgary">
Flaga Calgary

Oficjalna flaga miasta Calgary, Alberta została zaprojektowana przez Gwin Clarke i Yvonne Fritz. Przyjęcie flagi w 1983 było rezultatem konkursu.
Na fladze znajduje się kowbojski kapelusz oraz litera "C" na czerwonym tle. Kapelusz przypomina nieco kształtem rękę, jako symbol gościnności.
Kapelusz zawierający się w literze "C" symbolizuje obywateli żyjących wewnątrz swojego miasta.

</doc>
<doc id="1030987" url="https://pl.wikipedia.org/wiki?curid=1030987" title="Mingan">
Mingan

Mingan – jednostka wojskowa w średniowiecznej Mongolii oraz w innych armiach Wielkiego Stepu licząca 1000 ludzi.
W imperium mongolskim dowódców minganów wyznaczał osobiście wielki chan. Mingan nie był samodzielną jednostką lecz częścią tümenu, na który składało się 10 minganów, sam też dzielił się na 10 części zwanych dżaun (sto). Mingan był najważniejszą taktyczną i strategiczną jednostką w armii imperium mongolskiego opartą na systemie dziesiątkowym i zastąpił poprzedni tradycyjny system oparty na kürijenach, czyli ugrupowaniach plemienno-rodowych o różnej liczebności obejmującej prawdopodobnie ponad 2000 wojowników.
Mingan oznaczał także jednostkę ekonomiczną składającą się z tysiąca gospodarstw.

</doc>
<doc id="1030988" url="https://pl.wikipedia.org/wiki?curid=1030988" title="Flaga miasta Calgary">
Flaga miasta Calgary



</doc>
<doc id="1030989" url="https://pl.wikipedia.org/wiki?curid=1030989" title="Flaga Calgary, Alberta">
Flaga Calgary, Alberta



</doc>
<doc id="1030991" url="https://pl.wikipedia.org/wiki?curid=1030991" title="Paradise Lost (ujednoznacznienie)">
Paradise Lost (ujednoznacznienie)



</doc>
<doc id="1030993" url="https://pl.wikipedia.org/wiki?curid=1030993" title="James Walter Christy">
James Walter Christy

James Walter Christy (ur. 1938) – amerykański astronom, wieloletni pracownik United States Naval Observatory. W 1978 roku odkrył, że Pluton posiada księżyc, którego nazwał Charonem.
Odkrycie Charona.
22 czerwca 1978, przeglądając powiększone fotografie Plutona wykonane 1,55-metrowym teleskopem w placówce United States Naval Observatory w Flagstaff, z zamiarem dokładniejszego wyliczenia parametrów orbity, Christy zauważył, że na znacznej części zdjęć tarcza planety wygląda jak nieregularny owal, natomiast gwiazdy mają regularnie kolisty kształt. Na niektórych zdjęciach planeta była zaś okrągła. Christy przejrzał również zdjęcia z poprzednich lat i także dostrzegł wydłużenie obrazu planety. Co więcej, wybrzuszenie zdawało się zmieniać położenie względem otaczających gwiazd. Po wykluczeniu możliwości, że wydłużenie to mogło być spowodowane wadami klisz fotograficznych, bądź że były to gwiazdy w tle, Christy doszedł do wniosku, że jest to nieznany wcześniej księżyc Plutona. Na podstawie ruchu wybrzuszenia na zdjęciach ustalono, że okres obiegu satelity to ok. 6,4 dnia. W celu potwierdzenia odkrycia wykonano kolejne zdjęcia w obserwatorium w Flagstaff oraz Cerro Tololo. Wyliczone przewidywania zgadzały się z otrzymanymi zdjęciami. 7 lipca 1978 odkrycie zostało oficjalnie ogłoszone przez Centralne Biuro Telegramów Astronomicznych. Odkryty księżyc otrzymał prowizoryczne oznaczenie 1978 P1. Christy zaproponował nazwę Charon, od mitologicznego przewoźnika dusz przez rzekę Acheron. Nazwa ta pozwoliłaby jednocześnie uczcić żonę Christy’ego – Charlene (zdrobniale Char) oraz dochować tradycji nazywania planet i księżyców od postaci z mitologii greckiej i rzymskiej.
Inny pracownik United States Naval Observatory – Robert S. Harrington wyliczył, że począwszy od początku 1985 w układzie Plutona wystąpi szereg zaćmień i okultacji. Pierwsza pomyślna obserwacja jednego z tych tranzytów miała miejsce 17 lutego 1985, z tylko ok. 40-minutowym błędem w stosunku do wyliczeń Harringtona, co było ostatecznym dowodem na istnienie księżyca. Cyrkularz MUA z potwierdzeniem tej obserwacji ukazał się 22 lutego 1985 i od tej pory nazwa Charon stała się oficjalna.
W bardziej współczesnych teleskopach, takich jak Kosmiczny Teleskop Hubble’a albo naziemnych teleskopach używających optyki adaptatywnej, oddzielenie obrazu Plutona i Charona nie stanowi problemu.
Na cześć astronoma nazwano planetoidę (129564) Christy.

</doc>
<doc id="1030997" url="https://pl.wikipedia.org/wiki?curid=1030997" title="Tołłoczyn">
Tołłoczyn



</doc>
<doc id="1030998" url="https://pl.wikipedia.org/wiki?curid=1030998" title="Kościół św. Grzegorza Wielkiego w Rzymie">
Kościół św. Grzegorza Wielkiego w Rzymie

Kościół św. Grzegorza Wielkiego ("Santi Andrea e Gregorio al Monte Celio") – rzymskokatolicki kościół tytularny położony na wzgórzu Celius w Rzymie.
Świątynia ta jest kościołem rektoralnym parafii "Santa Maria in Domnica alla Navicella" oraz kościołem tytularnym. Obecnym kardynałem tytularnym ("Titulus Sanctorum Andreae et Gregorii ad Clivum Scauri") kościoła św. Grzegorza Wielkiego jest włoski duchowny Francesco Montenegro.
Lokalizacja.
Kościół znajduje się w XIX. Rione Rzymu – Celio przy "Piazza di San Gregorio".
Patroni.
Patronem świątyni jest św. Grzegorz Wielki – papież, Ojciec Kościoła żyjący w VI/VII wieku, który ufundował pierwszy kościół i klasztor na tym miejscu. Patronem kościoła jest również św. Andrzej Apostoł, któremu dedykowany był kościół fundacji św. Grzegorza.
Architektura i sztuka.
Portal i leżące za nim atrium są dziełem Giovanniego Battiste Sorii, zostały ukończone w 1633 roku. Portal jest dwukondygnacyjny, przy czym obie kondygnacje są podzielone na trzy sekcje.
Wnętrze kościoła jest trójnawowe, podzielone antycznymi kolumnami z granitu. Posadzka cosmatesca powstała w XIII wieku, została odnowiona w 1745 roku. Sklepienie nawy głównej zdobi fresk "Triumf św. Grzegorza Wielkiego" autorstwa Placido Costanzi z 1727 r. Nad ołtarzem znajduje się obraz Antonio Balestra "Madonna ze św. Andrzejem i Grzegorzem" z 1734 r.
Oratoria.
W ogrodzie przy kościele znajdują się trzy oratoria:
Centralnie położona kaplica. Budynek powstał w IV wieku, ale został przebudowany w wieku XII. Wewnątrz znajdują się freski: "Biczowanie św. Andrzeja" Domenichino z 1608 r., "Męczeństwo św. Andrzeja" oraz "Św. Piotr i Paweł", oba Guido Reni z 1608 r., "Madonna i św. Andrzej i Grzegorz" Pomarancia z 1603 r. oraz "Św. Sylwia i Grzegorz" Giovanni Lanfranco z 1608 r.
Kaplica pod wezwaniem św. Sylwii, matki św. Grzegorza. Prawdopodobnie znajduje się tam jej grób.
Kaplica z freskami (1602) Antonio Viviani, stanowi odbudowę dokonaną przez kardynała Baroniusza (1602) znanego "triclinium", gdzie św. Grzegorz wydawał posiłek każdego dnia dla kilkunastu biednych ludzi w Rzymie.
Kardynałowie prezbiterzy.
Kościół św. Grzegorza Wielkiego jest jednym z kościołów tytularnych nadawanych kardynałom-prezbiterom ("Titulus Sanctorum Andreae et Gregorii ad Clivum Scauri"). Tytuł ten został ustanowiony 8 czerwca 1839 roku.

</doc>
<doc id="1031003" url="https://pl.wikipedia.org/wiki?curid=1031003" title="Y’All Want a Single">
Y’All Want a Single

Y’all Want A Single – to trzeci singel amerykańskiego zespołu nu-metalowego Korn pochodzący z albumu "Take a Look in the Mirror".
Teledysk.
Teledysk wyreżyserował Andrews Jenkins. W klipie widać tłum ludzi, który niszczy sklep muzyczny, oraz fakty z przemysłu muzycznego. Teledysk rozpoczyna się gdy muzycy Korna wchodzą do sklepu i zaczynają niszczyć wszystkie płyty i kasety, oraz stojaki i półki na których się znajdowały. Po drugim refrenie zespół staje na środku sklepu i zaczyna grać. Podczas trwania wideoklipu pokazywane są fakty krytykujące przemysł muzyczny i wytwórnie płytowe. Wartość tego teledysku to tylko 150.000$.

</doc>
<doc id="1031004" url="https://pl.wikipedia.org/wiki?curid=1031004" title="Stanisław Wądołowski">
Stanisław Wądołowski

Stanisław Wądołowski (ur. 4 stycznia 1938 w Perkach-Frankach) – polski polityk i działacz związkowy, poseł na Sejm I i III kadencji.
Życiorys.
Ukończył w 1966 technikum mechaniczne w Szczecinie. W latach 1957–1962 pracował w Szczecińskiej Stoczni Remontowej „Gryfia”, następnie do 1966 jako nauczyciel w technikum budowlanym. Od 1966 do 2002 był zatrudniony w Stoczni Szczecińskiej im. Adolfa Warskiego (od 1990 działającej pod nazwą Stocznia Szczecińska). W 2002 przeszedł na emeryturę.
Brał udział w protestach robotniczych w trakcie wydarzeń grudniowych w 1970. W sierpniu 1980 wszedł do prezydium komitetu strajkowego, następnie wstąpił do „Solidarności” (pełnił funkcję wiceprzewodniczącego regionu i komisji krajowej związku). W stanie wojennym został internowany na okres od 13 grudnia 1981 do 30 listopada 1982. Po zwolnieniu działał w podziemnych strukturach NSZZ „S”.
Od 1989 przez kilkanaście lat działał w Zjednoczeniu Chrześcijańsko-Narodowym. Był posłem I kadencji z listy Wyborczej Akcji Katolickiej i III kadencji z listy AWS. W wyborach parlamentarnych w 2001 bez powodzenia ubiegał się o mandat senatora w okręgu szczecińskim.
Politycznie związany później z Prawem i Sprawiedliwością, był m.in. w komitecie honorowym popierającym Lecha Kaczyńskiego w wyborach prezydenckich w 2005 oraz przewodniczącym honorowego komitetu kandydatki Prawa i Sprawiedliwości na stanowisko prezydenta Szczecina Teresy Lubińskiej w wyborach samorządowych w 2006. Został liderem powołanego w 2015 Stowarzyszenia Chrześcijańsko-Narodowego w województwie zachodniopomorskim.
Odznaczenia.
W został przez prezydenta RP na uchodźstwie Ryszarda Kaczorowskiego odznaczony Krzyżem Kawalerskim Orderu Odrodzenia Polski. W 2006 prezydent RP Lech Kaczyński nadał mu Krzyż Komandorski Orderu Odrodzenia Polski. W 2015 został odznaczony przez prezydenta RP Andrzeja Dudę Krzyżem Wolności i Solidarności.

</doc>
<doc id="1031005" url="https://pl.wikipedia.org/wiki?curid=1031005" title="CWC (certyfikat)">
CWC (certyfikat)

CWC (zamiennie CAC) - Certyfikat Wystawowego Championa (fr Certificat d'Aptitude au Championnat) – przyznawany na wystawach psów rasowych. CWC może być przyznany psu i suce z lokatą pierwszą i oceną doskonałą w klasie pośredniej, otwartej, championów i użytkowej. Fakt ten jest odnotowany przez sędziego na karcie oceny psa. W Polsce trzy CWC uzyskane od trzech różnych sędziów kynologicznych (w tym przynajmniej jeden na wystawie międzynarodowej lub klubowej) są podstawą do przyznania psu/suce tytułu Champion Polski, pod warunkiem, że między przyznaniem pierwszego i ostatniego wniosku upłynęło w zależności od organizacji kynologicznej od 3 do 6 miesięcy.Począwszy od 2012 roku Championat Polski będzie przysługiwał po uzyskaniu przez psa/sukę czterech CWC, w tym jednego na wystawie międzynarodowej lub klubowej od trzech różnych sędziów w odstępie czasu co najmniej sześciu miesięcy. Zasada ta dotyczy psów/suk, które pierwsze CWC uzyskają po 1.01.2012 roku. Pozostałe nabierają prawo do championatu na dotychczasowych warunkach. W innych krajach stosuje się podobne regulaminy championatów, ustalające liczbę i sposób zdobycia CAC niezbędnych do uzyskania tytułu.
W Polsce skrót CWC używany jest wyłącznie przez Związek Kynologiczny w Polsce. Pozostałe krajowe organizacje używają skrótu CAC.
Wzmiankę o liczbie CWC i CAC uzyskanych przez danego psa można często spotkać w reklamach hodowli, zwłaszcza wtedy, gdy brak jest innych tytułów.

</doc>
<doc id="1031007" url="https://pl.wikipedia.org/wiki?curid=1031007" title="Pic de Coma Pedrosa">
Pic de Coma Pedrosa

Pic de Coma Pedrosa (lub Alt de Comapedrosa) – szczyt górski w Pirenejach Wschodnich. Administracyjnie położony jest w Andorze, na terenie parafii La Massana. Wznosi się na wysokość 2942 m n.p.m. Jest najwyższym szczytem Andory – należy do Korony Europy. 
Na północ od szczytu usytuowane są Pic de Médécourbe (2914 m n.p.m.) oraz Roca Entravessada (2927 m n.p.m.), na południe Alt de la Capa (2572 m n.p.m.), na południowy zachód Pic del Port Vell (2654 m n.p.m.), natomiast na zachodzie położony jest Vallpeguera (2744 m n.p.m.). W pobliżu Pic de Coma Pedrosa swoje źródła mają strumienie Riu de Coma i Canal de l’Alt. Na południu znajduje się schronisko Refugi de la Comapedrosa, na wschodzie Refugi del Pla de l’Estany, natomiast w kierunku północno-zachodnim, już po hiszpańskiej stronie, Refugi De Baiau Josep Maria Montfort.

</doc>
<doc id="1031009" url="https://pl.wikipedia.org/wiki?curid=1031009" title="Języki zachodnioczadyjskie">
Języki zachodnioczadyjskie

Języki zachodnioczadyjskie – gałąź afroazjatyckiej rodziny języków czadyjskich. Zaliczają się do niej 73 języki, używane w Nigerii, między innymi hausa, będący lingua franca Afryki Zachodniej (używany jest także w Nigrze, Wybrzeżu Kości Słoniowej, Kamerunie, Ghanie, Beninie, Burkina Faso, Togo i Sudanie). 
Według klasyfikacji Paula Newmana z 1990 roku języki zachodnioczadyjskie dzielą się na dwie podgałęzie:
H. Jungraithmayr wydzielił dwie gałęzie podrodziny języków zachodnioczadyjskich (1981):

</doc>
<doc id="1031014" url="https://pl.wikipedia.org/wiki?curid=1031014" title="César Manrique">
César Manrique

César Manrique Cabrera (ur. 24 kwietnia 1919 w Arrecife, zm. 25 września 1992 w Teguise) – hiszpański malarz, rzeźbiarz, architekt, działacz ekologiczny przez większość swego życia związany z wyspą Lanzarote w archipelagu Wysp Kanaryjskich.
W czasie wojny domowej w Hiszpanii ochotniczo służył w siłach generała Franco. W 1939 powrócił na Lanzarote. Swoją pierwszą wystawę zorganizował w 1942 w rodzinnym Arrecife. W 1945 wstąpił do madryckiej "Academia de Bellas Artes de San Fernando". W tym okresie tworzył głównie abstrakcyjne prace, będąc pod wyraźnym wpływem Picassa i Matisse'a.
W 1964 wyjechał do Nowego Jorku, gdzie był gościem kubańskiego artysty Waldo Diaz-Balarta. Tam też poznał swojego wielbiciela i mecenasa Nelsona Rockefellera. Swoje prace wystawiał z powodzeniem w prestiżowej nowojorskiej galerii "Catherine Viviano" i Muzeum Guggenheim.
W 1968 powrócił na Lanzarote, gdzie rozpoczął swoją działalność mającą wpływ na obecny wygląd wyspy. Dążył do zachowania tradycyjnego budownictwa, był przeciwny ustawianiu tablic reklamowych, wychodząc z założenia, że szpecą one krajobraz. Zamieszkał w domu w korycie wyschniętego potoku "Taro de Tahiche", którego parter został umieszczony w naturalnych skalnych jamach powstałych po erupcji wulkanu. Obecny wygląd wyspa zawdzięcza jego działalności - oprócz jego domu, w którym obecnie działa fundacja jego imienia, stworzył między innymi "El Diablo" symbol parku Timanfaya, Mirador del Rio, Jardin de Cactus oryginalny ogród kaktusów, ogrody i baseny w hotelu Los Salinas w Costa Teguise, "Jameos del Agua" - sala koncertowa wewnątrz skalnej, powulkanicznej groty. Tworzył też ruchome rzeźby, które nazywał "Wind Toys", które obecnie zdobią wyspę.
Jego działalność w zakresie działań na rzecz zachowania dziedzictwa kulturowego Lanzarote została między innymi uhonorowana przyznaniem w 1986 nagrody Europa Nostra.
Zginął w wypadku samochodowym niedaleko własnego domu.

</doc>
<doc id="1031016" url="https://pl.wikipedia.org/wiki?curid=1031016" title="American League Central">
American League Central

American League Central (w skrócie AL Central) jedna z sześciu dywizji Major League Baseball, powstała w roku 1994. 

</doc>
<doc id="1031018" url="https://pl.wikipedia.org/wiki?curid=1031018" title="Andrzej Sikora">
Andrzej Sikora



</doc>
<doc id="1031021" url="https://pl.wikipedia.org/wiki?curid=1031021" title="Morin chuur">
Morin chuur

Morin chuur (, ), także matouqin () – mongolski instrument strunowy.
Instrument zbudowany jest z drewnianego pudła rezonansowego oraz dwóch strun, z główką w kształcie głowy konia. Struny wykonane są z włosów z końskiego ogona.
W 2003 roku morin chuur został proklamowany Arcydziełem Ustnego i Niematerialnego Dziedzictwa Ludzkości a w 2008 roku wpisany na listę niematerialnego dziedzictwa UNESCO.

</doc>
<doc id="1031023" url="https://pl.wikipedia.org/wiki?curid=1031023" title="Czereja">
Czereja

Czereja (biał. "Чарэя") – agromiasteczko (do 2010 r. wieś) na Białorusi, w obwodzie witebskim, w rejonie czaśnickim, ok. 28 km na południe od Czaśnik. 
Miasto magnackie położone było w końcu XVIII wieku w hrabstwie czerejskim w powiecie witebskim w województwa witebskiego.
Początkowo własność Druckich, potem Sapiehów. W XVIII wieku hrabstwo czerejskie zostaje rozparcelowane a miasteczko oraz dwór zostają zakupione przez Miłoszów. Czereja jest znana ze zwycięstwa Polaków nad wojskami Chowańskiego w roku 1660. W bitwie miał brać udział właściciel Czerei Paweł Jan Sapieha. 
W 1877 w Czerei urodził się Oskar Miłosz, w 1936 Pawieł Zajcau.

</doc>
<doc id="1031025" url="https://pl.wikipedia.org/wiki?curid=1031025" title="Języki biu-mandara">
Języki biu-mandara

Języki biu-mandara – gałąź afroazjatyckiej rodziny języków czadyjskich. Zalicza się do niej szacunkowo 79 języków, używanych w Nigerii, Czadzie i Kamerunie. Według klasyfikacji Paula Newmana z 1990 r. języki biu-mandara dzielą się na dwie podgałęzie:
oraz izolowany język gidar (Paul Newman klasyfikuje go jako jedyny język podgałęzi biu-mandara C).

</doc>
<doc id="1031030" url="https://pl.wikipedia.org/wiki?curid=1031030" title="Andrzej Sikora (ur. 1946)">
Andrzej Sikora (ur. 1946)

Andrzej Jan Sikora (ur. 1 grudnia 1946 w Cieszynie) – polski polityk, prawnik i urzędnik państwowy, poseł na Sejm X kadencji.
Życiorys.
Ukończył w 1969 studia prawnicze na Uniwersytecie Jagiellońskim. Dwa lata później zdał egzamin sędziowski, a w 1976 adwokacki. Do 1984 pracował jako radca prawny, następnie praktykował jako adwokat w zespole adwokackim. W 1992 założył własną kancelarię.
W 1989 z ramienia Komitetu Obywatelskiego uzyskał mandat posła na Sejm X kadencji z okręgu andrychowskiego. Należał do Obywatelskiego Klubu Parlamentarnego, pełnił również funkcję zastępcy przewodniczącego Komisji Polityki Przestrzennej, Budowlanej i Mieszkaniowej.
W rządzie Jerzego Buzka zajmował stanowisko wojewody bielskiego, ostatniego w historii tego województwa. Był radnym sejmiku śląskiego I kadencji z listy Akcji Wyborczej Solidarność. Po utworzeniu Instytutu Pamięci Narodowej pełnił funkcję dyrektora oddziału w Katowicach. Został odwołany w kwietniu 2007 przez Janusza Kurtykę. Od sierpnia 2007 przez około rok był dyrektorem Wydziału Obsługi Prawnej Urzędu Marszałkowskiego Województwa Śląskiego. W 2016 powołany w skład Śląskiej Wojewódzkiej Rady Konsultacyjnej ds. Działaczy Opozycji Antykomunistycznej.
Należał do Forum Prawicy Demokratycznej, Partii Chrześcijańskich Demokratów i Porozumienia Polskich Chrześcijańskich Demokratów, od czasu podjęcia pracy w IPN bezpartyjny.
Jest autorem niskonakładowych przewodników po Beskidach oraz przewodnikiem górskim beskidzkim I klasy.
Odznaczenia i wyróżnienia.
W 2011 otrzymał Krzyż Kawalerski Orderu Odrodzenia Polski. W 2021 został laureatem nagrody honorowej „Świadek Historii” przyznanej przez Instytut Pamięci Narodowej.

</doc>
<doc id="1031035" url="https://pl.wikipedia.org/wiki?curid=1031035" title="Łunnyj korabl">
Łunnyj korabl

Łunnyj korabl (ŁK, ros. "Лунный корабль") – radziecki, załogowy lądownik księżycowy z czasów wyścigu kosmicznego pomiędzy USA a ZSRR. Zaprojektowany tak, aby umożliwić lądowanie na Księżycu jednemu człowiekowi. Odbył trzy bezzałogowe loty testowe na niskiej orbicie okołoziemskiej, które zakończyły się pomyślnie. Z powodu problemów z budową rakiety N1, niezbędnej do lotu na Księżyc, programy ŁK oraz N1 zostały anulowane w maju 1974, przez co żaden ŁK nie dotarł nigdy na Księżyc. 
Odpowiednikiem ŁK w programie Apollo był Moduł księżycowy LM.
Historia startów.
Pierwszy lot oznaczony jako "Kosmos 379" odbył się 24 listopada 1970. Lądownik wystrzelono na pokładzie rakiety Sojuz-Ł. Dwa następne starty – "Kosmos 398" i "Kosmos 434" – miały miejsce w 1971 (26 lutego oraz 12 sierpnia). Później lądownik ŁK miał być wynoszony wraz ze statkiem ŁOK za pomocą rakiety N1, jednak nieudane loty testowe spowodowały wycofanie ZSRR z wyścigu na Księżyc. 
Budowa.
Lądownik ŁK składał się ze stopnia lądującego, kabiny załogowej i modułu napędowego. Całość była dziełem Michaiła Jangiela (z silnikami włącznie). ŁK nie był wyposażony w tunel, który umożliwiałby przejście kosmonauty do ŁOK po ponownym połączeniu modułów na orbicie księżycowej. Aby znaleźć się w orbiterze, pasażer musiał wykonać spacer kosmiczny.
Porównanie z Modułem księżycowym LM.
ŁK był dużo mniejszą konstrukcją w porównaniu do amerykańskiego lądownika LM z programu Apollo. Ważył blisko jedną trzecią tego co moduł LM oraz pozwalał na lot jednego kosmonauty zamiast dwóch. Podyktowane było to możliwościami rakiet nośnych zaplanowanych do wyniesienia lądowników na orbitę. Rakieta N1 pozwalała na wyniesienie ładunku o masie do 95 ton na niską orbitę okołoziemską a rakieta Saturn V ładunku o masie do 140 ton, co wymusiło przyjęcie innych założeń przy projektowaniu obu lądowników.

</doc>
<doc id="1031039" url="https://pl.wikipedia.org/wiki?curid=1031039" title="Ippolito Nievo">
Ippolito Nievo

Ippolito Nievo (ur. 30 listopada 1831 w Padwie - zm. 5 marca 1861) – włoski powieściopisarz i poeta.
Dzieciństwo i młodość spędził w regionie Friuli, który stał się tłem jego utworów prozatorskich. Uczestniczył we włoskich walkach niepodległościowych pod przywództwem Giuseppe Garibaldiego. Zginął w katastrofie statku na Morzu Tyrreńskim.

</doc>
<doc id="1031040" url="https://pl.wikipedia.org/wiki?curid=1031040" title="Języki wschodnioczadyjskie">
Języki wschodnioczadyjskie

Języki wschodnioczadyjskie – gałąź afroazjatyckiej rodziny języków czadyjskich. Zaliczają się do niej szacunkowo 34 języki, używane głównie w Czadzie. Według klasyfikacji Paula Newmana z 1990 r. języki wschodnioczadyjskie dzielą się na dwie podgałęzie:

</doc>
<doc id="1031042" url="https://pl.wikipedia.org/wiki?curid=1031042" title="Rejestr małżeńskich stosunków majątkowych">
Rejestr małżeńskich stosunków majątkowych



</doc>
<doc id="1031043" url="https://pl.wikipedia.org/wiki?curid=1031043" title="French Open 2007 (gra podwójna dziewcząt)">
French Open 2007 (gra podwójna dziewcząt)



</doc>
<doc id="1031044" url="https://pl.wikipedia.org/wiki?curid=1031044" title="Arija Bareikis">
Arija Bareikis

Arija Bareikis (ur. 21 lipca 1966) – amerykańska aktorka litewskiego pochodzenia.
Życiorys.
Arija urodziła się w Bloomington w stanie Indiana. Swoją karierę rozpoczęła od grania w reklamach i od epizodów w serialach. W 1997 roku zadebiutowała na Broadwayu w The Last Night in Ballyhoo, a już dwa lata później zagrała w filmie „Boski żigolo”. W międzyczasie studiowała w Berlinie i ukończyła Stanford University w 1988 roku. Po studiach wyjechała do Nowego Jorku, gdzie była przez pewien czas doradcą prawnym i jednocześnie pobierała lekcje aktorstwa.
Filmografia.
Filmy
Seriale

</doc>
<doc id="1031046" url="https://pl.wikipedia.org/wiki?curid=1031046" title="Hellmuth Walter">
Hellmuth Walter

Hellmuth Walter (ur. 26 kwietnia 1900, zm. 16 grudnia 1980) – niemiecki inżynier, pionier w dziedzinie badań nad silnikami rakietowymi i turbinami gazowymi. Zaprojektował silniki do samolotów Messerschmitt Me 163 i Bachem Ba 349, rakietowe systemy wspomagające start, oraz autonomiczne systemy napędowe okrętów podwodnych.
Młodość; koncepcja silnika rakietowego.
Naukę rozpoczął jako ślusarz w Hamburgu. W 1921 rozpoczął studia inżynierskie w Instytucie Technicznym w Hamburgu, których nie ukończył. Rozpoczął pracę w stoczni Stettiner Maschinenbau AG Vulcan. Pracował nad udoskonaleniem wewnętrznej komory spalania silników spalinowych. Doszedł do wniosku, że silnik napędzany paliwem bogatym w tlen, nie potrzebuje zewnętrznego zaopatrzenia w tlen z atmosfery lub zbiorników. Odkrycie to miało istotne znaczenie dla napędu okrętów podwodnych i torped. Badania dowiodły, że nadtlenek wodoru był odpowiednim paliwem. W obecności katalizatora rozpadał się gwałtownie na tlen i parę wodną wydzielając wysoką temperaturę. Ciepło reakcji powodowało rozszerzanie się gazów, co mogło być użyte jako źródło ciśnienia. Dodanie innego rodzaju paliwa do gorącej mieszanki gazów powodowało spalanie i dostarczało dodatkowej porcji energii. Walter opatentował swoje odkrycie w 1925.
Napęd okrętów podwodnych.
W 1934 założył własną firmę: Hellmuth Walter Kommanditgesellschaft (HWK), gdzie kontynuował prace badawczo-rozwojowe nad napędem nowego rodzaju. W tym samym roku zainteresował swoim silnikiem turbinowym Oberkommando der Kriegsmarine (OKM). W 1937 przedstawił plany Karlowi Dönitzowi. W 1939 rozpoczęto budowę niewielkiej, testowej łodzi podwodnej oznaczonej jako V-80. W 1940, podczas pokazu łódź z silnikiem Waltera osiągnęła prędkość 23 węzłów w zanurzeniu, dwa razy większą od możliwej do osiągnięcia przez ówczesne okręty podwodne. Pomimo sukcesu, trudności związane z produkcją, zaopatrzeniem i zapewnieniem bezpieczeństwa przy stosowaniu nadtlenku wodoru spowodowały, że silnik Waltera nie znalazł szerokiego zastosowania. Wyprodukowano zaledwie kilka okrętów podwodnych. Żaden z nich nie został użyty bojowo.
Napęd samolotów.
Równolegle do badań nad silnikami turbinowymi, Walter pracował nad silnikami rakietowymi do napędu samolotów. Gazy powstałe w wyniku rozpadu nadtlenku wodoru mogły być wyrzucane bezpośrednio przez dyszę, co zapewniało znaczny ciąg. Zespół badawczy Wernhera von Brauna, pracujący nad rakietami typu V, wykazał zainteresowanie odkryciem Waltera. W 1936 rozpoczęto instalowanie silników rakietowych do samolotów. Rezultaty eksperymentów Brauna zainteresowały przedstawicieli niemieckiego przemysłu lotniczego m. in Heinkla i Messerschmitta. W 1939 Heinkel He 176 został pierwszym samolotem napędzanym silnikiem zasilanym wyłącznie przez ciekłe paliwo rakietowe. Przełom stanowiła konstrukcja Messerschmitt Me 163, która była połączeniem silnika rakietowego Waltera i płatowca Alexandra Lippischa. W okresie II wojny światowej silniki Waltera stawały się mocniejsze i doskonalsze. Zastosowano wtrysk paliwa do gorącej mieszanki gazów powstałych na skutek rozpadu nadtlenku wodoru, oraz dodano drugą komorę spalania w celu lepszej kontroli nad silnikiem. W 1945 Walter został odznaczony Krzyżem Żelaznym.
Po wojnie.
Po zakończeniu wojny wszystkie materiały badawcze Waltera zostały przejęte przez wojska brytyjskie, a sam Walter i jego współpracownicy przewiezieni do Wielkiej Brytanii, gdzie pracowali dla Royal Navy. Przy współpracy Waltera Brytyjczycy podnieśli zatopiony U-1407 z jego napędem i wcielili do służby jako HMS "Meteorite". Royal Navy zbudowała jeszcze dwa okręty podwodne z napędem Waltera. Ostatecznie projekt został zarzucony po zbudowaniu reaktora atomowego.
W 1948 Walter wrócił do Niemiec, a w 1950 wyemigrował do USA i rozpoczął pracę w Worthington Corporation w Harrison.

</doc>
<doc id="1031050" url="https://pl.wikipedia.org/wiki?curid=1031050" title="Wspólność przyrostu majątku">
Wspólność przyrostu majątku



</doc>
<doc id="1031052" url="https://pl.wikipedia.org/wiki?curid=1031052" title="Paradise Lost (album Symphony X)">
Paradise Lost (album Symphony X)

Paradise Lost – siódmy album grupy Symphony X. Jest to album koncepcyjny, którego słowa oparte są na powieści Johna Miltona pt. "Raj utracony". Album został wydany 26 czerwca 2007 roku.

</doc>
<doc id="1031053" url="https://pl.wikipedia.org/wiki?curid=1031053" title="Murzynowo-Łomno">
Murzynowo-Łomno

Murzynowo-Łomno (do 2009 "Łomno", niem. "Mittelbusch") – kolonia w Polsce położona w województwie lubuskim, w powiecie międzyrzeckim, w gminie Skwierzyna.
W latach 1975–1998 miejscowość administracyjnie należała do województwa gorzowskiego.

</doc>
<doc id="1031055" url="https://pl.wikipedia.org/wiki?curid=1031055" title="Barry Bostwick">
Barry Bostwick

Barry Knapp Bostwick (ur. 24 lutego 1945 w San Mateo) – amerykański aktor telewizyjny, filmowy i teatralny, piosenkarz.
Życiorys.
Wczesne lata.
Urodził się w San Mateo w Kalifornii jako młodszy syn miejskiego projektanta Henry’ego „Buda” Bostwicka Jr. (ur. 1 marca 1913, zm. 7 grudnia 1999) i Betty Defendorf. Jego rodzina miała pochodzenie angielskie, niemieckie, szkockie, irlandzkie, holenderskie, francuskie i walijskie. Miał starszego brata Henry’ego „Pete” Petera (ur. 4 maja 1941, zm. 20 lipca 1973 w wypadku samochodowym). W 1963, po ukończeniu szkoły średniej San Mateo High School, studiował aktorstwo w School of Performing Arts przy United States International University w San Diego, w stanie Kalifornia oraz School of Arts and Sciences przy New York University w Nowym Jorku. W 1967 ukończył Tisch School of the Arts na Uniwersytecie Nowojorskim.
Kariera.
W 1965, na drugim roku studiów wystąpił na profesjonalnej scenie w spektaklu Phoebe i Henry’ego Ephronów "Biorę ją, ona jest moja" ("Take Her, She's Mine"). Odnosił potem sceniczne sukcesy w broadwayowskich musicalach: "Cock-A-Doodle Dandy" (1969) z APA Phoenix Repertory Company, "Zbawienie" ("Salvation", 1969), "Grease" (1972) jako Danny Zuko (nominacja do nagrody Tony Award), "Oni widzieli co oni poszukiwali" ("They Knew What They Wanted", 1976) Sidneya Howarda w roli Joego (nominacja do Tony Award), "Rozbójnik Bridegroom" ("The Robber Bridegroom", 1977) Eudory Welty jako Jamie Lockhart (uhonorowany Tony Award), "Nick i Nora" ("Nick and Nora", 1991). Grał też w przedstawieniach na Off-Broadwayu: "Salvation" (1969), "Colette" (1970) i "The House of Leather " (1970).
Po udziale w kinowej komedii "Jennifer w mojej pamięci" ("Jennifer on My Mind", 1971) i dramacie "Droga filmowa" ("Road Movie", 1974), został dostrzeżony w komediowym musicalu "The Rocky Horror Picture Show" (1975) jako niewinny Brad Majors oraz hollywoodzkim pastiszu muzycznym "Ale kino" ("Movie Movie", 1975) w podwójnej roli Johnny’ego Danko i Dicka Cummingsa.
Karierę na małym ekranie rozpoczął od gościnnego występu w jednym z odcinków serialu ABC "Aniołki Charliego" ("Charlie’s Angels", 1978), a następnie w sitcomach ABC – "Gra nielojalna" ("Foul Play", 1981), "Tatusiowie" ("Dads", 1986) i "Spin City" (1996-2002).
Dużym osiągnięciem była historyczna tytułowa postać amerykańskiego męża stanu i generała w miniserialu CBS "Jerzy Waszyngton" ("George Washington", 1984) i tele sequelu CBS z 1986 roku. Jego kreacja 'Lady' Astera w miniserialu ABC "Wojna i pamięć" ("War and Remembrance", 1988-1989) została uhonorowana nagrodą Złotego Globu dla najlepszego występu aktorskiego w roli drugoplanowej.
Był bohaterem ekranizacji bestsellerowych powieści Judith Krantz telewizji CBS: "Skrupuły" ("Scruples", 1980) z Lindsay Wagner, "Tylko Manhattan" ("I'll Take Manhattan", 1987) w roli bogatego magnata prasowego Zachary’ego Ambervillea i "Póki się znów nie spotkamy" ("Till We Meet Again", 1989) jako uparty Terrence 'Mac' McGuire, a także telewizyjnej adaptacji powieści Danielle Steel NBC "Raz w życiu" ("Once in a Lifetime", 1994).
Zajmuje się z powodzeniem także dubbingiem. Za podstawienie swojego głosu animowanemu charakterowi jednemu z dalmatyńczyków o imieniu Piorunek w filmie "101 dalmatyńczyków II. Londyńska przygoda" ("101 Dalmatians II: Patch's London Adventure", 2003) zdobył nominację do nagrody DVDX.
Życie prywatne.
W latach 1980-1984 spotykał się z aktorką Lisą Hartman. Po nieudanym związku małżeńskim ze Stacy Nelkin (1987-1991), w dniu 27 listopada 1994 roku po raz drugi ożenił się z Sherri Ellen Jenkins, z którą ma syna Briana Lake’a (ur. 29 kwietnia 1995) i córkę Chelseę Evelyn (ur. 14 października 1996). W 1997 roku wykryto u niego raka gruczołu krokowego. W 2004 otrzymał nagrodę im. Gildy Radner z Instytutu Rakotwórczego Roswell Park.

</doc>
<doc id="1031056" url="https://pl.wikipedia.org/wiki?curid=1031056" title="Igil">
Igil

Igil () – chordofon smyczkowy, bezprogowy, zawierający dwie struny. 
Związany jest z mitologią konia, głęboko zakorzenioną w kulturze Tuwy. Instrumentu tego często używa się do imitowania rytmu końskich kopyt. W Tuwie był wykonywany oddzielny repertuar wokalno-instrumentalny wyłącznie dla tego instrumentu. W 2010 roku Muzeum Etnograficzne w Warszawie zakupiło do swoich zbiorów 2 igily (igiły). 
Budowa.
Pudło rezonansowe ma kształt eliptyczny, a szyjka zakończona końską głową nie ma progów. Struny są wykonane zazwyczaj z końskiego włosia lub żyłki nylonowej. Część drewniana jest wykonywana z jednego kawałka, zazwyczaj z drewna świerkowego, rzadziej z brzozowego, które jest trudniejsze do obróbki. Podczas wykończania instrumentu lutnik pokrywa je skórą lub cienkim plasterm drewnianym. Długość instrumentu to zazwyczaj 800-900 mm. 
Technika gry.
Grający na instrumencie opiera pudło o uda, a główkę unosi do góry. Gra techniką paznokciową dotykając struny palcami lewej ręki bez przyciskania ich do szyjki, prawą prowadząc po nich smyczek. 

</doc>
<doc id="1031058" url="https://pl.wikipedia.org/wiki?curid=1031058" title="American League West">
American League West

American League West (w skrócie AL West) - jedna z 6 dywizji w Major League Baseball.

</doc>
<doc id="1031063" url="https://pl.wikipedia.org/wiki?curid=1031063" title="Andrzej Szkaradek">
Andrzej Szkaradek

Andrzej Antoni Szkaradek (ur. 6 lipca 1948 w Chełmcu) – polski polityk, działacz związkowy, poseł na Sejm III kadencji.
Życiorys.
Ukończył w 1969 liceum ogólnokształcące w Nowym Sączu. W 1965 został zatrudniony w Nowosądeckiej Fabryce Urządzeń Górniczych Nowomag. W 1980 wstąpił do „Solidarności” (pełnił funkcję wiceprzewodniczącego delegatury zarządu regionu). W stanie wojennym został internowany na okres od 13 grudnia 1981 do 16 listopada 1982. Po zwolnieniu działał w podziemnych strukturach NSZZ „Solidarność”. Ponownie został aresztowany na okres od marca do lipca 1984. W latach 1990–1995 był wiceprzewodniczącym zarządu regionu związku, następnie do 1998 jego przewodniczącym. W 2002 ponownie zasiadł w prezydium zarządu Regionu Małopolskiego związku.
W 1991 z listy PC i w 1993 z listy „Solidarności” bezskutecznie kandydował do Sejmu. W latach 90. był radnym Nowego Sącza. Od 1997 do 2001 sprawował mandat posła III kadencji z listy Akcji Wyborczej Solidarność, działaczem Ruchu Społecznego i jednym z najbardziej wpływowych polityków AWS (m.in. sekretarzem ds. dyscypliny w klubie parlamentarnym). W 2001 nie uzyskał ponownie mandatu.
W latach 1998–2002 sprawował mandat radnego sejmiku małopolskiego, którego był wiceprzewodniczącym. Do sejmiku kandydował także w 2006 z listy Prawa i Sprawiedliwości, jednak mandatu nie uzyskał.
Odznaczenia i wyróżnienia.
W 1989 został odznaczony Srebrnym Krzyżem Zasługi przez prezydenta RP na uchodźstwie. W 2015 otrzymał Krzyż Wolności i Solidarności.
W 1998 otrzymał tytuł „Człowieka Roku” nadany przez „Gazetę Krakowską”. W 2001 otrzymał Złoty Medal Zasługi za reformę i ustawodawstwo dla Policji, a w 2006 Krzyż Oficerski Orderu Odrodzenia Polski. W 2011 został odznaczony Medalem „Niezłomnym w słowie”. W 2014 został laureatem nagrody honorowej „Świadek Historii” przyznanej przez Instytut Pamięci Narodowej. 

</doc>
<doc id="1031068" url="https://pl.wikipedia.org/wiki?curid=1031068" title="Języki masa">
Języki masa

Języki masa – gałąź afroazjatyckiej rodziny języków czadyjskich. Zalicza się do niej kilka języków, używanych w Czadzie i Kamerunie. Według klasyfikacji Paula Newmana z 1990 r. do gałęzi masa należą m.in. następujące języki:

</doc>
<doc id="1031069" url="https://pl.wikipedia.org/wiki?curid=1031069" title="Zamek krzyżacki w Grudziądzu">
Zamek krzyżacki w Grudziądzu

Zamek krzyżacki w Grudziądzu – założony w XIII w., od 1466 r. siedziba starostów królewskich, zachowała się tylko wieża „klimek”.
Historia.
Przypuszcza się, że piastowski pograniczny gród obronny w Grudziądzu istniejący już przynajmniej w 1065 r., w 1222 r. został po raz kolejny zniszczony wskutek najazdów Prusów. Dowodem na istnienie grodu w miejscu późniejszego zamku jest tzw. dokument z Lonyz z 1223 roku, gdzie wśród dawnych grodów ("quondam castra") wymieniono także Grudziądz.
Udokumentowane dzieje zamku wiążą się z przybyciem na ziemię chełmińską Krzyżaków. Pierwsze drewniane fortyfikacje na Górze Zamkowej, dominującej nad doliną Wisły (wysokość względna wzniesienia sięga 60 m) i przyszłym miastem wzniesiono jeszcze przed lokacją, ok. 1235 r. W połowie XIII w. rozpoczęła się budowa zamku ceglanego, którego pierwszą fazę ukończono budować około 1299 roku, gdy konsekrowano zamkową kaplicę. Początki komturstwa grudziądzkiego można datować na okres między 1263 a 1269 rokiem. Około 1300 roku wzniesiono też wieżę Klimek typu bergfried. Zapewne dopiero po 1300 roku wzniesiono skrzydło zachodnie.
Gotycki zamek, należący do większych warowni zakonnych był siedzibą komtura. Było to nieregularne, trapezowate założenie, w którym głównym elementem i dominantą było masywne skrzydło południowe z bramą wjazdową prowadzącą na dziedziniec. Zamek składał się z rozmieszczonego na niższym tarasie od strony miasta przedzamcza i położonego wyżej właściwego zamku na rzucie nieregularnego czworoboku. Reprezentacyjne pomieszczenia mieściły się na piętrze w skrzydle południowym, m.in. kaplica ze słynnym malowanym Poliptykiem Grudziądzkim z końca XIV w. Skrzydło zachodnie, od strony rzeki, pełniło funkcje mieszkalne, a wschodnie gospodarcze. W narożniku północno-zachodnim była usytuowana wysoka cylindryczna wieża obronna zwana Klimkiem. Wieża pełniąca funkcję stołpu i punktu obserwacyjnego miała 30 m wysokości, a wejście do niej prowadziło z murów na wysokości około 13 m przez zwodzoną kładkę. Pełniła również rolę więzienia. W 1338 r. część zabudowań od strony Wisły osunęła się do rzeki.
Po bitwie grunwaldzkiej w 1410 r. zamek był przejściowo zajmowany przez wojska polskie. W 1454 r. został szybko zdobyty przez siły Związku Pruskiego. Po inkorporacji Prus Królewskich do Polski został siedzibą starostów grudziądzkich, jednak mimo to dość często wymagał remontów. Kilkakrotnie gościli tu królowie polscy (Kazimierz Jagiellończyk, Zygmunt August, Stefan Batory, Zygmunt III Waza, Władysław IV, Jan III Sobieski). Przebywał tu również król szwedzki Karol X Gustaw i car Piotr Wielki. Był pustoszony w 1659 r. podczas potopu szwedzkiego i podczas kolejnych wojen w XVIII w. Został prawie doszczętnie rozebrany z polecenia króla pruskiego Fryderyka Wilhelma II w latach 1796-1804, a uzyskane w ten sposób cegły posłużyły budowie cytadeli i więzienia. Podobny los spotkał zamek krzyżacki w Rogóźnie. Z potężnej warowni pozostał zaledwie fragment muru parteru skrzydła południowego, piwnice (obecnie zasypane), filar mostu gotyckiego (obecnie zasypany, odnaleziony przez H. Jacobiego w 1942 podczas prac archeologicznych) i mury kurtynowe od strony ul. Zamkowej i Tkackiej.
Wygląd zamku znany jest z przekazów ikonograficznych i z opisów lustracyjnych. Pozostał też Klimek, ocalony na osobiste życzenie królowej pruskiej Luizy podczas pobytu w Grudziądzu w ucieczce przed Napoleonem w 1806 r. Już w roku następnym górna część wieży uległa zniszczeniu podczas francuskiego oblężenia twierdzy. W 1839 r. Górę Zamkową (niem. "Schlossberg") wydzierżawiło miasto, teren uporządkowano i założono park, natomiast wieża stała się atrakcyjnym punktem widokowym i symbolem Grudziądza.
W 1862 r. opiekę nad terenem roztoczyło Towarzystwo Upiększania Miasta, które w 1872 r. doprowadziło do wykupienia góry przez magistrat. Zaowocowało to dalszymi działaniami porządkowymi, ponadto zbudowano restaurację. W końcu XIX w. odkopano studnię zamkową o głębokości 50 m, pojawiły się też użyte do celów dekoracyjnych zabytkowe kamienne płyty nagrobne. W latach 1901-1902 wykonano malownicze terasy i murki oporowe od strony ul. Podgórnej. Do ocalałego fragmentu muru parteru skrzydła południowego domurowano neogotycki portal w celu uatrakcyjnienia ogólnego wizerunku Góry Zamkowej. Pojawiły się pomniki, wodotryski i place zabaw. W latach 1936-1939 z wieży rozlegał się hejnał grudziądzki skomponowany przez kpt. Stanisława Szpuleckiego.
W 1942 roku, w czasie okupacji hitlerowskiej badania archeologiczne na terenie zamku prowadził miejski radca budowlany Hans Jacobi. Materiał zgromadzony w trakcie prac archeologicznych posłużył mu do napisania pracy dyplomowej. Dzisiaj jego praca nadal jest skarbnicą wiedzy, jednak powoli zostanie ona zdezaktualizowana. Wiele jego założeń opartych jest na domysłach i spekulacjach, przez co niedokładnie określił położenie murów zamku głównego. 
5 marca 1945 r. Klimek został wysadzony w powietrze przez żołnierzy niemieckich, a teren uległ dewastacji. W 1956 r. na gruzach został usypany kopiec widokowy, na którym w 1965 r. ustawiono obelisk w formie Światowida z datami z 900-letniej historii Grudziądza, autorstwa Ferdynanda Kubicy (obecnie w parku miejskim). Jeszcze w latach 70. XX w. w ramach przygotowywania koncepcji rewaloryzacji Starego Miasta rozważano kwestię rekonstrukcji wieży zamkowej. 
W latach 2006–2007 z inicjatywy społecznego komitetu usunięto z ruin osuwające się zwały ziemi, odsłaniając podstawę wieży. Odsłonięte relikty zabezpieczono oraz nadbudowano rekonsrukcją wieży. Budowa została ukończona w 2014 roku. Góra Zamkowa przyciąga nie tylko rozległym widokiem i historią, ale też starą roślinnością.
Badania prowadzone obecnie na Górze Zamkowej (tj. od 4 czerwca 2008) doprowadziły do odsłonięcia ocalałych reliktów zamku, zabezpieczenia ich opracowania właściwego planu zamku głównego. Teren jest przygotowywany do celów turystyczno - rekreacyjnych.

</doc>
<doc id="1031070" url="https://pl.wikipedia.org/wiki?curid=1031070" title="The Real Thing (album Faith No More)">
The Real Thing (album Faith No More)

The Real Thing – trzeci album amerykańskiej grupy muzycznej Faith No More wydany w 1989 roku. 
Album promował singiel "Epic". Na albumie znajduje się cover grupy Black Sabbath – "War Pigs". 

</doc>
<doc id="1031076" url="https://pl.wikipedia.org/wiki?curid=1031076" title="Isaiah Washington">
Isaiah Washington

Isaiah Washington IV (ur. 3 sierpnia 1963 w Houston) − amerykański aktor, producent filmowy, scenarzysta i reżyser. Dwukrotny laureat NAACP Image Awards.
Życiorys.
Wczesne lata.
Urodził się i dorastał w Houston w stanie Teksas. W 1980 wraz z rodzicami przeniósł się do Missouri City. Jako chłopiec marzył o karierze piłkarza. Jednak w wieku kilkunastu lat skupił się na karierze wojskowej. W 1981, po ukończeniu szkoły średniej Willowridge High School w Houston, służył w Amerykańskich Siłach Powietrznych. Następnie studiował na wydziale teatralnym na Uniwersytecie Howarda.
Kariera.
W 1990 zadebiutował w roli nastoletniego narkomana Reeda w sztuce "Pokolenia umarłych w otchłani Coney Island Madness" w Long Wharf Theatre w New Haven w Connecticut. W 1991 wystąpił na Off-Broadwayu jako Foos w spektaklu "Distant Fires". W 1992 grał rolę Henry’ego w przedstawieniu Thorntona Wildera "O mały włos" w Goodman Theatre w Chicago.
Po raz pierwszy wystąpił na kinowym ekranie w roli Hustlera w komedii romantycznej Kevina Hooksa "Nic osobistego" ("Stricty Business", 1991) z Halle Berry. Rozpoznawalność wśród telewidzów przyniosła mu rola utalentowanego torakochirurga Prestona Burke’a w serialu medycznym ABC "Chirurdzy" (2005–2007, 2014), za którą w 2006 i 2007 otrzymał nagrodę NAACP Image Awards za najlepszą męską rolę w serialu dramatycznym. Washington grał w "Chirurgach" jedną z istotniejszych ról, a na ekranie był związany z Sandrą Oh, która grała stażystkę doktor Cristinę Yang. Początkowo miał grać rolę doktora Dereka Shepherda, która ostatecznie przypadła w udziale Patrickowi Dempseyowi. W 2014 dołączył do obsady serialu "The 100", gdzie wcielił się w postać kanclerza Jaha.
Małżeństwo i rodzina.
Aktor poślubił Jenisę Marię 14 lutego 1999 roku. Para ma trójkę dzieci. W kwietniu 2006 roku, wraz z organizacją Narcolepsy Network, włączył się w swoją pierwszą ogólnokrajową kampanię uświadamiającą dotyczącą narkolepsji. Sam Washington nie cierpi z powodu zaburzeń snu.
Washingtonowi udało się odnaleźć ślady swojego pochodzenia od strony matki w Sierra Leone z ludu Mende. W grudniu 2006 odwiedził kraj swoich przodków i otrzymał ciepłe powitanie od mieszkańców.
Działalność charytatywna.
Fundacja założona przez Isaiaha Washingtona, "The Gondobay Manga Foundation", skupia się na poprawianiu jakości życia mieszkańców Sierra Leone. Ponadto Isaiah współpracuje z organizacją "Coalhouse Productions", która zdobywa jedzenie dla ubogich w Los Angeles.
Kontrowersje.
W trzecim sezonie serialu, Washington stał się tematem szeroko komentowanego skandalu. W październiku 2006 reporterzy poinformowali, że Washington wdał się w kłótnię z Patrickiem Dempseyem na planie serialu "Chirurdzy", w czasie której padły obraźliwe słowa dotyczące aktora T.R. Knighta. Krótko po ogłoszeniu szczegółów bójki, T.R. Knight publicznie przyznał, że jest gejem. Problem wyglądał na rozwiązany, gdy Washington przeprosił za „niefortunne użycie słów podczas ostatniego wydarzenia na planie”.
Kontrowersje pojawiły się ponownie, gdy ekipa serialu pojawiła się w czasie ceremonii rozdania Złotych Globów w styczniu 2007. Podczas wywiadu na czerwonym dywanie poprzedzającym rozdanie nagród, Washington zażartował: „Kocham gejów. Chciałbym być gejem. Pozwólcie mi być gejem”. Po zdobyciu nagrody dla najlepszego serialu dramatycznego Washington, w odpowiedzi na pytania dziennikarzy dotyczących zakulisowych konfliktów odpowiedział, że nigdy nie nazwał Knighta „pedałem”. Jednak w czasie wywiadu z Ellen DeGeneres podczas programu "The Ellen DeGeneres Show", Knight przyznał, że Washington użył powyższego epitetu. Po narastającej fali presji ze strony środowiska gejowskiego i swoich szefów przeprosił za swoje zachowanie. 7 czerwca 2007 ABC ogłosiło, że nie przedłuży kontraktu z Washingtonem, i zostanie wyrzucony z serialu. „Jestem cholernie zły i nie zamierzam się tym więcej przejmować” − oświadczył aktor, pożyczając słynną kwestię Howarda Beale z filmu "Sieć". W innym artykule przyznał, że planuje spędzić wakacje pomagając w Sierra Leone, pracując nad niezależnym filmem i nie zamierza martwić się serialem. W kolejnym wywiadzie powiedział, że zwolnili nie tego człowieka, którego powinni (odnosząc się do T.R. Knighta) i że rozważał wniesienie pozwu sądowego. Oskarżył Knighta o używanie kontrowersji by wesprzeć swoją karierę i swoje dochody z gry w serialu "Chirurdzy".
Pod koniec czerwca 2007 zasugerował, że powody jego zwolnienia z serialu mogły mieć podłoże rasistowskie. 2 lipca 2007 pojawił się w programie "Larry King Live" w CNN by zaprezentować swoją wersję sporu. Stwierdził, że nigdy nie użył słowa zaczynającego się na "f" (z ang. "faggot" - pedał, pederasta) w odniesieniu do T.R. Knighta, ale raczej w nieokreślonym kontekście w czasie kłótni z Dempseyem, który − jak uważa − traktował go obraźliwie.
Kontrakt z NBC.
W lipcu 2007 NBC zdecydowało zatrudnić Isaiaha Washingtona, mimo związanych z nim kontrowersji, w formie gościnnego występu w nowym serialu "Bionic Woman". Ben Silverman (jeden z prezesów NBC) określił Washingtona „cudownym aktorem”. Sam aktor stwierdził, że jego zwolnienie z "Chirurgów" było nieszczęśliwym nieporozumieniem, które by chciał zmienić w czasie.

</doc>
<doc id="1031083" url="https://pl.wikipedia.org/wiki?curid=1031083" title="T.R. Knight">
T.R. Knight

T.R. Knight, właśc. Theodore Raymond Knight (ur. 26 marca 1973 w Minneapolis) – amerykański aktor. Odtwórca roli doktora George’a O’Malleya w serialu stacji ABC "Chirurdzy" (2005–2009, 2020). Zdobywca nagrody Stowarzyszenia Aktorów Filmowych, laureat Nagrody Satelity, nominowany do nagrody Emmy. 
Życiorys.
Wczesne lata.
Urodził się i dorastał w Minneapolis jako syn Shirley Rose (z domu Logelin) i Wayne’a Raymonda Knightów. Jego matka była pochodzenia niemieckiego i francuskiego i była pracownikiem ochrony zdrowia. Miał starszego barta Daniela (ur. 1970) i młodszą siostrę Melissę (ur. 1977). W wieku pięciu lat związał się z miejscowym Guthrie Theater, gdzie w latach 1978–1980 występował się jako Tiny Tim w przedstawieniu "Opowieść wigilijna" wg Karola Dickensa. Uczęszczał do ośmioletniej szkoły katolickiej Annunciation Catholic School, gdzie otrzymał stypendium Conners Foundation jako student pierwszego roku i odbył praktykę w Children’s Theatre Company. Pracował również z bratem w lokalnym supermarkecie Red Owl. Po ukończeniu szkoły średniej studiował w Academy of Holy Angels w Richfield. Przez krótki czas studiował na Uniwersytecie Świętego Tomasza i Uniwersytecie Minnesoty. Po rezygnacji ze studiów grywał główne role na deskach Guthrie Theater, w tym w komedii Olivera Goldsmitha "She Stoops to Conquer" (1996), "Sen nocy letniej" (1997) jako Francis Flute, "Wiele hałasu o nic" (1998) jako strażnik, "Ach pustynio!" ("Ah, Wilderness!", 1999) Eugene’a O’Neilla jako Richard Miller oraz "Amadeusz" (2001) Petera Shaffera w roli Wolfganga Amadeusa Mozarta.
Kariera.
Po tym jak przeniósł się do Nowego Jorku, kontynuował swoją karierę sceniczną. Występował w off-broadwayowskich produkcjach takich jak "Pokój Marvina" (1998), "This Lime Tree Bower" (1999) jako Joe, "Makbet" (1999) jako Donalbain/posłaniec, "The Hologram Theory" (2000) jako Tweety, "Boy" (2004) jako tytułowy bohater czy "Romeo i Julia" (2013) jako Merkucjo, krewny księcia, przyjaciel Romea. Rola Brendana Hilliarda w off-broadwayowskiej inscenizacji "Scattergood" (2003) przyniosła mu nominację do nagrody Drama Desk Award.
W 2001 trafił na scenę Broadwayu w komedii "Czego nie widać" ("Noises Off", 2001) u boku Patti LuPone jako inspicjent Tim Allgood. Ponownie można go było oglądać na broadwayowskich teatrach w komedii Moliera "Świętoszek" ("Tartuffe", 2003) w roli Damisa, sztuce Davida Mameta "Życie w teatrze" ("A Life in the Theatre", 2010) u boku Patricka Stewarta jako John oraz spektaklu "To tylko sztuka" ("It’s Only a Play", 2014-2015) jako Frank Finger.
W 2003 pojawił się na małym ekranie w serialu Nathana Lana/Laurie Metcalf stacji CBS "Charlie Lawrence". W latach 2005–2009 został obsadzony w roli stażysty George’a O’Malleya w serialu ABC "Chirurdzy". Za swoją rolę otrzymał nominacje do nagrody Emmy (2007) w kategorii "najlepsza drugoplanowa rola męska w serialu dramatycznym". Brał także udział w reklamach Best Buy i McDonald’s.
Życie osobiste.
Od piętnastego roku życia jest wegetarianinem i członkiem PETA. Działa na rzecz mniejszości seksualnych w szeregach organizacji GLAAD.
19 października 2006 publicznie ujawnił, że jest gejem, gdy Isaiah Washington, jego kolega z planu "Chirurgów", wygłosił pod jego adresem homofobiczny komentarz. Kilka miesięcy później, w styczniu 2007 roku, powtórzył swoje słowa na konferencji prasowej po ceremonii rozdania Złotych Globów. Washington następnie wycofał swoje słowa, jednak został zwolniony z pracy pod koniec trzeciego sezonu serialu. W 2008 Knight poprosił producentów o zwolnienie go z kontraktu. Jego bohater, George O’Malley, zmarł w szóstym sezonie, potrącony przez autobus. Swojego coming outu dokonał, wydając następujące oświadczenie w magazynie „People”: "Przypuszczam, że było kilka pytań dotyczących mojej seksualności i chciałbym uciszyć niepotrzebne plotki, które się pojawiają. Chciałbym zachować swoje życie osobiste dla siebie, ale mam nadzieję, że fakt, że jestem gejem, nie jest najbardziej interesującą częścią mojej osoby".
W latach 2005–2006 spotykał się z aktorem Lukiem Macfarlanem. Od 2007 roku do października 2009 związany był z dziewiętnastoletnim studentem Markiem Cornelsonem. 5 października 2013 roku w Hudson, po trzech latach związku, poślubił Patricka Leahy.

</doc>
<doc id="1031084" url="https://pl.wikipedia.org/wiki?curid=1031084" title="OCCAM">
OCCAM



</doc>
<doc id="1031087" url="https://pl.wikipedia.org/wiki?curid=1031087" title="Tupac Amaru (ujednoznacznienie)">
Tupac Amaru (ujednoznacznienie)



</doc>
<doc id="1031091" url="https://pl.wikipedia.org/wiki?curid=1031091" title="Endor (planeta)">
Endor (planeta)



</doc>
<doc id="1031099" url="https://pl.wikipedia.org/wiki?curid=1031099" title="Kuzawka-Kolonia">
Kuzawka-Kolonia

Kuzawka-Kolonia – kolonia w Polsce położona w województwie lubelskim, w powiecie bialskim, w gminie Sławatycze. Do 31 grudnia 2016 miejscowość nosiła nazwę Kuzawka i była kolonią wsi Sławatycze.
W latach 1975–1998 miejscowość administracyjnie należała do województwa bialskopodlaskiego.
Wierni Kościoła rzymskokatolickiego należą do parafii Matki Bożej Różańcowej w Sławatyczach.

</doc>
<doc id="1031103" url="https://pl.wikipedia.org/wiki?curid=1031103" title="Wybory do Izby Radców w 2007 roku">
Wybory do Izby Radców w 2007 roku

Wybory do Izby Radców (izby wyższej japońskiego parlamentu) - odbyły się 29 lipca 2007 roku. Wybierano w nich połowę z 242 radców. Wygrała Partia Demokratyczna, która zdobyła 39.5% głosów i 60 ze 121 mandatów. Rządząca Partia Liberalno-Demokratyczna z wynikiem 28.1% zdobyła ich 37. Trzecie miejsce zajęła Partia Shin Kōmeitō z wynikiem 13.2% głosów i 9 mandatami. Wśród kandydatów do Izby Radców znalazło się kilku kontrowersyjnych polityków m.in. były peruwiański dyktator Alberto Fujimori, a także wnuczka japońskiego generała Yuko Tojo.

</doc>
<doc id="1031104" url="https://pl.wikipedia.org/wiki?curid=1031104" title="Wall Street (ujednoznacznienie)">
Wall Street (ujednoznacznienie)



</doc>
<doc id="1031105" url="https://pl.wikipedia.org/wiki?curid=1031105" title="Fumio Kyūma">
Fumio Kyūma

 (ur. 4 grudnia 1940 w Minami-Shimabara w prefekturze Nagasaki) – japoński polityk, członek Partii Liberalno-Demokratycznej.
W 1964 r. ukończył studia na Uniwersytecie Tokijskim i podjął pracę w Ministerstwie Rybołówstwa i Lasów. W 1971 osiągnął drugi wynik w wyborach w swojej prefekturze. Funkcję w izbie reprezentantów pełnił przez 3 kolejne kadencje. W latach 1996-1998 po raz pierwszy sprawował funkcję ministra obrony Japonii w rządzie Ryūtarō Hashimoto, a po jego odejściu pełnił różne funkcje w rządzie Jun'ichiro Koizumiego. We wrześniu 2006 roku został ponownie ministrem obrony. W grudniu 2006 r. skrytykował premiera Jun'ichiro Koizumi za wysłanie wojsk do Iraku, a 30 czerwca 2007 r. usprawiedliwiał użycie bomb atomowych przez wojska USA przeciwko ludności Hiroszimy i Nagasaki.. W dniu 3 lipca tego samego roku Kyuma podał się do dymisji.. Został zastąpiony przez Yuriko Koike.

</doc>
<doc id="1031106" url="https://pl.wikipedia.org/wiki?curid=1031106" title="Peter Carey">
Peter Carey

Peter Philip Carey (ur. 7 maja 1943 w Bacchus Marsh w stanie Wiktoria) – australijski pisarz, dwukrotny laureat Nagrody Bookera. Na jego twórczość oprócz powieści składają się również opowiadania i książki dla dzieci. W swojej twórczości eksploruje kolonialną przeszłość Australii. Laureat Nagrody im. Miles Franklin za utwory: "Święty spokój" (1981), "Oskar i Lucynda" (1989) oraz "Jack Maggs" (1998).

</doc>
<doc id="1031109" url="https://pl.wikipedia.org/wiki?curid=1031109" title="Live at the Brixton Academy (album Faith No More)">
Live at the Brixton Academy (album Faith No More)

Live at the Brixton Academy – album koncertowy amerykańskiego zespołu Faith No More.

</doc>
<doc id="1031113" url="https://pl.wikipedia.org/wiki?curid=1031113" title="Yuriko Koike">
Yuriko Koike

 – japońska polityk, była minister środowiska i obrony oraz od 31 lipca 2016 gubernator Tokio.
Życiorys.
Studiowała na Wydziale Socjologii Uniwersytetu Kwansei Gakuin (Kansei Gakuin Daigaku), a następnie przeniosła się na Amerykański Uniwersytet w Kairze (American University in Cairo) i kolejno na Uniwersytet Kairski, gdzie w 1976 r. uzyskała licencjat z socjologii.
W latach 1979–1992 pracowała w jednej z japońskich sieci TV. Od 1988 r. prowadziła program biznesowy.
W swojej karierze politycznej należała do: Nowej Partii Japońskiej (1992–1993), Partii Shinshinto, Partii Liberalnej (1998) i Nowej Partii Konserwatywnej (2000). Od 1998 r. jest członkinią Partii Liberalno-Demokratycznej.
W latach 2003–2006 sprawowała funkcję ministra środowiska, a od 2004 r. była także ministrem ds. Okinawy i Terytoriów Północnych. W 2006 r. została doradczynią premiera ds. bezpieczeństwa narodowego.
4 lipca 2007 r. została pierwszą kobietą na stanowisku ministra obrony Japonii. Stanowisko straciła 2 miesiące później.
W dniu 31 lipca 2016 roku została wybrana na stanowisko gubernatora Tokio. Jest pierwszą kobietą na tym stanowisku.

</doc>
<doc id="1031117" url="https://pl.wikipedia.org/wiki?curid=1031117" title="Whoracle">
Whoracle

Whoracle – album szwedzkiego zespołu In Flames, wydany poprzez wytwórnię Nuclear Blast 18 listopada 1997. 
Wszystkie utwory z płyty – poza "Everything Counts", który jest coverem jednej z piosenek Depeche Mode – zostały w całości stworzone i nagrane przez In Flames. Teksty piosenek zostały napisane po szwedzku przez Andersa Fridéna, a następnie przetłumaczone na język angielski przez gitarzystę Dark Tranquillity, Niklasa Sundina. Opowiadają one o historii Ziemi. Nazwa albumu jest zbitką wyrazową angielskich słów "whore" i "oracle".

</doc>
<doc id="1031119" url="https://pl.wikipedia.org/wiki?curid=1031119" title="Alicja Murynowicz">
Alicja Murynowicz

Alicja Maria Murynowicz (ur. 21 września 1957 w Szydłowcu) – polska polityk, posłanka na Sejm II, III i IV kadencji.
Życiorys.
Uzyskała w 1981 absolutorium na Wydziale Filologii Uniwersytetu Łódzkiego, na kierunku filologia rosyjska. Pracowała jako specjalista w Przedsiębiorstwie Wykonawstwa Budowlanego i Usług Inwestycyjnych „Unibud” w Łodzi. Od 1993 do 2005 pełniła funkcję posła na Sejm II, III i IV kadencji z okręgów łódzkich: nr 27 i nr 9, wybranego z listy Sojuszu Lewicy Demokratycznej. W IV kadencji była wiceprzewodniczącą klubu parlamentarnego SLD. W 2005, 2007 i 2011 bez powodzenia kandydowała ponownie do Sejmu. Działała w Ruchu Społecznym NIE oraz Stowarzyszeniu Ordynacka.

</doc>
<doc id="1031122" url="https://pl.wikipedia.org/wiki?curid=1031122" title="Riccardo Patrese">
Riccardo Patrese

Riccardo Patrese (ur. 17 kwietnia 1954 w Padwie) – włoski kierowca wyścigowy startujący w Formule 1 w latach 1977-1993. Wystartował w 256 wyścigach o Grand Prix Formuły 1, co do 2008 roku czyniło go najbardziej doświadczonym kierowcą w historii tej serii wyścigowej.
Kariera w Formule 1.
Shadow, Arrows.
Patrese w Formule 1 zadebiutował podczas Grand Prix Monako 1977 w zespole Shadow Racing Cars. Pod koniec sezonu kilku pracowników opuściło Shadow celem założenia własnego zespołu - Arrows. Patrese odszedł razem z nimi i już w drugim wyścigu w barwach nowego zespołu (Grand Prix RPA 1978) był bliski odniesienia zwycięstwa, lecz musiał wycofać się na 15 okrążeń przed końcem z powodu usterki silnika. W końcowej części sezonu, podczas GP Włoch, Patrese i kilku innych kierowców (m.in. James Hunt) brali udział w karambolu na starcie do wyścigu. W wyniku odniesionych w nim obrażeń śmierć poniósł Ronnie Peterson. Pomimo tego, iż Patrese oficjalnie nie był uważany za winowajcę tego wypadku, James Hunt podjął oskarżające go działania, które przyczyniły się do jego niedopuszczenia do kolejnego wyścigu. Telewizyjne nagrania sugerowały, że to Hunt był odpowiedzialny za spowodowanie karambolu, lecz on sam nigdy tego nie przyznał i kontynuował krytykę Riccarda nawet po zakończeniu kariery, gdy pracował jako komentator dla brytyjskiej telewizji BBC.
Brabham.
W 1982 roku Patrese przeszedł do zespołu Brabham i w jego barwach odniósł swoje pierwsze zwycięstwo podczas tegorocznego Grand Prix Monako po tym, jak dwaj liderzy - Didier Pironi i Andrea de Cesaris musieli wycofać się z wyścigu z powodu braku paliwa. Drugie zwycięstwo odniósł podczas ostatniego wyścigu sezonu 1983, Grand Prix RPA. W tym roku ponadto był bliski zwycięstwa w GP San Marino, gdzie rozbił się będąc liderem wyścigu. W klasyfikacji generalnej sezonu uzyskał 9. miejsce, a jego zespołowy partner, Nelson Piquet, zdobył swój drugi tytuł Mistrza Świata.
Alfa Romeo.
W sezonach 1984-1985 Riccardo bez większych sukcesów reprezentował barwy zespołu Alfa Romeo - przez ten okres zdobył jedynie 8 punktów (wszystkie w sezonie 1984) i 3. miejsce w GP Włoch 1984.
Powrót do Brabhama.
W 1986 roku Patrese powrócił do Brabhama. Pomimo posiadania silnika BMW, który był uważany za najmocniejszy wśród całej stawki konstruktorów, zespół nie był już tak silny jak we wcześniejszych sezonach. Patrese przez 2 lata pobytu w Brabhamie zdołał zdobyć tylko 8 punktów, lecz nigdy publicznie nie krytykował zespołu za słabą postawę.
Williams.
Pod koniec sezonu 1987 Riccardo dostał szansę startu w barwach Williamsa po tym, jak kierowca zespołu, Nigel Mansell doznał urazu w kwalifikacjach do GP Japonii. Z pomocą właściciela Brabhama, Berniego Ecclestone'a Patrese zastąpił Mansella w ostatnim wyścigu sezonu w Australii. Swoją jazdą wywarł dobre wrażenie na szefostwie Williamsa, dzięki czemu w kolejnym sezonie został ich etatowym kierowcą. Pierwszy rok w nowym zespole nie przyniósł większych sukcesów za sprawą słabych silników Judd bez doładowania. W kolejnym sezonie Williams zmienił dostawcę silników na Renault, dzięki czemu Patrese i jego zespołowy partner, Thierry Boutsen byli już w stanie walczyć o zwycięstwa. Boutsen zwyciężył w tym roku w dwóch wyścigach i zajął 5. miejsce w klasyfikacji kierowców. Patrese wykazał się równiejszą jazdą, dzięki której (pomimo braku zwycięstw) sezon ukończył na 3. miejscu.
Pierwsze zwycięstwo w barwach Williamsa zdobył w GP San Marino w 1990 roku. Kolejne trzy odniósł w Meksyku i Portugalii (oba w 1991 r.) oraz w Japonii w sezonie 1992. Kolejne zwycięstwo mógł odnieść w GP Francji, lecz oddał prowadzenie w wyścigu na rzecz lidera Williamsa, Nigela Mansella.
Benetton.
Pod koniec sezonu 1992 trzech kierowców prowadziło rozmowy z Williamsem na temat angażu w zespole - Nigel Mansell, Ayrton Senna oraz Alain Prost. Pozycja Riccarda została zagrożona, co spowodowało, że podpisał umowę z Benettonem. W swym ostatnim sezonie w Formule 1 jeździł u boku Michaela Schumachera. W klasyfikacji kierowców zajął 5. miejsce (dwa wyścigi ukończył na podium). Benetton nie przedłużył umowy na kolejne lata i w związku z tym, iż większość zespołów miała już kierowców na sezon 1994, Patrese zakończył swoją karierę.
Riccardo Patrese nosił miano najbardziej doświadczonego kierowcy w historii Formuły 1 od 1989 roku, kiedy to pobił poprzedni rekord (176 startów w GP) należący równolegle do Grahama Hilla i Jacques'a Laffite'a. Pod koniec swojej kariery miał na swoim koncie już 256 startów. Do jego rekordu najbardziej zbliżył się Michael Schumacher (249 startów), aż do sezonu 2008, kiedy to Rubens Barrichello ustanowił nowy rekord podczas Grand Prix Turcji.

</doc>
<doc id="1031124" url="https://pl.wikipedia.org/wiki?curid=1031124" title="Jean-Pierre Wimille">
Jean-Pierre Wimille

Jean-Pierre Wimille (ur. 26 lutego 1908 roku w Paryżu, zm. 28 stycznia 1949 roku w Buenos Aires) – francuski kierowca wyścigowy, członek antynazistowskiego ruchu oporu w trakcie II wojny światowej.
Uważany za najlepszego kierowcę końca lat 40. XX wieku. Przed wybuchem II wojny światowej dwukrotnie zwyciężał w 24-godzinnym wyścigu w Le Mans (1937, 1939).
W latach 1947-1948 wygrywał Grand Prix Włoch oraz Grand Prix Francji dla zespołu Renault.
Zginął 28 stycznia 1949 roku podczas treningu przed Grand Prix Juana Peróna w Buenos Aires, oślepiony przez nisko stojące słońce.

</doc>
<doc id="1031126" url="https://pl.wikipedia.org/wiki?curid=1031126" title="Léon Théry">
Léon Théry

Leon Théry (ur. 16 kwietnia 1879 we Francji, zm. 8 marca 1909 w Paryżu) – francuski kierowca zespołu Richard-Brasier znany pod pseudonimem Chronometr, dzięki swej dokładnej jeździe na czas. W latach 1904-1905 zwyciężał w pucharze Gordona-Benneta. W 1906 razem z Gregorsem Richardem usiłował stworzyć nowy zespół. Nie odnosił jednak żadnych sukcesów. W 1908 roku powrócił do Brasiera i wziął udział w Grand Prix Francji, którego nie ukończył. 8 marca 1909 roku zmarł na gruźlicę.

</doc>
<doc id="1031127" url="https://pl.wikipedia.org/wiki?curid=1031127" title="Didier Pironi">
Didier Pironi

Didier Pironi (ur. 26 marca 1952, zm. 23 sierpnia 1987) – francuski kierowca Formuły 3, Formuły 2 i Formuły 1.
W Formule 1 zadebiutował w ekipie Tyrrella w roku 1977.
Pierwsze zwycięstwo odniósł w GP Belgii 1980 w barwach stajni Ligier. W całym sezonie 2 razy zdobył też pole position i zajął 5. miejsce w klasyfikacji generalnej.
W 1981 przeszedł do Ferrari, w barwach którego wygrał GP San Marino na torze Imola. Po Grand Prix został oskarżony przez partnera z zespołu, Gilles'a Villeneuve'a o niestosowanie się do poleceń teamu – na kilka okrążeń przed metą pewny podwójnego zwycięstwa zespół nakazał kierowcom zwolnić i dojechać do mety (na prowadzeniu znajdował się Kanadyjczyk). Villeneuve posłuchał i zwolnił, Pironi nie zmniejszył prędkości jazdy i wyprzedził kolegę tuż przed metą. Obrażony Villeneuve zapowiedział, że nigdy więcej nie odezwie się do Pironiego. Rzeczywiście tak się stało – Kanadyjczyk zginął w wypadku w następnym wyścigu.
Po śmierci Gilles'a Villeneuve'a Didier Pironi został pierwszym kierowcą Ferrari i wygrał Grand Prix Holandii. Prowadził w klasyfikacji mistrzostw z dużą przewagą, ale podczas Grand Prix Niemiec spowodował wypadek, w którym odniósł obrażenia nóg, przez co nie mógł wykonywać mocnych hamowań i musiał wycofać się z dalszej rywalizacji, przynajmniej do końca sezonu. 39 punktów, które zebrał przez niewiele ponad pół sezonu wystarczyło mu do tytułu wicemistrza (mistrzem został Keke Rosberg, który zgromadził 44 punkty).
Pironi do ścigania już nie wrócił. Zginął w wypadku motorówki koło wyspy Wight. W Formule 1 odniósł 3 zwycięstwa, 4 pierwsze pola startowe, 13 podiów, 5 najszybszych okrążeń i 101 punktów podczas 70 wyścigów.

</doc>
<doc id="1031131" url="https://pl.wikipedia.org/wiki?curid=1031131" title="Nikostrat">
Nikostrat

Nikostrat, Nikostratos – imię męskie pochodzenia greckiego, składa się z członów "Niko-" ("zwycięstwo") i "-stratos" ("wojsko"). 

</doc>
<doc id="1031132" url="https://pl.wikipedia.org/wiki?curid=1031132" title="Zbrojni Syły Ukrajiny">
Zbrojni Syły Ukrajiny



</doc>
<doc id="1031135" url="https://pl.wikipedia.org/wiki?curid=1031135" title="Andrzej Zając (polityk)">
Andrzej Zając (polityk)

Andrzej Roman Zając (ur. 9 kwietnia 1949 w Trzebini) – polski polityk, poseł na Sejm III i IV kadencji.
Życiorys.
W 1984 ukończył studia na Wydziale Przemysłu Akademii Ekonomicznej w Katowicach. Od 1972 do rozwiązania należał do Polskiej Zjednoczonej Partii Robotniczej, był m.in. I sekretarzem Komitetu Zakładowego. W latach 1970–1994 pracował jako inspektor w Kopalni Węgla Kamiennego „Chwałowice” w Rybniku. Następnie do 1997 był głównym specjalistą Rybnickiej Spółki Węglowej.
W 1992–2002 sprawował mandat radnego Rybnika. Od 1997 do 2005 pełnił funkcję posła na Sejm III i IV kadencji wybranego z listy Sojuszu Lewicy Demokratycznej w okręgach gliwickim i rybnickim. Później bez powodzenia kandydował w wyborach parlamentarnych i samorządowych. Zasiadał we władzach krajowych SLD.

</doc>
<doc id="1031136" url="https://pl.wikipedia.org/wiki?curid=1031136" title="Carlo Barberini">
Carlo Barberini

Carlo Barberini (ur. 1 czerwca 1630 w Rzymie, zm. 2 października 1704 tamże) – włoski kardynał, syn księcia Palestriny Taddeo Barberiniego. Pochodził z tej samej rodziny co papież Urban VIII, był bratankiem kardynałów Francesco Barberini i Antonio Barberini.
Życiorys.
Od 1646 przebywał wraz z ojcem i wujami na wygnaniu we Francji, albowiem papież Innocenty X (1644–1655) wszczął śledztwo przeciwko rodzinie Barberini o nielegalne wzbogacenie się kosztem majątku Stolicy Apostolskiej. Na wygnaniu tym zmarł ojciec Carla, Taddeo (24 listopada 1644). W 1648 Innocenty X ogłosił jednak amnestię dla Barberinich, a kilka lat później doszło do pełnego pojednania między nimi a papieżem i jego wpływową bratową Olimpią Maidalchini. W ramach tego pojednania Carlo uzyskał nominację kardynalską (23 czerwca 1653). W 1667 zastąpił swojego wuja Francesco Barberiniego na stanowisku archiprezbitera bazyliki watykańskiej. W 1698 został prefektem Świętej Kongregacji Rozkrzewiania Wiary ("Propaganda Fide"). Uczestniczył w konklawe 1655, 1667, 1669-70, 1676, 1689, 1691 i 1700, na tym ostatnim był poważnym kandydatem do tiary. W 1681 został mianowany protektorem Polski wobec Stolicy Apostolskiej. Zmarł w Rzymie w wieku 74 lat, jako archiprezbiter Świętego Kolegium.

</doc>
<doc id="1031139" url="https://pl.wikipedia.org/wiki?curid=1031139" title="The Jester Race">
The Jester Race

The Jester Race – album koncepcyjny szwedzkiej grupy In Flames, wydany w roku 1996.
Płyta ta jest wciąż postrzegana jako album, który wywarł największy wpływ na obecny wygląd muzyki melodic death metalowej. Jest to także pierwszy album koncepcyjny grupy In Flames oraz pierwszy nagrany z nowym wokalistą, Andersem Fridénem. Głównymi tematami utworów są ludzkie słabości, niedomagania oraz arogancja. Ludzie są porównywani do błaznów, którzy pragną zepsuć i zniszczyć Matkę Ziemię. Do utworu "Artifacts of the Black Rain" zawartego na albumie nakręcono teledysk.

</doc>
<doc id="1031140" url="https://pl.wikipedia.org/wiki?curid=1031140" title="Luxurious">
Luxurious

Luxurious – jest to piąty singel z debiutanckiego solowego albumu Gwen Stefani "Love. Angel. Music. Baby.". Producentem tego utworu jest Nellee Hooper - producent współpracujący m.in. z Björk czy Massive Attack, oraz kolega Gwen z zespołu No Doubt - Tony Kanal, autorką słów sama Gwen. W wersji singlowej tego utworu Gwen partneruje raper Slim Thug.

</doc>
<doc id="1031142" url="https://pl.wikipedia.org/wiki?curid=1031142" title="The Odyssey">
The Odyssey

The Odyssey – szósty studyjny album zespołu Symphony X. Czwarty utwór: "Accolade II" jest kontynuacją znanego nam z płyty The Divine Wings of Tragedy "The Accolade". Utwór piąty pod tytułem "King of Terrors" jest oparta na krótkiej powieści Edgara Allana Poego, "The Pit and the Pendulum". Ostatni i tytułowy utwór opowiada historię Odyseusza, bohatera "Odysei" Homera.

</doc>
<doc id="1031147" url="https://pl.wikipedia.org/wiki?curid=1031147" title="Filharmonia Nowojorska">
Filharmonia Nowojorska

Filharmonia Nowojorska () – amerykańska orkiestra symfoniczna zaliczana do tzw. Wielkiej Piątki orkiestr USA.
Jest najstarszą nieprzerwanie działającą orkiestrą w USA i jedną z najstarszych na świecie. Jej siedzibą jest David Geffen Hall, mieszcząca się w nowojorskim Lincoln Center w Upper West Side na Manhattanie. Od 2018 dyrektorem muzycznym NYPO jest Jaap van Zweden.
Historia.
W 1842 powstało Philharmonic Society of New York – organizacja zrzeszająca muzyków, której założycielem był skrzypek i dyrygent Ureli Corelli Hill. 7 grudnia tegoż roku odbył się koncert inauguracyjny; 60 muzyków pod batutą Hilla zagrało m.in. "V Symfonię" Beethovena, w Apollo Rooms na Broadwayu przed publicznością liczącą 600 osób. W pierwszym sezonie odbyły się trzy koncerty, a przez cały XIX wiek Filharmonia grała od czterech do ośmiu różnych programów każdego sezonu, w tym pierwsze amerykańskie wykonania II, III, IV, VII, VIII i IX Symfonii Beethovena.
W 1928 Filharmonia połączyła się z orkiestrą New York Symphony (założoną jako Towarzystwo Symfoniczne w 1878 przez Leopolda Damroscha). Odtąd oficjalna nazwa zespołu to Philharmonic-Symphony Society of New York, a jej organem zarządzającym jest The Philharmonic-Symphony Society of New York, Inc.. 
W 1930 orkiestra, prowadzona wówczas przez Arturo Toscaniniego, odbyła trasę koncertową po Europie, co dało początek wymianie kulturalnej pomiędzy krajami, w tym ze Związkiem Radzieckim (1959) i Koreą Północną (2008). W Polsce orkiestra wystąpiła 28 czerwca 2000, w Teatrze Wielkim w Warszawie.

</doc>
<doc id="1031148" url="https://pl.wikipedia.org/wiki?curid=1031148" title="Cavansyt">
Cavansyt

Cavansyt – minerał z grupy krzemianów warstwowych (fyllokrzemiany). Należy do grupy minerałów rzadkich. 
Nazwa powstała z kompozycji sylab łacińskich nazw wapnia, wanadu i krzemianu (calcium vanadium silicate). Uznany przez IMA w 1973 r. (Evans H.T.).
Charakterystyka.
Właściwości.
Zazwyczaj tworzy kryształy o pokroju długosłupkowym, igiełkowym. 
Występowanie.
Jest produktem hydrotermalnym; występuje w pustkach wulkanicznych, w bazaltach i andezytach.
Najczęściej współwystępuje z takimi minerałami jak: heulandyt, thomsonit. 
Miejsca występowania:

</doc>
<doc id="1031151" url="https://pl.wikipedia.org/wiki?curid=1031151" title="Stanisław Kopeć">
Stanisław Kopeć

Stanisław Kopeć (ur. 22 kwietnia 1947 w Szamocinie) – polski polityk, nauczyciel, poseł na Sejm II, III i IV kadencji.
Życiorys.
W 1975 ukończył w studia na Wydziale Matematyczno-Fizyczno-Chemicznym Wyższej Szkoły Pedagogicznej w Opolu. Od 1968 pracował jako nauczyciel, od 1982 także dyrektor Zespołu Szkół Mechanizacji Rolnictwa w Stargardzie Szczecińskim.
Od 1968 do rozwiązania należał do Polskiej Zjednoczonej Partii Robotniczej. W latach 1993–2005 sprawował mandat posła na Sejm II, III i IV kadencji z okręgów szczecińskich: nr 44 i nr 41, wybranego z listy Sojuszu Lewicy Demokratycznej. W 2005 nie ubiegał się o reelekcję.
Obejmował funkcje społeczne, m.in. zastępcy przewodniczącego i członka rady zrzeszenia Ludowych Zespołów Sportowych oraz członka zarządu głównego Związku Ochotniczych Straży Pożarnych. Zasiadał we władzach krajowych SLD.

</doc>
<doc id="1031159" url="https://pl.wikipedia.org/wiki?curid=1031159" title="Kazimierz Fiedorowicz">
Kazimierz Fiedorowicz

Kazimierz Fiedorowicz – polski sędzia i działacz piłkarski.
Niegdyś drugoligowy sędzia piłkarski. Następnie obserwator szczebla centralnego. Z funkcji tej zrezygnował latem 2005 roku. Od 2000 do 2007 roku prezes Warmińsko-Mazurskiego Związku Piłki Nożnej. W tym czasie także członek Zarządu Polskiego Związku Piłki Nożnej, zasiadający w Komisji Odwoławczej ds. licencji. 25 lipca 2007 roku zatrzymany przez policję w związku z aferą korupcyjną w polskim futbolu. Dzień później postawiono mu zarzuty przyjęcia korzyści majątkowych w czterech spotkaniach w ll lidze w sezonie 2004/05, kiedy to był obserwatorem z ramienia PZPN. 27 lipca 2007 roku podejrzany przyznał się do stawianych mu zarzutów, po czym został zwolniony z aresztu za poręczeniem majątkowym w wysokości 40 tys. zł. Tym samym zrezygnował także z funkcji prezesa W-MZPN oraz tej, którą pełnił w zarządzie PZPN. W lipcu 2010 został oskarżony o korupcję.

</doc>
<doc id="1031162" url="https://pl.wikipedia.org/wiki?curid=1031162" title="Królewski Gambit Radomia">
Królewski Gambit Radomia

Królewski Gambit Radomia – tematyczny turniej szachowy, rozgrywany corocznie w Radomiu, w którym wszystkie partie rozpoczynają się przyjętym gambitem królewskim (1.e4 e5 2.f4 ef4) i rozgrywane są w tempie szachów szybkich.
Pomysłodawcą i patronem turnieju był w roku 1998 ówczesny Prezes Polskiego Związku Szachowego, Jacek Żemantowski. Pierwsza edycja odbyła się pod nazwą "Ogólnopolski Turniej Szachowy o Puchar Prezesa PZSzach Jacka Żemantowskiego". Już od drugiej edycji impreza rozgrywana była w obsadzie międzynarodowej. W 2001 roku na prośbę J.Żemantowskiego zmieniono nazwę turnieju na "Turniej Szachowy o Puchar Prezesa PZSzach". W tym samym roku gościem honorowym był wieloletni mistrz świata, Anatolij Karpow z Rosji, który rozegrał m.in. symultanę na 25 szachownicach. W 2003 roku, dla podkreślenia zasług pomysłodawcy imprezy, turniej po raz kolejny zmienił nazwę na "Królewski Gambit Radomia im. Jacka Żemantowskiego" i ta nazwa obowiązuje do dnia dzisiejszego.
Z roku na rok turniej zyskuje na popularności i atrakcyjności m.in. dzięki udziałowi wielu znanych arcymistrzów i arcymistrzyń, w tym mistrzów Polski. Najsilniejszy z dotychczas rozegranych turniejów odbył się w roku 2007; średni ranking pierwszych dziesięciu zawodników z listy startowej wyniósł wówczas 2561 punktów. Z kolei w kolejnej edycji (2008) na starcie stanęło 11 arcymistrzów i 10 mistrzów międzynarodowych.

</doc>
<doc id="1031163" url="https://pl.wikipedia.org/wiki?curid=1031163" title="Kościół Chrystusa Wieczystego Kapłana w Gnieźnie">
Kościół Chrystusa Wieczystego Kapłana w Gnieźnie

Kościół Chrystusa Wieczystego Kapłana w Gnieźnie - katolicki kościół parafialny zlokalizowany w Gnieźnie przy ul. Wiosennej. 
Architektura i historia.
Obiekt w stylu modernistycznym wybudowano w latach 1974-1980 według projektu Aleksandra Holasa. Dwukondygnacyjna, prostokątna (52 x 32 metry) świątynia wykonana jest z żelbetu, siporeksu i cegieł. 40-metrowa nawa nie posiada żadnego pośredniego podparcia. Dzieło wyobraża łódź-Kościół prowadzącą wiernych przez burzliwe dzieje do portu zbawienia. Ściany zdobią żelbetowe płaskorzeźby z życia Jezusa Chrystusa. Na ścianie frontowej umieszczono "Cudowne rozmnożenie chleba na pustkowiu", na wschodniej Chrystusa na krzyżu, a na zachodniej "Pielgrzymkę Świętej Rodziny do świątyni w Jerozolimie". W centralnej części frontowej elewacji, nad wejściem stoi figura Chrystusa Wieczystego Kapłana. Autorami tego wystroju byli Benedykt Kasznia i Eugeniusz Obelkowski. W tylnej ścianie kościoła został umieszczony kamień węgielny pochodzący z katedry gnieźnieńskiej. Na 27-metrowym szczycie-wieży posadowiono krzyż stalowy (2,7 metra wysokości). W centrum prezbiterium znajduje się mozaika Chrystusa Zmartwychwstałego i Apostołów w Wieczerniku. Witraże i mozaiki wykonała pracownia Magdaleny i Marcina Czeskich z Poznania. W dolnej części obiektu znajduje się sala widowiskowa ze sceną.

</doc>
<doc id="1031164" url="https://pl.wikipedia.org/wiki?curid=1031164" title="Lipiennik Loesela">
Lipiennik Loesela

Lipiennik Loesela ("Liparis loeselii" (L.) Rich.) – gatunek byliny należący do rodziny storczykowatych ("Orchidaceae"). Gatunek typowy. Występuje w Europie, Ameryce Północnej oraz Azji, niemal wyłącznie w obszarze klimatu umiarkowanego ciepłego. W Polsce wyłącznie na niżu, głównie na Pomorzu i Mazurach. Na terenie Europy gatunek rzadki, zagrożony wyginięciem, jedyny przedstawiciel rodzaju "Liparis", który na świecie obejmuje 418 gatunków. Nazwa gatunkowa upamiętnia niemieckiego botanika i lekarza – Johannesa Loesela.
Zmienność.
Gatunek zróżnicowany na 4 podgatunki:
Zagrożenia i ochrona.
Roślina objęta w Polsce ścisłą ochroną gatunkową. W Polsce znanych jest ok. 200 stanowisk, z których znaczna część ma charakter historyczny. Występuje w 4 parkach narodowych (Biebrzańskim, Drawieńskim, Poleskim, Wigierskim), oraz w ok. 20 rezerwatach. Najliczniejsze skupiska tej rośliny na Pojezierzu Sejneńskim i w Dolinie Rospudy nie są objęte ochroną obszarową. W 2008 roku jedno stanowisko odnaleziono na terenie miasta Krakowa.
Kategorie zagrożenia:

</doc>
<doc id="1031165" url="https://pl.wikipedia.org/wiki?curid=1031165" title="Lunar Strain">
Lunar Strain

Lunar Strain – debiutancki album szwedzkiej melodicdeathmetalowej grupy In Flames, wydany w 1994 roku. W tym wydaniu tekst śpiewa Mikael Stanne, wokalista grupy Dark Tranquillity, który był wówczas muzykiem sesyjnym grupy In Flames.
Lista utworów.
Reedycja "Lunar Strain &amp; Subterranean" z roku 1999 zawiera następujące dodatkowe utwory:
Wersja z roku 2005 zawiera:

</doc>
<doc id="1031167" url="https://pl.wikipedia.org/wiki?curid=1031167" title="Cruelty and the Beast">
Cruelty and the Beast

Cruelty and the Beast – trzeci album studyjny zespołu Cradle of Filth. Został wydany w 1998 roku. Płyta jest w całości poświęcona Elżbiecie Batory.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1031169" url="https://pl.wikipedia.org/wiki?curid=1031169" title="Liparis loeselii">
Liparis loeselii



</doc>
<doc id="1031170" url="https://pl.wikipedia.org/wiki?curid=1031170" title="Poradniki Modelarskie Payo">
Poradniki Modelarskie Payo

Poradniki Modelarskie Payo – seria poradników z różnych dziedzin modelarstwa redukcyjnego, powstałych z inicjatywy Pawła Grochowskiego.
Pierwsze publikacje traktowały ogólnie o modelarstwie redukcyjnym, z czasem tematyka poszczególnych zeszytów została zawężona, a poszczególne techniki modelarskie opisywane są na podstawie budowy konkretnych modeli. Seria wydawnicza opisuje zagadnienia związane z budową pojazdów bojowych, modelarstwem figurkowym, lotniczym, budową dioram.
Dotychczas ukazały się następujące poradniki (w kolejności chronologicznej):

</doc>
<doc id="1031171" url="https://pl.wikipedia.org/wiki?curid=1031171" title="Wyższa Szkoła Inżynierska w Bydgoszczy">
Wyższa Szkoła Inżynierska w Bydgoszczy



</doc>
<doc id="1031177" url="https://pl.wikipedia.org/wiki?curid=1031177" title="Zobaczyć Morze (album)">
Zobaczyć Morze (album)

Zobaczyć Morze – charytatywny projekt większości polskiej sceny szantowej, mający na celu zebranie pieniędzy na leczenie Ireneusza Wójcickiego i rehabilitację Romana Roczenia oraz w przyszłości na pomoc innym szantymenom, którzy zachorują lub ulegną wypadkom. Tytuł albumu pochodzi od rejsu, zorganizowanego przez Romana Roczenia, po którego zakończeniu uległ on wypadkowi. Na album składają się 3 płyty.
8 i 9 grudnia 2006 odbyły się dwa koncerty promujące album w warszawskim klubie Stodoła. Koncerty poprowadzili Mirek Kowalewski „Kowal”, Andrzej Grzela, Maciej Jędrzejko „YenJCo” i Bartosz Konopka „Bongos”. Na sobotnim koncercie pojawili się szantymeni, dla których zbierano fundusze – Roman Roczeń i Ireneusz Wójcicki.

</doc>
<doc id="1031178" url="https://pl.wikipedia.org/wiki?curid=1031178" title="Udar (fizyka)">
Udar (fizyka)

Udar – miara zmiany zrywu w czasie. Dany jest następującym wzorem:
w którym formula_2 oznacza zryw, formula_3 – przyspieszenie, formula_4 – prędkość, formula_5 – położenie, formula_6 – czas.
Jednostką udaru jest m/s4.

</doc>
<doc id="1031179" url="https://pl.wikipedia.org/wiki?curid=1031179" title="Flight of Icarus">
Flight of Icarus

Flight of Icarus – ósmy singel brytyjskiej heavymetalowej grupy Iron Maiden.
Tytułowy utwór jest poniekąd oparty na greckim micie o Dedalu i Ikarze. Opowiada o dwóch mężczyznach – ojcu i synu, którzy wzbijają się w niebo na samodzielnie zbudowanych skrzydłach. Autor tekstu, Bruce Dickinson, powiedział, iż nieco przeinaczył treść starożytnej opowieści, by stworzyć alegorię buntu nastolatków przeciw dorosłym autorytetom. Przez to we „Flight of Icarus” Ikar w ostatnich chwilach życia przeklina ojca, twierdząc, że ten celowo dał mu wadliwe skrzydła.
Utwór znalazł się, poza pierwotnym albumem "Piece of Mind", także na albumie koncertowym "Live After Death" oraz kompilacjach "Edward the Great" i "The Essential Iron Maiden".
Drugi utwór – „I’ve Got the Fire” – jest coverem piosenki amerykańskiej grupy Montrose. Oryginalnie zamieszczony był na albumie "Paper Money" pod nazwą „I Got the Fire”. Utwór ten był już zamieszczony przez Iron Maiden na singlu „Sanctuary”. Tam jednak jako wokalista udzielał się Paul Di’Anno, a nagranie było wersją „live” (podczas gdy wersja z singla „Flight of Icarus” została nagrana w studiu).

</doc>
<doc id="1031180" url="https://pl.wikipedia.org/wiki?curid=1031180" title="Lipiennik">
Lipiennik

Lipiennik ("Liparis" Rich.) – rodzaj roślin należący do rodziny storczykowatych ("Orchidaceae"). Należy do niego 424–425 gatunków. Występują one na wszystkich kontynentach w strefie międzyzwrotnikowej i tam są najbardziej zróżnicowane. Nieliczne gatunki rosną w strefie umiarkowanej półkuli północnej w Azji Wschodniej, w Ameryce Północnej (trzy gatunki), jeden gatunek (obecny także w Ameryce Północnej) występuje w Europie – lipiennik Loesela ("Liparis loeselii"). Jest to jedyny przedstawiciel rodzaju występujący w Polsce i zarazem gatunek typowy rodzaju.
Systematyka.
"Alipsa" Hoff., "Mesoptera" Raf., "Paliris" Dumort., "Pseudorchis" S. F. Gray, "Sturmia" H. G. L. Reich.
Jeden z siedmiu rodzajów plemienia "Malaxideae" w obrębie podrodziny epidendronowych ("Epidendroideae") z rodziny storczykowatych ("Orchidaceae"). Storczykowate są kladem bazalnym w rzędzie szparagowców "Asparagales" w obrębie jednoliściennych.
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa jednoliścienne ("Liliopsida" Brongn.), podklasa liliowe ("Liliidae" J.H. Schaffn.), nadrząd "Lilianae" Takht., rząd storczykowce ("Orchidales" Raf), podrząd "Orchidineae" Rchb., rodzina storczykowate ("Orchidaceae" Juss., podrodzina "Liparidoideae" Luerss., plemię" Liparideae" Pfitzer, podplemię " Liparidinae " Lindl. ex Miq., rodzaj lipiennik ("Liparis" Rich.).

</doc>
<doc id="1031181" url="https://pl.wikipedia.org/wiki?curid=1031181" title="Liparis">
Liparis



</doc>
<doc id="1031185" url="https://pl.wikipedia.org/wiki?curid=1031185" title="Exbibajt">
Exbibajt



</doc>
<doc id="1031187" url="https://pl.wikipedia.org/wiki?curid=1031187" title="Raymond Sommer">
Raymond Sommer

Raymond Sommer (ur. 31 sierpnia 1906 roku w Mouzon, zm. 10 września 1950 roku w Cadours) – francuski kierowca wyścigowy.
Pierwsze swoje zwycięstwo odniósł w 1932 roku podczas Grand Prix Marsylii za kierownicą Alfa Romeo „Monza”, kupionym na własny koszt. Pokonał wówczas fabrycznych kierowców Alfa Romeo i Maserati.
W latach 1932-1933 dwukrotnie wygrał 24-godzinny wyścig w Le Mans. Jego partnerami byli Luigi Chinetti oraz Tazio Nuvolari.
Karierę sportową kontynuował po II wojnie światowej. W 1950 roku brał udział w pięciu wyścigach zaliczanych do Mistrzostw Świata Formuły 1. W Grand Prix Monako w 1950 roku zajął czwarte miejsce.
Zginął na torze Cadours. Przyczyną wypadku była awaria układu kierowniczego.

</doc>
<doc id="1031195" url="https://pl.wikipedia.org/wiki?curid=1031195" title="Władysław Demski">
Władysław Demski

Władysław Demski (ur. 5 sierpnia 1884 w Straszewie, zm. 28 maja 1940 w Sachsenhausen) – polski duchowny katolicki, błogosławiony Kościoła katolickiego ksiądz, działacz społeczny i oświatowy, pedagog.
Życiorys.
Był synem Franciszka – rolnika i działacza polskich komitetów wyborczych, i Rozalii Demskich. Kształcił się w Collegium Marianum w Pelplinie i w gimnazjum w Braniewie. Egzamin maturalny zdał w 1906 r. Studia teologiczne i filozoficzne odbywał w latach 1906–1910 w Seminarium Duchownym w Braniewie.
Po przyjęciu 4 lutego 1910 r. we Fromborku święceń kapłańskich pracował jako wikariusz w polskich parafiach w Wrzesinie (1910–1911), Barczewie (1911–1915), Biskupcu (1916–1919) i w Starym Targu na Powiślu (1919–1923), gdzie prowadził działalność społeczną i oświatową wśród miejscowych Polaków. W latach 1915–1916 był kapelanem wojskowym w Królewcu. Był aktywistą w okresie poprzedzającym plebiscyt w 1920 r., potem współzałożycielem Związku Polaków w Prusach Wschodnich, wreszcie wiceprzewodniczącym Polsko-Katolickiego Towarzystwa Szkolnego na Powiślu i opiekunem kół Kobiet Chrześcijańskich pw. św. Kingi. Powołany do wojska niemieckiego pełnił służbę w szpitalu wojskowym w Królewcu. Tam też rozpoczął działalność plebiscytową, jako opiekun towarzystw ludowych i był współpracownikiem Warmińskiego Komitetu Plebiscytowego. Zmuszony przez władze niemieckie do opuszczenia Powiśla, 17 sierpnia 1922 r. przeniósł się do Inowrocławia, gdzie został prefektem w Gimnazjum im. J. Kasprowicza. W tym czasie studiował filozofię i filologię klasyczną na Uniwersytecie Poznańskim. Po zdaniu egzaminów został etatowym profesorem w Inowrocławiu, tu opiekował się Kółkiem Filologicznym, czytelnią uczniowską i kółkiem samokształceniowym oraz współpracował z „Dziennikiem Kujawskim”.
2 listopada 1939 r. ks. Władysław Demski został aresztowany przez władze niemieckie i osadzony w więzieniu w Inowrocławiu. 8 lutego 1940 r. trafił do niemieckiego obozu koncentracyjnego w Stutthofie. 10 kwietnia 1940 r. został przewieziony do obozu koncentracyjnego w Sachsenhausen, gdzie został zamordowany 28 maja 1940 r. za to, że nie chciał podeptać różańca.13 czerwca 1999 r. wraz z 108 męczennikami z czasów II wojny światowej beatyfikowany przez Papieża Jana Pawła II.
Upamiętnienie.
Jest patronem kapłanów diecezji elbląskiej, a także Szkoły Podstawowej w Straszewie i Zespołu Szkół Katolickich w Inowrocławiu.

</doc>
<doc id="1031196" url="https://pl.wikipedia.org/wiki?curid=1031196" title="Reprezentacja Mauritiusa w piłce nożnej mężczyzn">
Reprezentacja Mauritiusa w piłce nożnej mężczyzn

Reprezentacja Mauritiusa w piłce nożnej, przydomki: "Club M" (pl. "Klub M"), "Les Dodos" (pl. Dodo) - afrykańska reprezentacja narodowa założona w 1952 roku. Od 1962 roku należy do FIFA, a od 1963 do CAF.
Reprezentacja nigdy nie awansowała do mistrzostw świata. Jednokrotnie (w 1974 roku) zagrała w Pucharze Narodów Afryki. Regularnie bierze udział w południowoafrykańskim turnieju COSAFA Cup i Turnieju Wysp Oceanu Indyjskiego. Najbardziej znany zawodnik to Kevin Bru.
Obecnym selekcjonerem kadry Mauritiusa jest Francisco Filho.

</doc>
<doc id="1031206" url="https://pl.wikipedia.org/wiki?curid=1031206" title="Tom Green">
Tom Green

Tom Green, wł. Michael Thomas Green (ur. 30 lipca 1971 w Pembroke, Ontario) – kanadyjski satyryk, aktor i prezenter telewizyjny.
Życiorys.
Dorastał na przedmieściu Ottawy. Na tamtejszym uniwersytecie prowadził audycję radiową "The Midnight Caller", w której wraz z drugim prowadzącym naśmiewali się z dzwoniących tam ludzi. Od 1994 prowadził program rozrywkowy "The Tom Green Show", najpierw w lokalnej stacji telewizyjnej, później w ogólnokrajowej The Comedy Network, a od 1999 w MTV. Obecnie prowadzi program "Tom Green Live", który można oglądać w internecie na stronie tomgreen.com.
Green grywał też w filmach, najczęściej postaci ludzi nie do końca zrównoważonych psychicznie. W 2001 stworzył, wyreżyserował i zagrał w filmie "Luźny gość" ("Freddy Got Fingered"), za który otrzymał Złotą Malinę w pięciu kategoriach: najgorszy film, najgorszy aktor, najgorszy duet filmowy, najgorszy scenariusz, najgorsza reżyseria. Green stawił się osobiście na ceremonii wręczenia tych niechlubnych nagród. Toronto Star przyznała wyjątkowo gwiazdkę minusową w skali od 1 do 5 gwiazdek.
Tom Green był w latach 2001-2002 mężem aktorki Drew Barrymore. Ślub odbył się 7 lipca 2001, ale po pięciu miesiącach małżeństwa para wniosła o rozwód z powodu „różnic nie do pogodzenia”. Oficjalnie przestali być małżeństwem 15 października 2002.

</doc>
<doc id="1031209" url="https://pl.wikipedia.org/wiki?curid=1031209" title="Marian Ponanta">
Marian Ponanta

Marian Ponanta (ur. 1935, zm. 9 czerwca 1956 w Warszawie) – polski bokser.
Życiorys.
Walczył w kategorii lekkopółśredniej i półśredniej, był zawodnikiem klubów Batorego Chorzów, Gwardii Słupsk i Gwardii Warszawa. Uczestniczył w mistrzostwach Europy w Berlinie Zachodnim 1955 roku, przegrywając swój ćwierćfinałowy pojedynek w wadze półśredniej. Wystąpił 4 razy w reprezentacji Polski, odnosząc 3 zwycięstwa przy 1 przegranej w latach 1953 – 1954.
Poniósł śmierć 9 czerwca 1956 w nurcie Wisły w Warszawie (kwatera 216-4/3-22). Został pochowany na cmentarzu Powązkowskim w Warszawie. Był żonaty z Niną, miał syna Dariusza.

</doc>
<doc id="1031211" url="https://pl.wikipedia.org/wiki?curid=1031211" title="Serduszka">
Serduszka

Serduszka, nazywany „świdnickie Serduszka” – reprezentacyjny zespół Międzynarodowej Kapituły Orderu Uśmiechu z/s w Warszawie i Fundacji Serce – Europejskie Centrum Przyjaźni Dziecięcej z/s w Świdnicy.
Serduszka nie są zespołem profesjonalnym; swoim śpiewem i tańcem się bawią, chcąc nieść przy tym radość innym dzieciom i dorosłym, którzy są ich przyjaciółmi. Nie chcą zatracić normalności.
Historia.
Serduszka są terapeutycznym zespołem dziecięco-młodzieżowym, powstałym 10 września 1993 r. w Centrum Przyjaźni Dziecięcej w Świdnicy. Wtedy to 22-letni działacz społeczny i zarazem prezes Stowarzyszenia Przyjaciół Dzieci chorych „Serce” Marek Michalak rozpoczął zajęcia artystyczne z 15-osobową gromadką dzieci, które 23 października 1993 roku zakończyły się nagrodą GRAND PRIX na II Festiwalu Piosenki Turystycznej w Świdnicy.
W latach 1993–2005 Serduszka funkcjonowały przy Stowarzyszeniu Przyjaciół Dzieci Chorych „Serce” z/s w Świdnicy
i tworzyły go dzieci ze Świdnicy. W 2005 roku zespół przejęła Fundacja SERCE – Europejskie Centrum Przyjaźni Dziecięcej z/s w Świdnicy i w skład zespołu dołączyły dzieci z Żarowa.
Zespół tworzy ok. 30-osobowa grupa dzieci młodzieży z Centrum Przyjaźni Dziecięcej ze Świdnicy i Żarowa.
Najwięcej tekstów dla Serduszek napisali: Marek Michalak, Anna Richter, Anna Bernat, Danuta Saul-Kawka. Muzykę do tekstów piosenek pisał Marek Banaszczyk oraz Kamilla Banaszczyk. Opiekunem muzycznym zespołu był Dariusz Banaszczyk. stały patronat muzyczny pełni Barbara Kolago. Choreografami zespołu byli Maria i Wojciech Skiślewicz oraz Anna Trzecia
Honorowy patronat nad zespołem sprawuje Międzynarodowa Kapituła Orderu Uśmiechu.
Kierownikami zespołu są Adriana i Marek Michalakowie.
Od 2005 roku sponsorem strategicznym zespołu jest Firma Franc-Textil z Żarowa, której właścicielem jest Kawaler Orderu Uśmiechu Jerzy Franckiewicz.
Sukcesy.
Obok udziału w wielu lokalnych imprezach, szczególnie o charakterze dobroczynnym. Serduszka dawały koncerty w wielu polskich miastach, otwierały Rodzinny Park Rozrywki Rabkoland w Rabce, tańczyły i śpiewały dla dzieci w Centrum Zdrowia Dziecka w Warszawie i Kliniki Hematologii Dziecięcej we Wrocławiu, brały udział w wielu audycjach radiowych i programach telewizyjnych, występowały z największymi gwiazdami polskiej sceny rozrywkowej.
Serduszka nagrały 6 teledysków emitowanych w TVP.
Serduszka były główną atrakcją artystyczną podczas międzynarodowej konferencji zorganizowanej w Krakowie z okazji 10-lecia uchwalenia Konwencji o Prawach Dziecka, gdzie dały koncert na Wawelu; otwierały Wielką Galę VICTORIA 2000 w Operetce Wrocławskiej i VICTORIA 2001 w Polskim Radiu; w 2003 roku występowały obok największych gwiazd – Kawalerów Orderu Uśmiechu w Sali Kongresowej PKiN w Warszawie z okazji 35-lecia Orderu Uśmiechu; w 2006 roku brały udział w Wielkiej Paradzie Folkloru w ramach OKTOBERFESTU w Monachium; w 2008 roku biorąc udział w polski-amerykańskim projekcie "Polish Dreams" występowały w Belwederze przez prezydentową Marią Kaczyńską i żonami ambasadorów akredytowanych w Polsce oraz na Letniej Gali BCC.
Rozgłos zespołowi przyniosła piosenka "Order od dzieci" /sł. Marek Michalak, muz. Marek Banaszczyk, stanowiąca tło do wielu programów telewizyjnych, m.in. w 2003 roku w programie o Orderze Uśmiechu, w 2007 roku w filmie o Irenie Sendlerowej.
Wyjazdy zagraniczne – Litwa, Niemcy, Ukraina, Wielka Brytania.
Dyskografia.
Piosenki:
Piosenki:
Piosenki:

</doc>
<doc id="1031215" url="https://pl.wikipedia.org/wiki?curid=1031215" title="Dečani">
Dečani

Dečani (serb. "Dečani", serb.-cyrylica "Дечани"), (alb. "Deçan" lub "Deçani") – miasto w zachodnim Kosowie; w regionie Peć; w pobliżu miasta Peć; liczy 56 tys. mieszkańców (2006). Burmistrzem miasta jest Nazmi Selmanaj. W mieście znajduje się monaster Visoki Dečani.

</doc>
<doc id="1031221" url="https://pl.wikipedia.org/wiki?curid=1031221" title="Kačanik">
Kačanik

Kačanik (serb. "Kačanik" / Качаник, alb. "Kaçanik" / "Kaçaniku") – miasto w południowym Kosowie; w regionie Gnjilane.
Miasto liczy 12,6 tys. mieszkańców (2005). Miasto leży przy linii kolejowej Kosowe Pole – Saloniki. Przemysł materiałów budowlanych. Burmistrzem miasta jest Xhelal Gashi.

</doc>
<doc id="1031226" url="https://pl.wikipedia.org/wiki?curid=1031226" title="Nicolas Ouédec">
Nicolas Ouédec

Nicolas Pierre Ouédec (ur. 28 października 1971 w Lorient) – francuski piłkarz grający na pozycji napastnika.
Kariera klubowa.
Ouédec rozpoczął swoją piłkarską karierę w małym amatorskim klubie o nazwie CS Queven. Podjął w nim treningi już w wieku 9 lat, a w 1989 roku wypatrzyli go skauci FC Nantes i wtedy też zawodnik powędrował do tego klubu. W Ligue 1 zadebiutował 5 sierpnia w wygranym 5:1 meczu z Racingiem Paryż, ale był to jego jedyny mecz w sezonie. W kolejnym (1990/1991) także grał mało na skutek tego, iż nie miał szans w walce o miejsce w składzie z Patrice'm Loko, Draganem Jakovljeviciem czy Japhetem N’Doramem, ale 4 sierpnia 1990 strzelił swojego pierwszego gola w lidze w zremisowanym 1:1 spotkaniu z FC Metz. W sezonie 1991/1992 grał już coraz częściej, a w kolejnym był już podstawowym zawodnikiem drużyny, tworząc bramkostrzelny atak właśnie z Loko i N’Doramem – sam zdobył 13 goli w lidze, a Nantes zajęło 5. miejsce w lidze. W sezonie 1993/1994 Ouédec 20-krotnie trafiał do siatki rywali i w efekcie czego wywalczył tytuł króla strzelców ex æquo z Youri Djorkaeffem i Rogerem Boli. Natomiast w 1995 roku osiągnął jeszcze większy sukces, jakim było pierwsze od 12 lat mistrzostwo Francji. Dzięki temu w sezonie 1995/1996 Ouédec wystąpił w Lidze Mistrzów dochodząc z „Kanarkami” do półfinału (porażka w dwumeczu z Juventusem Turyn). Dla Nantes rozegrał łącznie 150 meczów, w których strzelił 63 gole.
Latem 1996 Ouédec odszedł z Nantes i skorzystał z oferty hiszpańskiego Espanyolu Barcelona. W Primera División zadebiutował 2 września w przegranym 2:3 meczu ze Sportingiem Gijón i w debiucie zdobył gola. W Espanyolu spędził dwa sezony nie odnosząc żadnych większych sukcesów – klub ten zajmował wówczas miejsca w środku tabeli. Strzelił łącznie 17 goli, ale to Jordi Lardín i Juan Eduardo Esnaider byli skuteczniejsi w poszczególnych sezonach.
W 1998 roku Ouédec wrócił do Francji i został piłkarzem Paris Saint-Germain. Transfer ten okazał się jednak niewypałem i Nicolas przez pół sezonu nie zdobył żadnego gola i w styczniu 1999 odszedł do Montpellier HSC. Tam także nie wiodło mu się najlepiej i w 2000 roku spadł z tym klubem do Ligue 2. Na drugim froncie występował przez rok i latem 2001 przeszedł do belgijskiego R.A.A. Louviéroise, dla którego strzelił 3 gole w Eerste klasse. W 2002 roku Ouédec wyjechał do Chin, gdzie najpierw przez rok grał w Dalian Shide, a w 2003 przeszedł do Shandong Luneng, z którym wygrał Puchar Chin oraz wywalczył wicemistrzostwo Chin w 2004 roku, a po sezonie zakończył piłkarską karierę.
Kariera reprezentacyjna.
Ouédec jeszcze jako gracz Nantes występował w młodzieżowej reprezentacji Francji U-21, dla której zdobył 11 goli w 18 meczach. W pierwszej reprezentacji zadebiutował 29 maja 1994 w wygranym 4:1 meczu z Japonią. Jednak na skutek konkurencji w składzie nie pojechał m.in. na Euro 96. W kadrze narodowej przez trzy lata wystąpił w siedmiu spotkaniach i zdobył w nich jednego gola.

</doc>
<doc id="1031227" url="https://pl.wikipedia.org/wiki?curid=1031227" title="Oblężenie Wexford">
Oblężenie Wexford

Oblężenie Wexford (ang. "Sack of Wexford", dosł. Splądrowanie Wexford) miało miejsce w październiku 1649, w czasie podboju Irlandii przez Cromwella. Dowodzona przez Olivera Cromwella Armia Nowego Wzoru przystąpiła do oblężenia miasta Wexford w południowo-wschodniej Irlandii, jednak gdy dowódca garnizonu miasta David Sinnot przystąpił do rozmów o warunkach poddania, 11 października 1649 wojska Cromwella wdarły się do miasta masakrując żołnierzy i cywilów. Duża część miasta została spalona, a jego port został zniszczony. Obok oblężenia Droghedy zajęcie Wexford jest często przytaczane jako dowód na odpowiedzialność Cromwella za zbrodnie wojenne, choć sprawa ta do dziś budzi kontrowersje wśród historyków.
Tło wydarzeń.
W czasie irlandzkiej wojny konfederackiej Wexford pozostawało pod kontrolą sił katolickich. Podczas powstania irlandzkiego 1641 roku ponad 1500 mieszkańców miasta przyłączyło się do rebelii. W 1642 Lord Mountgarret, lokalny przywódca katolickich konfederatów, nakazał wszystkim wyznawcom protestantyzmu opuszczenie miasta. W toku ewakuacji około 80 angielskich protestantów utonęło, gdy wioząca ich łódź zatonęła.
Wexford było również bazą wypadową dla floty korsarskiej konfederatów, która łupiła statki lojalne wobec angielskiego parlamentu, a dziesiątą część łupów przeznaczała na wsparcie dla rządu konfederacji z siedzibą w Kilkenny. Do 1649 roku w porcie stacjonowało przeszło 40 fregat posiadających listy kaperskie, często zwabionych z Dunkierki, Niderlandów Hiszpańskich czy samej Hiszpanii perspektywą łatwych łupów. Ze źródeł angielskich wynika, że korsarze z Wexford poważnie utrudniali ruch statków między Dublinem, Liverpoolem i Chester, zapuszczali się też do Zatoki Biskajskiej i na Morze Północne, a nawet na Morze Bałtyckie. 
W 1648 roku irlandzcy Rojaliści podpisali porozumienie z Konfederatami, łącząc siły przeciwko siłom parlamentu Anglii. Dlatego gdy Cromwell wylądował ze swym wojskiem w Irlandii w sierpniu 1649, Wexford stało się jednym z najważniejszych celów militarnych, obok baz morskich w Waterford i Galway. Cromwell wybrał je na zimowe leże dla swojej armii i około 23 września wyruszył z armią z Dublina na południe, maszerując wzdłuż wybrzeża.
Oblężenie i splądrowanie miasta.
Cromwell przybył pod miasto 2 października 1649 z około 6 tysiącami ludzi, jego siły dysponowały także ośmioma ciężkimi działami oblężniczymi oraz dwoma moździerzami. Następnego dnia wezwał garnizon miasta do poddania. 6 października skoncentrował gros swych sił na wzgórzach okalających miasto od południa, tego dnia artyleria Cromwella dotarła na miejsce morzem, jednak silne deszcze uniemożliwiły natychmiastowe rozpoczęcie ostrzału.
Miasto otoczone było solidnym murem miejskim o długości przeszło 2 tysięcy metrów. Wejścia do portu bronił, wybudowany w 1643, fort w Rosslare. Miejski garnizon początkowo składał się z 1500 żołnierzy konfederatów dowodzonych przez Davida Sinnota. Mimo że miasto było przygotowane do obrony, morale obrońców było dość niskie, być może ze względu na wieść o upadku Droghedy 11 września. Z tego względu wielu cywilów liczyło na szybkie poddanie miasta. Sinnot rozpoczął rozmowy kapitulacyjne z Cromwellem, jednak przeciągał je, dzięki czemu jego siły rosły, do 11 października pod jego dowództwem służyło już 4800 mężczyzn, w tym przybyły już po pojawieniu się wojsk angielskich silny korpus wojsk ulsterskich Ormonda. Ponadto w pobliskim New Ross stacjonowały główne siły połączonej armii rojalistyczno-konfederackiej pod dowództwem księcia Ormond Jamesa Butlera.
11 października podczas rozmów kapitulacyjnych Sinnot postawił Cromwellowi szereg warunków, których ten nie mógł spełnić. Nalegał m.in. na gwarancję wolności religijnej dla katolików, wyjście garnizonu miasta z bronią i zezwolenie na ewakuację floty do innego przyjaznego portu. Sam Cromwell określił te warunki mianem obrzydliwych, a wysłanników Sinnota mianem bezczelnych. Z tego względu negocjacje zawieszono. Powrócono do nich gdy działa Cromwella dokonały dwóch wyłomów w murach zamku.
Podczas rozmów, 11 października 1649, wojska Cromwella przypuściły niespodziewany atak na miasto, zdobyły je i splądrowały. Okoliczności szturmu nie są do końca jasne, wydaje się, że rozpoczął się on wbrew rozkazom samego Cromwella, na pewno w jego planach nie było również plądrowania Wexford.
Ostatni list Cromwella do Sinnotta z 11 października 1649 wydaje się wskazywać na to, że angielski dowódca przystał na część warunków proponowanych przez irlandzkich obrońców:
Wielmożny Panie, przestudiowałem byłem Pańskie propozycje, odpowiedziałem na nie być może zbyt lekceważąco. Ale, rzecz ujmując zwięźle, zgadzam się, by żołnierze i podoficerowie uszli z życiem do swoich domów... co zaś się tyczy mieszkańców, dopilnuję, by żadna przemoc nie dotknęła ich towarów, i by miasto nie zostało splądrowane.
Mimo trwających negocjacji, kapitan James Stafford, angielski rojalista dowodzący obroną Zamku Wexford stanowiącego ważny element linii obronnych miasta, niespodziewanie poddał zamek, z nieznanych do współczesności powodów. Sam Cromwell wspomina jedynie w raporcie, że ów miał zostać „potraktowany sprawiedliwie”. Inne źródła podają, że angielskiej artylerii udało się dokonać wyłomów w murze zamkowym, którego obrońcy nie zdążyli wzmocnić szańcami ziemnymi.
Wojska New Model Army Cromwella, bez rozkazów, rzuciły się do szturmowania murów miejskich, co spowodowało panikę w szeregach obrońców. Wojska Parlamentu ścigały ich na ulicach miasta, zabijając wielu z nich. Kilkuset zginęło lub utonęło próbując przepłynąć rzekę Slaney. Szacunki liczby ofiar różnią się znacznie między sobą. Sam Cromwell oceniał, że zginęło ponad 2 tysiące obrońców przy mniej niż 20 zabitych Anglikach. Ostatnim ogniskiem oporu był rynek miejski. Okrągłogłowi zamordowali także wielu księży katolickich, w tym siedmiu Franciszkanów. Większa część miasta, w tym port, została spalona i splądrowana. W trakcie grabieży miało zginąć około półtora tysiąca cywilów, choć dokładne liczby trudno potwierdzić.
Zniszczenia jakie stały się udziałem Wexford były tak poważne, że miasto nie nadawało się do wykorzystania przez siły parlamentu ani jako port morski, ani jako leże zimowe. Cromwell w liście do Londynu informował, że pozostali cywile uciekli, prosił także, by parlament przysłał mu więcej żołnierzy, którzy zasiedliliby miasto i odbudowali jego port.
Wieść o upadku miasta i losie jego mieszkańców szybko rozeszła się po Irlandii i nadszarpnęła i tak słabe morale sił rojalistyczno-konfederackich. Tydzień po upadku Wexford, New Ross poddało się bez walki.
Kontrowersje.
Udział i odpowiedzialność Cromwella za masakrę podczas wzięcia Wexford, podobnie jak podczas wcześniejszego oblężenia Droghedy, nie są w pełni potwierdzone i do współczesności są źródłem kontrowersji. Choć nie są jasne jej faktyczne rozmiary, w kolejnych dziesięcioleciach stała się ona przyczynkiem do budowania jego czarnej legendy. Już w latach 60. XVII wieku, po przywróceniu monarchii, miasto Wexford wystąpiło do korony o odszkodowanie za śmierć 1500 mieszkańców.
James Scott Wheeler, autor "Cromwell in Ireland" uważa, że "bez wątpienia, setki cywilów zginęły z rąk plądrujących żołnierzy". Nawet sprzyjający Cromwellowi Tom Reilly, autor "Cromwell: an Honourable Enemy" przyznaje, że "istnieje o wiele więcej źródeł wspominających o śmierci kobiet i dzieci w Wexford, niż w przypadku Droghedy, i fakt ten trudno jest zignorować".
Reilly uważa, że splądrowanie miasta nie było intencją Cromwella i że nie ponosi on za nie odpowiedzialności. Cromwell nie rozkazał szturmu miasta, jednak nie próbował go powstrzymać, ani ukarać odpowiedzialnych za nadużycia. Wręcz przeciwnie, w raporcie opisującym zdobycie miasta sporządzonym nazajutrz po bitwie stwierdza, że mieszkańcom miasta "upuszczono krwi jako odpowiedź na okrucieństwa, jakich dopuścili się byli wobec wielu biednych protestantów".

</doc>
<doc id="1031230" url="https://pl.wikipedia.org/wiki?curid=1031230" title="Nicolas Ouedec">
Nicolas Ouedec



</doc>
<doc id="1031231" url="https://pl.wikipedia.org/wiki?curid=1031231" title="National League East">
National League East

National League East w skrócie NL East - jedna z sześciu dywizji w Major League Baseball.

</doc>
<doc id="1031237" url="https://pl.wikipedia.org/wiki?curid=1031237" title="Miedzno (województwo zachodniopomorskie)">
Miedzno (województwo zachodniopomorskie)

Miedzno – osada w Polsce położona w województwie zachodniopomorskim, w powiecie świdwińskim, w gminie Sławoborze.
W latach 1975–1998 miejscowość administracyjnie należała do województwa koszalińskiego.

</doc>
<doc id="1031238" url="https://pl.wikipedia.org/wiki?curid=1031238" title="Międzyrzecko">
Międzyrzecko

Międzyrzecko – osada w Polsce położona w województwie zachodniopomorskim, w powiecie świdwińskim, w gminie Sławoborze.
W latach 1975–1998 miejscowość administracyjnie należała do województwa koszalińskiego.

</doc>
<doc id="1031241" url="https://pl.wikipedia.org/wiki?curid=1031241" title="Pomorce">
Pomorce

Pomorce – osada w Polsce położona w województwie zachodniopomorskim, w powiecie świdwińskim, w gminie Sławoborze.
W latach 1975–1998 miejscowość administracyjnie należała do województwa koszalińskiego.

</doc>
<doc id="1031242" url="https://pl.wikipedia.org/wiki?curid=1031242" title="Tom Hagen">
Tom Hagen

Thomas Feargal „Tom” Hagen (ur. 1910, zm. sierpień 1964) – bohater powieści Maria Puzo pt. "Ojciec chrzestny". W 1972 roku po raz pierwszy zekranizowano tę powieść, w rolę Toma wcielił się Robert Duvall. 
Historia.
Tom jest pochodzenia irlandzko-niemieckiego. Po śmierci matki wylądował na ulicy. Tam też dostał poważnej infekcji oka, przez co wzbudzał wśród niewyedukowanych mieszkańców Nowego Jorku strach. Na szczęście spotkał Santino Corleone, który postanowił zabrać kolegę do swojego domu. W domu Rodziny Corleone Tom zaznał wiele ciepła. Don pomógł mu wyzbyć się infekcji oka i pozwolił zamieszkać w ich rodzinnym domu. Nie zmienił jednak nazwiska, gdyż (wg Vita Corleone) byłby to ewidentny brak szacunku dla rodziców Toma.
Tom Hagen postanowił studiować prawo. Don Corleone natomiast myślał, iż jego podopieczny po ukończeniu college’u będzie chciał założyć prywatną kancelarię (czynił nawet ku temu sposobne kroki). Tom jednak bardzo pozytywnie zaskoczył Vita – Hagen chciał „pracować dla Rodziny”. Z czasem Tom został prawą ręką Dona – objął funkcję consigliere. Miał z tego tytułu wiele nieprzyjemności, gdyż prawowity consigliere powinien być rodowitym Sycylijczykiem. Mimo tego bardzo dobrze pełnił swoją funkcję jako doradca. Jednakże nie będąc Sycylijczykiem, jego postępowanie, rady oraz decyzję jakie podejmował doprowadziły w istocie do jego usunięcia z tego stanowiska przez dona Michaela Corleone. Michael jako pierwszy dostrzegł iż wiedza prawnicza i mądrość Toma to za mało aby być consigliere. Tom był mężczyzną zbyt miękkim, nie potrafił, jak prawdziwy Sycylijczyk, zaryzykować wszystkiego dla honoru i zemsty. 
W Zemście Ojca Chrzestnego został porwany przez Nicka Geraciego w swoim własnym aucie i ogłuszony. Gdy się obudził, tonął w swym samochodzie na środku jeziora. Przed śmiercią wspominał jak zabił dilera wraz z Sonnym, gdy jeszcze był na ulicy jako dziecko.
Jego żoną była Teresa, miał z nią troje dzieci:

</doc>
<doc id="1031243" url="https://pl.wikipedia.org/wiki?curid=1031243" title="Języki zachodnioczadyjskie A">
Języki zachodnioczadyjskie A

Języki zachodnioczadyjskie A – w klasyfikacji Paula Newmana z 1990 roku jest to podgałąź zachodniej gałęzi rodziny języków czadyjskich. Zaliczają się do niej 44 języki, używane w Nigerii. 
Paul Newman podzielił języki zachodnioczadyjskie „A” na następujące grupy językowe:

</doc>
<doc id="1031244" url="https://pl.wikipedia.org/wiki?curid=1031244" title="Rynek w Raciborzu">
Rynek w Raciborzu

Rynek w Raciborzu – rynek miejski położony w centrum Raciborza był centralnym placem średniowiecznego założenia urbanistycznego. Obecnie najważniejsza przestrzeń publiczna miasta.
Rynek i jego otoczenie.
Obecnie Rynek jest dużym, prostokątnym placem, który jest otwarty w kierunku północnym (na dzielnicę Ostróg). Z rogów rynku wychodzą cztery ulice w kierunkach równoleżnikowych oraz w pierzei zachodniej w środku odchodzi spod łuku architektonicznego ulica Rzeźnicza. Natomiast ze środka pierzei północnej wychodzi ulica Odrzańska, a ze wschodniego odcinka pierzei południowej - ulica Nowa.
Historia.
W średniowieczu raciborski rynek był w środku zabudowany. W środku znajdował się ratusz, który został wzmiankowany w dokumentach z 1361 roku, a także obok ratusza znajdował się dom kupców, o którym jest mowa już w 1313 roku oraz wokół rynku murowane sukiennice wymienione w dokumentach z 1293 roku. Na Rynku znajdowały się stragany, kramy oraz ławy, a w dokumentach mówi się po ulicy Kramarskiej, która miała być przedłużeniem ulicy Odrzańskiej. 8 października 1488 roku po południu na rogu Rynku przy wylocie obecnej ulicy Mickiewicza wybuchł pożar, który strawił całą wschodnią pierzeję kościoła św. Jakuba, ratusz, budy kramarskie, rezydencję kanoników, a także wieżę kościoła Wniebowzięcia Najświętszej Maryi Panny. Jednak budowle w środku Rynku znikły najprawdopodobniej w 1722 roku po pożarze. Po tym pożarze zniesiono zabudowę w środku Rynku. Najstarszy plan rynku w formie kolorowego, odręcznego rysunku powstał dopiero w 1750 roku, na którym znajdowały się trzy ulice odchodzące od Rynku, mianowicie: Odrzańska, Nowa i Rzeźnicza.
Prawdopodobnie od 1780 roku, naprzeciw rezydencji miejskiej hrabiów von Gaschin znajdował się budynek głównego odwachu. Następnie został przeniesiony na plac Zborowy w 1866 roku, a poprzednią siedzibę rozebrano.
W 1817 roku przy Rynku wybudowano duży budynek dla Ziemstwa Górnośląskiego ("Oberschlesische Fürstentumslandschaft"). 
Budynki znajdujące się w zachodniej pierzei był bardzo duże, często przekraczały trzy kondygnacje. 
Naprzeciw obecnego Domu Towarowego "Bolko" znajdowała się "rorkastla", był to murowany pojemnik z rurami, który dostarczał wodę dla miasta z Obory.
Rynek strasznie ucierpiał w 1945 roku, ratusz wraz z innymi budynkami spłonął, a ostał się tylko jeden budynek (Rynek 3). Pod koniec lat czterdziestych przez Rynek zaczęła jeździć kolejka, którą wożono odzyskane z rozbiórek cegły na dworzec towarowy. Stamtąd cegły załadowane do wagonów kierowano do Warszawy. Pierwszym budynkiem odbudowany po wojnie była siedziba obecnego banku PKO (odbudowany w 1949 roku). Następnie dokonano odbudowy pierzei zachodniej Rynku między ulica Długą a Chopina próbując zachować kształt poprzedniej zabudowy architektonicznej. Sukiennice zostały przyozdobione neorenesansowymi attykami. Przeciwna strona rynku nie doczekała się stylizowanych sukiennic.
Apteki przy Rynku.
22 lipca 1670 roku cesarz Leopold udzielił przywileju prowadzenia apteki burmistrzowi Janowi Czechowi, choć już w 1663 roku księgi miejskie wymieniają go jako aptekarza. Pierwsza "Pod Jednorożcem" mieściła się na Rynku (dokładna lokalizacja nie jest znana). W XVIII wieku została założona nowa apteka, która przyjęła taką samą nazwę i mieściła się przy Rynku - numer 14. Księga adresowa z 1885 roku pod tym adresem wykazuje aż trzech aptekarzy: Wilhelma Henninga, Boleslausa von Gorsky'ego i Roberta Bergmanna. Inna apteka "Pod Złoty Aniołem", która mieściła się w południowo-zachodniej pierzei Rynku, na rogu ulicy Długiej została założona w 1694 roku i działała nieprzerwanie do 1945 roku.
Wille przy Rynku.
W pierzei zachodniej Rynku, między ulicą Rzeźniczą a Chopina znajdowała się willa Gaszynów. Należał on do tego rodu w latach 1595-1725. Była to murowana, renesansowa budowla. Po 1725 roku kamienica przeszła w ręce znanej rodziny raciborskich kupców Galli. Następnie dom stał się własnością Józefa Domsa, który poślubił córkę Galli, Joannę. W 1811 roku otworzył przy rynku pierwszą w mieście fabrykę tabaki. 10 października 1846 roku podczas przejazdu przez miasto w tej kamienicy zatrzymał się król pruski Fryderyk Wilhelm IV.
Na miejscu dzisiejszego Domu Towarowego "Bolko" stała niegdyś barokowa kamienica należąca do rodziny raciborskich kupców Cecola, a później przejęta przez rodzinę Ackermannów. 29 maja 1846 roku Ferenc Liszt dał koncert fortepianowy w salonie tego domu.
Na miejscu obecnego Banku PKO przed 1777 rokiem znajdowała się kamienica, która była własnością kupców Bordollo. W 1830 roku przeszła ona w ręce właściciela młynów i fabryki drożdży, E. Schlesingera. Po swojej śmierci w testamencie z 9 kwietnia 1890 roku przekazał tę budowlę miastu.
Ratusz.
W środku Rynku znajdował się ratusz, który został wzmiankowany w dokumentach z 1361 roku. Jednak nie wiadomo kiedy dokładnie przeniesiono go w inne miejsce, ale przypuszcza się, że był to rok 1722, bowiem spłonął podczas pożaru. Jednak ta budowla również uległa zniszczeniu. Nowy ratusz wybudowany był w stylu klasycystycznym przez Gottlieba Tschecha.
Kolumna Maryjna.
Kolumna Matki Boskiej w Raciborzu, tzw. "Kolumna Maryjna" znajduje się w centrum Rynku. Jest to późnobarokowa budowla, wykonana w latach 1725-1727 przez austriackiego artystę Johanna Melchiora Österreicha.
Kościół św. Jakuba.
Świątynia ta związana jest z klasztorem Dominikanów, który mieścił się na dzisiejszym placu Targowym. Obecna zakrystia stanowi część krużganka klasztornego. W latach 20. XIX wieku podczas sekularyzacja klasztor rozebrano. Zręby kościoła wskazują na pochodzenie z XIII wieku.
Kościół Wniebowzięcia Najświętszej Maryi Panny.
Kościół według tradycji XVI-wiecznej pochodzi z początków XII wieku, a ufundowali go mieszkanie raciborscy. Budowla zachowała swój obecny kształt od czasu gruntownej przebudowy po pożarze w 1300 roku, a z tego okresu zachowała się główna bryła tworząca trójprzęsłową nawę w stylu gotyckim z zachowanym w prezbiterium sklepieniu krzyżowo-żebrowym.

</doc>
<doc id="1031246" url="https://pl.wikipedia.org/wiki?curid=1031246" title="Konstal 2N">
Konstal 2N



</doc>
<doc id="1031248" url="https://pl.wikipedia.org/wiki?curid=1031248" title="Miłosz Bembinow">
Miłosz Bembinow

Miłosz Bembinow (ur. 1 stycznia 1978 w Warszawie) − polski dyrygent i kompozytor, prezes Stowarzyszenia Autorów ZAiKS. Laureat wielu konkursów kompozytorskich, stypendysta Ministra Kultury. Jego dorobek twórczy obejmuje zarówno utwory solowe, kameralne, chóralne, orkiestrowe i oratoryjne, jak i muzykę rozrywkową oraz filmową. 
Jest jednym z głównych inicjatorów festiwalu Uczniowskie Forum Muzyczne oraz Ogólnopolskiego Konkursu Kompozytorskiego Uczniowskiego Forum Muzycznego (w 2013 roku miała miejsce XVII edycja festiwalu i XIV konkursu). W latach 2003-2007 pełnił funkcję prezesa Stowarzyszenia Polskiej Młodzieży Muzycznej „Jeunesses Musicales”. W latach 2008-2009 był wicedyrektorem międzynarodowego projektu Keimyung-Chopin Academy of Music w Daegu, w Korei Południowej. Do 2011 roku był prezesem Fundacji Inicjatyw Artystycznych „Sfera Harmonii”.
Od czerwca 2022 roku prezes Stowarzyszenia Autorów ZAiKS.

</doc>
<doc id="1031249" url="https://pl.wikipedia.org/wiki?curid=1031249" title="Pustowo">
Pustowo

2 miejscowości w Polsce:

</doc>
<doc id="1031250" url="https://pl.wikipedia.org/wiki?curid=1031250" title="Hotel Ritz w Białymstoku">
Hotel Ritz w Białymstoku

Hotel Ritz – jeden z najbardziej reprezentacyjnych budynków przedwojennego Białegostoku. Mieścił się w centrum miasta, na rogu ulic Niemieckiej i Instytuckiej pod numerem 680a (obecnie ul. Jana Kilińskiego i Pałacowej), pomiędzy pałacem Branickich a pałacykiem gościnnym.
Wygląd hotelu.
W założeniu gmach hotelu miał nawiązywać swoim wyglądem do secesji, w efekcie powstał jednak budynek neobarokowy z elementami eklektyzmu.
Budynek składał się z czterech kondygnacji nad ziemią oraz jednej podziemnej, pomiędzy którymi można było się poruszać przy pomocy drewnianych wind (pierwszych w mieście): osobowej dla gości i towarowej dla personelu.
W części podziemnej znajdowała się między innymi sala bilardowa, piwiarnia, przechowalnia bagaży, sejfy oraz kotłownia. Na parterze oprócz recepcji zlokalizowano kawiarnię, centralę telefoniczną, kino "Gryf", bank i zakład fryzjerski. Na piętrze znajdowała się restauracja z obszernymi balkonami oraz apartamenty gościnne. Dwa pozostałe piętra były przeznaczone wyłącznie na pokoje.
Hotel dysponował 50 pokojami wyposażonymi w bieżącą ciepłą i zimną wodę, telefony oraz centralne ogrzewanie. Na ścianach wisiały reprodukcje obrazów znanych malarzy, oświetlenie zapewniały ciężkie, mosiężne lampy. Zlokalizowane na pierwszym i drugim piętrze apartamenty posiadały balkony oraz własne łazienki.
Historia.
W 1913 r. Towarzystwo Akcyjne Ritz z pomocą finansową Petersbursko-Tulskiego Banku Ziemskiego rozpoczęło budowę gmachu hotelu. Uroczyste otwarcie odbyło się 1 lipca 1913 roku.
Do 1915 r. w hotelu własny apartament miał pułkownik armii cesarskiej Mikołaj Kawelin. Od jego imienia pochodzi nazwa rzeźby psa Kawelina (obecnie rekonstrukcja znajduje się w parku Planty).
Następnie, podczas I wojny światowej pokoje Ritza zajmowane były przez dowództwo stacjonujących na terenie białostoczyzny wojsk niemieckich.
Po 1919 r. w budynku hotelu planowano umieścić Urząd Miejski, jednak ten projekt nie został zrealizowany.
W latach międzywojennych wnętrza Ritza wielokrotnie wykorzystywano jako miejsce organizacji różnego rodzaju uroczystości. Ważnym wydarzeniem był pobyt w hotelu Józefa Piłsudskiego w 1919 roku. Gościli tam również między innymi Aleksandr Wertyński, Pola Negri, Hanka Ordonówna, Stanisław Przybyszewski, Edward Rydz, książę Feliks Jusupow (późniejszy zabójca Rasputina) oraz ostatni premier II RP – Felicjan Sławoj Składkowski.
W 1944 roku wycofujący się z miasta Wehrmacht podpalił hotel, którego nie odbudowano. Władza ludowa kazała wysadzić ruiny kilka lat po zakończeniu I wojny światowej.

</doc>
<doc id="1031251" url="https://pl.wikipedia.org/wiki?curid=1031251" title="Ratusz w Raciborzu">
Ratusz w Raciborzu

Ratusz w Raciborzu – budowla położona w centrum Rynku, następnie na narożu Rynku. Przez wiele lat tam znajdowała się siedziba władz miasta. Zniszczony po II wojnie światowej.
Historia.
W środku Rynku znajdował się ratusz, który został wzmiankowany w dokumentach z 1361 roku. Jednak nie wiadomo kiedy dokładnie przeniesiono go w inne miejsce, ale przypuszcza się, że był to rok 1722, bowiem spłonął podczas pożaru. Data powstania nowego ratusza nie jest znana. W dokumentach pojawia się wzmianka, że w 1724 roku ratusz "masywnej budowy i pokryty gontami" składający się z dwóch kondygnacji stał na rogu Rynku i obecnego placu Dominikańskiego. Znajdowała się w nim również obszerna piwnica ratuszowa, w której była karczma. Zapis z ksiąg wieczystych pochodzi z 1829 roku i mówi, że była to własność gminy miejskiej. Jednak ta budowla również uległa zniszczeniu. 
Nowy ratusz wybudowany był w stylu klasycystycznym przez Gottlieba Tschecha. Inwestycja ta pochłonęła w sumie 19 043 talary. W sobotę 14 maja 1825 roku pod budowę nowego ratusza położona kamień węgielny. Budowla została ukończona w 1826 roku, bowiem według zapisków magistrat wprowadził się do nowego gmachu w grudniu tegoż roku. Ratusz zajmował teren od połowy dzisiejszego sklepu jubilerskiego do wlotu placu Dominikańskiego. Fundusze na pokrycie inwestycji pozyskano z wycinki lasu dębowego między Płonią, a Nieboczowami.
Budynek ucierpiał podczas II wojny światowej i został rozebrany.

</doc>
<doc id="1031252" url="https://pl.wikipedia.org/wiki?curid=1031252" title="Pustowo (województwo zachodniopomorskie)">
Pustowo (województwo zachodniopomorskie)

Pustowo – osada w Polsce położona w województwie zachodniopomorskim, w powiecie świdwińskim, w gminie Sławoborze.
W latach 1975–1998 miejscowość administracyjnie należała do województwa koszalińskiego.
Zobacz też: Pustowo

</doc>
<doc id="1031253" url="https://pl.wikipedia.org/wiki?curid=1031253" title="Wolfgang Bauer">
Wolfgang Bauer

Wolfgang Bauer (ur. 18 marca 1941 w Grazu (Austria), zm. 26 sierpnia 2005 w Grazu) – austriacki pisarz (przede wszystkim dramat, zajmował się także prozą i poezją), uchodził w latach 70. obok Thomasa Bernharda i Petera Handkego za jednego z najważniejszych austriackich dramaturgów. Członek "Stowarzyszenia Autorów w Grazu", Forum Stadtpark i członek założyciel "Loży Lorda Jima" (wraz z Martinem Kippenbergerem i Albertem Oehlenem). Międzynarodowe uznanie zyskał w 1968 roku swoim prowokacyjnym dziełem "Magic Afternoon".
Życiorys.
Wolfgang Bauer studiował teatrologię i romanistykę na uniwersytecie w Grazu i Wiedniu. Studiów nie ukończył. Dzięki wystawieniu swych dwóch pierwszych jednoaktówek "Der Schweinetransport" i "Maler und Farbe" we właśnie otwartym w 1962 Forum Stadtpark w Grazu stał się przedstawicielem pisarskiej awangardy. Jego wczesne utwory wykazywały silny wpływ teatru absurdu Eugène Ionesco i egzystencjalistycznych dramatów Jean-Paul Sartre’a i Alberta Camusa.
W wieku 27 lat osiągnął Bauer sztuką "Magic Afternoon" międzynarodowy rozgłos. Utwór został odrzucony przez czterdzieści scen i wydawnictw w całym niemieckim obszarze językowym. Prapremiera odbyła się 12 września 1968 roku w reżyserii Horsta Zankla w Teatrze Krajowym ("Landestheater") w Hannoverze, po niej sztuki Bauera zaczęły być tłumaczone na obce języki i wystawiane na całym świecie.
Mimo iż Bauer po swoich kolejnych międzynarodowych sukcesach ("Change" 1969, "Silvester oder Das Massaker im Hotel Sacher" 1971, "Gespenster" 1973) nie spoczął na laurach i tworzył dalej, nie chciał się dać zniewolić oczekiwaniom teatrów i publiczności. Następne teksty Bauera są bezkompromisowymi dziełami teatru absurdu i z racji gatunku ich odbiór jest utrudniony. Życie prywatne pisarza, które nieustannie rozumiał jako pełne akcji "opus vitae" trafiało na łamy gazet częściej, niż utwory sceniczne. Bauer podejmował z powodów finansowych rozmaite zlecenia i pisał teksty również dla niskich lotów magazynów, a nawet zaprojektował katalog styryjskiej wystawy krajowej "Sport – Sinn und Wahn".
Twórca zmarł 26 sierpnia 2005 roku w Grazu z powodu choroby serca.
Głosy o autorze.
Wolfgang Bauer od wielu lat skutecznie unika wszystkim próbom zaszufladkowania i sklasyfikowania go przez badaczy literatury i germanistów po prostu jako „pisarza” – na swoją niekorzyść. Jako dramaturg był przeważnie irytujący, za to jego wcielenia się w role poety, powieściopisarza i felietonisty były tak bardzo udane i popularne, jak bardzo te wcielenia nie pasowały do ram gatunków. (Cytat za Wydawnictwem Literackim "Droschl")
Krytycy o Wolfgangu Bauerze:
najśmieszniejszy austriacki autor trywialny ("Trivialautor"), autor dokumentów epoki, poeta, naturalista, społecznie krytyczny neorealista, autor absurdalnych dramatów, ordynarny, pornograficzny – właśnie "Magic Wolfi" albo „postrach mieszczan” ("Der Bürgerschreck")

</doc>
<doc id="1031256" url="https://pl.wikipedia.org/wiki?curid=1031256" title="Sławkowo (województwo zachodniopomorskie)">
Sławkowo (województwo zachodniopomorskie)

Sławkowo – osada w Polsce położona w województwie zachodniopomorskim, w powiecie świdwińskim, w gminie Sławoborze.
W latach 1975–1998 miejscowość administracyjnie należała do województwa koszalińskiego.
Zobacz też: Sławkowo

</doc>
<doc id="1031257" url="https://pl.wikipedia.org/wiki?curid=1031257" title="Hrabstwo Custer (Kolorado)">
Hrabstwo Custer (Kolorado)

Hrabstwo Custer (ang. "Custer County") to hrabstwo w stanie Kolorado w Stanach Zjednoczonych. Hrabstwo zajmuje powierzchnię 1 916,33 km². Według szacunków United States Census Bureau w roku 2006 liczyło 3 926 mieszkańców. Siedzibą administracyjną hrabstwa jest Westcliffe.

</doc>
<doc id="1031261" url="https://pl.wikipedia.org/wiki?curid=1031261" title="Henryk Rasmus">
Henryk Rasmus

Henryk Marian Rasmus (ur. 19 stycznia 1935 w Orłowie Morskim, zm. 29 września 1991 w Grudziądzu) – polski rzeźbiarz.
Życiorys.
Od 1945 mieszkał w Grudziądzu. Ukończył Państwowe Liceum Technik Plastycznych w Zakopanem, następnie w latach 1957–1963 studiował w Państwowej Wyższej Szkole Sztuk Plastycznych w Gdańsku w pracowniach Alfreda Wiśniewskiego i Hanny Żuławskiej. Od 1963 był zatrudniony w Grudziądzkich Zakładach Przemysłu Gumowego „Stomil” na stanowisku plastyka-projektanta. Należał do grona założycieli Grudziądzkiego Towarzystwa Kultury.
Jako artysta był przede wszystkim rzeźbiarzem. Większość jego dzieł związana jest z Grudziądzem. Do jego czołowych osiągnięć zalicza się tamtejszy pomnik Mikołaja Kopernika (odsłonięty 14 października 1972), rzeźbę "Kosmodrom" na skwerze przy ul. Sikorskiego (1978), posąg Mieczysława Karłowicza przed gmachem Filharmonii Pomorskiej w Bydgoszczy i Pomnik Walki i Męczeństwa w Nakle nad Notecią. Wykonał mozaikę, płaskorzeźby i tablice pamiątkowe (1987) w gmachu Biblioteki Miejskiej w Grudziądzu. Jest autorem kilkunastu tablic pamiątkowych, nagrobków (w tym nagrobka sportowca Bronisława Malinowskiego), form przestrzennych i kameralnych, plakiet i medali.

</doc>
<doc id="1031262" url="https://pl.wikipedia.org/wiki?curid=1031262" title="Straż Nocna (jednostka wojskowa)">
Straż Nocna (jednostka wojskowa)

Straż Nocna – jednostka Gwardii przybocznej wielkiego chana Mongołów.
Powstanie.
Data jej powstania nie jest znana. W Tajnej historii Mongołów pojawia się dopiero w roku 1204. Wymieniana jest zwykle obok Straży Dziennej, której powstanie można określić dużo pewniej, był to moment ogłoszenia Temudżina Czyngis-chanem (a zatem prawdopodobnie 1182 rok). Można przypuszczać, że obie jednostki powstały jednocześnie.
Rozbudowa na Wielkim Kurułtaju.
Do roku 1206 Straż Nocna liczyła 80 ludzi. Podczas Wielkiego Kurułtaju została powiększona do 1000 osób, a na jej dowódcę wyznaczono Jeke Ne'ürina. 80 członków Straży, służących w niej jeszcze przed Kurułtajem, nosiło odtąd nazwę: Starej Straży Nocnej. Wyznaczono też szczegółowe reguły obejmowania i zdawania służby przez straż. Straż Nocna miała obejmować wartę przed zachodem słońca i zdawać ją Straży Dziennej dopiero po jego wschodzie. Poza tym wprowadzono zakaz rozpowszechniania informacji o liczebności Straży Nocnej.
Zadania.
Przy okazji Wielkiego Kurułtaju wymieniane są też zadania Straży Nocnej. Poza pilnowaniem bezpieczeństwa chana i jego obozu w nocy, były to: nadzorowanie służby pałacowej, nadzór nad bronią, jej konserwacja, nadzór nad przygotowywaniem posiłków, pilnowanie i rozstawianie jurt pałacowych, opieka nad końmi, pomoc w przesłuchaniach. W przeciwieństwie do pozostałych oddziałów gwardii, Straż Nocna nigdy nie brała udziału w wyprawach wojennych, w których nie uczestniczył osobiście Wielki Chan.

</doc>
<doc id="1031264" url="https://pl.wikipedia.org/wiki?curid=1031264" title="Języki zachodnioczadyjskie B">
Języki zachodnioczadyjskie B

Języki zachodnioczadyjskie B – w klasyfikacji Paula Newmana z 1990 roku jest to podgałąź zachodniej gałęzi rodziny języków czadyjskich. Zalicza się do niej 29 języków, używanych w Nigerii. 
Paul Newman podzielił języki zachodnioczadyjskie „B” na następujące grupy językowe:

</doc>
<doc id="1031266" url="https://pl.wikipedia.org/wiki?curid=1031266" title="John James (aktor)">
John James (aktor)

John James Anderson, lepiej znany jako John James (ur. 18 kwietnia 1956 w Minneapolis) – amerykański aktor i producent filmowy. Nominowany do nagrody Złotego Globu dla najlepszego aktora drugoplanowego w serialu, miniserialu lub filmie telewizyjnym za rolę Jeffa Colby’ego w operze mydlanej ABC "Dynastia".
Życiorys.
Wczesne lata.
Urodził się i dorastał w Minneapolis w stanie Minnesota jako jeden z dwóch synów radiowego disc jockeya Herba Oscara Andersona i montażystki wytwórni filmowej. W dzieciństwie nie miał żadnych ambicji i planów zawodowych, wolał obserwować przez lornetkę ptaki. Rodzina zaczęła się niepokoić, zanim podjął za namową ojca studia aktorskie na American Academy of Dramatic Arts na Manhattanie.
Kariera.
W wieku dwudziestu lat zadebiutował na małym ekranie rolą Toma 'Juniora' Bergmana w operze mydlanej CBS "Search for Tomorrow" (1976-1979), która zwróciła na niego uwagę. Międzynarodową sławę zawdzięcza roli Jeffa Colby’ego, spadkobiercy petrodolarowej fortuny w operze mydlanej ABC "Dynastia" ("Dynasty", 1981-1989), za którą w 1983 otrzymał nagrodę Bravo Otto, przyznawaną przez dwutygodnik niemiecki dla młodzieży „Bravo” dla ulubionego gwiazdora telewizyjnego, a w 1984 zajął drugie miejsce w plebiscycie na ulubionego gwiazdora telewizyjnego „Bravo” oraz w 1986 był nominowany do nagrody Złotego Globu dla najlepszego aktora drugoplanowego w serialu, miniserialu lub filmie telewizyjnym. Rola Jeffa Colby’ego w spin-off "Dynastia Colbych" ("The Colbys", 1985-1987) przyniosła mu w 1986 i 1988 nominację do Soap Opera Digest Award dla ulubionej super pary z Emmą Samms w serialu Primetime Special. W 1989 kandydował do roli agenta 007 w szesnastym filmie z cyklu przygód Jamesa Bonda "Licencja na zabijanie", którą jednak ostatecznie zagrał Timothy Dalton. Powrócił jako Jeff Colby w sequelu Aaron Spelling Productions "" ("Dynasty: The Reunion", 1991). 
Nagrał dwa single: „This Time” (1984) z niemiecką piosenkarką Heidi Brühl i „Painted Dreams” (1985). Wystąpił gościnnie w serialach: ABC "Statek miłości" ("The Love Boat", 1982), NBC "Dotyk anioła" ("Touched by an Angel", 1998) oraz operach mydlanych: CBS "As the World Turns" (2003-2004) jako Eric 'Rick' Decker i ABC "Wszystkie moje dzieci" ("All My Children", 2006-2007) w roli Jeffa Martina, a także w filmach takich jak dramat sensacyjny "Na ratunek" ("Icebreaker", 2000) z udziałem Seana Astina, Bruce’a Campbella i Stacy’ego Keacha, dreszczowiec "Niebezpieczeństwo" ("Peril", 2000) z Morgan Fairchild i Michaelem Paré, katastroficzny dramat fantastycznonaukowy "Niebo w błyskawicach" ("Lightning: Fire from the Sky", 2001) z Jesse Eisenbergiem, Stacym Keachem i Johnem Schneiderem oraz dreszczowiec "Chronology" (2016) z Williamem Baldwinem i Dannym Trejo. 
Od 26 września 1995 do 10 marca 1996 grał na Broadwayu jako Tony Wendice w przedstawieniu "M jak morderstwo" u boku Nancy Allen i Roddy’ego McDowalla.
W 2005 został producentem komedii fantastycznonaukowej "Kosmitki na nielegalu" ("Illegal Aliens") z udziałem Anny Nicole Smith. W dramacie biogarficznym Roberta Davi "Mój syn łowca" ("My Son Hunter", 2022) wcielił się w prezydenta USA Joego Bidena.
W 2018 w Judson Theatre Company w Pinehurst w Karolinie Północnej wystąpił jako kapitan Arthur Keller w sztuce Williama Gibsona "Cudotwórczyni" ("The Miracle Worker").
Życie prywatne.
W 1989 roku poślubił Denise Coward, ex-Miss Australii 1978, z którą ma córkę Laurę Ellen (ur. 18 listopada 1990) i syna Philipa (ur. 1992).

</doc>
<doc id="1031267" url="https://pl.wikipedia.org/wiki?curid=1031267" title="Hrabstwo Delta (Kolorado)">
Hrabstwo Delta (Kolorado)

Hrabstwo Delta (ang. "Delta County") – hrabstwo w stanie Kolorado w Stanach Zjednoczonych. Hrabstwo zajmuje powierzchnię 2974,65 km². Według szacunków United States Census Bureau w roku 2006 liczyło 30 401 mieszkańców. Siedzibą administracyjną hrabstwa jest Delta.

</doc>
<doc id="1031270" url="https://pl.wikipedia.org/wiki?curid=1031270" title="Krystian I Wettyn">
Krystian I Wettyn

Krystian I Wettyn (ur. 29 października 1560 w Dreźnie, zm. 25 września 1591 w Dreźnie) - książę elektor Saksonii w latach 1586-1591
Życiorys.
Był synem elektora Saksonii, Augusta Wettyna.
Po objęciu władzy po śmierci ojca nie interesował się zbytnio sprawami państwowymi. Prowadził wystawny i wesoły tryb życia. Pozostawał pod wpływem swoich doradców, którzy faktycznie w jego imieniu rządzili państwem.
Pod wpływem swojego ministra Mikołaja Krella zaczął skłaniać się w kierunku kalwinizmu i próbował w jego duchu przeprowadzić zmiany w kościele państwowym Saksonii.
Zmarł przedwcześnie w młodym wieku. Z małżeństwa z Zofią Hohenzollern pozostawił po sobie kilkoro dzieci w tym dwóch synów, którzy później zostali elektorami Saksonii: Krystiana II i Jana Jerzego I.
Pochowany został w kościele św. Marii we Freibergu.

</doc>
<doc id="1031271" url="https://pl.wikipedia.org/wiki?curid=1031271" title="Cypripedium">
Cypripedium



</doc>
<doc id="1031274" url="https://pl.wikipedia.org/wiki?curid=1031274" title="Jacek Rybicki">
Jacek Rybicki

Jacek Rybicki (ur. 25 marca 1959 w Gdańsku) – polski polityk, działacz związkowy, nauczyciel, poseł na Sejm III kadencji.
Życiorys.
Absolwent IX LO w Gdańsku. W 1983 uzyskał absolutorium na Wydziale Humanistycznym Uniwersytetu Gdańskiego. W latach 1984–1985 pracował jako nauczyciel w V Liceum Ogólnokształcącym w Gdańsku. Na początku lat 90. był redaktorem naczelnym „Przeglądu Oświatowego”. Od marca 1993 do czerwca 1998 był przewodniczącym zarządu regionu gdańskiego NSZZ „Solidarność”, w latach 90. pełnił funkcję wiceprzewodniczącego komisji krajowej związku.
W 1991 bezskutecznie kandydował z listy „Solidarności” do Sejmu. Pełnił funkcję posła III kadencji z listy Akcji Wyborczej Solidarność. Należał do Ruchu Społecznego. Zaliczał się do najbliższych współpracowników Mariana Krzaklewskiego i najbardziej wpływowych polityków AWS (był m.in. wiceprzewodniczącym klubu parlamentarnego i przewodniczącym rady politycznej RS AWS). W 2001 nie uzyskał mandatu i powrócił do działalności związkowej. W 2004 był jednym z założycieli Partii Centrum. W 2006 został sekretarzem komisji krajowej NSZZ „S”. W styczniu 2017 powołany w skład Rady Programowej Radia Gdańsk.

</doc>
<doc id="1031276" url="https://pl.wikipedia.org/wiki?curid=1031276" title="Doug Lamborn">
Doug Lamborn

Doug Lamborn (ur. 24 maja 1954) – amerykański polityk, członek Partii Republikańskiej. Od 2007 roku jest przedstawicielem piątego okręgu wyborczego w stanie Kolorado w Izbie Reprezentantów Stanów Zjednoczonych.

</doc>
<doc id="1031278" url="https://pl.wikipedia.org/wiki?curid=1031278" title="Jacek Matyja">
Jacek Matyja

Jacek Matyja (ur. 18 lutego 1970 w Chrzanowie) – polski piłkarz grający na pozycji obrońcy, obecnie trener drużyny juniorów młodszych Wisły Kraków.
Kariera piłkarska.
Jacek Matyja jest wychowankiem KS Chełmek, którego barwy reprezentował w latach 1986–1989. Następnie po dwóch sezonach gry w Górniku Siersza (Trzebinia), Matyja przeniósł się do Wawelu Kraków, gdzie występował do końca 1992. Kolejnym przystankiem w karierze piłkarza był półroczny epizod w zespole Błękitnych Kielce, po którym zawodnik trafił do pierwszoligowej w tamtym okresie (sezon 1993/1994) Wisły Kraków. W tym klubie spędził sześć sezonów, z czego dwa w drugiej lidze. Swój pobyt w krakowskim klubie Matyja uwieńczył zdobyciem tytułu Mistrza Polski w sezonie 1998/1999. Przez kolejne cztery lata reprezentował barwy Odry Wodzisław, by przed sezonem 2002/2003 przenieść się do Ruchu Chorzów. Ten sezon był dla Matyi ostatnim w pierwszej lidze. Kolejne dwa lata obrońca spędził w Pogoni Staszów, natomiast karierę zawodową zakończył w Garbarni Kraków, dla której grał w latach 2005–2007. Później amatorsko grał jeszcze m.in. w Pogoni Miechów czy Prądniczance.
Jacek Matyja grał w najwyższej lidze w barwach Wisły Kraków, Odry Wodzisław i Ruchu Chorzów, występując w 215 meczach i strzelając 12 bramek.
Kariera trenerska.
W sierpniu 2005 Jacek Matyja założył w Krakowie szkółkę piłkarską UKS Lauda. Wiosną 2007 objął funkcję pierwszego trenera zespołu TKS Skawinka. Od sierpnia do grudnia 2009 trenował Pogoń Miechów. Od sezonu 2010/2011 Jacek Matyja pracuje jako trener juniorów młodszych Wisły Kraków. Prowadzony przez niego zespół zdobył w 2013 roku Mistrzostwo Polski juniorów młodszych.

</doc>
<doc id="1031279" url="https://pl.wikipedia.org/wiki?curid=1031279" title="Trail (Kanada)">
Trail (Kanada)

Trail – miasto w prowincji Kolumbia Brytyjska w Kanadzie, w dystrykcie regionalnym Kootenay Boundary. Leży nad Kolumbią, ok. 10 km od granicy ze Stanami Zjednoczonymi. Większość znanych osób, które pochodzą z tego miasta to hokeiści NHL jak na przykład: Dallas Drake, Adam Deadmarsh i Steve McCarthy oraz Kerrin Lee-Gartner narciarka alpejska.
Liczba mieszkańców Trail wynosi 7 237. Język angielski jest językiem ojczystym dla 85,9%, francuski dla 0,4% mieszkańców (2006).

</doc>
<doc id="1031282" url="https://pl.wikipedia.org/wiki?curid=1031282" title="Jesse Marunde">
Jesse Marunde

Jesse Marunde (ur. 14 września 1979 w Glennallan, Alaska, zm. 25 lipca 2007 w Sequim, Waszyngton) – amerykański sztangista i strongman.
Był jednym z najlepszych amerykańskich siłaczy. Wicemistrz Świata Strongman 2005.
Życiorys.
Jako 9-latek zajmował się komercyjnym połowem ryb w morzu Beringa. W wieku trzynastu lat rozpoczął treningi siłowe. Karierę sportową rozpoczął na dobre już w szkole, uczestnicząc między innymi w mistrzostwach szkół wyższych stanu Waszyngton, w trójboju siłowym, gdzie uplasował się na drugim miejscu uzyskując wyniki: przysiad 500 funtów, wyciskanie 295 oraz martwy ciąg 540, w klasie 220 funtów. Otrzymał stypendium futbolowe na Uniwersytecie Stanowym w Montanie, gdzie rozpoczął trenowanie olimpijskiego podnoszenia ciężarów. Trenował również zapasy oraz lekkoatletykę.
Jako 19-latek Marunde zajął trzecie miejsce na krajowych zawodach sztangistów-juniorów, w klasie ciężkiej uzyskując wynik 242 funty w rwaniu i 308 funtów w podrzucie. W 2001 r. zdobył mistrzostwo stanu Waszyngton.
Jesse Marunde zadebiutował jako siłacz w 2001 r. Ważył wówczas 116 kg. Jako cel życia postawił sobie, aby stać się najsilniejszym człowiekiem świata. Śmierć przerwała jego bardzo dobrze rozwijającą się karierę strongmana.
Uchodził za jednego z najbardziej sympatycznych i najpopularniejszych zawodników w środowisku strongman.
Zmarł na zawał serca, podczas codziennego treningu w swej domowej siłowni, w miasteczku Sequim. Miał genetyczną wadę serca (kardiomiopatia przerostowa). W wieku 27 lat osierocił półtoramiesięczną córkę, Jessicę Joy z żoną Callie Marunde, z którą zawarł związek małżeński w marcu 2004 r. oraz dziewięcioletniego syna, Dawson Blue Marunde (ur. 1998), z pierwszego małżeństwa.
Wymiary:
Mistrzostwa Świata Strongman.
Wziął udział łącznie cztery razy w indywidualnych Mistrzostwach Świata Strongman, w latach 2002, 2003, 2005 i 2006.
W swym debiucie na Mistrzostwach Świata Strongman 2002 zakwalifikował się do nich jako najmłodszy Amerykanin, w całej historii tych mistrzostw, jednak nie dostał się do finału. W rundach kwalifikacyjnych został pokonany przez Norwega, Svenda Karlsena i Jarosława Dymka.
W rundach kwalifikacyjnych Mistrzostw Świata Strongman 2003 doznał kontuzji i również nie zakwalifikował się do finału.
Wreszcie w swych trzecich Mistrzostwach Świata Strongman 2005 wygrał rundy kwalifikacyjne (w których pokonał między innymi Tarmo Mitta i Terry'ego Hollandsa) i zakwalifikował się do finału. Przegrał w nim tylko z Mariuszem Pudzianowskim i zdobył tytuł Wicemistrza Świata Strongman. Był pierwszym Amerykaninem po piętnastoletniej przerwie, od czasu Mistrzostw Świata Strongman 1990, który stanął na podium tych zawodów.
W swym ostatnim w życiu występie na Mistrzostwach Świata Strongman 2006 minimalnie przegrał rundy kwalifikacyjne i ponownie nie dostał się do finału.

</doc>
<doc id="1031284" url="https://pl.wikipedia.org/wiki?curid=1031284" title="Krzysztof Śmieja">
Krzysztof Śmieja

Krzysztof Śmieja (ur. 7 lipca 1957 w Tarnowskich Górach) – polski polityk i prawnik, poseł na Sejm III kadencji, członek Trybunału Stanu (2003–2011).
Życiorys.
Ukończył w 1986 studia na Wydziale Prawa i Administracji Uniwersytetu Śląskiego. Po ukończeniu aplikacji sądowej orzekał jako asesor i następnie sędzia. Był m.in. przewodniczącym wydziału cywilnego i wiceprezesem Sądu Rejonowego w Tarnowskich Górach.
Od 1997 do 2001 sprawował mandat posła III kadencji, wybranego z listy Akcji Wyborczej Solidarność w okręgu gliwickim. Reprezentował Sejm w Krajowej Radzie Sądownictwa. Po wyborach parlamentarnych w 2001, w których nie uzyskał reelekcji, podjął praktykę notarialną.
W 2003 został wybrany do Trybunału Stanu (z rekomendacji Prawa i Sprawiedliwości), powoływany na tę funkcję również po wyborach w 2005 i 2007.
Był członkiem Śląskiego Społecznego Komitetu Poparcia Jarosława Kaczyńskiego w wyborach prezydenckich w 2010.

</doc>
<doc id="1031286" url="https://pl.wikipedia.org/wiki?curid=1031286" title="Wojciech Asiński">
Wojciech Asiński

Wojciech Asiński (ur. 14 kwietnia 1960 w Warszawie) – polski aktor teatralny i filmowy, także asystent reżysera w teatrze oraz prezenter telewizyjny. Rzecznik prasowy burmistrza miasta i gminy Łomianki.
Życiorys.
W roku 1987 ukończył PWSFTviT im. Leona Schillera w Łodzi. Był związany z telewizją Polsat, gdzie prowadził programy rozrywkowe, m.in. Halo Miliard, Talent za talent i Hugo. Najczęściej występował w duecie z Andrzejem Kruczem. 
Teatr.
Na deskach teatru debiutował 15 listopada 1986 rolą Księcia Seniora w spektaklu "Jak wam się podoba". W realizacji tego przedsięwzięcia pracował także jako asystent reżysera. Występował w Teatrze Studyjnym`83 im. Juliana Tuwima w Łodzi (1986–1987), Teatrze Ochoty (1987–1990) i Teatrze Adekwatnym (1987) w Warszawie.
Współpracował z takimi reżyserami jak Piotr Cieślak, Adam Hanuszkiewicz, Kazimierz Kutz, Halina Machulska, Jan Machulski.
Wraz z aktorem Andrzejem Niemirskim zażądali od miasta Warszawy 1,3 mln zł odszkodowania za plagiat ich scenariusza „parady teatrów”.
Film.
Na dużym ekranie zadebiutował niewielką rolą studenta w filmie "Wakacje w Amsterdamie" w 1985 r., na małym – w serialu "Pogranicze w ogniu". Wystąpił też w "Dekalogu" oraz popularnych serialach: "W labiryncie", "Miodowe lata", "Na dobre i na złe", "Pierwsza miłość", "BrzydUla".
W pracy aktora filmowego i serialowego współpracował m.in. z takimi reżyserami jak Waldemar Dziki, Krystyna Janda, Paweł Karpiński, Krzysztof Kieślowski, Andrzej Konic, Zbigniew Kuźmiński, Magdalena Łazarkiewicz, Anna Sokołowska, Krzysztof Sowiński.
Filmografia.
Etiudy szkolne

</doc>
<doc id="1031287" url="https://pl.wikipedia.org/wiki?curid=1031287" title="Pochodzenie świata">
Pochodzenie świata

Pochodzenie świata () – obraz Gustave’a Courbeta namalowany techniką olejną na płótnie w 1866. Jego wymiary to około 46 na 55 cm. Przedstawia okolicę genitalną oraz brzuch nagiej, leżącej kobiety, która rozkłada swoje nogi.
Kompozycja sceny podkreśla jej erotyzm. Erekcja brodawki sutka oraz zaczerwienione wargi sromowe mogą sugerować, że modelka jest podniecona erotycznie.
Historia obrazu.
Tożsamość modelki.
W okresie malowania obrazu ulubioną modelką Courbeta była Joanna Hiffernan, znana też jako "Jo". Związana wówczas z Jamesem Whistlerem, amerykańskim malarzem i uczniem Courbeta.
W ciągu swojej kariery Courbet namalował cztery portrety Hiffernan. Według niektórych badaczy była też prawdopodobnie modelką, pozującą do obrazu "Pochodzenie świata", co wyjaśniałoby gwałtowne zerwanie z Whistlerem niedługo potem, który wrócił do Stanów Zjednoczonych, porzucając kochankę. Mimo rudych włosów Hiffernan, wyraźnie kontrastujących z czarnymi włosami łonowymi kobiety przedstawionej na obrazie, przeważała hipoteza, że to właśnie ona była modelką.
Jednak w 2018 odkryto, że modelką była . Była ona znaną XIX-wieczną tancerką opery. Tancerka była kochanką tureckiego dyplomaty, na którego zamówienie obraz został namalowany. Dyplomata umieścił "Pochodzenie świata" w swojej rezydencji – w małym pokoju bez okien, by nie mogły go oglądać niepożądane osoby. Postanowił później sprzedać płótno z powodu problemów finansowych.
Właściciele obrazu.
Zleceniodawcą obrazu był , turecki dyplomata, kolekcjonujący dzieła malarskie o tematyce erotycznej. Za pośrednictwem Sainte-Beuve’a poznał on Courbeta, u którego zamówił obraz do swojej kolekcji, w której znajdowało się też płótno Ingres’a "Łaźnia turecka", a także inny obraz Courbeta "Śpiące", do którego prawdopodobnie pozowała Hiffernan.
Z powodu powrotu do Turcji sprzedał obraz, który kupił na aukcji w 1868 handlarz antykami, Antoine de la Narde. Edmond de Goncourt nabył go w 1889 w antykwariacie i ukrył za specjalnie wykonaną deską, na której wymalowano obraz przedstawiający kościół w zimowym krajobrazie. Przypuszcza się, że węgierski kolekcjoner kupił go w 1910 roku w galerii Bernheim-Jeune i zabrał go ze sobą na Węgry. Hatvany został zmuszony przez radzieckie wojska do ucieczki. Pozwolono mu zabrać ze sobą tylko jeden obraz. Wybrał właśnie "Pochodzenie świata" i przybył z nim do Paryża.
W 1955 obraz został kupiony na aukcji przez francuskiego psychoanalityka Jacques’a Lacana za półtora miliona franków francuskich. Razem z żoną, , umieścili go w swojej wiejskiej posiadłości, w Guitrancourt. Lacan poprosił André Massona o wykonanie ramy z podwójnym dnem i namalowanie na jej powierzchni innego obrazu. André Masson wykonał wtedy surrealistyczną wersję "Pochodzenia świata". Po śmierci Lacana w 1981 roku obraz miał zostać przekazany Musée d’Orsay. Transakcja została sfinalizowana w 1995 roku.

</doc>
<doc id="1031288" url="https://pl.wikipedia.org/wiki?curid=1031288" title="Péguy Luyindula">
Péguy Luyindula

Péguy Makanda Luyindula (ur. 25 maja 1979 w Kinszasie, Demokratyczna Republika Konga) – francuski piłkarz pochodzenia kongijskiego grający na pozycji napastnika.
Kariera klubowa.
Luyindula urodził się w Kinszasie, stolicy Demokratycznej Republiki Konga. W młodym wieku wyemigrował z rodzicami do Francji i tam rozpoczął piłkarską karierę w klubie Chamois Niortais. Już w sezonie 1997/1998 zadebiutował w jego barwach w Ligue 2 i zdobył 8 goli, ale nie awansował z klubem o klasę wyżej. Latem po sezonie przeszedł jednak do RC Strasbourg i 8 sierpnia 1998 zadebiutował w Ligue 1 meczem z Olympique Lyon (1:1). Pierwszy sezon w Strasbourgu był dla Luyinduli niezbyt udany (nie zdobył gola), ale już w sezonie 1999/2000 był jednym z jaśniejszych punktów drużyny i jej najlepszym strzelcem z 7 bramkami na koncie. W 2001 roku natomiast osiągnął swój pierwszy sukces w karierze – zdobył Puchar Francji, jednak jego klub spadł z ligi.
Po sezonie po Luyindulę zgłosił się mistrz Francji Olympique Lyon i zawodnik podpisał kontrakt z tym klubem. W Olympique zaczął grywać w pierwszym składzie i zadebiutował w europejskich pucharach, w rozgrywkach Ligi Mistrzów. W 2002 roku sięgnął po swoje pierwsze mistrzostwo Francji, a w 2003 po drugie grając wówczas w ataku z Brazylijczykiem Sonnym Andersonem. W sezonie 2003/2004 jego partnerem w ataku był rodak Andersona, Giovane Élber, ale to Luyindula był najlepszym strzelcem drużyny (16 goli) i przyczynił się po raz kolejny do swojego trzeciego tytułu mistrza kraju.
Latem 2004 Luyindula odszedł jednak z Lyonu i za 11 milionów euro trafił do Olympique Marsylia. W jej barwach strzelił 10 goli, o 3 więcej od partnera z ataku, Steve’a Marleta i zajął z nią 5. miejsce w Ligue 1. We wrześniu 2005 Luyindula stracił miejsce w składzie i na cały sezon został wypożyczony do AJ Auxerre. Stworzył linię napadu wraz z Luigim Pieronim i razem zdobyli 22 gole, a AJA zakończyło sezon na 6. pozycji.
W 2006 roku Luyindula wrócił do OM, ale znów trafił na wypożyczenie, tym razem do beniaminka Primera División, Levante UD. W klubie z Walencji spisywał się jednak słabiej i przez pół roku nie zdobył gola, a do tego był tylko rezerwowym. Zimą 2007 zmienił barwy klubowe i za 3,5 miliona euro przeszedł do Paris Saint-Germain, któremu pomógł w utrzymaniu się w lidze. W 2008 roku zdobył z PSG Puchar Ligi Francuskiej. W latach 2013–2014 grał w New York Red Bulls.
Kariera reprezentacyjna.
W reprezentacji Francji Luyindula zadebiutował 18 lutego 2004 roku w wygranym 2:0 meczu z Belgią, rozegranym za kadencji selekcjonera Jacques’a Santiniego. Natomiast w sierpniowym spotkaniu z Bośnią i Hercegowiną (1:1) zdobył jedynego gola dla swojej drużyny.

</doc>
<doc id="1031289" url="https://pl.wikipedia.org/wiki?curid=1031289" title="L’Origine du monde">
L’Origine du monde



</doc>
<doc id="1031290" url="https://pl.wikipedia.org/wiki?curid=1031290" title="Peguy Luyindula">
Peguy Luyindula



</doc>
<doc id="1031292" url="https://pl.wikipedia.org/wiki?curid=1031292" title="Andrzej Gargaś">
Andrzej Gargaś

Andrzej Gargaś (ur. 10 czerwca 1957 w Rzeszowie) – polski polityk, działacz związkowy, poseł na Sejm III kadencji.
Życiorys.
Ukończył w 1981 studia na Wydziale Prawa i Administracji Uniwersytetu Marii Curie-Skłodowskiej w Lublinie (filii w Rzeszowie). Od lat 80. pozostaje zatrudniony w Hucie Stalowa Wola, dochodząc do stanowiska głównego specjalisty. W latach 1991–1997 kierował NSZZ „S” w tym zakładzie, zasiadał też w prezydium zarządu regionu Ziemia Sandomierska związku. W latach 90. zakładał spółdzielczą kasę oszczędnościowo-kredytową w Hucie, pełnił w niej funkcję członka zarządu.
Sprawował mandat posła III kadencji, wybranego z listy Akcji Wyborczej Solidarność w okręgu tarnobrzeskim. W 2001 bez powodzenia ubiegał się o reelekcję. Należał do Ruchu Społecznego AWS.
W latach 2002–2006 był radnym powiatu stalowowolskiego, od 2006 do 2010 z ramienia Prawa i Sprawiedliwości zasiadał w radzie miejskiej Stalowej Woli. W 2014 i 2018 ponownie uzyskiwał mandat radnego powiatu.

</doc>
<doc id="1031294" url="https://pl.wikipedia.org/wiki?curid=1031294" title="Broń kinetyczna">
Broń kinetyczna

Broń kinetyczna – rodzaj broni służącej do niszczenia celu przez gwałtowne dostarczenie mu energii kinetycznej.
Za klasyczne przykłady pocisku kinetycznego można uznać kamień, strzałę czy pocisk pistoletowy, lecz obecnie nazywane są tak pociski rozpędzane za pomocą bardziej zaawansowanych technicznie urządzeń.
Pocisk kinetyczny może posiadać własny napęd rakietowy, bądź też dzięki sile bezwładności korzystać z prędkości nadanej mu przez rakietę nośną, własny silnik rakietowy wykorzystując jedynie do wykonania manewrów niezbędnych do naprowadzenia na cel. Zasadę działania broni kinetycznej wykorzystuje również tzw. railgun.
Ze względu na niezbędną do bezpośredniego trafienia w cel precyzję naprowadzania, pocisk kinetyczny wyposażony jest zwykle w szereg zaawansowanych urządzeń naprowadzających, bardzo precyzyjnych sensorów podczerwieni oraz urządzeń optycznych lub radarowych.
Podstawowymi cechami charakterystycznymi broni kinetycznych są: niezbędna dla uzyskania właściwej wielkości energii kinetycznej olbrzymia prędkość – sięgająca nawet kilkunastu kilometrów na sekundę – oraz brak wybuchowego ładunku bojowego. Współcześnie broń tego rodzaju często wykorzystywana jest w systemach obrony antybalistycznej oraz przeciwrakietowej.
Przykłady technologii broni kinetycznej.
Najbardziej znanymi systemami broni kinetycznych są technologie stosowane w ramach współczesnego amerykańskiego systemu antybalistycznego "Ballistic Missile Defense". Technologie te stosowane są w amerykańskich pociskach antybalistycznych Ground Based Interceptor, rodzinie morskich systemów antybalistycznych Raytheon RIM-161 Standard Missile 3, a także w systemie terminalnej obrony antybalistycznej Patriot PAC-3
Extended Range Interceptor Technology (ERINT).
Początki rozwoju broni kinetycznych związane są z programem SDI ("Strategic Defense Initiative") ogłoszonym przez Ronalda Reagana. Program ten obejmował m.in. niszczenie strategicznych rakiet balistycznych Związku Radzieckiego z wykorzystaniem działania energii kinetycznej uderzenia pocisku przechwytującego we wrogi obiekt.
We wczesnych latach osiemdziesiątych XX wieku amerykański koncern Lockheed Martin prowadził prace nad pociskiem rakietowym dla Agencji Zaawansowanej Obrony Antybalistycznej Armii Stanów Zjednoczonych (ang. "U.S. Army’s Advanced Ballistic Missile Defense Agency"). Amerykańskie Dowództwo Obrony Strategicznej zmieniło jednak wymagania wobec prototypu pocisku, domagając się umieszczenia w nim radaru samonaprowadzającego zdolnego doprowadzić pocisk do bezpośredniego uderzenia i zniszczenia celu w atmosferze za pomocą energii kinetycznej. Po zawarciu odpowiedniego kontraktu Lockheed Martin rozpoczął prace nad prototypem wykorzystując technologie radaru pracującego w paśmie Ka i gotowy już zespół napędowy. Zespół badawczo-konstrukcyjny działu Missiles and Fire Control (pol. Rakiet i Kontroli Ognia) koncernu Lockheed Martin opracował technologie Hit-to-Kill, która pomyślnie przeszła trzy pierwsze testy niszczenia celów. Całemu programowi nadano nazwę Flexible Lightweight Agile Guided Experiment (FLAGE) (ang. Eksperyment Lekkiego, Elastycznego i Inteligentnego Naprowadzania).
Po trzech pomyślnie zakończonych testach przeciwko celowi Lance TBM, Dowództwo Obrony Strategicznej USA zwiększyło wymagania wobec systemu, domagając się jego zdolności do działania na znacznie większych wysokościach, cały program zmienił zaś nazwę na Extended Range Interceptor Technology (ERINT) (ang. Technologia Niszczyciela Rakiet o Zwiększonym Zasięgu). Od czerwca 1984 r. ramach programu SDI przeprowadzono z sukcesem 4 testy, po czym projekt przerwano.
W lutym 1994 roku rozstrzygnięto konkurs, w wyniku którego prototyp ERINT został wybrany do dalszych prac nad systemem, a w październiku tego roku, Lockheed Martin rozpoczął prace nad projektem, rozwojem i produkcją systemu spełniającego konkretne wymagania systemu PAC-3. We wrześniu 1997 Lockheed Martin pomyślnie przeprowadził pierwszy rozwojowy test lotu systemu PAC-3.
Zastosowanie: Patriot PAC-3
Exoatmospheric Kill Vehicle (EKV).
W październiku 1990 organizacja kierująca całością prac nad obroną antybalistyczną – "Missile Defense Agency" (MDA) ("Agencja Obrony Antyrakietowej") zawarła 3 kontrakty na projekty pojazdów niszczących przeznaczonych do zwalczania pocisków balistycznych w środkowej fazie lotu (ang. "Mid-course Defense"), zmierzające do opracowania Exoatmospheric Kill Vehicle (EKV). Były to projekty firm:
Prace zasadniczo opierały się na wcześniejszych projektach HOE ("Homing Overlay Experiment") and ERIS ("Exoatmospheric Reentry Interceptor Subsystem") wywodzących się jeszcze z czasów prac nad "Inicjatywą Obrony Strategicznej" (SDI). W 1995 roku z rywalizacji odpadł jednak projekt Martin Marietta. 24 czerwca 1997 r. zaś oraz 16 stycznia 1998 r, przeprowadzono testy IFT ("Integrated Flight Test")-1 oraz IFT-2, w których udział wzięły EKV – odpowiednio – Boeinga i Raytheona. W wyniku konkursu głównym wykonawcą kill vehicle dla pocisku GBI został wybrany Raytheon.
EKV Raytheona wyposażony jest w działający na podczerwień system wyszukiwawczy, zawierający matryce optyczne i zestaw chłodzący teleskopu optycznego. Wewnętrzny system naprowadzania i kontroli składa się m.in. z zestawu komputerów pokładowych i algorytmów oprogramowania systemu wyszukiwawczego, mających za zadanie wykryć i śledzić wszystkie nadlatujące obiekty, odróżniać wabiki i cele fałszywe od głowic bojowych oraz doprowadzić w końcowej fazie lotu EKV do kolizji z celem przy prędkości zbliżania przekraczającej 25.700 km/h.System korzysta również z aktualnie prototypowego, zintegrowanego z EKV naziemnego radaru kontroli ognia GBR-P, opracowanego pierwotnie na potrzeby systemu obrony obszaru THAAD. System manewrowy EKV – DACS ("Divert and Attitude Control System"), zawiera m.in. 4 małe silniki sterujące po 4 stronach "kill vehicle". Teleskop Exoatmospheric Kill Vehicle działa w co najmniej dwóch zakresach długości fal. Dokładna rozdzielczość teleskopu jest tajna, jednakże rozdzielczość kątowa powinna w przybliżeniu wynosić ok. 150 do 300 mikro radianów, co oznacza, że rozdzielczość EKV przeciwko obiektom w odległości 1000 km wynosi 150 do 300 metrów, natomiast w odległości 10 km rozdzielczość wynosić będzie od 1,5 do 3 metrów. Teleskop EKV dostrzega zbitkę głowicy bojowej oraz wabików z odległości 720 km, co robi wrażenie, zważywszy na fakt, że rozwartość kąta pola widzenia urządzeń optycznych EKV ma szerokość 1°, co odpowiada spoglądaniu przez słomkę do napojów.
Dane:
Zastosowanie: Pociski GBI.
Lightweight Exo-Atmospheric Projectile (LEAP).
Głowica opracowana dla antybalistycznego pocisku morskiego Raytheon RIM-161 Standard SM-3.

</doc>
<doc id="1031295" url="https://pl.wikipedia.org/wiki?curid=1031295" title="Bill Perry">
Bill Perry

Bill Perry (ur. 25 grudnia 1958 w Chester w stanie Nowy Jork, zm. 17 lipca 2007 Nowym Jorku) – amerykański gitarzysta bluesowy. 
Czasy największej popularności Perry’ego przypadły na lata 80 XX wieku, kiedy występował między innymi z Garthem Hudsonem i Levonem Helmem. W Polsce wystąpił tylko raz podczas Jimiway Blues Festiwal 2006 w Ostrowie Wielkopolskim. 
Zmarł na zawał serca w wieku 49 lat.

</doc>
<doc id="1031302" url="https://pl.wikipedia.org/wiki?curid=1031302" title="Barań">
Barań

Barań (biał. i ros. Бара́нь) – miasto w rejonie orszańskim obwodu witebskiego Białorusi, położone nad rzeką Adrou, 9 km na południowy zachód od Orszy. Wchodzi w skład orszańskiego gorsowietu. W roku 2010 liczyło 11,6 tys. mieszkańców.
Przez miasto przebiega droga Orsza-Kochanów. Najbliższe stacje kolejowe to Charobrawa i Czerwina (~3 km). W 2003 wzniesiono cerkiew prawosławną, działa też rzymskokatolicka parafia Matki Bożej z Lourdes. Pochodząca z XVIII w. greckokatolicka cerkiew pw. Opieki Najświętszej Bogurodzicy w 1989 zamieniona została na Białoruskie Muzeum Ludowej Architektury i Rzemiosła. Edukację zapewniają dwie szkoły średnie – nr 15 i 18. W 2007 otwarto Państwowe Liceum Ogólnokształcące Miasta Barani, gdzie nauczane jest 11 przedmiotów na podwyższonym poziomie. Opiekę zdrowotną zapewniają szpital i klinika. Działa sanatorium profilaktyczne „Los”.
Prywatne miasto szlacheckie lokowane przez Krzysztofa Radziwiłła w 1598 roku, położone było w powiecie orszańskim województwa witebskiego.
Nazwa.
Nazwa „Barań” pochodzi prawdopodobnie od ofiar z baranów dokonywanych przez miejscowych kapłanów dawnego pogańskiego kultu. Poprzez ofiarę z barana zwracano się do bogów z prośbą o opiekę nad domem i jego właścicielem.
Flaga i herb.
Flaga i herb Barani zostały ustanowione 20 stycznia 2006 rozporządzeniem prezydenta Białorusi nr 36.
Herb: na niebieskim polu hiszpańskiej tarczy złoty rozwidlony krzyż, na środku którego umieszczony róg myśliwski naturalnego koloru, na górze - srebrny krzyż kawalerski. Flaga: prostokątny płat tkaniny o proporcjach 1:2, w którego dolnej części umieszczone są dwa pasy: niebieski, nad nim żółty, zajmujące odpowiednio ¼ i 1/8 szerokości flagi, na środku części górnej znajduje się wizerunek herbu miasta Barań.
Geografia.
Miasto położone jest na Nizinie Wschodnioeuropejskiej, na wysokości 170–190 m n.p.m.m, na nizinie otoczonej szeregiem niewysokich wzniesień. Leży nad rzeką Adrou (prawy dopływ Dniepru). Klimat jest umiarkowany kontynentalny z dominującym wpływem morskich mas powietrza przenoszonych przez system cyklonów znad Oceanu Atlantyckiego. Najchłodniejszym miesiącem jest styczeń (-6,7 °C), najcieplejszym - lipiec (+16,8 °C). Średnia temperatura roczna wynosi +5,5 °C.
Historia.
Pierwsze wzmianki o wsi Barań (później Stara Barań) pochodzą z 1518. Należała ona wówczas do Konstantego Ostrogskiego, który założył tam „dwór kulowy” - manufakturę produkującą kule armatnie. W roku 1541 wieś przeszła w ręce jego syna, I. K. Ostrogskiego. W dokumentach z 1591 folwark Barań wspomniany jest jako część majątku Kopyś. W 1598 właściciel Kopysia, hetman Wielkiego Księstwa Litewskiego Krzysztof Radziwiłł założył „miasteczko Barań”, do którego przeniósł poddanych ze „Starej Barani”. Wchodziło ono w skład powiatu orszańskiego Wielkiego Księstwa Litewskiego. W przywileju hetmana z 30 października 1598 podano, że „założył on na gościńcu do Borysowa do Orszy miasto na Barani”. W miasteczku tym wójt miał prawo wyznaczać dni targowe, w które przyjeżdżali kupcy z okolicznych miejscowości.
W 1772, w wyniku I rozbioru Rzeczypospolitej Barań znalazła się w granicach Imperium Rosyjskiego. W czasie wojny Napoleona z Rosją rosyjski gen. Piotr Wittgenstein raportował 13 listopada 1812, że tego dnia przybył do wsi Barań, aby odciąć nieprzyjacielowi lepelską drogę i mieć możliwość podejmowania działań na Wiesiełowo, równo i po dużej drodze, prowadzącej na Borysów.
W latach 1924-1960 miejscowość była centrum administracyjnym sielsowietu w rejonie orszańskim. W roku 1935 otrzymała status osiedla roboczego. W 1949, w fabryce „Czerwony Październik” rozpoczęto produkcję pierwszych na Białorusi maszyn do szycia. W 1972 otrzymała status miasta. Od 1991 w granicach niepodległej Białorusi.
Gospodarka.
Podstawę gospodarki Barania stanowią przedsiębiorstwa produkcji maszyn, a także przemysłu lekkiego i spożywczego. Największym z nich jest państwowa firma „Los” (do połowy lat 90. XX w. pod nazwą „Czerwony Październik”). W czasach ZSRR produkowano tam wysokiej jakości sprzęt łączności dla milicji, wojska i branży kosmicznej. Po kryzysie gospodarczym lat 90. XX w. zakład podupadł, a znaczna część wysoko wykwalifikowanych pracowników została zwolniona. Obecnie zatrudnia ok. 1,5 tys. osób i produkuje drobny sprzęt radiotechniczny. Posiada wiele niewykorzystanej przestrzeni produkcyjnej.

</doc>
<doc id="1031309" url="https://pl.wikipedia.org/wiki?curid=1031309" title="Tazio Nuvolari">
Tazio Nuvolari

Tazio Giorgio Nuvolari (ur. 16 listopada 1892 w Castel d’Ario, zm. 11 sierpnia 1953 w Mantua) – włoski motocyklista i kierowca wyścigowy.
Powszechnie uznany za najlepszego przedwojennego włoskiego kierowcę wyścigowego i jednego z najlepszych w całej historii sportu motorowego. W trakcie swojej kariery odniósł ponad 50 zwycięstw w różnych zawodach rangi Grand Prix.
Zadebiutował w 1928 roku w samochodach Bugatti. Rok później reprezentował już barwy Alfa Romeo, z którą był związany przez większość swojej kariery.
Do jego najważniejszych zwycięstw należą: Grand Prix Monako 1932, Grand Prix Belgii 1933, Grand Prix Niemiec 1934, Grand Prix de Pau 1935, Grand Prix Niemiec 1935, Grand Prix Włoch 1938.
W 1933 roku wraz z Raymondem Sommerem triumfował w 24-godzinnym wyścigu w Le Mans. W 1932 roku został samochodowym Mistrzem Europy.
Po II wojnie światowej wygrał jeszcze Grand Prix Albi w 1946 roku.
Zmarł na raka płuc w wieku 60 lat.

</doc>
<doc id="1031312" url="https://pl.wikipedia.org/wiki?curid=1031312" title="Kelly McGillis">
Kelly McGillis

Kelly Ann McGillis (ur. 9 lipca 1957 w Newport Beach) – amerykańska aktorka filmowa, teatralna i telewizyjna.
Życiorys.
Urodziła się w Newport Beach w stanie Kalifornia jako córka Virginii Joan (z domu Snell) i Donalda Mansona McGillis, lekarza. Wychowywała się z dwiema siostrami - Karen i Kathleen. Mając 15 lat otrzymała w szkole średniej pierwszą nagrodę za udział w inscenizacji "Wąż" ("The Serpent"). Studiowała na Pacific Conservatory of Performing Arts przy Allan Hancock College w Santa Maria, w Kalifornii. Aktorstwa uczyła się w prestiżowej Juilliard School w Nowym Jorku.
W 1982 pojawiła się na festiwalu szekspirowskim w Nowym Jorku w roli Dona Elvire w spektaklu "Don Juan".
Karierę filmową rozpoczęła w kinowej komedii "Reuben, Reuben" (1983) i dramacie telewizyjnym CBS "Słodki rewanż" ("Sweet Revenge", 1984) u boku Aleca Baldwina. Zwróciła na siebie uwagę w melodramacie sensacyjnym "Świadek" ("Witness", 1985), zdobywając za rolę wdowy Rachel Lapp nominację do nagrody BAFTA i Złotego Globu.
Po kasowym sukcesie filmu "Top Gun" (1986), gdzie zabłysnęła jako instruktorka pilotażu i astrofizyki Charlotte 'Charlie' Blackwood, zagrała postać prokurator Kathryn Murphy w dramacie sądowym "Oskarżeni" ("The Accused", 1988).
W 1988 powróciła na scenę Folger Shakespeare Theatre w spektaklu "Kupiec wenecki", zagrała także w produkcjach scenicznych "Wieczór Trzech Króli albo co chcecie", "Miarka za miarkę" oraz "Marii Stuart". W 1994 zadebiutowała na scenie broadwayowskiej w sztuce Henryka Ibsena "Hedda Gabler" z Roundabout Theatre Company.
W 2004 podróżowała po Stanach Zjednoczonych z przedstawieniem "Absolwent" ("The Graduate") w roli pani Robinson.
Życie prywatne.
Jest właścicielką restauracji 'Kelly's' w Key West, na Florydzie.
Była dwukrotnie mężatką. 14 kwietnia 1979 wzięła ślub z Boydem Blackiem, z którym się rozwiodła w 1981. Spotykała się z aktorem Barrym Tubbem i Donem Yesso (1988). W dniu 1 stycznia 1989 wyszła za mąż za Freda Tillmana, z którym ma dwie córki – Kelsey i Sonorę. Jednak w 2002 doszło do rozwodu. W 2009 przyznała publicznie, że jest lesbijką. W latach 2010–2011 była w związku ze swoją długoletnią partnerką, Melanie Leis.

</doc>
<doc id="1031313" url="https://pl.wikipedia.org/wiki?curid=1031313" title="Sigurd II Gęba">
Sigurd II Gęba

Sigurd II Gęba – (norw. "Sigurd (Haraldsson) Munn") – król Norwegii 1136-1155 z dynastii Yngling, współpanujący razem z przyrodnimi braćmi Inge I Garbatym i Eysteinem II.
Urodzony w 1133, nieślubny syn króla Norwegii Haralda IV Gille i jego nałożnicy Tory Guttormsdotter. Zginął 1155 w Bergen.
Ojciec Sigurda przejął całą władzę w Norwegii po tym jak kazał oślepić, wykastrować i uwięzić w klasztorze króla Magnusa IV. Jednak około 1136 w kraju pojawił się niejaki Sigurd III Zły Diakon, podający się za syna króla Magnusa III Bosego (zm. 1103). Wkrótce potem (grudzień 1136) Harald IV Gille został zamordowany przez Sigurda Złego Diakona. Po śmierci Haralda Gille przeciwko uzurpatorowi wystąpiła część możnych i rycerstwo, którzy na thingach przy poparciu Ingridy, wdowy po Haraldzie Gille, obwołali królami małoletnich synów Haralda Gille: Inge I oraz Sigurda II. Walki trwały trzy lata, wojska Sigurda III Złego Diakona i sprzymierzonego z nim Magnusa IV zostały w 1139 pokonane w bitwie pod Holmengra, gdzie Magnus IV zginął, a Sigurd III został wzięty do niewoli i wkrótce zamordowany.
Podczas małoletniości synów Haralda Gille władzę sprawował regent Ogmund Dreng, w tym czasie w kraju panował spokój, zmącony dopiero w 1142 przybyciem Eysteina II, kolejnego syna Haralda Gille, który do tej pory przebywał w Szkocji. Walki między braci doprowadziły do podziału królestwa: Sigurd II Gęba objął we władanie południową część kraju, a Eystein II osiadł w krainie Trondelag, z tym, że Inge I Garbaty zachował władzę zwierzchnią. Sagi z tamtych czasów (min. "Haraldssønnenes saga", zobacz też Snorri Sturluson, Heimskringla) wspominają również o czwartym synu Haralda IV, Magnusie, który także miał zażądać dla siebie części królestwa, zmarł on jednak krótko po przyjęciu tytułu królewskiego w 1142.
Gdy w 1152 do Norwegii przybył papieski legat, królewscy bracia zgodnie działali przy zakładaniu pierwszego norweskiego arcybiskupstwa w Nidaros (ówczesna nazwa dzisiejszego Trondheim), co pozwoliło uniezależnić się norweskiemu kościołowi od duńskiej archidiecezji w Lund.
Dobre stosunki między braćmi nie trwały długo. Inge I Garbaty dążąc do zdobycia pełnej władzy postanowił wyeliminować konkurentów. W 1155 doszło do spotkania braci w Bergen, gdzie Inge Garbaty oskarżył Sigurda Gębę oraz Eysteina o spisek, który rzekomo miał na celu obalenie władzy Inge. Sigurd Gęba odrzucił oskarżenia, ale kilka dni później doszło w mieście do bijatyki pomiędzy ludźmi Sigurda a wojami ze straży Inge Garbatego, z których kilku zginęło. Wtedy Inge I Garbaty wykorzystał zajście jako pretekst i mając poparcie swej matki, królowej-wdowy Ingridy, rozkazał pojmać Sigurda Gębę, który do Bergen przybył tylko w asyście kilku swych zaufanych ludzi. Rycerze broniący domu, w którym przebywał Sigurd podczas zjazdu, nie mieli szans wobec licznej przewagi ludzi Inge Garbatego i Sigurd podczas krótkiej walki z napastnikami został zabity (10 czerwca 1155, choć niektórzy podają, że było to 6 lutego tego roku).
Król Sigurd II Gęba został pochowany w starej katedrze w Bergen. Dwa lata później (1157) Inge kazał zamordować Eysteina II.
Sigurd II Gęba nie był żonaty. Jego dziećmi byli m.in.:

</doc>
<doc id="1031314" url="https://pl.wikipedia.org/wiki?curid=1031314" title="Daniel Bennett">
Daniel Bennett

Daniel Bennett (ur. 7 stycznia 1978 w Great Yarmouth w Wielkiej Brytanii) – singapurski piłkarz pochodzenia brytyjskiego, wychowanek Tiong Bahru United FC i zawodnik Tampines Rovers.
Reprezentant Singapuru, dwukrotny mistrz Azji Południowo-Wschodniej z kadrą narodową. Mistrz Singapuru 2002 (Singapore Armed Forces FC).
Życiorys.
Urodził się 7 stycznia 1978 w mieście Great Yarmouth w Wielkiej Brytanii. Gdy miał dwa lata, wraz z rodziną przeprowadził się do Singapuru. Tam ukończył Tanglin Trust School i United World College of South East Asia (jego ojciec, Andrew Bennett, był w tej szkole nauczycielem, a później, do 2004, rektorem), a następnie wyjechał do ojczyzny, by podjąć studia na Uniwersytecie Loughborough. Po ukończeniu nauki zajął się rozwojem swojej piłkarskiej kariery.
Kariera klubowa.
Bennett piłkarską karierę rozpoczynał w Tiong Bahru United FC z Queensland w Regionie Centralnym Singapuru. W meczu ligowym w barwach tego klubu zadebiutował w 1995. Następnie przeniósł się do Balestier Central FC. W 2000 powrócił do swojej macierzystej drużyny, która w międzyczasie została przemianowana na Tanjong Pagar United FC. Na boisko wybiegł już w sezonie 2001 i przed odejściem do Wrexham zanotował 35 występów oraz został uhonorowany tytułem singapurskiego piłkarza roku.
W walijskim czwartoligowcu nie wiodło mu się zbyt dobrze. W pierwszej jedenastce wystąpił jedynie 6 razy i już w następnym sezonie trafił z powrotem do Singapuru - do najbardziej utytułowanego klubu kraju, Singapore Armed Forces FC. Po roku powrócił jednak do Wrexham. W kolejnym sezonie znów grał w barwach SAFFC. Tam dano mu kolejną szansę i w ciągu dwóch lat (2003 - 2004) Bennet wystąpił 42 razy, strzelając 1 bramkę.
W sezonie 2005 i 2006 bronił barw innego klubu S-League, Woodlands Wellington. W 2007 ponownie reprezentował Singapore Armed Forces FC. NAstępnie grał w Geylang International i Tampines Rovers.
Kariera reprezentacyjna.
W reprezentacji Singapuru debiutował w 2002, w meczu towarzyskim z Filipinami, podczas którego strzelił nieuznanego gola. W 2005 i 2007 był podstawowym zawodnikiem kadry, która triumfowała w Mistrzostwach Azji Południowo-Wschodniej (zwanych również "Tiger Cup") organizowanych przez ASEAN.
Od czasu debiutu, Bennet, wystąpił w 47 meczach drużyny narodowej, strzelając łącznie 5 bramek.

</doc>
<doc id="1031321" url="https://pl.wikipedia.org/wiki?curid=1031321" title="Agnes Nitt">
Agnes Nitt



</doc>
<doc id="1031322" url="https://pl.wikipedia.org/wiki?curid=1031322" title="Harry Potter (powieść)">
Harry Potter (powieść)



</doc>
<doc id="1031325" url="https://pl.wikipedia.org/wiki?curid=1031325" title="Dzień Niepodległości (film)">
Dzień Niepodległości (film)

Dzień Niepodległości (ang.: "Independence Day") – fantastycznonaukowy film produkcji amerykańskiej, wyreżyserowany przez Rolanda Emmericha; zdobywca Nagrody Akademii Filmowej za efekty wizualne. Kontynuacją filmu jest "" z 2016 roku.
Opis fabuły.
Film rozgrywa się w 1996 roku. Skupia on historię kilku ludzi z odległych części USA, czego powodem są dramatyczne dla ludzkości wydarzenia. Drugiego lipca, dwa dni przed amerykańskim świętem narodowym – Dniem Niepodległości – naukowcy odkrywają gigantyczny obiekt. Początkowo uważa się, iż jest to anomalia Księżyca (gdyż ten zlokalizowano bardzo blisko niego), jednak sytuacja zmienia się po odkryciu, że ów obiekt zwalnia. Podczas gdy główna bryła wchodzi na orbitę Ziemi, odłącza się od niej kilkanaście mierzących około 25 km średnicy spodków, które wkrótce zmierzają nad największe na świecie skupiska ludzi.
Tu pojawiają się osoby, których historia jest w filmie przedstawiana: Podczas gdy nieziemski obiekt wchodzi w orbitę planety, dochodzi do zniszczenia kilkudziesięciu satelitów, a to prowadzi do problemów z odbiorem telewizji. Problemem ma zająć się David Levison, jednak w krótkim czasie odkrywa powoli zanikający sygnał, który nie jest żadnym ze znanych ludzkości. Pojawia się obawa, że sygnał jest przekazywanym do wszystkich statków kosmicznych „odliczaniem”, a satelity są „przekaźnikiem” sygnału. Levinson postanawia poinformować o tym swoją byłą żonę, pracującą w Białym Domu, ażeby ta poinformowała o tym prezydenta. Poprzez motłoch i dzięki żonie Levinsonowi udaje się wejść do środka i spotkać sam na sam z prezydentem. Ten, pomimo waśni z byłym mężem doradczyni, wierzy mu i postanawia ogłosić masową ewakuację z trzech miast, nad którymi znajdują się ogromne obiekty – Los Angeles, Nowego Jorku oraz Waszyngtonu. Po drugiej stronie Ameryki młody, aspirujący do bycia astronautą pilot wojskowy Steven Hiller zostaje cofnięty z przepustki i skierowany do swej bazy, gdzie ma oczekiwać na ewentualny sygnał do ataku na statek obcych. Mieszkający z tancerką erotyczną (będącą jego dziewczyną) i jej kilkuletnim synem, nakazuje im wyjechać z miasta, a w razie czego przyjechać do jego bazy. Inna historia kreuje się w stanie Nevada, na pustkowiu, gdzie mieszka weteran wojny w Wietnamie, były pilot Russell Casse. Ojciec trójki dzieci, który z powodu alkoholizmu ma problemy z pracą (swoim starym samolotem opryskuje pola uprawne, często jednak myląc tereny, które ma polewać), ma jeszcze jeden problem. Często jest wyśmiewany z powodu urojeń (które, jak się okazuje, wcale owymi nie były) – dziesięć lat temu kosmici mieliby go porwać i przeprowadzać na nim eksperymenty, szukając słabych stron ciała człowieka. Myślano o tym jako o skutkach wojny w Wietnamie, jednak gdy dochodzi do ataku kosmitów, jego urojenia okazują się prawdą.
W nocy z 2 na 3 lipca dochodzi do katastroficznego ataku, w którym zniszczone zostają duże powierzchnie największych miast na świecie. Całe zło dokonane przez obcych widać dopiero po wschodzie słońca, kiedy to w pełni można zobaczyć zgliszcza, w miejscu których znajdowały się kiedyś wielkie metropolie. Ludzie próbują kontratakować, jednak w konfrontacji z o wiele wyższą technologią obcych, ludzkie armie nie mają żadnych szans.
W ostatniej chwili z Waszyngtonu prezydenckim samolotem Air Force One udaje się uciec prezydentowi. Wraz z nim na pokładzie Air Force One są także doradcy oraz człowiek, który ostrzegł wszystkich przed atakiem – David Levinson wraz z jego ojcem. Gdy prezydent i jego specjaliści próbują znaleźć pomysł na to, jak pokonać technologię obcych, szef CIA, Albert Nimziki informuje, że Strefa 51 jest czymś o wiele głębszym, aniżeli tylko obiektem badań nad technologiami wojskowymi... Ten sam kierunek obejmuje także pilot Steven Hiller, który po nieudanym kontrataku, wraz z drugim myśliwcem pilotowanym przez jego przyjaciela kapitana Jimmy'ego Wildera, jest ścigany przez dwa małe statki obcych. W pościgu ginie jego przyjaciel, zostaje zniszczony także jeden ze małych statków obcych. Drugi zostaje poważnie uszkodzony w wyniku pomysłu Hillera, który katapultuje się, rozbija swój myśliwiec w kanionie, a przez to powoduje, że obcy nie widzi zagrożenia. Statek ociera się o skały i uderza w ziemię. Hiller wyciąga ze statku ciało obcego i na spadochronie ciągnie go do leżącej niedaleko Strefy 51. Po drodze spotyka trzeciego z głównych bohaterów – Russella Casse'a, który wraz z pokaźną gromadą innych uciekinierów jedzie w stronę tej właśnie bazy wojskowej, szukając schronienia. Casse pomaga mu w transporcie ciała obcego.
Od tego momentu – dotarcia do Strefy 51 trzech głównych bohaterów – cała akcja skupia się na ich wspólnych wysiłkach. Wszyscy próbują znaleźć sposób na zniszczenie statków obcych, które niszczą trzy kolejne miasta w Stanach Zjednoczonych. Pomocą są tutaj trzy ciała obcych i statek, który rozbił się w Roswell kilkadziesiąt lat wcześniej, a także żywy obcy, którego przywieźli Hiller i Casse. W trakcie badań obcy okazuje się sprawny i zabija naukowców badających go, a za pomocą sposobu komunikacji (telepatii) niejako objaśnia obserwującemu całość prezydentowi USA, że ich celem jest zagłada ludzkości i przejęcie kontroli nad ziemskimi złożami. Prezydent postanawia wykorzystać w walce broń atomową, ale nawet ta nie jest w stanie pokonać potężnego pola siłowego chroniącego konstrukcje napastników. Impulsem okazuje się pomysł na zlikwidowanie pola poprzez zainfekowanie głównego komputera obcych, znajdującego się na statku-matce na orbicie ziemi. Poza Levisonem, statkiem obcych postanawia kierować Hiller. Dolatują oni do statku-matki i "wszczepiają" wirus, a następnie za pomocą broni termojądrowej niszczą główną bazę obcych. Na Ziemi, po zlikwidowaniu pola, na statki nacierają połączone armie całego świata, jednak pomimo ogromnych sił, nie są w stanie zniszczyć wielkich konstrukcji, a jedynie zadać im niegroźne obrażenia. Po wykorzystaniu praktycznie całej amunicji, na samobójczy atak decyduje się Russell Casse, który swoim myśliwcem wlatuje w główne "działo" obcych, powodując jego samozniszczenie, a w konsekwencji zniszczenie całego statku. USA przekazało informacje o sposobie zniszczenia statku reszcie świata. Inne statki zostały zniszczone w podobny sposób.
Obsada.
W filmie kilkakrotnie pojawiają się obcy jako postacie. W ich przedstawienie wcielili się Gary A. Hecker i Frank Welker.
Odbiór.
Film zarobił ponad 240 mln dolarów.

</doc>
<doc id="1031326" url="https://pl.wikipedia.org/wiki?curid=1031326" title="Władysław Krupa">
Władysław Krupa

Władysław Krupa (ur. 12 lub 25 grudnia 1899 w Krakowie, zm. 22 marca 1969 w Bochni) – polski piłkarz, pomocnik, lekarz pulmonolog, poseł na Sejm Rzeczypospolitej Polskiej IV kadencji (1935–1938).
Życiorys.
Gracz Wisły Kraków, z którą zdobył Mistrzostwo Polski 1927 (jeden mecz w lidze) i Puchar Polski 1926, występował też w finałach rozgrywanych systemem nieligowym Mistrzostwach Polski – 1923 i 1925. Jednokrotny reprezentant Polski (1:5 ze Szwecją w 1924). Był też w szerokiej kadrze zawodników na Igrzyska Olimpijskie w Paryżu, ale nie wystąpił w jedynym meczu turnieju (przegranym z Węgrami 0:5).
W zrobieniu większej kariery przeszkodziły mu służba wojskowa i studia (w latach 1918–1925 student Wydziału Lekarskiego UJ). W 1926 uzyskał tytuł doktor wszech nauk lekarskich. W II połowie lat 20. współtwórca Bocheńskiego Klubu Sportowego. W 1935 został jako pierwszy piłkarz posłem na Sejm (był bezpartyjny). W latach wojny był członkiem ZWZ i AK. Wystawiał fałszywe zwolnienia lekarskie, ratując ludzi przed wywózkami na roboty do Niemiec. W 1957 został pierwszym prezesem Bocheńskiego Podokręgu Piłki Nożnej.

</doc>
<doc id="1031327" url="https://pl.wikipedia.org/wiki?curid=1031327" title="Krystyna Dobosiewicz">
Krystyna Dobosiewicz

Krystyna Maria Dobosiewicz, z domu Pawlaszczyk (ur. 3 kwietnia 1931 w Brzezinach Śląskich, zm. 22 lipca 2007) – polska lekarka ortopeda i traumatolog, profesor doktor habilitowany medycyny, doktor nauk wychowania fizycznego, specjalistka i konsultantka w zakresie rehabilitacji narządów ruchu, nauczycielka uniwersytecka. 
Życiorys.
Ukończyła gimnazjum w Piekarach Śląskich, następnie Państwowe Liceum Pedagogiczne w Chorzowie (egzamin dojrzałości z wyróżnieniem w 1950). W 1954 uzyskała tytuł dyplomowanego nauczyciela wychowania fizycznego w Wyższej Szkole Wychowania Fizycznego we Wrocławiu, w 1955 tytuł magistra wychowania fizycznego. W 1972 ukończyła studia lekarskie na Śląskiej Akademii Medycznej. Była kierowniczką Katedry i Kliniki Rehabilitacji Wydziału Opieki Zdrowotnej Śląskiego Uniwersytetu Medycznego w Katowicach, organizatorką placówek rehabilitacyjnych w regionie. Autorka prac naukowych i twórczyni metod rehabilitacji, zwanej od jej nazwiska metodą Dobosiewicz. Członkini Komitetu Rehabilitacji, Kultury Fizycznej i Integracji Społecznej PAN.

</doc>
<doc id="1031329" url="https://pl.wikipedia.org/wiki?curid=1031329" title="ERC 90 Sagaie">
ERC 90 Sagaie

ERC 90 Sagaie jest bojowym wozem rozpoznawczym produkcji francuskiej. Jest produkowany od roku 1984.
Historia.
W 1970 roku Renault i Panhard zaczęli rywalizację podczas przetargu na kołowy wóz rozpoznawczy ogłoszony przez armię francuską. Panhard, mimo swego doświadczenia w budowie samochodów pancernych (np. AML) przegrał. Lecz wyniósł naukę z przetargu i zbudował opancerzony wóz rozpoznawczy (ERC - Engine de Reconnaissance Canon) oraz transporter opancerzony VCR (VCR - Véhicule de Combat a Roues), bazując na sześciokołowym podwoziu wykorzystującym seryjne opony, który był pojazdem specjalnie dla rynku trzeciego świata.
ERC był gotowy w roku 1977, armia francuska poddała go testom w latach 1978-1980. Rezultatem okazał się nowy wóz ERC z armatą szybkostrzelną 90 mm F4 firmy GIAT i nazwano go ERC 90 Sagaie (sagaie – oszczep). Razem z wozem dostarczonym na uzbrojenie armii w 1984 zaprezentowano też wersję Sagaie 2 z silnikami wysokoprężnymi XD3T. Istnieje również bardzo nikle rozpowszechniona wersja z 20 mm działem przeciwlotniczym. Od 1985 wóz posiada rakiety SATCP. 
Kolejnymi wozami serii ERC są: Lynx (produkowanym przez Hispano-Suiza), Kriss, Serval, Guepard, Mangouste i Lanza. Pierwszą sprzedażą poza Francję, która użytkuje obecnie 192 sztuki tego pojazdu był zakup 60 wozów przez Meksyk. Obecnie użytkują go: Francja, Argentyna (Marynarka), Czad, Ekwador, Niger, Nigeria, Meksyk, Gabon i Irak.
Użycie.
Wóz w Armee de Terre jest używany w siłach szybkiego reagowania. Działo strzela pociskami kumulacyjnymi (HE, HEAT) oraz pociskami podkalibrowymi stabilizowanymi brzechwowo (APFSDS) którymi można przebić pancerz o grubości 120 mm. Karabin kalibru 7,62 mm posiada 2000 naboi. Ten model ERC po zamontowaniu chrap może zostać pojazdem pływającym. Jeśli włączy się pędniki wodne to prędkość w wodzie wzrośnie do 9,5 km/h. W razie konieczności pojazd może podnieść środkową parę kół.
Ten pojazd może być wyposażony w noktowizor, układ przeciwpożarowy i dalmierz laserowy lub system obronny ABC. Jeśli Sagaie ma być używany na pustyni można go wyposażyć w klimatyzację i system nawigacji satelitarnej. Obecnie pracuje się nad nową wersją tego pojazdu.

</doc>
<doc id="1031330" url="https://pl.wikipedia.org/wiki?curid=1031330" title="Tiffany Obolała">
Tiffany Obolała

Tiffany Obolała, Akwila Dokuczliwa (ang. "Tiffany Aching") – fikcyjna postać z książkowego cyklu "Świat Dysku" Terry'ego Pratchetta. Czarownica z Kredy, co jest o tyle dziwne, że wedle powszechnej opinii w krainie tej nie może być prawdziwych czarownic, bo te czerpią moc z solidnej skały. Mimo młodego wieku wykazuje wielki talent, według spekulacji odziedziczony po swej babci (Babci Obolałej). Potrafi trzeźwo oceniać sytuację (mieć drugie, a nawet trzecie myśli), widzieć rzeczy takimi, jakie są (otwierać oczy raz i jeszcze raz), czerpać siłę z krainy, z którą jest związana oraz wychodzić z własnego ciała i spoglądać na siebie (zalążek umiejętności pożyczania). Jest blisko związana z Nac Mac Feegle'ami.
W "Wolnych Ciut Ludziach" ma dziewięć lat i musi stawić czoła Królowej Elfów, która próbuje zawładnąć Kredą przy pomocy snów i potworów. Tiffany pomagają Nac Mac Feegle, którym tymczasowo przewodzi. W finale wygania Królową, a Babcia Weatherwax zdejmuje przed dziewczynką kapelusz, co jest oznaką najwyższego szacunku w świecie czarownic.
"Kapelusz pełen nieba" opowiada o tym, jak 11-letnia Tiffany wkracza w świat czarownic z Lancre: terminuje u panny Libelli, nawiązuje kontakty z rówieśniczkami i bierze udział w dorocznych Próbach Czarownic. Dochodzi wówczas do ostatecznej konfrontacji z pasożytniczą istotą zwaną Ulowcem, która ściga młodą czarownicę i próbuje zawładnąć jej umysłem.
"Zimistrz" to historia zmagań 13-letniej czarownicy z Zimistrzem – duchem zimy. Zimistrz omyłkowo bierze ją za Panią Lato i zakochuje się w niej, co sprowadza katastrofalny atak zimowej pogody na Kredę. Tiffany wspomagają czarownice z Lancre, Nac Mac Feegle oraz Roland, podkochujący się w niej syn lokalnego księcia.
Tiffany jest także główną bohaterką książki "W północ się odzieję" (2011), oraz ostatniej, wydanej już po śmierci autora 
powieści z serii o Świecie Dysku, pod tytułem "Pasterska korona" (2016), gdzie ponownie walczy z inwazją elfów. 
Postać została uznana za jedną z dziesięciu najlepszych fikcyjnych postaci ze Świata Dysku.

</doc>
<doc id="1031337" url="https://pl.wikipedia.org/wiki?curid=1031337" title="Parafia św. Pio z Pietrelciny w Ostródzie">
Parafia św. Pio z Pietrelciny w Ostródzie

Parafia św. Ojca Pio w Ostródzie - rzymskokatolicka parafia dekanatu Ostróda - Wschód archidiecezji warmińskiej i została utworzona 1 sierpnia 2001 roku. 
Od 2002 roku msze św. odprawiane są w kaplicy. 
Trwa budowa dużego kościoła.
Proboszczem parafii od 2001 jest Jerzy Woliński.
Grupy parafialne.
Liturgiczna Służba Ołtarza, Krąg Biblijny, Grupa Modlitwy Ojca Pio, Służba Kościelna, Rada parafialna, Schola dziecięca "Aniołki".

</doc>
<doc id="1031340" url="https://pl.wikipedia.org/wiki?curid=1031340" title="Waldorf Music">
Waldorf Music

Waldorf Music GmbH – niemiecki producent syntezatorów, powstały w 2006 po przejęciu upadłego przedsiębiorstwa "Waldorf Music AG".
Historia.
Firma, jako "Waldorf Electronics GmbH", założona została w 1988 z inicjatywy Wolfganga Dürena. Wcześniej był on dystrybutorem produktów firmy Palm Products GmbH w Niemczech. Nazwa "Waldorf" odnosi się do miasta, w którym powstało przedsiębiorstwo.
Po kłopotach finansowych skutkujących oświadczeniem bankructwa w 2003 powołane zostało nowe przedsiębiorstwo pod nazwą "Waldorf Music AG", które również stało się nierentowne. Firma wznowiła działalność dopiero w 2006 jako "Waldorf Music GmbH".

</doc>
<doc id="1031342" url="https://pl.wikipedia.org/wiki?curid=1031342" title="Hasslö">
Hasslö

Hasslö - wyspa o powierzchni 3,04 km² w Szwecji, region Blekinge, gmina Karlskrona. Liczba ludności w 2005 roku wynosiła 1 643.
Przez wiele lat funkcjonowania na wyspie Szwedzkiej Marynarki Wojennej wiązało się z ograniczonym dostępem do niej przez obcokrajowców. Wyspa słynie z rybołówstwa, który jest głównym środkiem utrzymania miejscowej ludności. Najbardziej znanym miejscem do łowienia na Hasslö jest "Rallbryggan".
Ukształtowanie terenu jest płaskie, a większość ludzi mieszka wzdłuż wybrzeża. Wyspa jest połączona ze stałym lądem poprzez most.
Wyspa jest miejscem urodzenia socjalisty Fabiana Månssona.

</doc>
<doc id="1031347" url="https://pl.wikipedia.org/wiki?curid=1031347" title="Hasslo">
Hasslo



</doc>
<doc id="1031348" url="https://pl.wikipedia.org/wiki?curid=1031348" title="Rack">
Rack

Rack, stojak, szafa rack, szafa teleinformatyczna, szafa serwerowa, szafa krosownicza – wspólna nazwa standardu szaf, stojaków oraz urządzeń przemysłowych o szerokości 19" (48,26 cm). Organizacja EIA (Electronic Industries Association) opisuje wskazówki i zalecenia dotyczące budowy i wymiarów szaf w dokumencie EIA-310-D. Rzadziej spotykane są również wersje szaf o szerokości 10", 21" lub 24" (produkowane przez IBM i zazwyczaj wykorzystywane przez serwery i osprzęt tej firmy np. RS/6000).
Zastosowanie.
Szafy rack mają zastosowanie głównie w serwerowniach komputerowych, teletechnice, energetyce, a także w studiach nagraniowych oraz pomieszczeniach przemysłowych. Wysokość konstrukcji, a co za tym idzie jej pojemność, określa się w wielokrotności tzw. "jednostek" (U). Urządzenie o rozmiarze 1U ma wysokość 44,45 mm lub 1¾". Typowa szafa serwerowa o pełnej wysokości ma rozmiar 42U.
Montaż urządzeń.
Do montażu urządzeń w szafach rack, używa się specjalnych zestawów mocujących składających się z:
Klatkę (tzw. koszyczek) z ząbkami umieszcza się od wewnętrznej strony profilu rack – w kwadratowym otworze – a następnie przykręca śrubą z podkładką. Sprzęt komputerowy, taki jak serwery, macierze dyskowe, urządzenia KVM, często dostarczany jest ze specjalnymi szynami, dzięki którym możliwe staje się wysunięcie go bez potrzeby odkręcania. Dodatkowo w szafach montowane są również uchwyty i przepusty kablowe, prowadnice, listwy zasilające, półki, panele oświetleniowe oraz inne akcesoria z mocowaniem typu rack.
Chłodzenie.
Z uwagi na to, że urządzenia elektroniczne montowane w szafach mocno się nagrzewają, pomieszczenia serwerowe powinny być klimatyzowane. Dodatkowo często stosuje się szafy z drzwiami perforowanymi, co umożliwia należytą wentylację. Możliwe jest także zastosowanie pojedynczych wentylatorów lub gotowych paneli wentylacyjnych. W najbardziej zaawansowanych rozwiązaniach wykorzystuje się chłodzenie wodne zintegrowane z szafą rack.

</doc>
<doc id="1031351" url="https://pl.wikipedia.org/wiki?curid=1031351" title="JT-60">
JT-60

JT-60- japoński toroidalny tokamak. Doświadczenia zdobyte podczas budowania urządzenia są wykorzystywane w międzynarodowym projekcie ITER.

</doc>
<doc id="1031353" url="https://pl.wikipedia.org/wiki?curid=1031353" title="Abdullah Mehsud">
Abdullah Mehsud

Abdullah Mehsud, właściwie Nur Alam (ur. ok. 1978, zm. 24 lipca 2007) – pasztuński terrorysta, islamski radykał, lider protalibańskiej grupy w Pakistanie
Był uczniem Pakistańskiej szkoły koranicznej. W latach 90. XX wieku opowiedział się po stronie afgańskich talibów i w ich szeregach uczestniczył w przejęciu władzy nad krajem. Podczas interwencji wojsk amerykańskich w Afganistanie w 2001 r., stracił nogę w walce i dostał się do niewoli. Przez 25 miesięcy był przetrzymywany w amerykańskiej bazie wojskowej w Guantanamo na Kubie, po czym został zwolniony z grupą 25 więźniów uznanych za niegroźnych.
Po powrocie do Pakistanu został ogłoszony przez środowiska islamskich radykałów bohaterem walki z amerykańskim imperializmem, samemu wypowiadając świętą wojnę prezydentowi kraju – Pervezowi Musharrafowi. W 2004 r., dowodził porwaniem dwóch chińskich inżynierów Wang Enda i Wang Penga, zatrudnionych przy budowie tamy na pograniczu z Afganistanem. W zamian za ich uwolnienie zażądał zwolnienia bojowników islamskich aresztowanych przez pakistańską armię w Południowym Waziristanie. Według relacji osobiście zabił jednego z zakładników, drugi został odbity podczas akcji zorganizowanej przez pakistańskie wojsko, Mehsudowi jednak udało się zbiec.
Zginął we wtorek 24 lipca 2007 r., podczas obławy armii pakistańskiej w okręgu Dżob w południowo-zachodnim Beludżystanie. Według informacji podanych przez policję, terrorysta ukrywał się z grupą swoich współpracowników w domu lokalnego przywódcy jednej z islamskich partii. Mehsud zdetonował trzymany w ręce granat w wyniku czego zginął na miejscu.

</doc>
<doc id="1031355" url="https://pl.wikipedia.org/wiki?curid=1031355" title="Paul Newman (ujednoznacznienie)">
Paul Newman (ujednoznacznienie)



</doc>
<doc id="1031361" url="https://pl.wikipedia.org/wiki?curid=1031361" title="Dżafar">
Dżafar

Dżafar (arab. جعفر) – imię męskie pochodzenia arabskiego, oznacza „strumień”. 

</doc>
<doc id="1031362" url="https://pl.wikipedia.org/wiki?curid=1031362" title="Pocisk balistyczny Storm">
Pocisk balistyczny Storm

Pocisk balistyczny "Storm" – amerykański pocisk balistyczny zaprojektowany i służący jako cel treningowy oraz testowy dla systemów broni antyrakietowych Stanów Zjednoczonych, w tym systemów Patriot oraz THAAD.

</doc>
<doc id="1031365" url="https://pl.wikipedia.org/wiki?curid=1031365" title="Hera (pocisk)">
Hera (pocisk)

Pocisk balistyczny "Hera" — amerykański taktyczny pocisk balistyczny zaprojektowany i służący jako cel treningowy oraz testowy dla systemów broni antyrakietowych Stanów Zjednoczonych, w tym systemów Patriot oraz THAAD.
Hera napędzana jest przez zmodyfikowane silniki drugiego i trzeciego stopnia międzykontynentalnych pocisków balistycznych (ICBM) Minuteman II. Naprowadzana i kontrolowana jest natomiast przez zmodyfikowany system naprowadzania i kontroli pocisku rakietowego Pershing II. Wyposażona jest też w pojazd powrotny, który po powrotnym wejściu w atmosferę ziemską pełni role symulowanej przez siebie głowicy bojowej, stanowiącej cel pocisku antybalistycznego.
Pocisk rakietowy Hera produkowany jest przez Coleman Aerospace Company of Orlando na Florydzie, w kooperacji ze Space Vector Corporation of Fountain Valley i Aerotherm Corporation of Mountain View, w Kalifornii.
W związku z problematyką traktatu z j. ang. INF Rosja twierdzi, że Hera łamie traktat w związku z zasięgiem 1.1 Mm.
Pociski tego typu, użyte zostały między innymi do testów systemu antybalistycznego THAAD:

</doc>
<doc id="1031366" url="https://pl.wikipedia.org/wiki?curid=1031366" title="PAC-3">
PAC-3



</doc>
<doc id="1031367" url="https://pl.wikipedia.org/wiki?curid=1031367" title="PAC-2">
PAC-2



</doc>
<doc id="1031372" url="https://pl.wikipedia.org/wiki?curid=1031372" title="S-200">
S-200



</doc>
<doc id="1031373" url="https://pl.wikipedia.org/wiki?curid=1031373" title="Richard Franklin (reżyser)">
Richard Franklin (reżyser)

Richard Franklin (ur. 15 lipca 1948 w Melbourne, zm. 11 lipca 2007 tamże) – australijski reżyser filmowy.
Był studentem Uniwersytecie Południowej Kalifornii, gdzie wśród jego kolegów byli między innymi: John Carpenter, George Lucas i Robert Zemeckis. Jako 21-latek wyreżyserował 13 odcinków serialu "Homicide". Do Australii wrócił w 1970.
Karierę zaczynał od pastiszu filmu Alfreda Hitchcocka, "Patrick", a następnie "Roadgames" z Stacy Keach i Jamie Lee Curtisem. Największą popularność przyniosło mu wyreżyserowanie kontynuacji wielkiego dzieła Hitchcocka, "Psychozy II" z Anthony Perkinsem.
Zmarł w wieku 58 lat. Przyczyną śmierci był rak prostaty.

</doc>
<doc id="1031374" url="https://pl.wikipedia.org/wiki?curid=1031374" title="Mark I Fire Control Computer">
Mark I Fire Control Computer

Mark I Fire Control Computer i jego późniejsza wersja Mark IA, analogowy przelicznik artyleryjski z okresu II wojny światowej będący częścią amerykańskiej centrali artyleryjskiej Mark 37 używanej na okrętach US Navy. W przypadku niszczycieli na okręcie mieścił się jeden system kierowania ogniem, w przypadku pancerników – aż cztery (dziobowy, rufowy, prawo- i lewoburtowy).
Centrala artyleryjska używana była do kierowania ogniem zarówno do celów nawodnych (naziemnych) jak i powietrznych. Podstawowe dane wejściowe komputera stanowiły takie zmienne jak kurs, szybkość i odległość celu (wprowadzane ręcznie na podstawie obserwacji optycznych lub za pomocą danych uzyskanych z radaru, informacje z dalocelownika i radaru były nieustanie przekazywane do komputera. Innymi danymi przekazywanymi automatycznie do komputera była szybkość i kurs okrętu, a także prędkość i kierunek wiatru oraz temperatura powietrza. Obsługujący komputer operatorzy ręcznie wprowadzali dane takie jak typ i temperatura prochu, wagę pocisków i ilość strzałów oddanych do tej pory – wszystkie z tych zmiennych miały wpływ na prędkość wylotową pocisku.
Mark I ważył prawie 1,5 tony i mierzył ok. 1600x970x1200 mm.

</doc>
<doc id="1031375" url="https://pl.wikipedia.org/wiki?curid=1031375" title="Cabrera (wyspa)">
Cabrera (wyspa)

Cabrera – mała wyspa na Morzu Śródziemnym wchodząca w skład Archipelagu Balearów. Należy do Hiszpanii, położona jest na południe od Majorki. 
Wyspa liczy ok. 50 mieszkańców. Znajduje się tu port morski. Jest to region turystyczno-wypoczynkowy. Wyspa Cabrera wraz z pobliskimi wysepkami jest Morsko-Lądowym Parkiem Narodowym Cabrera ("Parque Nacional del Archipiélago de Cabrera").
Podczas wojen napoleońskich Cabrera służyła jako odosobniony obóz dla jeńców francuskich. Z 9 tys. więźniów wysłanych na Cabrerę przeżyło zaledwie 3,6 tys.

</doc>
<doc id="1031380" url="https://pl.wikipedia.org/wiki?curid=1031380" title="Łazy Lubuskie">
Łazy Lubuskie

Łazy Lubuskie (niem. "Lebuser Loose") – obszar na prawym brzegu Odry, w Lubuskim Przełomie Odry, obejmujący tereny od Nowego Lubusza po wieś Pamięcin.
Nazwę "Łazy Lubuskie" wprowadzono urzędowo w 1948, zastępując poprzednią niemiecką nazwę "Lebuser Loose".
Administracyjnie tereny te leżą w województwie lubuskim, w powiecie słubickim, w gminie Słubice. Nad samą Odrą znajduje się pomnik "Najatrakcyjniejszego krajobrazu ziemi lubuskiej 2003 roku".

</doc>
<doc id="1031385" url="https://pl.wikipedia.org/wiki?curid=1031385" title="Młodojewo-Parcele">
Młodojewo-Parcele

Młodojewo-Parcele – wieś w Polsce położona w województwie wielkopolskim, w powiecie słupeckim, w gminie Słupca.
W latach 1975–1998 miejscowość administracyjnie należała do województwa konińskiego.
We wsi znajduje się Park w Młodojewie.

</doc>
<doc id="1031387" url="https://pl.wikipedia.org/wiki?curid=1031387" title="Wspólna Komisja Kongresu Stanów Zjednoczonych do spraw Prowadzenia Wojny">
Wspólna Komisja Kongresu Stanów Zjednoczonych do spraw Prowadzenia Wojny

Wspólna Komisja Kongresu Stanów Zjednoczonych do spraw Prowadzenia Wojny (eng. "United States Congress Joint Committee on the Conduct of the War") to komisja Kongresu Stanów Zjednoczonych powołana w celu przeprowadzenia analizy sposobu prowadzenia wojny secesyjnej. Została powołana do życia na wniosek Zachariaha Chandlera, senatora z Michigan 9 grudnia 1861 roku, po porażce wojsk Unii w bitwie pod Ball’s Bluff i działała do 1865 roku. Przewodniczącym komisji został senator z Ohio, Benjamin Wade.

</doc>
<doc id="1031389" url="https://pl.wikipedia.org/wiki?curid=1031389" title="Cienin Zaborny-Parcele">
Cienin Zaborny-Parcele

Cienin Zaborny-Parcele – wieś w Polsce położona w województwie wielkopolskim, w powiecie słupeckim, w gminie Słupca. Miejscowość wchodzi w skład sołectwa Cienin Zaborny.
W latach 1975–1998 miejscowość administracyjnie należała do województwa konińskiego.

</doc>
<doc id="1031390" url="https://pl.wikipedia.org/wiki?curid=1031390" title="Huanghetytan">
Huanghetytan

Huanghetytan ("Huanghetitan") – zauropod z rodziny huanghetytanów (Huanghetitanidae).
Żył w okresie wczesnej kredy (ok. 145-130 mln lat temu) na terenach wschodniej Azji. Długość ciała ok. 15 m, wysokość ok. 4 m, masa ok. 20 t. Jego szczątki znaleziono w Chinach (w prowincjach Gansu i Henan).
Gatunki huanghetytana:

</doc>
<doc id="1031391" url="https://pl.wikipedia.org/wiki?curid=1031391" title="Igor Štimać">
Igor Štimać



</doc>
<doc id="1031393" url="https://pl.wikipedia.org/wiki?curid=1031393" title="Czerwonka (powiat słupecki)">
Czerwonka (powiat słupecki)

Czerwonka – osada w Polsce położona w województwie wielkopolskim, w powiecie słupeckim, w gminie Słupca. Miejscowość wchodzi w skład sołectwa Kąty.
W latach 1975–1998 miejscowość administracyjnie należała do województwa konińskiego.

</doc>
<doc id="1031394" url="https://pl.wikipedia.org/wiki?curid=1031394" title="Kluczewnica">
Kluczewnica

Kluczewnica – wieś w Polsce położona w województwie wielkopolskim, w powiecie słupeckim, w gminie Słupca. Miejscowość wchodzi w skład sołectwa Koszuty.
W latach 1975–1998 miejscowość administracyjnie należała do województwa konińskiego.

</doc>
<doc id="1031395" url="https://pl.wikipedia.org/wiki?curid=1031395" title="Kowalewo-Parcele (województwo wielkopolskie)">
Kowalewo-Parcele (województwo wielkopolskie)

Kowalewo-Parcele – wieś w Polsce położona w województwie wielkopolskim, w powiecie słupeckim, w gminie Słupca. Miejscowość wchodzi w skład sołectwa Kowalewo-Opactwo.
W latach 1975–1998 miejscowość administracyjnie należała do województwa konińskiego.

</doc>
<doc id="1031399" url="https://pl.wikipedia.org/wiki?curid=1031399" title="Kunowo (powiat słupecki)">
Kunowo (powiat słupecki)

Kunowo – część wsi Cienin Zaborny-Parcele w Polsce, położona w województwie wielkopolskim, w powiecie słupeckim, w gminie Słupca.
Kunowo wchodzi w skład sołectwa Cienin Zaborny.
W latach 1975–1998 Kunowo administracyjnie należał do województwa konińskiego.

</doc>
<doc id="1031401" url="https://pl.wikipedia.org/wiki?curid=1031401" title="Omdenozaur">
Omdenozaur

Omdenozaur ("Ohmdenosaurus liasicus") – mały, wczesny zauropod z rodziny wulkanodonów (Vulcanodontidae).
Żył w epoce wczesnej jury (ok. 189-176 mln lat temu) na terenach współczesnej Europy. Długość ciała ok. 4 m. Jego szczątki znaleziono w Niemczech (w Badenii-Wirtembergii).

</doc>
<doc id="1031402" url="https://pl.wikipedia.org/wiki?curid=1031402" title="Zacisze (powiat słupecki)">
Zacisze (powiat słupecki)

Zacisze – osada w Polsce położona w województwie wielkopolskim, w powiecie słupeckim, w gminie Słupca. Miejscowość wchodzi w skład sołectwa Nowa Wieś.
W latach 1975–1998 miejscowość administracyjnie należała do województwa konińskiego.

</doc>
<doc id="1031404" url="https://pl.wikipedia.org/wiki?curid=1031404" title="Podarcis muralis">
Podarcis muralis



</doc>
<doc id="1031407" url="https://pl.wikipedia.org/wiki?curid=1031407" title="Darnina">
Darnina

Darnina - częściej darń; płat wierzchniej warstwy gleby, przerośniętej i związanej korzeniami roślinności trawiastej, roślin motylkowych, ziół i innych drobnych roślin. 

</doc>
<doc id="1031408" url="https://pl.wikipedia.org/wiki?curid=1031408" title="Maria Hirszowicz">
Maria Hirszowicz

Maria Hirszowicz, z domu Bielińska (ur. 11 lipca 1925 w Sochaczewie, zm. 3 lipca 2007 w Paryżu) – polska socjolożka polityczna, autorka wielu publikacji naukowych, żona historyka Łukasza Hirszowicza.
Życiorys.
Docent na Wydziale Filozofii i Socjologii Uniwersytetu Warszawskiego. Należała do Polskiej Zjednoczonej Partii Robotniczej. Zwolniona z uczelni przez ministra szkolnictwa wyższego w marcu 1968 za obronę studentów zaangażowanych w działania ruchu demokratycznym razem z Bronisławem Baczką, Zygmuntem Baumanem, Włodzimierzem Brusem, Leszkiem Kołakowskim i Stefanem Morawskim. W 1970 wyjechała razem z mężem do Wielkiej Brytanii, gdzie pracowała jako docent na Uniwersytecie w Reading.
Była fundatorką Nagrody im. Łukasza Hirszowicza przyznawanej przez Żydowski Instytut Historyczny w Warszawie.
W 2002 książka Marii Hirszowicz – "Pułapki zaangażowania. Intelektualiści w służbie komunizmu" została wyróżniona nagrodą specjalną tygodnika "Polityka".

</doc>
<doc id="1031410" url="https://pl.wikipedia.org/wiki?curid=1031410" title="Neosodon">
Neosodon

Neosodon ("Neosodon praecursor") – zauropod z grupy turiazaurów (Turiasauria); jego nazwa znaczy "nowy ząb".
Żył w okresie późnej jury (ok. 152 mln lat temu) na terenach współczesnej Europy. Jego szczątki znaleziono we Francji (w departamencie Pas-de-Calais).
Został zidentyfikowany na podstawie zębów. Długość zębów 60-80 mm, wysokość 20-35 mm.

</doc>
<doc id="1031412" url="https://pl.wikipedia.org/wiki?curid=1031412" title="Mysiurek drobny">
Mysiurek drobny

Mysiurek drobny ("Myosurus minimus" L.) – gatunek drobnej rośliny z rodziny jaskrowatych. Jest szeroko rozprzestrzeniony na półkuli północnej: występuje w Azji, Afryce Północnej, w niemal całej Europie i na znacznych przestrzeniach Ameryki Północnej. W Polsce na niżu roślina dość częsta, lokalnie ekspansywna.
Biologia i ekologia.
Roślina jednoroczna. Kwitnie wczesną wiosną, od kwietnia do czerwca. Rośnie na polach z uprawami roślin ozimych, rzadziej na odłogach, przydrożach i pastwiskach jako chwast. Wymaga gleby wilgotnej, piaszczysto-gliniastej i pozbawionej wapnia. W klasyfikacji zbiorowisk roślinnych gatunek charakterystyczny dla Ass. "Ranunculo-Myosuretum". Liczba chromosomów 2n = 16.
Zagrożenia.
Roślina umieszczona na Czerwonej liście roślin i grzybów Polski (2006) w grupie gatunków narażonych na wyginięcie (kategoria zagrożenia V). Na liście z roku 2016 nie uznany za gatunek zagrożony.

</doc>
<doc id="1031413" url="https://pl.wikipedia.org/wiki?curid=1031413" title="Losillazaur">
Losillazaur

Losillazaur ("Losillasaurus giganteus") – duży zauropod z grupy turiazaurów (Turiasauria).
Żył na przełomie jury i kredy (ok. 152-144 mln lat temu) na terenach współczesnej Europy. Długość ciała ok. 25 m, wysokość ok. 5 m, ciężar ok. 10 t. Jego szczątki znaleziono w Hiszpanii (Walencja).
Losillazaur został opisany na podstawie niekompletnej czaszki, fragmentów kręgosłupa oraz fragmentów miednicy i mostka.

</doc>
<doc id="1031415" url="https://pl.wikipedia.org/wiki?curid=1031415" title="Mount Buller">
Mount Buller

Mount Buller – góra w Alpach Australijskich w stanie Wiktoria (wysokość 1805 m n.p.m.), ok. 150 km (w linii prostej) na północny wschód od Melbourne. Na zboczach góry położona jest miejscowość "Mount Buller", będąca popularnym w Melbourne ośrodkiem narciarskim w sezonie zimowym (lipiec, sierpień).

</doc>
<doc id="1031418" url="https://pl.wikipedia.org/wiki?curid=1031418" title="Ali Meszkini">
Ali Meszkini

Ajatollah Ali Akbar Feyz (ur. 2 grudnia 1922 w Meszginszahr – zm. 30 lipca 2007 w Teheranie) – irański duchowny o poglądach konserwatywnych, przewodniczący Zgromadzenia Ekspertów. 
Prawdopodobną przyczyną śmierci była choroba płuc z którą borykał się duchowny. 

</doc>
<doc id="1031419" url="https://pl.wikipedia.org/wiki?curid=1031419" title="Zejman i Garkumpel">
Zejman i Garkumpel



</doc>
<doc id="1031421" url="https://pl.wikipedia.org/wiki?curid=1031421" title="Mount Baw Baw">
Mount Baw Baw

Mount Baw Baw – góra w Masywie Baw Baw (część Wielkich Gór Wododziałowych) w stanie Wiktoria (wysokość 1567 m n.p.m.), ok. 120 km na wschód od Melbourne. Na zboczach góry położona jest miejscowość narciarska "Mount Baw Baw" oraz "Park Narodowy Baw Baw".

</doc>
<doc id="1031422" url="https://pl.wikipedia.org/wiki?curid=1031422" title="Galweozaur">
Galweozaur

Galweozaur ("Galveosaurus herreroi", syn. "Galvesaurus herreroi") – duży zauropod o niepewnej pozycji systematycznej, zaliczany przez niektórych naukowców do grupy turiazaurów (Turiasauria) a przez innych uważany na bazalnego przedstawiciela kladu Macronaria nienależącego do Titanosauriformes. Jego nazwa znaczy "jaszczur z Galve" (od nazwy miejscowości, w pobliżu której znaleziono jego szczątki).
Żył na przełomie jury i kredy (ok. 150-140 mln lat temu) na terenach współczesnej Europy. Długość ciała ok. 16 m, wysokość ok. 4 m, masa ok. 8-9 t. Jego szczątki znaleziono w Hiszpanii (w prowincji Teruel).

</doc>
<doc id="1031423" url="https://pl.wikipedia.org/wiki?curid=1031423" title="Cerkiew Wszystkich Świętych w Piotrkowie Trybunalskim">
Cerkiew Wszystkich Świętych w Piotrkowie Trybunalskim

Cerkiew Konkatedralna Wszystkich Świętych – prawosławna cerkiew parafialna w Piotrkowie Trybunalskim. Należy do dekanatu Łódź diecezji łódzko-poznańskiej Polskiego Autokefalicznego Kościoła Prawosławnego. Jest cerkwią konkatedralną tejże diecezji. 
Zlokalizowana przy ulicy Juliusza Słowackiego 15. Wzniesiona w latach 1844–1847, a rozbudowana według projektu rosyjskiego architekta Iwana Wasiljewicza Sztrema w latach 1867–1869.
Historia.
Parafia grecka.
Powstanie parafii prawosławnej w Piotrkowie związane jest z grupą Greków, która przybyła do Piotrkowa z Macedonii w połowie XVIII wieku. Król Stanisław August zezwolił na otwarcie w 1788 prawosławnej placówki duszpasterskiej na strychu prywatnego domu, własności rodziny Grabowskich przy obecnym Placu Stefana Czarnieckiego (dawna ulica Krótka) 10. Pierwszym proboszczem został hieromnich Grzegorz, pochodzący z wyspy Chios, mnich jednej ze wspólnot Athosu. Sprawował on swoje obowiązki do śmierci w 1832. Jego obowiązki przejął rosyjski duchowny, ks. Żadziński. Do 1839 parafia piotrkowska, jako etnicznie grecka, nie podlegała lokalnym strukturom Rosyjskiego Kościoła Prawosławnego. Dopiero po wymienionej dacie została w niej włączona, co oznaczało usunięcie z liturgii języka greckiego.
Pierwsza cerkiew.
W miarę wzrostu liczby Rosjan zamieszkujących na stałe w Piotrkowie (kupców, urzędników, wojskowych), sprowadzanych po upadku powstania listopadowego, konieczna stała się budowa większej cerkwi prawosławnej oraz organizacja cmentarza tego wyznania. W latach 1844–1847 powstała świątynia utrzymana w stylu neobizantyńskim, na planie krzyża greckiego. Autorami projektu budynku byli architekci Marczewski i Gołoński. Obiekt stanął na placu przy ulicy Kaliskiej (obecna Juliusza Słowackiego), na gruncie wykupionym za 5 tys. rubli od zakonu pijarów. We wnętrzu świątyni znajdował się jednorzędowy drewniany ikonostas z dwunastoma ikonami napisanymi przez Aleksandra Kokulara. Poświęcenie obiektu miało miejsce 28 listopada 1848.
Rozbudowa.
Wskutek dalszego wzrostu liczby Rosjan cerkiew wzniesiona w latach 40. XIX w. stała się zbyt mała. W 1869, po powstaniu guberni piotrkowskiej, przystąpiono do jej rozbudowy. Sfinansował ją polski przedsiębiorca Ignacy Markiewicz. Plan obiektu uległ przekształceniu wskutek wydłużenia ramion – z krzyża greckiego stał się krzyżem łacińskim. Od północy, południa i wschodu przesunięto ściany obiektu o siedem metrów, dostawiono przedsionek, nad którym wzniesiono dzwonnicę z czterema freskami w niszach (przedstawiały Świętych Cyryla i Metodego, św. Włodzimierza i św. Aleksandra Newskiego). Nad głównym wejściem znalazła się ikona Chrystusa Zbawiciela. Zmodyfikowano wnętrze świątyni, m.in. wykonując na ścianach nową polichromię i dziewięć fresków. Wstawiono trzy piece kaflowe i wymieniono posadzkę na marmurową. Na dzwonnicy powieszono dziewięć dzwonów. Nowy ikonostas wykonał Sieriebriakow, ikony do niego – Wasiljew.
Łączny koszt rozbudowy zamknął się w kwocie 24 tys. rubli. 9 grudnia 1870 budynek został ponownie poświęcony. W nowym kształcie był przeznaczony dla równoczesnego uczestnictwa 400 wiernych w nabożeństwie.
W 1886 cerkiew Wszystkich Świętych (określana w publikacjach XIX-wiecznych także mianem soboru) została odremontowana z inicjatywy generał-gubernatora piotrkowskiego i proboszcza miejscowej parafii ks. Stiepana Romanskiego. Dokonano wówczas naprawy dachu, wzmocnienia głównej kopuły, odnowienia fresków w niszach na kopule, pozłocenia krzyży na świątyni i części dachu dzwonnicy. We wnętrzu wykonano nowe freski opierając się ściśle na wyglądzie starszych, zaś ikonostas i boczne ikony w kiotach oczyszczono. Remont świątyni finansowany był częściowo przez Rosyjskie Towarzystwo Dobroczynne, które przekazało na ten cel 3 tys. rubli. Część materiałów budowlanych przekazały bezpłatnie państwowe zakłady oraz prywatny darczyńca.
22 kwietnia 2007 odbył się w cerkwi uroczysty ingres prawosławnego biskupa, Paisjusza, który został powołany na wikariusza diecezji łódzko-poznańskiej z tytułem "biskupa piotrkowskiego". Cerkiew w Piotrkowie została podniesiona do rangi katedry. W uroczystości ingresu wzięli udział przedstawiciele władz miasta, oraz marszałek Sejmu Marek Jurek.
Cerkiew wpisano do rejestru zabytków 7 października 1976 pod nr 265.

</doc>
<doc id="1031427" url="https://pl.wikipedia.org/wiki?curid=1031427" title="Mysiurek">
Mysiurek

Mysiurek ("Myosurus" L.) – rodzaj roślin rocznych z rodziny jaskrowatych. Obejmuje około 15 gatunków występujących na całym świecie z wyjątkiem wschodnich krańców Azji i obszarów tropikalnych. Największe zróżnicowanie gatunkowe znajduje się w Ameryce Północnej, gdzie rośnie 7 gatunków. W Polsce występuje jeden gatunek – mysiurek drobny. 
Systematyka.
Rodzaj z plemienia "Ranunculeae" z podrodziny "Ranunculoideae" z rodziny jaskrowatych "Ranunculaceae". W ujęciach systematycznych bardzo szeroko definiujących rodzaj jaskier "Ranunculus" rodzaj "Myosurus" nie jest wyróżniany i gatunki tu zaliczane włączane są do "Ranunculus" "sensu lato". Alternatywnie grupa drobnych, bazalnych rodzajów z plemienia "Ranunculeae" jest wyróżniana, a rodzaj "Ranunculus" jest wąsko ujmowany ("sensu stricto", aczkolwiek obejmując dawniej wyróżniane rodzaje "Batrachium", "Aphanostemma" i "Gampsoceras"). Rodzaj "Myosurus" jest siostrzany względem rodzaju jaskierek "Ceratocephala". 
Według niektórych autorów 11 z wymienionych wyżej gatunków uważanych jest za podgatunki mysiurka drobnego.

</doc>
<doc id="1031430" url="https://pl.wikipedia.org/wiki?curid=1031430" title="Horyniec-Zdrój (stacja kolejowa)">
Horyniec-Zdrój (stacja kolejowa)

Horyniec-Zdrój – stacja kolejowa w Horyńcu-Zdroju, w województwie podkarpackim, w Polsce.
W roku 2017 stacja obsługiwała 20–49 pasażerów na dobę.

</doc>
<doc id="1031431" url="https://pl.wikipedia.org/wiki?curid=1031431" title="Zgromadzenie Ekspertów">
Zgromadzenie Ekspertów

Zgromadzenie Ekspertów (perskie: مجلس خبرگان رهبری, "Majles-e-Khobregan" lub "Majles-e-Khebregan") – ciało kolegialne, którego zadaniem jest wybór, kontrola i odwoływanie najwyższego przywódcy.
Zgromadzenie to 88-osobowa grupa (w obecnej kadencji) irańskich duchownych powoływana na ośmioletnią kadencję spośród irańskich duchownych prawników, od 1991 roku z wyłączeniem reformatorów i krytyków władzy. Zgromadzenie jest odpowiedzialne za wybór przywódcy duchowo-politycznego kraju i uprawnione do kontrowania jego działań, w praktyce nigdy szczególnie mocno mu się nie przeciwstawiło. Członkowie rady są wyłaniani w wyborach powszechnych w 30 okręgach wyborczych.
Do zadań tego organu należy wybór najwyższego przywódcy (art. 107 i 111 konstytucji), kontrola zdolności przywódcy do sprawowania urzędu i odwoływanie go w przypadku niezdolności do sprawowania funkcji lub utraty niezbędnych ku temu kwalifikacji (art. 111 konstytucji).
Po raz pierwszy to ciało powołano po rewolucji z 1979 roku z zadaniem napisania nowej konstytucji kraju. Wkrótce po jej przyjęciu zostało w grudniu 1979 roku rozwiązane. W obecnym kształcie powstało w 1982 roku na mocy art. 108 konstytucji i rozpoczęło pracę w 1983 roku. Kolejne wybory do Zgromadzenia odbywały się w latach 1991, 1999, 2007 i 2016 roku, a następne odbędą się po upływie obecnej 8-letniej kadencji w 2024 roku.
W konstytucji z 1979 roku najwyższy przywódca mógł być wybrany nie tylko przez ekspertów, ale także przez społeczeństwo. Po poprawkach z 1989 roku możliwy jest wybór jedynie przez ekspertów. W ten sposób wybrany został drugi przywódca, Ali Chamenei.
Obecne zgromadzenie jest piątym Zgromadzeniem Ekspertów. Jego przewodniczącym jest od 24 maja 2016 roku Ahmad Dżannati.

</doc>
<doc id="1031433" url="https://pl.wikipedia.org/wiki?curid=1031433" title="Daszanpuzaur">
Daszanpuzaur

Daszanpuzaur ("Dashanpusaurus dongi") – zauropod z rodziny kamarazaurów (Camarasauridae); jego nazwa oznacza "jaszczura z Dashanpu" (od nazwy miejscowości, w pobliżu której znaleziono jego szczątki).
Żył w epoce środkowej jury (ok. 170-164 mln lat temu) na terenach wschodniej Azji. Długość ciała ok. 17 m, wysokość ok. 5 m, masa ok. 20 t. Jego szczątki znaleziono w Chinach (w prowincji Syczuan), w skałach formacji Shaximiao.
Daszanpuzaur został opisany na podstawie licznych fragmentów szkieletu.

</doc>
<doc id="1031434" url="https://pl.wikipedia.org/wiki?curid=1031434" title="Mount Hotham">
Mount Hotham

Mount Hotham – góra w Alpach Australijskich w stanie Wiktoria (wysokość 1861 m n.p.m.), ok. 357 km na północny wschód od Melbourne i 746 km na południowy zachód od Sydney. Na zboczach góry położony jest ośrodek narciarski "Mount Hotham".

</doc>
<doc id="1031440" url="https://pl.wikipedia.org/wiki?curid=1031440" title="Port lotniczy Rio de Janeiro-Galeão">
Port lotniczy Rio de Janeiro-Galeão

Port lotniczy Rio de Janeiro-Galeão (IATA: GIG, ICAO: SBGL) – międzynarodowy port lotniczy położony 20 km na północ od Rio de Janeiro, na wyspie Governador w Brazylii. Jest jednym z największych . W 2009 roku port obsłużył ponad 11 mln pasażerów. Część lotniska jest współdzielona z bazą lotniczą Galeão, należącą do Brazylijskich Sił Powietrznych.
Jego nazwa pochodzi od "Praia do Galeão" (plaża Galeon), znajdującej się w przedniej części oryginalnego terminalu (obecny terminal Brazylijskich Sił Powietrznych), gdzie w 1663 roku galeon Padre Eterno został zbudowany; a od 5 stycznia 1999 również po brazylijskim muzyku Antônio Carlos Jobim. Jest największym lotniskiem w Brazylii pod względem wielkości.

</doc>
<doc id="1031441" url="https://pl.wikipedia.org/wiki?curid=1031441" title="Aragozaur">
Aragozaur

Aragozaur ("Aragosaurus ischiaticus") – roślinożerny, czwronożny zauropod z rodziny kamarazaurów (Camarasauridae); jego nazwa znaczy "jaszczur z Aragonii". Zauropod spokrewniony z kamarazaurem.
Żył w epoce wczesnej kredy (ok. 130-120 mln lat temu) na terenach współczesnej Europy. Długość ciała ok. 18 m, wysokość ok. 6 m, masa ok. 28 t. Jego szczątki znaleziono w Hiszpanii (Aragonia).
Aragozaur był pierwszym nowym gatunkiem dinozaura, odkrytym na terenie Hiszpanii.

</doc>
<doc id="1031449" url="https://pl.wikipedia.org/wiki?curid=1031449" title="Białek (nazwisko)">
Białek (nazwisko)

Białek (forma żeńska: Białek/Białkowa/Białkówna; liczba mnoga: Białkowie) – polskie nazwisko. Na początku lat 90. XX wieku w Polsce nosiło je 13715 osób.

</doc>
<doc id="1031451" url="https://pl.wikipedia.org/wiki?curid=1031451" title="Panoramio">
Panoramio

Panoramio – nieistniejąca globalna fotowitryna internetowa należąca do Google, w której każdy użytkownik mógł zamieszczać własne zdjęcia z jednoczesnym zaznaczeniem ich miejsca na mapie. Warunkiem zaakceptowania zdjęć przez administratora strony była ich użyteczność geograficzna, tzn. musiały przedstawiać one np. ciekawe miejsca, budynki lub naturę itp. w sposób obiektywny. Witryna udostępniała pliki w formacie KML, które mogły być przeglądane między innymi w programie Google Earth.
Historia.
Panoramio powstał w lecie 2005 roku, z inicjatywy dwóch hiszpańskich przedsiębiorców: Joaquina Cuenca Abeldy i Eduardo Manchona Aguilara, zaś oficjalnie rozpoczął swą działalność 3 października 2005. 19 marca 2007 zasoby Panoramio przekroczyły 1 milion fotografii, a 3 miesiące później osiągnęły liczbę 2 milionów. Wtedy też witryną zaczęło interesować się Google, które 30 maja 2007 ogłosiło oficjalnie chęć przejęcia witryny. Przejęcie nastąpiło w lipcu 2007 roku.
Panoramio rozrosło się do kilkumilionowej światowej społeczności. We wrześniu 2014 było dostępne w 47 wersjach językowych.
16 września 2014 r. Google ogłosiło, że zamierza zamknąć Panoramio i przenieść je do Google Maps Views. Przy okazji tej migracji mają zniknąć usługi ważne dla społeczności Panoramio, takie jak „komentarze”, „ulubieni fotografowie” oraz „grupy”. 23 września założyciele Panoramio Joaquín Cuenca Abela, Jose Florido Conde i Eduardo Manchón Aguilar zainicjowali petycję online skierowaną do Google pt. "Google: Keep The Panoramio Community Alive" z prośbą o niezamykanie strony. Informacje o tej mobilizacji członków Panoramio trafiły na różnojęzyczne media internetowe.
Ostatecznie serwis miał przestać działać 4 listopada 2016 r, a zdjęcia do tego czasu miały migrować na konta użytkowników Google Photos. Autorzy, którzy nie zdecydowali się przełączyć konta w ramach Google+ i co za tym idzie przenieść zdjęcia, dostali możliwość zachowania dostępu do swoich zdjęć w serwisie do listopada 2016 oraz mogli pobrać swoje pliki. Faktycznie portal przestał działać dnia 1 lutego 2018, natomiast wiele zdjęć nie zostało przez ich autorów przeniesione do Google. Serwis Google+ również został wkrótce wygaszony (w kwietniu 2019) „z powodu niskiego zainteresowania usługą”.

</doc>
<doc id="1031452" url="https://pl.wikipedia.org/wiki?curid=1031452" title="International Sport and Culture Association">
International Sport and Culture Association



</doc>
