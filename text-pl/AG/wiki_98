<doc id="1037641" url="https://pl.wikipedia.org/wiki?curid=1037641" title="Pierwszy rząd Michaiła Fradkowa">
Pierwszy rząd Michaiła Fradkowa

Pierwszy rząd Michaiła Fradkowa – rząd Federacji Rosyjskiej pod przewodnictwem Michaiła Fradkowa. Kandydatura Fradkowa na stanowisko premiera została zaproponowana Dumie Państwowej przez prezydenta Władimira Putina 1 marca 2004. 5 marca Duma udzieliła Fradkowowi wotum zaufania. Za jego kandydaturą głosowało 352 deputowanych (Jednej Rosji i LDPR). Tego samego dnia prezydent Putin mianował Fradkowa na stanowisko szefa rządu. Fradkow zastąpił Wiktora Christienkę, który pełnił obowiązki premiera po dymisji Michaiła Kasjanowa, odwołanego 24 lutego 2004.
9 marca 2004 prezydent Putin podpisał dekret o systemie i strukturze federalnych organów władzy wykonawczej oraz o powołaniu członków rządu. 7 ministrów (Wiktor Christienko, Jurij Czajka, Aleksiej Gordiejew, German Gref, Siergiej Iwanow, Aleksiej Kudrin, Siergiej Szojgu) zasiadało także w poprzednim gabinecie, kierowanym przez Michaiła Kasjanowa.
Większość członków rządu Fradkowa stanowili bezpartyjni urzędnicy państwowi, z wyjątkiem Aleksieja Gordiejewa, Siergieja Szojgu i Aleksandra Żukowa, wchodzących w skład kierownictwa partii Jedna Rosja. Dwóch ministrów – German Gref i Aleksiej Kudrin była politycznie związana z Sojuszem Sił Prawicowych, nie będąc formalnie członkami tej partii.
7 maja 2004, w dniu zaprzysiężenia na drugą kadencję prezydenta Władimira Putina, upłynęły pełnomocnictwa rządu Michaiła Fradkowa. Tego samego dnia prezydent Putin ponownie zaproponował kandydaturę Fradkowa na stanowisko premiera. 12 maja Duma zgodziła się na tę kandydaturę, a Fradkow przystąpił do formowania swojego drugiego gabinetu.
Skład rządu.
Od powołania do dymisji rządu w jego składzie nie nastąpiły żadne zmiany.

</doc>
<doc id="1037643" url="https://pl.wikipedia.org/wiki?curid=1037643" title="Enamelina">
Enamelina

Enamelina – białko wchodzące w skład szkliwa. Około 30% tzw. preszkliwa składa się z białek, których 1% stanowi enamelina. Białko enameliny kodowane jest przez gen "ENAM" zlokalizowany na chromosomie 4 w "locus" 4q13.3. Inne białka szkliwa to amelogenina, ameloblastyna i tuftelina. Mutacja w genie "ENAM" powoduje zaburzenie rozwojowe szkliwa, znane jako amelogenesis imperfecta.

</doc>
<doc id="1037645" url="https://pl.wikipedia.org/wiki?curid=1037645" title="Fiodor Wojejkow">
Fiodor Wojejkow

Fiodor Matwiejewicz Wojejkow (ros. "Федор Матвеевич Воейков") (ur. 1703 – zm. 1778) – rosyjski dyplomata, rosyjski poseł nadzwyczajny i minister pełnomocny w Rzeczypospolitej od 1758 do 1762 roku.
Życiorys.
Mianowany gubernatorem Rygi. W czasie wojny siedmioletniej był od 1762 generałem-gubernatorem okupowanych przez wojska rosyjskie Prus Książęcych, gdzie rezydował w Królewcu. W 1766 mianowany generał-gubernatorem kijowskim i noworosyjskim.
W 1759 odznaczony Orderem Orła Białego.

</doc>
<doc id="1037646" url="https://pl.wikipedia.org/wiki?curid=1037646" title="Amos Manor">
Amos Manor

Amos Manor (ur. 8 października 1918, zm. 5 sierpnia 2007) – izraelski wojskowy, od 1953 do 1963 był dyrektorem Shin Bet.

</doc>
<doc id="1037647" url="https://pl.wikipedia.org/wiki?curid=1037647" title="Kołokoł (pismo)">
Kołokoł (pismo)

Kołokoł (pol. "Dzwon") – rosyjska gazeta rewolucyjna wydawana przez Aleksandra Hercena na emigracji w latach 1857–1867.
Pierwszy numer ukazał się 1 lipca 1857 roku. Jednym z głównych redaktorów pisma był Mikołaj Ogariow, z Kołokołem współpracował także Michał Bakunin. „Kołokoł” wychodził początkowo w Londynie, następnie w Genewie. Mottem „Kołokoła” były słowa: "Vivos voc"o (Wzywam żywych).
W pierwszych latach istnienia „Kołokoł” cieszył się ogromną popularnością w społeczeństwie rosyjskim, liczyli się z nim nawet wrogowie. „Kołokoł” posiadał rozległą sieć korespondentów, którzy bardzo dokładnie informowali redakcję o wszystkim, co się dzieje w kraju. Demaskatorskie artykuły w „Kołokole” wzbudzały popłoch wśród biurokracji rosyjskiej. „W niektórych sferach i kołach obawiano się Hercena bardziej niż rządu” – pisał książę Mieszczerski, reakcyjny publicysta rosyjski, mając na uwadze piętnowanie nadużyć administracji i obszarników, czemu wiele uwagi poświęcała redakcja „Kołokoła”. Zdecydowanie propolskie stanowisko Hercena w dobie powstania styczniowego oraz spadek ruchu rewolucyjnego w Rosji w drugiej połowie szóstego dziesięciolecia wpłynęły na znaczne zmniejszenie się poczytności czasopisma. W roku 1867 Hercen zmuszony był zrezygnować z wydawania „Kołokoła”.
W 1870 roku Ogariow, Bakunin i Siergiej Nieczajew podjęli nieudaną próbę reaktywacji pisma, ukazało się jedynie kilka numerów.
Bibliografia.
Józef Kowalski „Rewolucyjna demokracja rosyjska a powstanie styczniowe”, Warszawa 1949

</doc>
<doc id="1037651" url="https://pl.wikipedia.org/wiki?curid=1037651" title="Online Mendelian Inheritance in Man">
Online Mendelian Inheritance in Man



</doc>
<doc id="1037654" url="https://pl.wikipedia.org/wiki?curid=1037654" title="Aegis Combat System">
Aegis Combat System

Aegis Combat System ("System Walki Aegis") – zintegrowany (sieciowy) system wykrywania, naprowadzania i kierowania ogniem opracowany dla Marynarki Wojennej Stanów Zjednoczonych w latach 70. XX w. Zadaniem systemu jest ochrona przeciwlotnicza i przeciwrakietowa obszaru działań floty lub wspieranego przez US Navy lądowego teatru działań. System jest także wykorzystywany do niszczenia celów nawodnych i podwodnych. Nazwa systemu pochodzi z języka greckiego ("aigís ‘kozia skóra’") od mitologicznej pokrytej skórą kozy Amaltei tarczy boga Zeusa, wykonanej dla niego przez Hefajstosa. Tarczą tą bogini Atena miała osłaniać walczących żołnierzy.
Historia.
Prace nad nowym zintegrowanym systemem rakietowym, który oprócz samolotów byłby w stanie zwalczać także pociski przeciwokrętowe, rozpoczęły się w Stanach Zjednoczonych w latach 60. W 1969 system otrzymał nazwę Aegis. Po raz pierwszy system zainstalowano na okręcie doświadczalnym USS „Norton Sound” (AVM-1) w 1973. Pierwszymi seryjnymi jednostkami, które otrzymały ten system, były krążowniki rakietowe typu "Ticonderoga".
Wraz z rozwojem amerykańskiego programu obrony antybalistycznej, amerykańskie i japońskie okręty Aegis dały początek systemowi Aegis BMD działającemu w ramach systemu obrony teatru działań Marynarki Wojennej w obronie antybalistycznej.
Opis.
Istota systemu Aegis opiera się na pełnej integracji okrętu i jego systemów komputerowych, radarowych oraz rakietowych, a także innego rodzaju uzbrojenia służącego do zwalczania zarówno zagrożeń z powietrza, jak i celów podwodnych oraz nawodnych.
Podstawą systemu Aegis jest "Aegis Combat System" ("System Walki Aegis") integrujący ze sobą wszystkie strategiczne elementy okrętu.
Aegis w konfiguracji dla krążowników "Ticonderoga" składał się z 4 podstawowych części: radaru AN/SPY-1, systemu kierowania ogniem MK 99, pionowych wyrzutni pocisków rakietowych Mark 41 VLS i pocisków przeciwlotniczych rodziny Standard.
Okręty działające w systemie AEGIS.
W systemie AEGIS wyposażonych jest na świecie łącznie 107 okrętów 7 typów należących do 6 państw:
¹ – australijskie niszczyciele rakietowe typu "Hobart" i norweskie fregaty rakietowe typu "Fridtjof Nansen" powstały na bazie hiszpańskich fregat rakietowych typu "Álvaro de Bazán (F-100)".
Projektowane nowe hiszpańskie fregaty rakietowe typu F-110 również będą wyposażone w system Aegis.

</doc>
<doc id="1037656" url="https://pl.wikipedia.org/wiki?curid=1037656" title="Daniel Walczew">
Daniel Walczew



</doc>
<doc id="1037659" url="https://pl.wikipedia.org/wiki?curid=1037659" title="Nadieżda Michajłowa">
Nadieżda Michajłowa



</doc>
<doc id="1037661" url="https://pl.wikipedia.org/wiki?curid=1037661" title="Levente Lengyel">
Levente Lengyel

Levente Lengyel (ur. 13 czerwca 1933 w Debreczynie, zm. 18 sierpnia 2014 w Budapeszcie) – węgierski szachista, arcymistrz od 1964 roku.
Kariera szachiowa.
W latach 60. XX wieku należał do czołówki węgierskich szachistów. Pomiędzy 1960 a 1970 rokiem sześciokrotnie uczestniczył w szachowych olimpiadach, zdobywając dwa medale: srebrny (1970) i brązowy (1966). Trzykrotnie reprezentował również narodowe barwy w drużynowych mistrzostwach Europy, za każdym razem zdobywając medale: srebrny (1970) oraz 2 brązowe (1961, 1965). Wielokrotnie startował w finałach indywidualnych mistrzostw Węgier, największy sukces odnosząc w 1962 r., kiedy podzielił I miejsce wraz z Lajosem Portischem, ale dogrywkę o tytuł przegrał i zdobył srebrny medal. Osiągnięcie to powtórzył w roku 1963, natomiast w 1964r. w mistrzostwach kraju zdobył medal brązowy.
W roku 1964 wystąpił w turnieju międzystrefowym (eliminacji mistrzostw świata) w Amsterdamie, zajmując XII miejsce. Wielokrotnie brał udział międzynarodowych turniejach, sukcesy odnosząc m.in. w Enschede (1963, II-II m., turniej strefowy), Gyuli (1965, memoriał Lajosa Asztalosa, II-III m.), Polanicy-Zdroju (1966, memoriał Akiby Rubinsteina, II m.), Solingen (1968, I m.), Bari (1972, I m.), Reggio Emilii (1972/73, I-III m.), Madonna di Campiglio (1973, II m.), Budapeszcie (1974, II-III m.), Atenach (1976, II m.), Malmö (1977, II m.), Viroviticy (1977, I m.) oraz w Val Thorens (1980).
Według retrospektywnego systemu rankingowego Chessmetrics najwyżej sklasyfikowany był w lipcu 1964 r., zajmował wówczas 35. miejsce na świecie.
Od 2000 r. w turniejach klasyfikowanych przez Międzynarodową Federację Szachową występował bardzo rzadko.

</doc>
<doc id="1037663" url="https://pl.wikipedia.org/wiki?curid=1037663" title="Elgifu z Northampton">
Elgifu z Northampton



</doc>
<doc id="1037664" url="https://pl.wikipedia.org/wiki?curid=1037664" title="Piotr Zheltukhin">
Piotr Zheltukhin



</doc>
<doc id="1037665" url="https://pl.wikipedia.org/wiki?curid=1037665" title="Daddato">
Daddato

Daddato - osada w północnym Dżibuti, przy granicy z Erytreą, w regionie Obock. Liczy około 800 mieszkańców (2006) i jest największym osiedlem przy granicy z Erytreą. Gdy w czasach kolonialnych Francuzi i Włosi wyznaczali granice własnych posiadłości Daddato stało się punktem odniesienie dla ich przebiegu. Od tego czasu granica dżibutyjsko-erytrejska zmieniła się, lecz osiedle pozostało w pasie przygranicznym
Przemysł spożywczy.

</doc>
<doc id="1037666" url="https://pl.wikipedia.org/wiki?curid=1037666" title="Jakow Petrowicz Kulniew">
Jakow Petrowicz Kulniew



</doc>
<doc id="1037669" url="https://pl.wikipedia.org/wiki?curid=1037669" title="Drugi rząd Michaiła Fradkowa">
Drugi rząd Michaiła Fradkowa

Drugi rząd Michaiła Fradkowa - rząd Federacji Rosyjskiej pod przewodnictwem Michaiła Fradkowa. 7 maja 2004 zaprzysiężony na drugą kadencję prezydenta Władimir Putin przyjął dymisję premiera Fradkowa wraz z całym rządem. Tego samego dnia prezydent zaproponował Dumie Państwowej kandydaturę Fradkowa do ponownego objęcia funkcji szefa rządu. 12 maja izba niższa rosyjskiego parlamentu udzieliła Fradkowowi wotum zaufania. Uzyskał on poparcie 356 deputowanych (Jednej Rosji, LDPR oraz 11 członków Rodiny).
20 maja został podpisany dekret prezydenta o strukturze federalnych organów władzy wykonawczej i mianowaniu członków rządu. W skład drugiego gabinetu Fradkowa weszli wszyscy dotychczasowi ministrowie, a dołączył do nich Leonid Rejman. Większość z nich to bezpartyjni urzędnicy państwowi. Aleksiej Gordiejew, Siergiej Szojgu i Aleksandr Żukow związani są z najsilniejszą w Dumie partią Jedna Rosja.
12 września 2007 Fradkow podał się do dymisji wraz z całym rządem. Została ona przyjęta przez prezydenta Putina, który jednocześnie powierzył Fradkowowi tymczasowe kierowanie gabinetem do czasu uchwalenia wotum zaufania dla nowego rządu. Prezydent zgłosił Dumie Państwowej kandydaturę Wiktora Zubkowa na stanowisko premiera. 14 września izba niższa parlamentu udzieliła Zubkowowi wotum zaufania.
Skład rządu.
W dniu powołania:
Zmiany w składzie rządu:

</doc>
<doc id="1037670" url="https://pl.wikipedia.org/wiki?curid=1037670" title="Aleksander Czernyszew">
Aleksander Czernyszew



</doc>
<doc id="1037671" url="https://pl.wikipedia.org/wiki?curid=1037671" title="Mikołaj Łabuński">
Mikołaj Łabuński

Mikołaj Łabuński herbu Zagłoba (zm. 13 października 1467 w Czarnokoźińcach) – biskup kamieniecki od 1453.
Pochodził z Łabuń na Lubelszczyźnie. Karierę rozpoczął jako pisarz kancelarii królewskiej. W 1449 odstąpił swój dział w Krynicach bratu Piotrowi Łabuńskiemu.
26 października 1453 uzyskał biskupią nominację papieża Mikołaja V. W dniu 3 listopada 1454 erygował przy swojej katedrze kapitułę katedralną. Zmarł podczas zarazy na zamku w Czarnokozińcach.

</doc>
<doc id="1037672" url="https://pl.wikipedia.org/wiki?curid=1037672" title="Rząd Michaiła Fradkowa">
Rząd Michaiła Fradkowa



</doc>
<doc id="1037674" url="https://pl.wikipedia.org/wiki?curid=1037674" title="Przerost łechtaczki">
Przerost łechtaczki

Przerost łechtaczki (klitoromegalia, hipertrofia łechtaczki, , , , ) – stan, w którym łechtaczka jest niefizjologicznie dużej wielkości. Klitoromegalia nie powinna być mylona z fizjologicznym stanem powiększenia objętości narządu wskutek pobudzenia seksualnego, czyli erekcji łechtaczki. Przerost łechtaczki zazwyczaj towarzyszy innym wrodzonym anomaliom budowy zewnętrznych narządów płciowych. 
Nie ustalono normy wielkości łechtaczki; według "Atlas of Human Sex Anatomy" (1949) prawidłowa łechtaczka ma średnicę 3–4 mm i 4–5 mm długości. Skala Pradera nie określa wielkości zewnętrznych narządów płciowych; opiera się na subiektywnej ocenie ich kształtu, 1. stopień skali odpowiada przerostowi łechtaczki i żeńskimi narządami płciowymi zewnętrznymi, 5. stopień określa pseudopenis i zewnętrzne narządy płciowe wyglądające jak męskie.
Etiologia.
Zdecydowanie najczęściej przerost łechtaczki jest wrodzony. Towarzyszy zaburzeniom hormonalnym, takim jak wrodzony przerost nadnerczy (zespół nadnerczowo płciowy), hipertrofia łechtaczki może też być częścią obrazu klinicznego zespołów wad wrodzonych, np. zespołu Edwardsa. Przyczyną nabytego przerostu łechtaczki mogą być guzy nowotworowe hormonalnie czynne, np. arrhenoblastoma, zespół policystycznych jajników albo zespół Frasera. Klitoromegalia może być skutkiem jatrogennej ekspozycji na androgeny. Opisano przerost łechtaczki u dzieci matek przyjmujących w ciąży danazol. Rzadkimi przyczynami przerostu łechtaczki są guzy łagodne o charakterze torbieli epidermoidalnej albo nerwiakowłókniaków (zwłaszcza w zespołach nerwiakowłókniakowatości).
Leczenie.
Przerost łechtaczki stanowi skomplikowany problem diagnostyczny, a leczenie zależy od przyczyny tego stanu. Chirurgiczne leczenie nosi nazwę klitoroplastyki.

</doc>
<doc id="1037679" url="https://pl.wikipedia.org/wiki?curid=1037679" title="Hanna Petrynowska">
Hanna Petrynowska

Hanna Petrynowska z domu Żabińska ps. "„Rana”", „"Maria Rana”" (ur. 23 lutego 1901 w Warszawie, zm. 28 sierpnia 1944 tamże) – polska doktor medycyny, pediatra, podczas okupacji niemieckiej (od 1940) i w powstaniu warszawskim szef sanitarny Samodzielnej Grupy AK PWB/17/S (Załoga Polskiej Wytwórni Papierów Wartościowych).
Życiorys.
Córka Józefa. Podczas walk powstańczych w sierpniu 1944 roku opiekowała się rannymi żołnierzami, obrońcami gmachu Polskiej Wytwórni Papierów Wartościowych, przebywającymi w szpitalu polowym utworzonym w piwnicach tego budynku (dr Hanna była organizatorką punktu opatrunkowego). Rano 28 sierpnia powstańcy stracili gmach i wtargnęli do niego żołnierze niemieccy. Wyniesienie ciężko rannych ze szpitala okazało się w tej sytuacji niemożliwe. Dr „Rana” dobrowolnie pozostała z nimi. Najprawdopodobniejsza wersja zdarzeń głosi, iż Niemcy zastali dr Petrynowską podczas wykonywania operacji. Kazali jej odejść od stołu operacyjnego, lecz ona odmówiła, odpowiadając, że odejdzie gdy skończy operację. Żołnierze niemieccy zastrzelili dr Petrynowską, a następnie sanitariuszki i 30 ciężko rannych powstańców. Nie ustalono dotychczas miejsca jej pochowania, istnieje jedynie grób symboliczny.
Jej mąż, dr Marian Petrynowski, przedwojenny lekarz zakładowy Polskiej Wytwórni Papierów Wartościowych, zginął w niemieckim obozie koncentracyjnym Mauthausen w 1940 roku. Jej brat Jan Żabiński był zoologiem i dyrektorem ZOO w Warszawie.
W dniu 2 sierpnia 2005 roku odsłonięta została tablica pamiątkowa poświęcona Hannie Petrynowskiej na ścianie jednego z budynków PWPW S.A., wykonana przez Annę i Krystiana Jarnuszkiewiczów. 

</doc>
<doc id="1037680" url="https://pl.wikipedia.org/wiki?curid=1037680" title="Iwona Kowalewska">
Iwona Kowalewska

Iwona Dąbrowska-Kowalewska (ur. 21 maja 1966 w Puławach) – polska pięcioboistka.
W wieku siedmiu lat rozpoczęła pływać, następnie uprawiała lekkoatletykę, a od września 1982 r. pięciobój nowoczesny. W swojej dyscyplinie sześciokrotnie zdobywała drużynowe mistrzostwo świata oraz także sześć razy mistrzostwo świata w sztafecie pięcioboju nowoczesnego. Największym sukcesem było zdobycie tytułu Indywidualnej Mistrzyni Świata (1992 r.) i Wicemistrzyni Świata (1993 r.) oraz Mistrzyni Europy (1995 r.), Wicemistrzyni Europy (1997 r. i 1998 r.) oraz brązowego medalu Mistrzostw Europy (1989 r.)
7 razy wygrała Mistrzostwa Polski w pięcioboju nowoczesnym, sukcesem okazał się również tytuł Mistrzyni Polski w szermierce(1996 r.) trochę nietypowe dla pięcioboistki. W sumie, w czasie trwającej 15 lat międzynarodowej kariery sportowej zdobyła 30 medali w imprezach rangi – Mistrzostwa Świata i Europy, w tym 19 złotych krążków.
Iwona Kowalewska zwyciężała w Plebiscytach na „Najlepszego Sportowca Warszawy” (1993 r.), „Najlepszego Sportowca Wojska Polskiego” (1993 r.), zajęła 5. miejsce w plebiscycie na „Najlepszego Sportowca Polski” w Plebiscycie „Przeglądu Sportowego”.
Nagrody „Fair Play”: 1992 r. List gratulacyjny, 2006 r. Wyróżnienie Indywidualne za całokształt kariery sportowej oraz 2006 r. – Międzynarodowy konkurs Fair Play-Światowy Dyplom Fair Play w kategorii „Kariera sportowa”.
W 2001 r. odznaczona Złotym Krzyżem Zasługi przyznanym przez Prezydenta Rzeczypospolitej Aleksandra Kwaśniewskiego.
Sukcesy.
Dodatkowo w 1996 została mistrzynią Polski w szermierce.

</doc>
<doc id="1037681" url="https://pl.wikipedia.org/wiki?curid=1037681" title="Hrabstwo Blue Earth">
Hrabstwo Blue Earth

Hrabstwo Blue Earth ze stolicą w Mankato znajduje się w południowej części stanu Minnesota w USA. Nazwa hrabstwa pochodzi od rzeki Blue Earth. Według danych z roku 2005 zamieszkuje je 58 030 mieszkańców, z czego 94,96% stanowią biali.
Warunki naturalne.
Hrabstwo zajmuje obszar 1984 km² (766 mi²), z czego 1949 km² (752 mi²) to lądy, a 35 km² (14 mi²) wody. Graniczy z 7 innymi hrabstwami:

</doc>
<doc id="1037682" url="https://pl.wikipedia.org/wiki?curid=1037682" title="Ozjasz">
Ozjasz



</doc>
<doc id="1037692" url="https://pl.wikipedia.org/wiki?curid=1037692" title="Tytularny kapral">
Tytularny kapral

Tytularny kapral – stopień podoficerski stosowany w wielu armiach w I połowie XX wieku (m.in. w armii austro-węgierskiej i armii II Rzeczypospolitej). W armii austro-węgierskiej tytularny kapral (podoficer) – otrzymywał uposażenie starszego szeregowego (strzelca), ale mógł nosić stopień służbowy podoficerski.
Stopień podoficera tytularnego stosowano ze względów oszczędnościowych (ich gaże nie odpowiadały stopniom wojskowym, na które awansowano tytularnych podoficerów). Formalnie nie zaliczano ich do szeregowych ani do podoficerów – towarzysko traktowano ich na równi z podoficerami.

</doc>
<doc id="1037700" url="https://pl.wikipedia.org/wiki?curid=1037700" title="Ground Based Interceptor">
Ground Based Interceptor

Ground Based Interceptor, GBI (ang. Pocisk Przechwytujący Bazowania Naziemnego) – trzystopniowy rakietowy pocisk antybalistyczny przeznaczony do działania w ramach "naziemnego systemu obrony antybalistycznej w środkowej fazie lotu" (ang. Ground-Based Midcourse Defense – GMD) – naziemnej części amerykańskiego systemu antybalistycznego Missile Defense. GBI składa się z 3-stopniowego lub dwustopniowego członu rakiety nośnej (BV – Boost Vehicle) oraz głowicy kinetycznej w technologii EKV (Exoatmospheric Kill Vehicle). Zadaniem pocisku, jest niszczenie głowic międzykontynentalnych rakiet balistycznych (ICBM) oraz rakiet balistycznych średniego zasięgu w kosmicznej fazie ich lotu. Korzystając z technologii EKV, samodzielna głowica niszczy cel poprzez gwałtowne dostarczenie bezpośrednim trafieniem, własnej energii kinetycznej.
Historia pocisku.
Rakieta nośna.
Booster Vehicle. W kwietniu 1998 r. Boeing został wybrany producentem wiodącym pocisku GBI. Wczesne testowe wersje pocisku, używały nisko kosztowej rakiety nośnej Lockheed Martin PLV (ang. "Payload Launch Vehicles"), powstałej dzięki wykorzystaniu wielu pozostałych po pociskach Minuteman II silników rakietowych. Silników tych używano tymczasowo, do czasu ukończenia konstrukcji rakiety nośnej opracowywanej specjalnie dla GBI. W marcu 2002 r., po kilku wcześniejszych nieudanych z powodów mechanicznych testach, Boeing przekazał Lockheed Martin Space Systems Company swoją konstrukcję rakiety nośnej COTS ("Commercial Off-the-Shelf") powstałej na bazie rakiet używanych komercyjnie, w celu jej rozwinięcia i udoskonalenia, dzięki czemu powstała rakieta nośna BV-Plus ("Booster Vehicle – Plus"). Jednocześnie korporacja Orbital Sciences Corp. (OSC) otrzymała kontrakt na konstrukcje i budowę alternatywnej rakiety nośnej dla pocisku GBI. Dzięki temu kontraktowi, powstała 3-stopniowa rakieta OBV ("Orbital Booster Vehicle"), która 6 marca 2003 r. z sukcesem przeszła swój pierwszy test. Podobnie jak pojazd firmy Lockheed, również ta rakieta ta oparta jest o konstrukcję komercyjnej rakiety nośnej – Taurus XL, a także rakiet Pegasus i Minotaur. Obecnie Orbital Sciences Corp. jest w posiadaniu kontraktu na budowę 34 rakiet nośnych OBV, Lockheed Martin zaś, zawarł kontrakt na budowę 8 rakiet BV-Plus. Z powodu opóźnień w realizacji programu rakiety nośnej przez Lockheeda, kontrakty na budowę kolejnych rakiet nośnych, zostaną jednak przyznane wyłącznie OSC.
Głowica kinetyczna.
W październiku 1990 r. kierująca całością prac nad obroną antybalistyczną "Missile Defense Agency" (MDA) (ang. "Agencja Obrony Antybalistycznej") zawarła 3 kontrakty na projekty pojazdów niszczących przeznaczonych do zwalczania pocisków balistycznych w środkowej fazie lotu (ang. "Mid-course Defense"), zmierzające do opracowania głowicy kinetycznej niszczącej swój cel w najwyższej warstwie atmosfery – egzosferze i ponad nią. Były to projekty Exoatmospheric Kill Vehicle (EKV) firm Martin Marietta (obecnie Lockheed Martin), Hughes Missiles (obecnie Raytheon) oraz Rockwell (obecnie Boeing). 24 czerwca 1997 r. oraz 16 stycznia 1998 r., przeprowadzono testy IFT ("Integrated Flight Test")-1 oraz IFT-2 w których udział wzięły konstrukcje EKV – odpowiednio – Boeinga i Raytheona. W wyniku konkursu, dostawcą wartego od 20 do 25 mln dolarów USA kill vehicle dla pocisku GBI został wybrany Raytheon. Głowice EKV zostaną być może zastąpione wielogłowicowym systemem Multiple Kill Vehicle (MKV).
Testy pocisku.
Agencja Obrony Antybalistycznej (MDA) dążyła do jak najszybszego rozmieszczenia pocisków w bazach na Alasce i Kalifornii, stąd też prowadzono jednoczesne testy urządzeń kilku producentów. Z niemal kilkudziesięciu prób różnych elementów systemu, do 28 września 2007 roku, przeprowadzono 13 prób zestrzelenia imitowanej balistycznej głowicy bojowej, z czego sukcesem zakończyło się 8 testów (~2/3). W każdym jednak z przypadków skutecznego zestrzelenia, warunki testu – z różnych powodów – odbiegały od realizmu sytuacji bojowej. Najważniejszym z nich był wskazany wyżej pośpiech MDA i związana z nim strategia wprowadzania do testów poszczególnych elementów systemu w miarę jak zostają opracowane przez konstruktorów i dostarczone (w wersjach prototypowych!) przez producentów, bez oczekiwania na dostarczenie wszystkich założonych elementów kompletnego systemu. Powoduje to konieczność używania w testach różnorakich urządzeń zastępczych, wymuszających czasami ułatwienie zadania pociskowi przechwytującemu GBI. Dla przykładu, z braku znajdującego się w opracowaniu radaru XBR kontrolującego lot celu, musiano zastosować zainstalowany na głowicy-celu nadajnik GPS bądź też działającą w paśmie C "latarnię" ("C-band transponder beacon"), które jak twierdzą krytycy, dostarczały systemowi GBI zbyt dużej ilości danych na temat pozycji celu. Wśród przyczyn nieudanych testów mających za zadanie przechwycić i zniszczyć cel, przeważały przyczyny czysto techniczne, związane z różnorakimi awariami podzespołów systemu, poczynając od awarii oprogramowania, przez awarie okablowania, na uniemożliwiającej start pocisku awarii ramion podtrzymujących GBI w naziemnym silosie kończąc. 22 lipca 2004 pierwsze pociski GBI oparte na rakietach nośnych firmy Orbital Sciences oraz EKV Raytheona zostały w końcu rozmieszczone – jak planowała MDA – w bazach Fort Greely na Alasce a następnie Vandenberg AFB w Kalifornii, jednakże wciąż trwają intensywne testy tego pocisku.
Działanie pocisku GBI.
Pocisk GBI składający się z rakiety nośnej i umieszczonego na niej pojazdu niszczącego EKV, umieszczony jest w naziemnym silosie z automatyczną kopuła zamykającą jego wylot. Za pośrednictwem szeregu systemów podłączony jest do działającej permanentnie sieci radarowej i satelitarnej, śledzącej całą powierzchnię globu w poszukiwaniu zagrożeń balistycznych. W razie wykrycia odpalenia wrogiego pocisku balistycznego, odpalony zostanie geograficznie właściwy ze względu na swą lokalizację GBI, kierujący się następnie w przewidywane miejsce spotkania z wrogim pociskiem, przez całą drogę na bieżąco otrzymując informacje o nim z zespołu satelitów i radarów. Po trzech minutach lotu z wykorzystaniem 3 stopni napędowych, w odległości ok. 2240 km od celu, nastąpić powinno oddzielenie się pojazdu niszczącego od ostatniego stopnia napędowego rakiety, po czym EKV natychmiast zmienia swój tor lotu w lewo bądź prawo, w celu uniknięcia uderzenia w niego zespołu napędowego od którego się oddzielił. Od tego momentu, kill vehicle będzie się poruszał wyłącznie siłą swego impetu, za pomocą swoich silników DACS ('Divert and Attitude Control System') dokonując jedynie korekt swojego kursu w 4 płaszczyznach. EKV lecący z prędkością ok. 7 km/s (kilkukrotnie szybciej od pocisku karabinowego) ma bardzo niewiele czasu i miejsca na dokonanie ostatnich, niezbędnych korekt. Około 100 sekund przed uderzeniem, uruchamiają się działające w zakresie podczerwieni wewnętrzne sensory kill vehicle, który rozpoczyna samodzielne od tej chwili śledzenie przechwytywanego pocisku balistycznego. W celu jego całkowitej neutralizacji, pojazd niszczący uderza w jego "sweet spot" – czułe miejsce o zaledwie kilkucentymetrowej szerokości, gdzie umieszczony jest ładunek pocisku balistycznego. Energia kinetyczna powstała w wyniku precyzyjnego uderzenia z sumaryczną prędkością EKV i jego celu jest tak olbrzymia, ze poddana jej działaniu głowica jądrowa, chemiczna, lub biologiczna ulega całkowitemu sproszkowaniu i zniszczeniu.

</doc>
<doc id="1037701" url="https://pl.wikipedia.org/wiki?curid=1037701" title="Storyboardzista">
Storyboardzista

Storyboardzista (z ang. storyboardartist) – autor scenorysu (ang. storyboard). Określenie zawodu wykonywanego przez rysowników współpracujących ze studiami filmowymi i produkcyjnymi oraz agencjami reklamowymi. Storyboardzista wykonuje sekwencje rysunków, przypominające komiks z didaskaliami, mające ukazywać przebieg akcji filmu. Do jednego filmu reklamowego wykonuje się ok. 15 rysunków, a do filmu fabularnego nawet kilkaset. W Europie Zachodniej istnieją kierunki przygotowujące do zawodu przy uczelniach plastycznych. Wielu polskich storyboardzistów ukończyło akademię sztuk pięknych. Popularny zawód wśród rysowników komiksowych.

</doc>
<doc id="1037702" url="https://pl.wikipedia.org/wiki?curid=1037702" title="GBI">
GBI



</doc>
<doc id="1037706" url="https://pl.wikipedia.org/wiki?curid=1037706" title="Skyline Drive">
Skyline Drive

Skyline Drive to narodowa droga krajobrazowa przebiegająca granią Pasma Błękitnego wzdłuż całej długości Parku Narodowego Shenandoah w Wirginii w Stanach Zjednoczonych. Droga przebiega z Front Royal na północy do przełęczy Rockfish w pobliżu Waynesboro na południu i ma 169 km długości. Rocznie przejeżdża nią niemal 1,4 mln turystów, głównie jesienią, gdy liście na drzewach zmieniają kolory. Na całej długości drogi obowiązuje ograniczenie prędkości do 35 mil na godzinę (ok. 56 km/h) i znajduje się na niej 75 punktów widokowych z parkingami.
Opis drogi.
Skyline Drive składa się z trzech części o niemal jednakowej długości. Jako pierwszy został wybudowany środkowy, 55 km odcinek z przełęczy Thornton, gdzie jest skrzyżowanie z drogą nr 211, do przełęczy Swift Run, gdzie krzyżuje się z drogą nr 33. W pierwotnych zamierzeniach Skyline Drive miał służyć jako droga dojazdowa do Rapidan Camp, gdzie znajdowała się wakacyjna rezydencja prezydencka, przeniesiona później do Camp David. Odcinek ten został oddany do użytku 15 września 1934 roku, a jego wybudowanie kosztowało 1 570 479 dolarów. Znajduje się na nim również tunel o długości ponad 200 m wydrążony w górze Mary’s Rock.
Północny odcinek drogi o długości 51 km z Front Royal, gdzie Skyline Drive rozpoczyna się na skrzyżowaniu z drogą nr 340, do przełęczy Thornton został ukończony 1 października 1936 roku kosztem 1 235 177 dolarów.
Południowa część drogi o długości 66 km, z przełęczy Swift Run do przełęczy Rockfish, gdzie kończy się na skrzyżowaniu z autostradą międzystanową nr 64 i drogą nr 250, została oddana do użytku 29 sierpnia 1939 roku i kosztowała 2 025 164 dolarów. Najbardziej południowe 14 kilometrów, między przełęczami Jarman i Rockfish, było wówczas częścią drogi Blue Ridge Parkway i przeszło w zarządzanie Parku Narodowego Shenandoah w 1961 roku, stając się wówczas oficjalnie częścią Skyline Drive.
Na południu Skyline Drive oficjalnie kończy się na przełęczy Rockfish, jednak w tym samym miejscu rozpoczyna się narodowa droga krajobrazowa Blue Ridge Parkway, która wiedzie 754,8 km przez Wirginię i Karolinę Północną.

</doc>
<doc id="1037708" url="https://pl.wikipedia.org/wiki?curid=1037708" title="Park Narodowy Królowej Elżbiety">
Park Narodowy Królowej Elżbiety

Park Narodowy Królowej Elżbiety (ang. "Queen Elizabeth National Park") - park narodowy w południowo-wschodniej Ugandzie, przy granicy z Demokratyczną Republiką Konga, utworzony w 1954 roku, w 1979 roku uznany za rezerwat biosfery. Zajmuje obszar 2000 km2 między Jeziorem Edwarda a Jeziorem Jerzego, od strony zachodniej przylega do Parku Narodowego Wirunga w Demokratycznej Republice Konga. 
Park Narodowy Królowej Elżbiety jest obszarem o największej różnorodności gatunków ssaków w całej Ugandzie. Dawniej zamieszkiwały go nieprzeliczone stada słoni, bawołów, kobów, topi i hipopotamów, jednak ich liczebność zmalała w czasie wojny domowej na tych terenach. Obecnie park wciąż jest jednak jednym z najczęściej odwiedzanych obszarów chronionych w Ugandzie.

</doc>
<doc id="1037709" url="https://pl.wikipedia.org/wiki?curid=1037709" title="Queen Elizabeth National Park">
Queen Elizabeth National Park



</doc>
<doc id="1037712" url="https://pl.wikipedia.org/wiki?curid=1037712" title="Jezioro Jerzego">
Jezioro Jerzego

Jezioro Jerzego (ang. "Lake George"; także: Dweru) – jezioro w zachodniej Ugandzie, w obszarze Wielkich Jezior Afrykańskich, na północny wschód od Jeziora Edwarda (łączy je z nim kanał Kazinga). Zajmuje powierzchnię 250 km².

</doc>
<doc id="1037713" url="https://pl.wikipedia.org/wiki?curid=1037713" title="Lake George">
Lake George

Lake George – miasto w Stanach Zjednoczonych, w stanie Nowy Jork, w hrabstwie Warren.

</doc>
<doc id="1037714" url="https://pl.wikipedia.org/wiki?curid=1037714" title="Jezioro Dweru">
Jezioro Dweru



</doc>
<doc id="1037715" url="https://pl.wikipedia.org/wiki?curid=1037715" title="Lake Dweru">
Lake Dweru



</doc>
<doc id="1037716" url="https://pl.wikipedia.org/wiki?curid=1037716" title="Dweru">
Dweru



</doc>
<doc id="1037718" url="https://pl.wikipedia.org/wiki?curid=1037718" title="Ali Meshkini">
Ali Meshkini



</doc>
<doc id="1037719" url="https://pl.wikipedia.org/wiki?curid=1037719" title="Bajka o skrzypcowej duszy">
Bajka o skrzypcowej duszy

Bajka o skrzypcowej duszy – polski musical, którego prapremiera odbyła się 17 lutego 1980 w Operetce Warszawskiej.

</doc>
<doc id="1037723" url="https://pl.wikipedia.org/wiki?curid=1037723" title="Sikora brunatna">
Sikora brunatna

Sikora brunatna ("Poecile rufescens") – gatunek małego ptaka z rodziny sikor (Paridae), zamieszkujący zachodnią część Ameryki Północnej. Występuje od Gór Skalistych na wschodzie aż po wybrzeże Pacyfiku, od środkowej Kalifornii aż po Alaskę na północy. Jest to obszar około 960 000 km2. W ciągu kilku ostatnich dekad obszar występowania rozszerzył się na południe i zachód. Gatunek liczny na tym obszarze, w czasie godowo-lęgowym żyjący w parach, a jesienią i zimą często widziany w wielogatunkowych stadach. Jest ptakiem osiadłym i jest często spotykany blisko ludzkich osiedli.
Systematyka.
Wyróżnia się trzy podgatunki, zamieszkujące odpowiednio:
Proponowane podgatunki "ferrugineus", "vivax" i "levyi" zsynonimizowano z podgatunkiem nominatywnym.
Środowisko.
Lasy iglaste albo iglasto-liściaste na niższych wysokościach nad poziomem morza. Szczególnie ulubionym drzewem jest daglezja zielona ("Pseudotsuga menziesii"), gdzie ptak ten jest często widziany na wysokich gałęziach, wisząc do góry nogami, aby lepiej dobrać się do pokarmu.
Pożywienie.
W większości owady i ich larwy zdobywane w wysokich gałęziach drzew. Dodatkowo nasiona i owoce drzew i innych roślin. Robi zapasy żywności.
Lęgi.
Sezon godowy przypada na przełom marca i kwietnia.
Status.
IUCN uznaje sikorę brunatną za gatunek najmniejszej troski (LC, "Least Concern"). W 2017 roku organizacja Partners in Flight szacowała liczebność populacji lęgowej na 9,7 miliona osobników.

</doc>
<doc id="1037724" url="https://pl.wikipedia.org/wiki?curid=1037724" title="Baiyun Shouduan">
Baiyun Shouduan

Baiyun Shouduan (chiń. 白雲守端, pinyin "Báiyún Shǒuduān"; kor. 백운수단 "Paegun Sudan"; jap. "Hakuun Shutan"; wiet. "Bạch Vân Thủ Đoan"; ur. 1025, zm. 1072) – chiński mistrz chan ze szkoły linji. Także Haihui Shouduan.
Życiorys.
Pochodził z Hengyang, miasta w prowincji Hunan. Już jako młodzieniec był biegłym w klasycznych naukach chińskich. W wieku 20 lat przyjął święcenia mnisie u swojego nauczyciela Chalinga You.
Jego kolejnym nauczycielem był mistrz chan Yangqi Fanghui, założyciel jednej z dwu frakcji szkoły linji nazwanej od jego imienia yangqi. Baiyun przez długie lata był służącym mistrza.
Po opuszczeniu mistrza Baiyuan powędrował do klasztoru Yuantong; po rekomendacji opata tego klasztoru Yuantonga Na, został opatem w Chentian si.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="1037726" url="https://pl.wikipedia.org/wiki?curid=1037726" title="Ciężar dowodowy">
Ciężar dowodowy



</doc>
<doc id="1037729" url="https://pl.wikipedia.org/wiki?curid=1037729" title="National Scenic Byway">
National Scenic Byway

National Scenic Byway (pol. "narodowa droga krajobrazowa") – drogi wyróżnione przez Departament Transportu Stanów Zjednoczonych ze względu na walory archeologiczne, kulturowe, historyczne, przyrodnicze, rekreacyjne lub krajobrazowe. Zadaniem programu, utworzonego przez Kongres Stanów Zjednoczonych w 1991 roku, jest objęcie ochroną mniej uczęszczanych dróg spełniających odpowiednie kryteria, a także promowanie turystyki i rozwoju gospodarczego.
Najbardziej atrakcyjne drogi programu określane są jako All-American Road (pol. "droga typowo amerykańska"). Drogi takie mają cechy unikatowe w skali krajowej oraz często same w sobie stanowią atrakcje turystyczne. W sierpniu 2007 roku program obejmował swoim zasięgiem 126 różnych dróg w 44 różnych stanach. Spośród nich 99 miało rangę "National Scenic Byway", natomiast pozostałe 27 dróg posiadało najwyższą rangę "All-American Road".
National Scenic Byways Program jest programem federalnym, jednak wiele stanów posiada podobne programy stanowe.

</doc>
<doc id="1037730" url="https://pl.wikipedia.org/wiki?curid=1037730" title="Serie A (1969/1970)">
Serie A (1969/1970)

Serie A 1969/1970 – 68. edycja najwyższej w hierarchii klasy mistrzostw Włoch w piłce nożnej, organizowanych przez Lega Nazionale, które odbyły się od 14 września 1969 do 26 kwietnia 1970. Mistrzem został , zdobywając swój pierwszy tytuł.
Organizacja.
Liczba uczestników pozostała bez zmian (16 drużyn). , i awansowali z Serie B. Rozgrywki składały się z meczów, które odbyły się systemem kołowym u siebie i na wyjeździe, w sumie 30 rund: 2 punkty przyznano za zwycięstwo i po jednym punkcie w przypadku remisu, z możliwą dogrywką, rozstrzygać sytuacje ex aequo w końcowej klasyfikacji.. Zwycięzca rozgrywek ligowych otrzymywał tytuł mistrza Włoch. Trzy ostatnie drużyny spadało bezpośrednio do Serie B.

</doc>
<doc id="1037731" url="https://pl.wikipedia.org/wiki?curid=1037731" title="Serie A (1968/1969)">
Serie A (1968/1969)

Serie A 1968/1969 – 67. edycja najwyższej w hierarchii klasy mistrzostw Włoch w piłce nożnej, organizowanych przez Lega Nazionale, które odbyły się od 29 września 1968 do 18 maja 1969. Mistrzem został , zdobywając swój drugi tytuł.
Organizacja.
Liczba uczestników pozostała bez zmian (16 drużyn). , i awansowali z Serie B. Rozgrywki składały się z meczów, które odbyły się systemem kołowym u siebie i na wyjeździe, w sumie 30 rund: 2 punkty przyznano za zwycięstwo i po jednym punkcie w przypadku remisu, z możliwą dogrywką, rozstrzygać sytuacje ex aequo w końcowej klasyfikacji.. Zwycięzca rozgrywek ligowych otrzymywał tytuł mistrza Włoch. Trzy ostatnie drużyny spadało bezpośrednio do Serie B.

</doc>
<doc id="1037732" url="https://pl.wikipedia.org/wiki?curid=1037732" title="Serie A (1967/1968)">
Serie A (1967/1968)

Serie A 1967/1968 – 66. edycja najwyższej w hierarchii klasy mistrzostw Włoch w piłce nożnej, organizowanych przez Lega Nazionale, które odbyły się od 24 września 1967 do 12 maja 1968. Mistrzem został , zdobywając swój dziewiąty tytuł.
Organizacja.
Liczba uczestników została zmniejszona z 18 do 16 drużyn. i awansowali z Serie B. Rozgrywki składały się z meczów, które odbyły się systemem kołowym u siebie i na wyjeździe, w sumie 30 rund: 2 punkty przyznano za zwycięstwo i po jednym punkcie w przypadku remisu, z możliwą dogrywką, rozstrzygać sytuacje ex aequo w końcowej klasyfikacji.. Zwycięzca rozgrywek ligowych otrzymywał tytuł mistrza Włoch. Trzy ostatnie drużyny spadało bezpośrednio do Serie B.

</doc>
<doc id="1037733" url="https://pl.wikipedia.org/wiki?curid=1037733" title="Badania prawnoporównawcze">
Badania prawnoporównawcze



</doc>
<doc id="1037734" url="https://pl.wikipedia.org/wiki?curid=1037734" title="Serie A (1966/1967)">
Serie A (1966/1967)

Serie A 1966/1967 – 65. edycja najwyższej w hierarchii klasy mistrzostw Włoch w piłce nożnej, organizowanych przez Lega Nazionale, które odbyły się od 18 września 1966 do 1 czerwca 1967. Mistrzem został , zdobywając swój 13.tytuł.
Organizacja.
Liczba uczestników pozostała bez zmian (18 drużyn). , i awansowali z Serie B. Rozgrywki składały się z meczów, które odbyły się systemem kołowym u siebie i na wyjeździe, w sumie 34 rund: 2 punkty przyznano za zwycięstwo i po jednym punkcie w przypadku remisu, z możliwą dogrywką, rozstrzygać sytuacje ex aequo w końcowej klasyfikacji.. Zwycięzca rozgrywek ligowych otrzymywał tytuł mistrza Włoch. Cztery ostatnie drużyny spadało bezpośrednio do Serie B.

</doc>
<doc id="1037735" url="https://pl.wikipedia.org/wiki?curid=1037735" title="Scenic Byway 12">
Scenic Byway 12

Scenic Byway 12 (pol. "droga krajobrazowa nr 12") - droga typowo amerykańska w stanie Utah w Stanach Zjednoczonych. Niekiedy drogę tę określa się jako State Route 12 (pol. "droga stanowa nr 12") lub Highway 12 — A Journey Through Time Scenic Byway (pol. "autostrada 12 - droga krajobrazowa umożliwiająca podróż w czasie").
Scenic Byway 12 ma długość niemal 200 km i prowadzi z Panguitch na południu do Torrey na północy. Droga przebiega w pobliżu parku narodowego Bryce Canyon, przekracza pomnik narodowy Grand Staircase-Escalante i kończy się niedaleko parku narodowego Capitol Reef. W jej pobliżu położone są również parki stanowe Escalante Petrified Forest i Kodachrome Basin.

</doc>
<doc id="1037736" url="https://pl.wikipedia.org/wiki?curid=1037736" title="Jacques Louis Randon">
Jacques Louis Randon

Jacques Louis César Alexandre de Randon (ur. 25 marca 1795 w Grenoble, zm. 16 stycznia 1871 w Genewie), francuski dowódca wojskowy i polityczny, marszałek Francji i gubernator Algierii.
Uczestnik wojen napoleońskich. Dwukrotnie piastował urząd ministra wojny Francji: od 24 stycznia 1851 do 26 października 1851 oraz od 5 maja 1859 do 20 stycznia 1867. Został odznaczony Krzyżem Wielkim Legii Honorowej.

</doc>
<doc id="1037740" url="https://pl.wikipedia.org/wiki?curid=1037740" title="I liga szkocka w piłce nożnej">
I liga szkocka w piłce nożnej



</doc>
<doc id="1037741" url="https://pl.wikipedia.org/wiki?curid=1037741" title="Ray Kay">
Ray Kay

Ray Kay (ur. jako Reinert K. Olsen, 10 lipca 1978 w Haugesund, Norwegia), norweski reżyser filmowy. Reżyseruje też teledyski m.in. Justina Biebera Beyoncé Knowles, Destiny’s Child, Christina Milian, Monica, Fantasia, Cassie, Nick Lachey, Mario, Trick Daddy, Snoop Dogg, Mashonda, Teairra Mari, Lil’ Kim, Nivea, Lil’ Jon, Ghostface and Mel C i Lady Gaga.

</doc>
<doc id="1037744" url="https://pl.wikipedia.org/wiki?curid=1037744" title="Zabrzeg (przystanek kolejowy)">
Zabrzeg (przystanek kolejowy)

Zabrzeg – przystanek kolejowy oraz przystanek odgałęźny w Zabrzegu, w województwie śląskim, w Polsce. Znajduje się na wysokości 249 m n.p.m.
Historia.
Początkowo planowano zbudować we wsi Zabrzeg dworzec kolejowy, lecz budowie dworca sprzeciwiły się władze, argumentując możliwym brakiem pracowników w gospodarstwach oraz cnotą dziewczynek i dlatego dworzec wybudowano w Czechowicach. Po uruchomieniu Cesarsko-Królewskiej Uprzywilejowanej Kolei Północnej Cesarza Ferdynanda niektóry mieszkańcy znaleźli zatrudnienie na kolei. W dniu 4 czerwca 1928 roku w przysiółku wsi została otwarta stacja rozrządowa. Dopiero w roku 1893 wybudowano tu budynek poczekalni. W 1980 roku został wybudowany nowy budynek z poczekalnią i kasą biletową oraz pomieszczeniem dyżurnego ruchu. Dawniej na przystanku zlokalizowano niskie perony z wiatami. W ramach prowadzonej od 2020 roku modernizacji węzła kolejowego Czechowice-Dziedzice zlikwidowano posterunek odgałęźny oraz infrastrukturę przystanku. Zgodnie z danymi Urzędu Transportu Kolejowego dobowa wymiana pasażerska na przystanku w 2017 roku wynosiła w przedziale od 20 do 49 osób.

</doc>
<doc id="1037747" url="https://pl.wikipedia.org/wiki?curid=1037747" title="Miechowsko-Działoszycki Obszar Chronionego Krajobrazu">
Miechowsko-Działoszycki Obszar Chronionego Krajobrazu

Miechowsko-Działoszycki Obszar Chronionego Krajobrazu – obszar chronionego krajobrazu położony w Niecce Nidziańskiej, w południowo-zachodniej części województwa świętokrzyskiego. Zajmuje powierzchnię 41 152 ha znajdującą się na obszarze gmin: Działoszyce, Imielno, Michałów, Sędziszów, Słupia Jędrzejowska i Wodzisław.
Został utworzony w 1995 roku na terenie ówczesnego województwa kieleckiego. W wyniku reformy administracyjnej w 1999 roku znalazł się w granicach województw świętokrzyskiego (40 333 ha) i małopolskiego (57 080 ha). W 2012 roku część położoną w województwie małopolskim przekształcono w osobny Obszar Chronionego Krajobrazu Wyżyny Miechowskiej.
Obszar utworzono w celu przywrócenia czystości wód rzek biorących tu swój początek. Spełnia on rolę retencyjno-wodochronną i gleboochronną lasów porastających wododział Nidy, Pilicy i Wisły. Gospodarka leśna w M-DOChK ma uwzględniać ochronę występujących tu cennych zbiorowisk roślinnych.
W obszarze występują kompleksy leśne w postaci zbiorowisk grądowych i dąbrowy świetlistej. Ich fragment podlega ochronie we florystycznym rezerwacie przyrody Lubcza. Urozmaicona rzeźba terenu sprawia, że występująca tu roślinność jest bardzo różnorodna. Spośród chronionych gatunków roślin występują tu: bluszcz pospolity, dzwonecznik wonny, kokoryczka okółkowa, lilia złotogłów, orlik pospolity, pluskwica europejska, róża francuska, tojad dzióbaty, tojad mołdawski, wawrzynek wilczełyko, ciemiężyca zielona, miodunka miękkowłosa, a także storczykowate: kruszczyk szerokolistny i podkolan dwulistny.
Występujące tu bezleśne pagórki kredowe i wąwozy lessowe porośnięte są murawami kserotermicznymi i wieloma rzadkimi roślinami. Na obrzeżach lasów i muraw kserotermicznych rosną zarośla leszczynowe i tarninowe, spełniające ważną rolę biocenotyczną i gleboochronną.
Na terenie M-DOChK znajdują się liczne stanowiska archeologiczne. W rejonie Brześcia, Dziemięrzyc, Moczydła i Sudołu spotykane są tzw. kurhany małopolskie. W okolicach Szczotkowic znajduje się kopiec z epoki brązu. W Klimontowie i Krzelowie położone są dawne dwory obronne i grodziska. Na terenie obszaru znajdują się także liczne zabytki architektury sakralnej, zespoły dworsko-parkowe oraz zachowane układy zabudowy miejskiej.

</doc>
<doc id="1037748" url="https://pl.wikipedia.org/wiki?curid=1037748" title="Trzy Kopy">
Trzy Kopy

Trzy Kopy (słow. "Tri kopy") – postrzępiona grań z kilkoma wierzchołkami w słowackich Tatrach Zachodnich. Jest to fragment grani głównej Tatr Zachodnich pomiędzy Smutną Przełęczą (1963 m) a niewybitną przełęczą Hruba Przehyba, oddzielającą tę grań od Hrubej Kopy (2166 m). W grani tej wyróżnia się 3 wierzchołki, w kierunku od Smutnej Przełęczy na zachód są to:
Józef Nyka do kompleksu Trzech Kop zalicza także wyższą od nich Hrubą Kopę.
W różnych publikacjach podawane są różne wysokości poszczególnych turni, różnice sięgają kilkadziesiąt metrów. "Wielka encyklopedia tatrzańska" podaje wysokości ok. 2095 m dla Przedniej Kopy i ok. 2090 m dla dwóch niższych, według Józefa Nyki Przednia Kopa ma 2150 m, a według mapy Tatr Zachodnich oraz atlasu satelitarnego Tatr i Podtatrza – 2136 m. Jeszcze inne dane podają za niesprecyzowanymi "ostatnimi słowackimi publikacjami kartograficznymi" w przewodniku "Słowackie Tatry Zachodnie" Marian Kunicki i Tadeusz Szczerba – dla Przedniej Kopy jest to 2154 m. Różnice wysokości między Przednią Kopą a dwoma niższymi są nie większe niż kilka–kilkanaście metrów.
Trzy Kopy od północnej strony opadają stromymi ścianami skalnymi do górnej części Doliny Rohackiej. U podnóża tych ścian znajdują się Rohackie Stawy. W północno-wschodnim kierunku Trzy Kopy wysuwają krótką grań zakończoną wierzchołkiem Zielonego Wierchu Rohackiego. Grań ta tworzy zachodnie zbocza Doliny Smutnej. Południowe zbocza Trzech Kop opadają do Wielkich Zawratów – górnej części Doliny Żarskiej.
Swoją skalną scenerią, przepaścistymi ścianami i wielkimi skałami granitowymi Trzy Kopy bardziej przypominają Tatry Wysokie niż Zachodnie. Z ich wierzchołków i całej grani interesująca panorama widoków, szczególnie na pobliskie Rohacze, a także na Dolinę Żarską i Dolinę Rohacką. Prowadzący granią, a częściowo po południowej jej stronie szlak turystyczny przypomina polską Orlą Perć. Przeznaczony jest dla wprawnych i odpornych na przepaściste widoki turystów. Niektóre jego fragmenty prowadzące wciętymi w skale szczerbami o długości ok. 35 m i ubezpieczone łańcuchami wymagają dużej uwagi. W niektórych miejscach trzeba trawersować przepaściste ściany o dużej ekspozycji. Jan Alfred Szczepański, który w 1922 r. tędy się wspinał, tak opisywał swoje wrażenia: "„I oto teraz posuwamy się po głazach i trawkach nieznaną granią, zadziwiająco skalistą, i szczyt mijamy po szczycie, o których ani nam się śniło wiedzieć, które nie weszły jeszcze do tatrzańskiej literatury. Tu i ówdzie odstrzelały igły i dzioby i grzbiet najeżał się trudnościami: wysokogórska grań, dająca taternickie emocje. Jednomyślnie zgadzamy się, że to łańcuch piękniejszy niż Rohacze.”"
Północne ściany Trzech Kop przeszli jako pierwsi w 1932 r. Zygmunt Klemensiewicz i Stanisław Krystyn Zaremba. Zimą grań masywu pokonali w 1936 r. Adam Karpiński i Wacław Tarnowski. Badania terenowe Jozefa Čajki wykazały, że dawniej nie używano nazwy "Trzy Kopy", ale "Rohacze", "Trzy Rohacze" albo "Smreckie Rohacze".

</doc>
<doc id="1037749" url="https://pl.wikipedia.org/wiki?curid=1037749" title="Port lotniczy Palm Beach">
Port lotniczy Palm Beach

Port lotniczy Palm Beach – międzynarodowy port lotniczy położony 5 km na zachód od West Palm Beach. Jest jednym z największych portów lotniczych na Florydzie. W 2021 obsłużył 5,5 miliona pasażerów.

</doc>
<doc id="1037750" url="https://pl.wikipedia.org/wiki?curid=1037750" title="Artur i Minimki">
Artur i Minimki

Artur i Minimki (ang. "Arthur and the Invisibles", fr. "Arthur et les Minimoys", 2006) – francusko-amerykański film animowano-aktorski zrealizowany w technologii 3D. Film wyreżyserował Luc Besson na podstawie własnej książki.
Streszczenie i opis fabuły.
Film opowiada o przygodach dziesięcioletniego chłopca na wakacjach w domu babci. 3 lata temu jego dziadek Archibald tajemniczo zniknął. Artur zauroczony jest opowieściami o przygodach dziadka w Afryce, tajemniczych, malutkich Minimkach i worku rubinów ukrytym w ogrodzie, podarowanym dziadkowi przez Bogo Matasalajów – afrykańskie plemię zjednoczone z Minimkami. Chłopiec uwierzył w historie dziadka i z powodu problemów finansowych swojej babci postanawia wyruszyć na poszukiwania skarbu. Spotyka Bogo Matasalajów, którzy pomagają mu otworzyć księżycowe przejście, aktywne raz na dziesięć księżyców i przechodzi do krainy. Dowiaduje się, że Minimkom zagraża Maltazar (Wyklęty M) i jego syn Darkos. Maltazar został oszpecony przez chorobę, przez co inni się od niego odwrócili. Zamierza zapanować nad siedmioma lądami, a do pomocy zmusza dziadka Artura. Chłopiec razem z księżniczką Selenią i Betameszem wyruszają do zakazanego lądu. Po dotarciu zostaje mężem Seleni, po czym cała trójka jest aresztowana i wypuszczona do szybu, który ma zostać zalany. Cudem uciekają z powrotem do krainy Minimków, Artur zalewa zakazany ląd Maltazara, odzyskuje rubiny i wraca do swojego świata razem z dziadkiem, który spłaca swoje długi. Obiecuje Seleni, że zjawi się ponownie za dziesięć księżyców.
Wersja polska.
Opracowanie wersji polskiej: Start International Polska
Reżyseria: Joanna Wizmur
Dialogi polskie: Katarzyna Wojsz
Nagranie i montaż wersji polskiej: Michał Skarżyński
Kierownik produkcji: Elżbieta Araszkiewicz
Wystąpili:
W pozostałych rolach:

</doc>
<doc id="1037751" url="https://pl.wikipedia.org/wiki?curid=1037751" title="4 Dywizja Jazdy Michała Ignacego Kamieńskiego">
4 Dywizja Jazdy Michała Ignacego Kamieńskiego

 4 Dywizja Jazdy Michała Ignacego Kamieńskiego - formacja kawalerii polskiej okresu napoleońskiego. 
U schyłku zimy 1812 nastąpiła nowa reorganizacja Armii Księstwa Warszawskiego związana już bezpośrednio z przygotowaniami do "drugiej wojny polskiej".
Wojsko polskie nie stanowiło jednej zwartej całości. W ramach Wielkiej Armii sformowano V Korpus Wielkiej Armii ks. Józefa Poniatowskiego.
Właśnie w ramach V Korpusu z brygad jazdy poszczególnych dywizji utworzono Dywizję Jazdy, której to dowództwo powierzono gen. Michałowi Ignacemu Kamieńskiemu.
Skład.
18 Brygada Jazdy - gen. Michał Ignacy Kamieński 
19 Brygada Jazdy - gen. Tadeusz Tyszkiewicz
20 Brygada Jazdy - gen. Antoni Paweł Sułkowski 

</doc>
<doc id="1037752" url="https://pl.wikipedia.org/wiki?curid=1037752" title="Śniadanie mistrzów">
Śniadanie mistrzów

Śniadanie mistrzów, czyli żegnaj, czarny poniedziałku (ang. "Breakfast of Champions, or Goodbye Blue Monday") – powieść Kurta Vonneguta wydana w 1973 w Nowym Jorku w wydawnictwie Delacorte Press.
Akcja książki rozgrywa się w Stanach Zjednoczonych w fikcyjnym mieście Midland City. Książka opowiada historię „dwóch samotnych, chudych, podstarzałych białych mężczyzn na szybko umierającej planecie”. Na pierwszych stronach autor rozpoczyna krytykę amerykańskiego podejścia do życia, zachodniego zakłamania i fałszywej dumy.
Streszczenie.
Samotny, niedoceniany, podstarzały amerykański pisarz SF Kilgore Trout (w niektórych tłumaczeniach Pstrąg Zabijucha) dostaje zaproszenie na festiwal sztuki, który ma odbyć się w mieście Midland City. Traktuje to jako kolejny żart albo pomyłkę, jednak postanawia wyruszyć w drogę. Trout, pracujący jako monter aluminiowych okien, zabiera skromne oszczędności i wyrusza w podroż przez całe Stany, pragnąc swoim przybyciem i wystąpieniem skompromitować cały festiwal. Po drodze zostaje napadnięty przez nieznanych sprawców i ograbiony z całej gotówki, tak że większą część podroży odbywa autostopem. Podczas podróży, przez okna samochodów obserwuje degradację środowiska naturalnego, spowodowaną przez prywatne koncerny.
W tym samym czasie sprzedawca samochodów, właściciel kilku hoteli i najbogatszy człowiek w Midland City – wdowiec Dwayne Hoover – zaczyna popadać w obłęd. Jednak żadna z otaczających go osób tego nie zauważa. Hoover obraża i krzywdzi wielu bliskich i życzliwych mu ludzi. Jego kochanka Francine Pfefko, także samotna, doradza mu wzięcie udziału w festiwalu, gdzie mógłby poznać nowe poglądy czy idee.
Po przybyciu do Midland City Kilgore Trout spotyka się z Hooverem w restauracji, gdzie ma miejsce inauguracja festiwalu, i przekazuje mu rękopis swojej nowej, nie wydanej dotychczas powieści. Hoover obdarzony przez autora umiejętnością szybkiego czytania, w ciągu kilku minut dowiaduje się, że inni ludzie to tylko zaprogramowane przez Boga automaty, mające na celu sprawdzenie reakcji jedynego prawdziwego człowieka na różne wydarzenia. Dowiaduje się także, że Bóg już wielokrotnie przywracał go do życia po różnych wypadkach. Hoover utożsamia się z jedynym prawdziwym człowiekiem. Jako że jest nierównoważony psychicznie, a lektura powieści tylko ten stan pogłębiła, atakuje inne osoby w barze, biorąc je za roboty. Poturbowanych zostaje kilkanaście osób, wśród nich także Trout. Dwayne ląduje w więzieniu, a autor lakonicznie stwierdza, że kończy jako nędzarz po wypłaceniu odszkodowań ofiarom swojej napaści.
Całe zajście obserwuje autor powieści, Kurt Vonnegut, który postanawia ostatecznie rozliczyć się z bohaterem wielu swoich książek, Troutem, i spełnić jego życzenie. Trout prosi go o młodość.

</doc>
<doc id="1037753" url="https://pl.wikipedia.org/wiki?curid=1037753" title="Andriej Kozyriew">
Andriej Kozyriew

Andriej Kozyriew (; ur. 27 marca 1951 w Brukseli) – rosyjski polityk, minister spraw zagranicznych Federacji Rosyjskiej od 1990 do 1996.
Jego ojciec był radzieckim dyplomatą. Andriej Kozyriew ukończył Moskiewski Państwowy Instytut Stosunków Międzynarodowych i od 1978 pracował w ministerstwie spraw zagranicznych Związku Radzieckiego, będąc w latach 1986–1990 dyrektorem departamentu organizacji międzynarodowych, od października 1990 ministrem spraw zagranicznych RFSRR, a następnie Rosji.
Po nieudanym puczu moskiewskim (1991) przyłączył się (m.in. wraz z Jegorem Gajdarem i Anatolijem Czubajsem) do grupy młodych reformatorów skupionych wokół Borysa Jelcyna.
Andriej Kozyriew był krytykowany przez rosyjską Dumę Państwową za zbytnią uległość w stosunku do państw Zachodu (w wyniku której Rosja straciła pozycję supermocarstwa) oraz za brak pomocy Serbom w czasie wojny w Bośni (1992–1995). W styczniu 1996 jego następcą na stanowisku ministra spraw zagranicznych został Jewgienij Primakow.

</doc>
<doc id="1037755" url="https://pl.wikipedia.org/wiki?curid=1037755" title="Anders Morgenthaler">
Anders Morgenthaler

Anders Morgenthaler (ur. 5 grudnia 1972 w Kopenhadze) − duński twórca komiksów, książek dla dzieci i reżyser.
Jego pierwszy pełnometrażowy film "Księżniczka" ("Princess") zdobył Nordisk Film Prisen, nagrodę dla duńskich twórców filmowych.
Największą sławę przyniósł mu jednak komiks "Wullfmorgenthaler", tworzony od 2001 wspólnie z Mikaelem Wullfem. W 2001 wygrał on konkurs duńskiego dziennika Politiken i od tego czasu jest codziennie zamieszczany na jego łamach. Wywołał niemałe kontrowersje z powodu bezpruderyjnej zawartości i wielu prenumeratorów zrezygnowało z Politiken. Mimo to jest drukowany do dziś, a od 2006 roku również w szwedzkim Aftonbladet. Bardzo popularna jest również jego internetowa wersja.
Dużą popularność zyskały również różne wersje programu o faszystowskim hipopotamie Dolphie, prezentowane na duńskim kanale DR2.

</doc>
<doc id="1037757" url="https://pl.wikipedia.org/wiki?curid=1037757" title="Selenin baru">
Selenin baru

Selenin baru, BaSeO3 – związek nieorganiczny, sól baru i kwasu selenawego.
Właściwości.
W warunkach normalnych jest ciałem stałym barwy różowej. Jest słabo rozpuszczalny w wodzie.
Zastosowanie.
Selenin baru jest stosowany jako dodatek uszlachetniający szkło techniczne i artystyczne.
Toksyczność.
Selenian baru jest związkiem toksycznym. Działa szkodliwie na serce, układ nerwowy, wątrobę, nerki oraz szpik kostny. Działa drażniąco na drogi oddechowe, skórę, układ pokarmowy oraz oczy.
Pierwsza pomoc.
Przy kontakcie z oczami lub ze skórą należy je przemyć dużą ilością wody. Po spożyciu należy podać choremu dużą ilość wody i spowodować wymioty. Należy też skonsultować się z lekarzem.
Działanie na organizmy wodne.
Substancja jest toksyczna dla organizmów wodnych.

</doc>
<doc id="1037758" url="https://pl.wikipedia.org/wiki?curid=1037758" title="Air Greenland">
Air Greenland

Air Greenland (dawniej Grønlandsfly) – grenlandzkie linie lotnicze z siedzibą w Nuuk. Obsługują połączenia wewnątrz Grenlandii oraz dwa zamorskie do Kopenhagi i Reykjavíku. Głównym węzłem jest port lotniczy Kangerlussuaq.
Flota.
Linia lotnicza Air Greenland posiada 32 samoloty i helikoptery.

</doc>
<doc id="1037760" url="https://pl.wikipedia.org/wiki?curid=1037760" title="Tlaxcala de Xicohténcatl">
Tlaxcala de Xicohténcatl



</doc>
<doc id="1037763" url="https://pl.wikipedia.org/wiki?curid=1037763" title="Sierra Madre Południowa">
Sierra Madre Południowa

Sierra Madre Południowa (hiszp. "Sierra Madre del Sur") – pasmo górskie o długości około 1000 km rozciągające się wzdłuż wybrzeża pacyficznego w południowej części Meksyku. Rozciąga się przez trzy meksykańskie stany; rozpoczyna się w południowej części Michoacán następnie w kierunku zachodnim poprzez Guerrero, do przesmyku Tehuantepec w południowej części Oaxaca. W najwyższym punkcie, znajdującym się w Guerrero, osiąga 3703 m.
Zobacz też.
Sierra Madre Wschodnia
Sierra Madre Zachodnia
Kordyliera Wulkaniczna

</doc>
<doc id="1037764" url="https://pl.wikipedia.org/wiki?curid=1037764" title="Sierra Madre del Sur">
Sierra Madre del Sur



</doc>
<doc id="1037767" url="https://pl.wikipedia.org/wiki?curid=1037767" title="Oaxaca de Juárez">
Oaxaca de Juárez



</doc>
<doc id="1037773" url="https://pl.wikipedia.org/wiki?curid=1037773" title="Wilhelm Derfelden">
Wilhelm Derfelden

Wilhelm Christoforowicz Derfelden (ros. Вильгельм Христофорович Дерфельден,ur. 1735, zm. 21 września 1819) – rosyjski generał.
Zdolności Derfeldena zostały zauważone już w czasie wojny rosyjsko-tureckiej 1768-1774, ale wsławił się szczególnie w czasie wojny rosyjsko-tureckiej 1787-1792, gdzie walczył razem z Suworowem. W 1791 głównodowodzący korpusu zajmującego Litwę, w czasie wojny polsko-rosyjskiej 1792 dowodzący jednym z rosyjskich korpusów atakujących z Ukrainy. W 1794 w czasie insurekcji kościuszkowskiej bierze udział m.in. w szturmie Pragi. Po kampanii w Polsce popada w niełaskę Pawła Romanowa i do służby wraca dopiero w 1799 wysłany wraz z Konstantym Pawłowiczem z wojskiem ekspedycyjnym do Italii przeciw rewolucjonistom francuskim. Suworow przekazał mu komendę nad 10 000 korpusem i był on w tej kampanii drugi w starszeństwie po Suworowie. Odznaczył się tu w czasie bitwy pod Novi i przemarszu przez Alpy. Po tej kampanii odszedł ze służby czynnej.

</doc>
<doc id="1037784" url="https://pl.wikipedia.org/wiki?curid=1037784" title="Nigdziebądź">
Nigdziebądź

Nigdziebądź (oryg. ang. "Neverwhere") – powieść z gatunku urban fantasy angielskiego autora Neila Gaimana z 1996 roku, nowelizacja scenariusza miniserialu "pod tym samym tytułem", autorstwa Gaimana i Lenny’ego Henry’ego, wyemitowanego w 1996 przez stację BBC Two.
Polskie wydanie, w tłumaczeniu Pauliny Braiter, ukazało się nakładem wydawnictwa Mag w 2001 (). W 2014 w antologii "Rogues" pod redakcją George’a R.R. Martina i Gardnera Dozoisa ukazało się opowiadanie „How the Marquis Got His Coat Back”, którego akcja dzieje się w świecie powieści "Nigdziebądź". Wznowiona polska edycja powieści z 2016 zawiera dołączone opowiadanie, pod tytułem "O tym jak markiz odzyskał swój płaszcz".
Autor planuje kontynuację, która ma nosić tytuł "The Seven Sisters".
Fabuła.
Richard Mayhew przybywa ze Szkocji do Londynu, by robić karierę w ubezpieczeniach. Niespecjalnie mu to jednak wychodzi – może dlatego, że tak naprawdę nie czuje powołania do tego zawodu. Podobnie zresztą jak do związku z ambitną i piękną Jessicą. Idąc na kolację z szefem narzeczonej, Jessem, napotykają leżącą na ulicy dziewczynę, ciężko ranną i wyczerpaną. Jess, zgodnie ze swoimi zasadami, omija ją szerokim łukiem, natomiast Richard nieoczekiwanie stwierdza, że musi jej pomóc, mimo iż prawie na pewno, oznacza to zerwanie narzeczeństwa. Kobieta, którą uratował przed śmiercią nie jest jednak zwyczajnym człowiekiem. Drzwi, bo tak brzmi jej imię, jest członkiem szacownego, starego rodu zamieszkującego Londyn Pod, świat istniejący pod ziemią. Świat, gdzie magia istnieje naprawdę, gdzie szczury i ptaki porozumiewają się z ludźmi, gdzie istnieją anioły (przynajmniej jeden), a zabicie kogoś nie do końca wiąże się z utratą życia. Drzwi jest ostatnim żyjącym członkiem swojej rodziny, pozostali zostali wymordowani przez bezwzględnych panów Vandemara i Croupa, realizujących zamówienie swego tajemniczego zleceniodawcy. Richard, spełniając prośbę Drzwi, sprowadza do niej nieco cynicznego i aroganckiego Markiza De Carabas, który, wypełniając stary dług, ma – według swoich słów – „zdeopresjonować” młodą damę.
Właśnie Markiz po raz pierwszy wprowadza oszołomionego Richarda do Londynu Pod.
Dalej wszystko toczy się jak we śnie. Richard towarzyszy Drzwi i Markizowi w podroży na Targ, gdzie wynajmują ochroniarza – niepokonaną Łowczynię. Spełniając polecenie nieżyjącego ojca, Drzwi, wraz ze swymi towarzyszami, musi dostać się do anioła Islingtona, który, jako jedyny, może jej pomóc. Anioł jednak wysyła grupę dalej – po srebrny klucz do pilnujących go czarnych mnichów. Podróże po zakamarkach Londynu Pod są niebezpieczne, zwłaszcza że bezustannie tropią ich zabójczo dowcipni panowie w czerni. Niemniej są osoby, które im pomagają: szczuromówcy, Lamia i jej siostry, Serpentyna, olbrzymi kowal i Stary Bailey. Drużyna zdobywa jednak klucz i wraca do anioła, który okazuje się zleceniodawcą panów Vandemara i Croupa, starającym się wydostać ze swojego wielowiekowego więzienia do nieba. Na szczęście Drzwi, przewidując kłopoty, dorobiła identyczny klucz, przy pomocy którego wysyłała wszystkich złoczyńców na drugi koniec wszechświata. Richard, spełniwszy w końcu swą misję może zrobić to o czym marzył przez cały czas – użyć klucza do powrotu do swojego, normalnego świata. Wróciwszy tam, stwierdza jednak, że chyba w marzeniach zbytnio idealizował swoje dotychczasowe życie. Po pobycie w Londynie Pod, tu wszystko wydaje mu się bezbarwne i płaskie. W akcie desperacji, sztyletem odziedziczonym po Łowczyni rysuje na ceglanym murze drzwi, z których wyłania się Markiz i zabiera go z powrotem do nierealnego-realnego świata, gdzie Richard wreszcie znajduje swoje miejsce.
Adaptacje.
W 2013 roku BBC Radio 4 wyprodukowało radiową adaptację powieści. Zagrali w niej m.in. James McAvoy, Benedict Cumberbatch, Natalie Dormer i Christopher Lee.

</doc>
<doc id="1037788" url="https://pl.wikipedia.org/wiki?curid=1037788" title="Samuel Klein (filolog)">
Samuel Klein (filolog)

Samuel Klein, (ur. we wrześniu 1745 w Sadu w Siedmiogrodzie, zm. 13 maja 1806 w Budzie na Węgrzech) – greckokatolicki duchowny, teolog, filolog, historyk i tłumacz; rumuński ideolog narodowy i przedstawiciel tzw. „szkoły siedmiogrodzkiej”.
Życie.
Pochodzenie i nazwisko.
Pochodził z rodziny szlacheckiej, posiadającej wołoskie korzenie. Rodzina podczas nobilitacji otrzymała nazwisko „Klein”. Z czasem jego imię i nazwisko zostało zrumunizowane na „Samuil Micu” i pod tą postacią występuje w literaturze rumuńskiej. Ojcem Samuela Kleina był greckokatolicki protopop Stoia, matką zaś kobieta o imieniu Anei, z domu Maniu. Jego krewnym był Inocențiu Micu-Klein, biskup Fogaraszu.
Studia i praca.
Nauki pobierał na greckokatolickim seminarium duchownym w Blażu, później w szkole św. Barbary w Wiedniu, gdzie w latach 1766–1772 studiował teologię i filozofię. Po skończeniu studiów pracował jako nauczyciel w Blażu, potem także w szkole św. Barbary w Wiedniu (1777–1783). W okresie od 1804 do 1806 roku był cenzorem rumuńskojęzycznych druków wydawanych w Budzie. Klein był jednym z twórców programu rumuńskiego odrodzenia narodowego. Program ten, który był dawniej uważany za przejaw Oświecenia w kulturze rumuńskiej, według współczesnych historyków miał charakter raczej romantyczno-nacjonalistyczny. Program miał na celu propagację czysto-rzymskiego pochodzenia Rumunów (w tym czasie nazywanych jeszcze Wołochami), doprowadzenie do równouprawnienia Rumunów z innymi narodami Imperium Habsburgów i „wzbudzanie” rumuńskiej świadomości narodowej wśród wołoskiej ludności wiejskiej.
Twórczość.
Prace językoznawcze.
Klein razem z innym przedstawicielem szkoły siedmiogrodzkiej – Gheorghe Şincaiem napisali w łacinie, a następnie wydali pierwszą gramatykę języka rumuńskiego pdt. "Podstawy dako-romańskiego lub wołoskiego języka" (łac. "Elementa linguae Daco-Romane sive Valahicae", 1780). W gramatyce tej, podobnie jak w jego późniejszych słownikach zamiast słów pochodzenia słowiańskiego, a także węgierskiego i tureckiego podawane są neologizmy utworzone na bazie łaciny. Zabiegi te wynikały z chęci zakwalifikowania języka rumuńskiego (wołoskiego), który w tamtym czasie przejawiał wiele cech słowiańskich, do romańskiej rodziny językowej. Świadoma romanizacja języka stanowiła istotny element rumuńskiego „odrodzenia narodowego”, które w znacznej mierze opierało się o wiarę w czysto rzymskie pochodzenie Rumunów. W duchu reromanizacji języka został sporządzony także "Słownik wołosko-łacińsko-niemiecko-węgierski" (łac. "Dictionarium valahico-latino-germanico-hungaricum"), który był jednym z pierwszych w historii słowników języka rumuńskiego (wołoskiego). Słownik ten po śmierci Klaina rozszerzył i wydał w 1825 roku pod zmienionym tytułem ("Słownik Budzki", łac. "Lexiconul de la Buda") Petru Maior.
Prace historiograficzne.
W postaci rękopisów Klein pozostawił po sobie dzieło historyczne "Krótka nota historyczna o pochodzeniu i rozwoju narodu dakorumuńskiego" (łac. "Brevis historica notitia originis et progressu nationis Daco-Romanae", 1778) oraz historię napisaną w formie katechizmu, pdt. "Dzieje Rumunów w pytaniach i odpowiedziach" (rum. "Istoria românilor cu întrebări şi răspunsuri", 1791). W latach 1800–1806 pracował nad monumentalnym, niedokończonym dziełem "Dzieje, sprawy i losy Rumunów" (rum. "Istoria, lucrurile şi întîmplările românilor"), które miało obejmować swym zakresem historię trzech państw: Siedmiogrodu, Wołoszczyzny i Mołdawii.

</doc>
<doc id="1037792" url="https://pl.wikipedia.org/wiki?curid=1037792" title="ApexDC++">
ApexDC++



</doc>
<doc id="1037794" url="https://pl.wikipedia.org/wiki?curid=1037794" title="Miejski Zakład Komunikacji w Koninie">
Miejski Zakład Komunikacji w Koninie

Miejski Zakład Komunikacji w Koninie Sp. z o.o. – przewoźnik świadczący usługi w zakresie pasażerskiego transportu zbiorowego. Zakład Komunikacji Autobusowej powstał w 1977 roku, a jako zakład budżetowy MZK Konin działało od lutego 1991 roku na obszarze miasta Konin oraz gmin ościennych. Od 28 czerwca 2018 MZK Konin została przekształcona w spółkę z ograniczoną odpowiedzialnością.
Historia komunikacji miejskiej w Koninie.
ZKA Konin.
Historia autobusów miejskich w Koninie sięga września 1977 roku, kiedy to powołano Zakład Komunikacji Autobusowej będący częścią Oddziału Dróg i Mostów Wojewódzkiego Przedsiębiorstwa Gospodarki Komunalnej i Mieszkaniowej w Koninie. Początkowo ZKA używało kilku Jelczy 272 MEX i zatrudniało kilkunastu kierowców.
MPK Konin.
Wraz z początkiem roku 1983 ZKA stało się przedsiębiorstwem państwowym, uniezależniło się i zmieniło nazwę na Miejskie Przedsiębiorstwo Komunikacji. Siedzibę przeniesiono na ulicę Spółdzielców 12 w nowej części miasta. Dwa lata później nastąpił powrót na lewobrzeżną część Konina. PGKiM udostępniło przedsiębiorstwu budynki przy ulicy Nadrzecznej 54 oraz powstała nowa zajezdnia przy ulicy Buczka 8 (obecnie Marii Dąbrowskiej 8), której MZK używa do dziś.
Na przełomie lat 80. i 90. XX wieku MPK miało największą flotę autobusów w historii – posiadało ponad 90 pojazdów, z których rocznie korzystało około 20 milionów pasażerów.
Rozpoczęcie działalności jako MZK Konin.
Wraz ze zmianą ustroju zmieniono także formę organizacyjną przedsiębiorstwa obsługującego koniński transport miejski. 1 lutego 1991 roku Miejskie Przedsiębiorstwo Komunikacji przeobraziło się w Miejski Zakład Komunikacji oraz zmieniło status z przedsiębiorstwa państwowego na zakład budżetowy, który istniał do 28 czerwca 2018 roku. Obecnie przedsiębiorstwo jest spółką prawa handlowego
W połowie lat 80. ubiegłego stulecia rozpoczęto plan modernizacji taboru. Część wysłużonych Jelczy PR110 i Autosanów H9-21 zastąpiły fabrycznie nowe, ale przestarzałe technologicznie autobusy Ikarus 260.04 z ówczesnego MZK Warszawa, równolegle z autobusami Jelcz L11 i Jelcz M11. Z kolei w latach 90. zakupiono nowszą wersję autobusów Ikarus 260.73A, równolegle z autobusami Scania CR111M oraz autobusami MAN SL200. W latach 1996–1997 MZK zakupiło 10 znacznie nowocześniejszych Scanii CN113CLL. Autobusy szwedzkiego producenta były pierwszymi pojazdami przystosowanymi do przewozu osób niepełnosprawnych ruchowo. Kolejnym zakupem były autobusy MAN NL222 dostarczone w dwóch turach w latach 1998–1999. Rok później dokupiono także jeden używany autobus MAN SL200. Na początku XXI wieku zakupiono kolejne autobusy – pięć MAN'ów NL223. Od roku 2004 praktycznie co roku w Miejskim Zakładzie Komunikacji pojawiały się kolejne autobusy. Wtedy do Konina trafiły dwa używane autobusy przegubowe MAN SE – NG272 oraz SG242H. W latach 2005–2006 dostarczono cztery nowe MAN'y NL263 Lion's City oraz pięć używanych przegubowych MAN'ów NG272. W kolejnych dwóch latach MZK wzbogaciło się o nowe 12-metrowe Scanie CN270UB oraz używane autobusy MAN: NL202, NL263 i dwa kolejne NG272. Rok później dokupiono kolejne dwa autobusy Scania CN280UB. W 2010 roku kontynuowano modernizację taboru – zakupiono dwa piętnastometrowe MAN'y NL313-15 sprowadzone z Oslo, a także nowego Solarisa Urbino 18. Rok 2011 przyniósł największy zakup w historii MZK – ze wsparciem Unii Europejskiej nabyto 15 nowoczesnych autobusów Solaris, wśród nich: cztery Urbino 10, osiem Urbino 12 i trzy Urbino 18. Rok 2017 przyniósł zakup 8 nowych autobusów firmy Scania Polska, podtypu Scania Citywide. 10 września 2019 roku podpisano umowę na zakup 6 elektrobusów z firmą Solaris. 1 października 2019 popisano umowę z firmą Solaris Bus&amp;Coach na zakup 6 autobusów hybrydowych, w tym 4 klasy MAXI i 2 MEGA. 31 grudnia 2019 podpisano umowę na ostatni, siódmy elektrobus dla Konina z firmą Solaris.
Linie autobusowe.
Obecnie MZK Konin obsługuje 21 linii dziennych oraz jedną nocną. Poza obrębem miasta Konina, autobusy konińskiej komunikacji można spotkać na ulicach gmin Golina, Kazimierz Biskupi, Krzymów oraz Stare Miasto. W 2019 roku planowana jest zmiana rozkładu jazdy, mająca na celu wprowadzenie cykliczności rozkładów jazdy. Na liniach podstawowych ma wynosić 30 minut, na pozostałych 60 minut. Zmianie ulegną też trasy linii autobusowych nr 51, 52, 53, 54, 57, 61, 62 i 65, natomiast linie 66 i 67 ulegną likwidacji. Od 29 czerwca 2019 roku utrzymano kursowanie linii 64 (planowanej do likwidacji), natomiast od 8 lipca 2019 roku rozpoczęła kursowanie odwieszona linia 63, ze zmienioną trasą, łącząc Osiedle V z północną częścią miasta. 13 stycznia 2020 roku zwiększona zostanie ilość kursujących autobusów do wsi Kozarzewek z 1 do 3 par oraz skrócona zostanie linia 70 do pętli Kazimierska Elektrownia, w związku z wycofaniem się gminy Kleczew z dofinansowania kursów. 18 marca 2020 roku, w związku z wprowadzeniem stanu epidemii linia 64 została zawieszona, natomiast 16 marca 2020 roku całkowicie zlikwidowano linię 70. 18 maja 2020 roku przywrócono rozkład sprzed pandemii COVID-19, natomiast 1 czerwca 2020 uruchomiono nową linię 68.
Pętle końcowe.
"Źródło: Opracowanie na podstawie mobiinfo.pl"
W chwili obecnej autobusy sieci MZK Konin docierają do 39 przystanków końcowych, z czego 16 położonych jest w granicach miasta.
Bilety.
"Źródło: Strona MZK Konin"
Miejski Zakład Komunikacji dysponuje 3 punktami sprzedaży biletów okresowych rozmieszczonymi w Koninie:
Poza tym, bilety można zakupić w aplikacjach mobilnych oraz w automatach montowanych w autobusach.
MZK Konin z dniem 1 stycznia 2019 zakończyło współpracę z serwisem CallPay, umożliwiającym kupno biletów jednorazowych oraz okresowych przy pomocy telefonu komórkowego.
Tabor.
Obecnie (stan na 01.11.2020) MZK Konin posiada 62 autobusów oraz wynajmuje 6 pojazdów. Wszystkie przystosowane są do przewozu osób niepełnosprawnych ruchowo.

</doc>
<doc id="1037797" url="https://pl.wikipedia.org/wiki?curid=1037797" title="Nokia 6120">
Nokia 6120



</doc>
<doc id="1037798" url="https://pl.wikipedia.org/wiki?curid=1037798" title="Biblioteca universale sacro-profana">
Biblioteca universale sacro-profana

Biblioteca universale sacro-profana – niedokończona encyklopedia w języku włoskim autorstwa kosmografa Rzeczypospolitej Weneckiej i kartografa Vincenzo Marii Coronellego. Jedna z pierwszych encyklopedii powszechnych w układzie alfabetycznym. 
Planowana na 45 tomów z 300.000 haseł. Wedle zakreślonego przez autora planu, tomy 1-39 miały zawierać hasła w układzie alfabetycznym, tomy 40-41 - uzupełnienia, tom 42 - poprawki i erratę, tom 43 - indeks do całości, tom 44 - indeks przedmiotowy, tom 45 - indeks w językach obcych. Drukiem wyszło jednak tylko 7 tomów (do hasła „Caque“). Litery A i B zawierają łącznie 30 269 haseł. Każdy tom jest dedykowany innej osobie - m.in. papieżowi, doży weneckiemu, królowi Hiszpanii.
Autor pracował nad dziełem około 30 lat. Sporządzono do planowanego wydania oddzielne tablice rycin. Wartość merytoryczna encyklopedii jest bardzo nierówna - to kompilacja, zawierająca wiele błędów i nieścisłości. Jej znaczenie polega na tym, że była to jedna z pierwszych wielkich encyklopedii alfabetycznych i encyklopedii w języku narodowym.
Dzieło Coronellego łączyło cechy encyklopedii i słownika językowego. Artykuły w każdym tomie są numerowane; każdy z tomów zawiera również indeks przedmiotowy, liczący od 28 do 48 stron. 
"Biblioteca universale" jest dziś rzadkością bibliofilską. Niewiele europejskich bibliotek posiada komplet wydanych tomów. W Polsce jedyny egzemplarz znajduje się w Bibliotece Zakładu Narodowego im. Ossolińskich we Wrocławiu (niekompletny - jedynie t. 1-5).

</doc>
<doc id="1037804" url="https://pl.wikipedia.org/wiki?curid=1037804" title="Andriej Lewanidow">
Andriej Lewanidow

Andriej Jakowlewicz Lewanidow (ros. Андрей Яковлевич Леванидов, ur. 1747, zm. 26 lutego 1802), rosyjski generał-lejtnant kawalerii. W okresie od 3 grudnia 1796 do 8 września 1797 szef siewierskiego pułku dragonów. Walczył w wojnie rosyjsko-tureckiej 1768-1774. Odznaczony Orderem Świętego Jerzego IV klasy (1775). W czasie wojny polsko-rosyjskiej 1792 dowodzący jednym z korpusów.
W 1793 odznaczony Orderem Orła Białego.

</doc>
<doc id="1037805" url="https://pl.wikipedia.org/wiki?curid=1037805" title="Aeroklub Włocławski">
Aeroklub Włocławski

Aeroklub Włocławski – powstały w 1959 oddział regionalny Aeroklubu Polskiego. Mieści się na lotnisku Włocławek-Kruszyn pod Kruszynem koło Włocławka.
Historia.
Początek lotnictwa we Włocławku sięga lat 1935-39, kiedy zostały zbudowane trzy szybowce na planie Orlika. Uczniowie Gimnazjum Ziemi Kujawskiej byli umotywowani osiągnięciami Stanisława Skarżyńskiego, który ukończył również tą szkołę.
Po II wojnie światowej działacze oraz piloci przystąpili do organizacji budowy lotniska w rejonie miasta. W 1947 zorganizowano Ligę Lotniczą przy pomocy Aeroklubu Pomorskiego, a aeroklub ten wysłał do Włocławka dwa samoloty typu Po-2 z pilotami. Samoloty wylądowały na lądowisku "Kapitułka" przy ulicy Jasnej.
W związku z dziesięcioletnim okresem rozwoju zainteresowania lotnictwem w mieście i regionie, w 1957 na nadzwyczajnym posiedzeniu wyłoniono Zarząd Oddziału Aeroklubu. Tego samego roku na zebraniu aktywu miasta i powiatu powołano Społeczny Komitet Budowy Hangaru i Lotniska na 82 hektarach przekazanych przez Prezydium Powiatowej Rady Narodowej w miejscowości Krzywa Góra k/Włocławka. W 1959 Zarząd Główny Aeroklubu PRL wyraził zgodę na ustanowienie Aeroklubu Włocławskiego. Z powodu rozpoczęcia budowy Zakładów Azotowych Włocławek, na terenach Krzywej Góry, wybrano nowy teren pod budowę lotniska pod Kruszynem. Budowę rozpoczęto w 1961, a otwarcia dokonano w 1965. Lotnisko zajmowało 78 hektarów terenu, na których wybudowano budynek portowy, hangar, benzynownię i garaże oraz drogi dojazdowe.
Już w 1965 Aeroklub Włocławski zorganizował III Samolotowe Mistrzostwa Polski w Akrobacji Samolotowej. Zapoczątkowało to tradycje kulturalne i lotnicze związane z Aeroklubem i Włocławkiem. Na lotnisku organizowane są różnego typu festyny, uroczystości związane głównie z odbywającymi się zawodami. W czerwcu 1991 na terenie lotniska papież Jan Paweł II odprawił uroczystą mszę świętą.
W związku ze zmianami gospodarczymi w latach dziewięćdziesiątych, Aeroklub Polski zaprzestał dotować swoje rejonowe oddziały. W ten sposób aerokluby znalazły się w trudnej sytuacji, w której musiały same szukać środków swoją działalność i remontować sprzęt. Z tego też powodu utrzymuje się tradycje festynów i pokazów lotniczych i modelarskich, sprzyjających popularyzacji tych dziedzin wiedzy i sportu. 
Sekcje Aeroklubu.
W ramach działalności sekcji organizowane są kursy oraz szkolenia.

</doc>
<doc id="1037806" url="https://pl.wikipedia.org/wiki?curid=1037806" title="Codziennik">
Codziennik

Codziennik Polityce, Handlowi, Przemysłowi i Rolnictwu Poświęcony – dziennik ogólnoinformacyjny, wydawany w Warszawie 8-12 kwietnia 1823 r. Wydawcą i redaktorem był Klemens Malecki. Pismo liczyło 4 strony niewielkiego formatu, było tłoczone w drukarni Natana Glücksberga. Wyszło tylko 5 numerów.
Wydanie pisma poprzedził prospekt, zapowiadający, że "Codziennik" będzie gazetą poświęcającą wiele miejsca wiadomościom handlowym i przemysłowym. Jako dodatek miała wychodzić "Kronika Przemysłu Narodowego". Pierwszy numer miał wyjść 1 kwietnia, ale z nieznanych powodów start gazety opóźnił się o tydzień.
Jedyny zachowany komplet "Codziennika" posiada Biblioteka Uniwersytecka w Warszawie.

</doc>
<doc id="1037808" url="https://pl.wikipedia.org/wiki?curid=1037808" title="Meoto Iwa">
Meoto Iwa

 – pary świętych skał w wielu miejscach Japonii. 
Najsłynniejsza para znajduje się w Parku Narodowym Ise-Shima w prefekturze Mie. 
Według wierzeń shintō, skały reprezentują jedność pary stworzycieli – kami Izanami i Izanagi. Łącząca obie skały, ważąca ponad tonę lina ze słomy (shimenawa), która wskazuje obecność kami i zaznacza granicę pomiędzy światem duchowym i ziemskim, jest zmieniana trzy razy w roku: w maju, wrześniu i grudniu.

</doc>
<doc id="1037809" url="https://pl.wikipedia.org/wiki?curid=1037809" title="Mikrodomeny">
Mikrodomeny



</doc>
<doc id="1037815" url="https://pl.wikipedia.org/wiki?curid=1037815" title="Zauroplit">
Zauroplit

Zauroplit ("Sauroplites scutiger") – dinozaur z rodziny ankylozaurów (Ankylosauridae).
Żył w okresie wczesnej kredy (ok. 130-120 mln lat temu) na terenach wschodniej Azji. Długość ciała ok. 5-6 m, wysokość ok. 1,7 m, masa ok. 1 t. Jego szczątki znaleziono w Chinach (w prowincji Gansu).

</doc>
<doc id="1037816" url="https://pl.wikipedia.org/wiki?curid=1037816" title="Matt Redman">
Matt Redman

Matt Redman (ur. 1974) – brytyjski wokalista i autor piosenek, lider uwielbienia.
Książki.
Matt Redman jest także autorem kilku książek o tematyce uwielbienia. Na język polski do tej pory została przetłumaczona pierwsza książka Matta Redmana "The Unquenchable Worshipper". Po polsku jej tytuł brzmi: "Czciciel o niegasnącym sercu. Powrót do serca uwielbienia", Wrocław 2007

</doc>
<doc id="1037818" url="https://pl.wikipedia.org/wiki?curid=1037818" title="US Open 2006 (gra podwójna chłopców)">
US Open 2006 (gra podwójna chłopców)



</doc>
<doc id="1037819" url="https://pl.wikipedia.org/wiki?curid=1037819" title="La La La (Never Give It Up)">
La La La (Never Give It Up)

La la la (Never Give It Up) – pierwszy singiel w historii szwedzkiej piosenkarki o pseudonimie September. Singiel pilotował album o takiej samej nazwie jak jego twórczyni czyli "September". Piosenka dotarła do ósmego miejsca na szwedzkiej liście przebojów.

</doc>
<doc id="1037822" url="https://pl.wikipedia.org/wiki?curid=1037822" title="Szuwar jeżogłówki gałęzistej">
Szuwar jeżogłówki gałęzistej

Szuwar (zespół) jeżogłówki gałęzistej ("Sparganietum erecti") – zespół roślinności słodkowodnej budowany głównie przez jeżogłówkę gałęzistą.
Charakterystyka.
Szuwar zajmujący stosunkowo płytkie wody stojące lub wolno płynące (do 1 m głębokości, przeciętnie ok. 0,5 m) – od starorzeczy i zbiorników astatycznych po strefę litoralną jezior. W większych zbiornikach sąsiaduje z głębiej położonymi szuwarami pałkowymi lub trzcinowymi z jednej strony i szuwarami ze związku "Magnocaricion" z drugiej. Rozległe płaty tworzy rzadko. Wymaga wód i podłoży stosunkowo żyznych (jeziora eutroficzne, zbiorniki śródpolne). Podłoże organiczne (torfiejące) lub mineralno-organiczne.

</doc>
<doc id="1037824" url="https://pl.wikipedia.org/wiki?curid=1037824" title="Shanxia">
Shanxia

Shanxia – rodzaj tyreofora z rodziny ankylozaurów (Ankylosauridae) żyjącego w późnej kredzie na terenie dzisiejszych Chin. Został opisany w oparciu o niekompletny szkielet obejmujący kości czaszki, kręgi, fragmenty pancerza oraz kilka kości kończyn (IVPP V11276). Na podstawie rozmiarów kości udowej Paul Barrett i współpracownicy oszacowali długość "Shanxia tianzhenensis" na około 3,6 m. Cechą odróżniającą "Shanxia" od innych ankylozaurów mogą być spłaszczone trójkątne rogi wyrastające z kości łuskowej ku tyłowi. Niektórzy naukowcy, jak Robert Sullivan, uznają tę cechę za wynik zmienności osobniczej i synonimizują "Shanxia" z "Tianzhenosaurus". Według analizy Hilla, Witmera i Norella "Shanxia" jest zaawansowanym ankylozaurydem, na kladogramie znajdującym się w politomii z rodzajami "Nodocephalosaurus", "Tianzhenosaurus", "Ankylosaurus" i "Euoplocephalus". Matthew Vickaryous, Teresa Maryańska i David B. Weishampel w 2004 roku uznali "Shanxia" za "nomen dubium".
Nazwa rodzajowa "Shanxia" odnosi się do chińskiej prowincji Shanxi, w której odkryto holotyp.

</doc>
<doc id="1037828" url="https://pl.wikipedia.org/wiki?curid=1037828" title="Piaski Nowe">
Piaski Nowe



</doc>
<doc id="1037832" url="https://pl.wikipedia.org/wiki?curid=1037832" title="Christophe Mae">
Christophe Mae



</doc>
<doc id="1037836" url="https://pl.wikipedia.org/wiki?curid=1037836" title="Czerwony smok (powieść)">
Czerwony smok (powieść)

Czerwony smok (tytuł oryginału "Red Dragon") to pierwsza część trylogii Thomasa Harrisa, w której pojawia się genialny psychiatra i seryjny morderca Hannibal Lecter. Powstała w 1981 roku, czytelnicy odkryli ją na nowo we wczesnych latach 90.
Na jej podstawie powstały dwa filmy: „Łowca” z 1986 roku i „Czerwony smok” (2001). Hannibal Lecter zdobył później wielką sławę dzięki „Milczeniu owiec” – filmowej wersji książki pod tym samym tytułem.

</doc>
<doc id="1037839" url="https://pl.wikipedia.org/wiki?curid=1037839" title="Młynica (Góry Kaczawskie)">
Młynica (Góry Kaczawskie)

Młynica (niem. "Klein Mühlberg", 462 m n.p.m.) – góra w północno-wschodniej części Grzbietu Południowego Gór Kaczawskich, w Sudetach Zachodnich. Znajduje się na zakończeniu krótkiego grzbietu bocznego, odchodzącego od Skopca ku północnemu wschodowi, w pobliżu miejscowości Wojcieszów w województwie dolnośląskim, w powiecie złotoryjskim, górując od zachodu nad jego centrum. Leży na lewym brzegu Kaczawy.
Zbudowana jest ze skał metamorficznych – zieleńców, łupków kwarcowo-serycytowych i chlorytowo-serycytowych należących do metamorfiku kaczawskiego. Porośnięta lasem świerkowym, u podnóża leżą łąki.

</doc>
<doc id="1037841" url="https://pl.wikipedia.org/wiki?curid=1037841" title="Zespół jeżogłówki gałęzistej">
Zespół jeżogłówki gałęzistej



</doc>
<doc id="1037842" url="https://pl.wikipedia.org/wiki?curid=1037842" title="Brachypodozaur">
Brachypodozaur

Brachypodozaur ("Brachypodosaurus gravis") – roślinożerny, czworonożny dinozaur z grupy ankylozaurów (Ankylosauria)
Nazwa.
"Brachypodosaurus" oznacza krótkostopy jaszczur, jaszczur krótkonogi.
Wielkość.
Długość ciała ok. 2 m, wysokość ok. 1,2 m, masa ok. 200 kg.
Pożywienie.
Rośliny
Występowanie.
Żył w okresie późnej kredy (ok. 71-65 mln lat temu) (mastrycht) na terenach subkontynentu indyjskiego.
Odkrycie.
Jego szczątki znaleziono w Indiach (w stanie Madhya Pradesh) i początkowo wzięto za pozostałości stegozaura.

</doc>
<doc id="1037847" url="https://pl.wikipedia.org/wiki?curid=1037847" title="17 Dywizja Pancerna (III Rzesza)">
17 Dywizja Pancerna (III Rzesza)

17 Dywizja Pancerna () – niemiecka dywizja pancerna z okresu II wojny światowej.
Historia.
Została sformowana rozkazem z 1 listopada 1940 przeformowania 27 Dywizji Piechoty.
W maju 1941 roku została włączona w skład 2 Grupy Pancernej i wraz z tą armią wzięła udział ataku na ZSRR w ramach Grupy Armii "Środek". Walczyła w tym okresie na pod Smoleńskiem, Briańskiem, Tułą i Orłem.
W grudniu 1942 roku weszła w skład Grupy Armii „Don” i wzięła udział w walkach o odblokowanie otoczonej w Stalingradzie 6 Armii. W marcu 1943 roku weszła w skład Grupy Armii "Południe" i walczyła nad Dnieprem. Następnie w walkach wycofała się w kierunku Polski.
Po dotarciu na Kielecczyznę, 2 sierpnia 1944 w rejonie Słupi kolumnę taborów należących do dywizji zaatakowały oddziały Batalionów Chłopskich dowodzone przez Piotra Pawlinę. W walce w której zginęło 18 żołnierzy niemieckich, 17 dywizja pancerna straciła jeszcze 3 moździerze z amunicją oraz broń ręczną i maszynową.
Od września 1944 roku brała udział w walkach w rejonie przyczółka baranowsko sandomierskiego broniąc odcinka frontu między Stopnicą a Kurozwękami. Miejscem postoju sztabu dywizji była wieś Duże Budy. Po rozpoczęciu 12 stycznia 1945 roku przez wojska radzieckie ofensywy styczniowej walczyła na drugim pasie obrony niemieckiej w rejonie Chmielnika, gdzie została rozbita, a jej resztki wycofano w rejon Ścinawy, gdzie koncentrowała się i została uzupełniona. Po uzupełnieniu walczyła na linii Odry, a następnie jej resztki wycofały się na Morawy. Tam też skapitulowała w maju 1945 roku.

</doc>
<doc id="1037848" url="https://pl.wikipedia.org/wiki?curid=1037848" title="Meszna (góra)">
Meszna (góra)

Meszna (niem. "Moosberg") (590 m n.p.m.) góra w północno-wschodniej części Grzbietu Południowego Gór Kaczawskich, w Sudetach Zachodnich. Znajduje się na zakończeniu krótkiego grzbiety bocznego, odchodzącego od Barańca ku północnemu wschodowi. Zbudowana jest ze skał metamorficznych – zieleńców, keratofirów, łupków kwarcowo-serycytowych i chlorytowo-serycytowych oraz marmurów wapieni krystalicznych należących do metamorfiku kaczawskiego. W wapieniach krystalicznych znajduje się Jaskinia nad Potokiem. Porośnięta lasem świerkowym.
Bibliografia.
Zobacz też: Meszna

</doc>
<doc id="1037851" url="https://pl.wikipedia.org/wiki?curid=1037851" title="Zespół Barttera">
Zespół Barttera

Zespół Barttera – grupa chorób należących do tubulopatii, charakteryzujących się wtórnym hiperaldosteronizmem i zasadowicą hipokaliemiczną. Podłożem zespołów jest upośledzone wchłanianie sodu w ramieniu wstępującym pętli Henlego. Zwiększona utrata sodu z moczem prowadzi do hipowolemii z następczym pobudzeniem układu renina–angiotensyna–aldosteron. Podwyższone stężenie aldosteronu doprowadza do zwiększonej wymiany jonów sodowych na potasowe i wodorowe w kanalikach dystalnych i w cewkach zbiorczych nefronu, co prowadzi do zasadowicy metabolicznej i obniżenia poziomu potasu w surowicy. Wtórnie jako wyraz kompensacji występuje rozrost aparatu przykłębuszkowego i hiperaldosteronizm. 
Wyróżnia się:

</doc>
<doc id="1037852" url="https://pl.wikipedia.org/wiki?curid=1037852" title="September All Over">
September All Over

September All Over – trzeci singiel szwedzkiej piosenkarki September z albumu "September". Singel wydany został w 2004 roku. Piosenka dotarła do ósmego miejsca na szwedzkiej liście przebojów i notowana była przez dziesięć tygodni.

</doc>
<doc id="1037854" url="https://pl.wikipedia.org/wiki?curid=1037854" title="Tienczizaur">
Tienczizaur

Tienczizaur ("Tianchisaurus") – rodzaj niewielkiego, prymitywnego ankylozauryda żyjącego w środkowej jurze na terenach współczesnych Chin.
Skamieniałości tienczizaura odkryli w 1974 roku studenci Uniwersytetu Xinjiang. Dwa lata później przesłano go do Instytutu Paleontologii Kręgowców i Paleoantropologii w celu identyfikacji. Na ich podstawie Dong Zhiming ustanowił w 1993 roku gatunek "Tianchisaurus nedegoapeferima". Jego nazwa odnosi się do jeziora Tianchi („Niebiańskiego Stawu”) w Tienszanie, w pobliżu którego odkryto skamieniałości, natomiast epitet gatunkowy pochodzi od pierwszych liter nazwisk aktorów występujących w filmie "Park Jurajski". Są to kolejno Sam Neill, Laura Dern, Jeff Goldblum, Richard Attenborough, Bob Peck, Martin Ferraro, Ariana Richards i Joe Mazello.
Holotyp (IVPP V 10614) obejmuje fragmenty czaszki, pięć kręgów szyjnych, sześć tułowiowych, siedem krzyżowych i trzy ogonowe, kilka fragmentów kości kończyn, elementy pancerza i niezidentyfikowane szczątki. Skamieniałości pochodzą ze środkowojurajskich osadów formacji Toutunhe w powiecie Fukang, w regionie Sinciang. "Tianchisaurus" jest pierwszym ankylozaurem znanym ze środkowej jury centralnej Azji. Dong uważał go za dosyć prymitywnego ankylozaura, jednak obecność kostnej buławy na ogonie wskazuje na jego przynależność do Ankylosauridae. Tienczizaur osiągał niewielkie rozmiary, szacowane przez Donga na około 3 m długości.

</doc>
<doc id="1037856" url="https://pl.wikipedia.org/wiki?curid=1037856" title="Hyrkan II">
Hyrkan II



</doc>
<doc id="1037857" url="https://pl.wikipedia.org/wiki?curid=1037857" title="Jan Hyrkan II">
Jan Hyrkan II



</doc>
<doc id="1037860" url="https://pl.wikipedia.org/wiki?curid=1037860" title="Bożniak">
Bożniak

Bożniak (niem. "Moosberg", 613 m n.p.m.) – szczyt we wschodniej części Grzbietu Południowego Gór Kaczawskich w Sudetach Zachodnich. Położony w krótkim grzbiecie bocznym, odchodzącym od Barańca ku północnemu wschodowi, między Barańcem a Górą Połom.
Zbudowany jest ze skał metamorficznych – zieleńców i łupków zieleńcowych z wkładkami keratofirów, łupków kwarcowo-serycytowych i chlorytowo-serycytowych oraz fyllitów wapnistych należących do metamorfiku kaczawskiego, przeciętych żyłami wulkanicznych porfirów. Porośnięty lasem świerkowym i bukowym.

</doc>
<doc id="1037864" url="https://pl.wikipedia.org/wiki?curid=1037864" title="Teksaset">
Teksaset

Teksaset ("Texasetes pleurohalio") – dinozaur z grupy ankylozaurów (Ankylosauria).
Żył w epoce wczesnej kredy (ok. 112-100 mln lat temu) na terenach Ameryki Północnej. Długość ciała ok. 2,5-3 m, wysokość ok. 1,2 m, masa ok. 500 kg. Jego szczątki znaleziono w USA (w stanie Teksas).

</doc>
<doc id="1037867" url="https://pl.wikipedia.org/wiki?curid=1037867" title="Foglerz">
Foglerz

Foglerz (foglar, foglarz) (z fr. "veuglaire", od "aveugler" – zaślepiać, zatykać otwór) – lekkie działo odtylcowe używane w końcu XV i w XVI wieku.
Strzelało kulami ołowianymi i używano go przede wszystkim do obrony zamków i murów miejskich. Jego specyficzną cechą było zastosowanie 4-5 prochownic (wymiennych komór z ładunkami prochowymi), które przed odpaleniem kolejno umieszczano w specjalnym wyżłobieniu w tylnej dennej części lufy. Zaletą foglerza była zwiększona szybkostrzelność w porównaniu z innymi ówczesnymi działami. Poważną wadę stanowiło natomiast nieszczelne dopasowanie prochownicy, powodujące uchodzenie gazów prochowych, a w konsekwencji – istotne zmniejszenie siły wyrzutu (prędkości początkowej) pocisku. 
Niedostatek ten sprawił, że okres stosowania foglerzy był stosunkowo krótki. Do pomysłu podobnych szybkostrzelających działek odtylcowych usiłowano powrócić w XVIII wieku, jednak bez większego powodzenia. Wiadomo, iż w trakcie powstania kościuszkowskiego w 1794 stosowano przez krótki czas śmigownice o konstrukcji podobnej do foglerza.

</doc>
<doc id="1037874" url="https://pl.wikipedia.org/wiki?curid=1037874" title="Efekt Whittena">
Efekt Whittena

Efekt Whittena – efekt przyspieszonego pojawienia się rui u samicy oraz synchronizacji rui w grupie samic na skutek pojawienia się dojrzałego płciowo samca. Wesley Kingston Whitten wykazał, że u myszy i świnek morskich samice, które były odizolowane od samców, wchodzą w okres estrus w krótkim czasie po pojawieniu się samca zdolnego do rozrodu. Atraktant zawarty w moczu samca wywołuje i przyspiesza ruję samicy, a w grupie samic przebywających razem po pojawieniu się samca doprowadza do synchronizacji rui. 

</doc>
<doc id="1037875" url="https://pl.wikipedia.org/wiki?curid=1037875" title="Józef Skowyra">
Józef Skowyra

Józef Skowyra (ur. 23 marca 1941 w Samborze, zm. 27 sierpnia 2022 w Pile) – polski polityk, poseł na Sejm IV kadencji.
Życiorys.
Ukończył w 1965 studia na Wydziale Technologii Drewna Akademii Rolniczej w Poznaniu. W latach 1965–1998 pracował jako specjalista i kierownik w różnych przedsiębiorstwach. Od 1998 do 2001 pełnił funkcję dyrektora pilskiego oddziału Zakładu Ubezpieczeń Społecznych.
Od 1980 należał do Niezależnego Samorządnego Związku Zawodowego „Solidarność”. Od 1992 działał w Zjednoczeniu Chrześcijańsko-Narodowym. W wyborach parlamentarnych w 1997 bez powodzenia kandydował do Sejmu, jako jego przedstawiciel z listy Akcji Wyborczej Solidarność. Później odszedł z partii i w 2001 z poparciem Porozumienia Polskiego kandydował do Sejmu z listy Ligi Polskich Rodzin, uzyskując mandat posła IV kadencji z okręgu pilskiego. Pracował w Komisja Polityki Społecznej i Rodziny oraz Komisji Ustawodawczej. Pod koniec kadencji wstąpił do koła poselskiego Dom Ojczysty. W 2005 nie ubiegał się o reelekcję.
Na początku 2007 rozpoczął się proces karny Józefa Skowyry, w którym były poseł wraz z żoną zostali oskarżeni o fałszerstwa wyborcze w trakcie kampanii przed wyborami parlamentarnymi w 2001. Prawomocnym wyrokiem z 6 listopada 2008 Sąd Rejonowy w Pile skazał go za to przestępstwo na karę dwóch lat pozbawienia wolności z warunkowym zawieszeniem jej wykonania na okres próby wynoszący pięć lat, jak również na karę grzywny.
Zmarł 27 sierpnia 2022. Został pochowany na cmentarzu komunalnym w Pile.

</doc>
<doc id="1037876" url="https://pl.wikipedia.org/wiki?curid=1037876" title="Satellites">
Satellites

Satellites – piosenka napisana przez Jonasa Vona Der Burga, Anoo Bhagavana i Nicolasa Von Der Burga na drugi album studyjny szwedzkiej wokalistki September zatytułowany "In Orbit" (2005). Utwór został wybrany na pierwszy singiel promujący album i miał swoją premierę 6 lipca 2005 roku w Szwecji nakładem nowej wytwórni Szwedki Catchy Tunes. „Satellites” można określić jako największy hit September zaraz po „Cry for You”. Piosenka stała się przebojem wielu krajach i zyskała pozytywne oceny szwedzkich krytyków. 11 lipca 2006 roku wytwórnia Robbins Entertainment wydała „Satellites” jako pierwszy singiel z debiutanckiego albumu September w USA - "September". Utwór jest również najlepiej sprzedającym się singlem Marklund w jej rodzinnym kraju, gdzie zajmuje 149 miejsce na liście najlepiej sprzedających się singli wszech czasów.
W późniejszym okresie piosenka została również zarejestrowana w dwóch wersjach akustycznych.

</doc>
<doc id="1037878" url="https://pl.wikipedia.org/wiki?curid=1037878" title="7 Dywizja Jazdy Michała Sokolnickiego">
7 Dywizja Jazdy Michała Sokolnickiego

7 Lekka Dywizja Jazdy Michała Sokolnickiego – jedna z formacji wojskowych kawalerii polskiej okresu napoleońskiego.
W czerwcu 1813 powołany został przez Napoleona i przyjęty na żołd francuski IV Korpus Jazdy Odwodowej "(IV Korpus Rezerwowy Jazdy)".
Dowódcą korpusu mianowano francuskiego generała François Étienne Kellermanna. Jednak władzę zwierzchnią nad korpusem sprawował książę Józef Poniatowski.
Właśnie w ramach tego korpusu utworzono 7 Lekką Dywizję Jazdy pod dowództwem gen. Michała Sokolnickiego
Skład.
17 Brygada Jazdy gen. Walentego Kwaśniewskiego

</doc>
<doc id="1037881" url="https://pl.wikipedia.org/wiki?curid=1037881" title="Tadeusz Szukała">
Tadeusz Szukała

Tadeusz Szukała (ur. 9 sierpnia 1948 w Dębicy) – polski polityk, rolnik, technik budowlany, przedsiębiorca, poseł na Sejm IV kadencji.
Życiorys.
W 1969 ukończył Technikum Budowlane w Dębicy. W latach 1965–1969 pracował jako murarz oraz tynkarz. Od 1969 do 1971 był pracownikiem technicznym Zarządu Budownictwa Mieszkaniowego. W latach 1971–1976 prowadził zakład remontowo-budowlany. Od 1976 do 2008 był właścicielem gospodarstwa rolnego (fermy indyków). W 2008 przeszedł na emeryturę.
Zasiadał w zarządzie najpierw Izby Rolniczej w Tarnowie, a następnie Podkarpackiej Izby Rolniczej. W 1992 współtworzył struktury ZZR Samoobrona oraz partii Przymierze Samoobrona w regionie małopolskim i podkarpackim. Zasiada w zarządzie wojewódzkim partii (od 2000 działającej jako Samoobrona RP) na Podkarpaciu.
W wyborach parlamentarnych w 2001, uzyskawszy 4884 głosy został posłem IV kadencji wybranym z jej listy w okręgu nowosądeckim. Pracował w Komisji Samorządu Terytorialnego i Polityki Regionalnej, Komisji Rolnictwa i Rozwoju Wsi, Komisji Polityki Społecznej i Rodziny oraz ośmiu podkomisjach. W wyborach w 2005 nie uzyskał ponownie mandatu (otrzymał 1155 głosów).
W 2009 bezskutecznie ubiegał się z listy Samoobrony RP o mandat deputowanego w wyborach europejskich z okręgu podkarpackiego (dostał 311 głosów). W wyborach samorządowych w 2010 bez powodzenia kandydował na radnego sejmiku podkarpackiego z listy partii Nasz Dom Polska – Samoobrona Andrzeja Leppera.
Życie prywatne.
Jest żonaty, ma sześcioro dzieci.

</doc>
<doc id="1037886" url="https://pl.wikipedia.org/wiki?curid=1037886" title="Światowe Igrzyska Polonijne">
Światowe Igrzyska Polonijne

Światowe Igrzyska Polonijne – impreza sportowa organizowana od 1934 jako Polonijne Igrzyska Sportowe, co 2 lata w różnych miastach Polski. W zawodach uczestniczą Polacy mieszkający w obcych krajach, reprezentując państwa, w których osiedlili się.
Celem organizowania imprezy jest głównie integracja środowisk polonijnych, zwłaszcza młodzieży i umacnianie ich kontaktów z krajem ojczystym. Na Igrzyska przyjeżdża około 1000 do 1500 zawodników z kilkudziesięciu krajów Europy (w 2007 z 28 krajów). Reprezentowanych jest 21 dyscyplin sportowych.
Od 1986 organizowane są także Zimowe Igrzyska Polonijne.
Historia.
Była organizowana już w okresie międzywojennym. W czasach PRL przywrócona w roku 1974, kiedy to rozegrano II Polonijne Igrzyska Sportowe (Kraków). Kolejne rozegrano w latach: 1977 (Kraków), 1981 (Kraków), 1984 (Warszawa), 1986 (Kraków), 1991 (Kraków),
Od roku 1997 impreza została objęta patronatem przez Aleksandra Kwaśniewskiego. Rozegrano wtedy zawody pod nową nazwą: Światowe Igrzyska Polonijne (Lublin) z zachowaniem jednak ciągłości numeracji, od tej chwili zawody rozgrywane są regularnie, co dwa lata. Od 1997 roku głównym patronem medialnym i współorganizatorem igrzysk jest TV Polonia, a od 2000 roku w organizację włączyła się Wspólnota Polska.
Decyzję o przyznaniu praw organizowania Światowych Igrzysk Polonijnych podejmuje Wspólnota Polska na poprzednich igrzyskach, 2 lata wcześniej. Przedstawiciel wytypowanego do następnej edycji miasta odbiera flagę z rąk aktualnych gospodarzy.
4 sierpnia 2007 podczas zakończenia Igrzysk w Słupsku, na specjalnej uroczystości prezydent Torunia Michał Zaleski, gospodarz Igrzysk w 2009, odebrał flagę "Światowych Igrzysk Polonijnych".

</doc>
<doc id="1037887" url="https://pl.wikipedia.org/wiki?curid=1037887" title="Mymurapelta">
Mymurapelta

Mymurapelta ("Mymoorapelta maysi") – dinozaur z grupy ankylozaurów (Ankylosauria).
Żył w okresie późnej jury (ok. 154-150 mln lat temu) na terenach Ameryki Północnej. Długość ciała ok. 2,7 m, wysokość ok. 1 m, masa ok. 200 kg. Jego szczątki znaleziono w USA (w stanie Kolorado).

</doc>
<doc id="1037888" url="https://pl.wikipedia.org/wiki?curid=1037888" title="8 Dywizja Jazdy Antoniego Sułkowskiego">
8 Dywizja Jazdy Antoniego Sułkowskiego

8 Dywizja Jazdy Antoniego Sułkowskiego - polska formacja wojskowa jazdy okresu napoleońskiego
W czerwcu 1813 powołany został przez Napoleona i przyjęty na żołd francuski IV Korpus Jazdy Odwodowej "(IV Korpus Rezerwowy Jazdy)".
Dowódcą korpusu mianowano francuskiego generała François Étienne Kellermanna. Jednak władzę zwierzchnią nad korpusem sprawował książę Józef Poniatowski.
Właśnie w ramach tego korpusu utworzono 8 Dywizję Jazdy pod dowództwem Antoniego Sułkowskiego
Skład.
20 Lekka Brygada Jazdy gen. Jana Weyssenhoffa

</doc>
<doc id="1037891" url="https://pl.wikipedia.org/wiki?curid=1037891" title="Hruba Kopa">
Hruba Kopa

Hruba Kopa, zwana też Basztą (słow. "Hrubá kopa") – szczyt o wysokości 2168 m w Tatrach Zachodnich. Znajduje się w grani głównej Tatr, pomiędzy Trzema Kopami, od których oddziela go niewielka przełęcz Hruba Przehyba, a Banówką, od której oddzielony jest Przełęczą nad Zawratami (2069 m). Strome północne ściany opadają do polodowcowego kotła Doliny Spalonej. W północno-wschodnim kierunku, do Rohackich Stawów wysuwa się krótki i niski grzbiet. Po południowej stronie bardziej łagodne, trawiasto-kamieniste zbocza opadają do Wielkich Zawratów (górna część Doliny Żarskiej).
Hruba Kopa ma kopulasty i kamienisty szczyt. Rozciągają się z niego interesujące widoki. Nazwa góry pochodzi od tego, że jest masywna w porównaniu np. z sąsiednimi Trzema Kopami. Wcześniejsze pomiary określały jej wysokość na 2163, 2165 lub 2166 m.

</doc>
<doc id="1037892" url="https://pl.wikipedia.org/wiki?curid=1037892" title="Malejew">
Malejew

Malejew ("Maleevus") – rodzaj dinozaura z grupy ankylozaurów.(Ankylosauria). Został nazwany na cześć radzieckiego paleontologa Jewgienija Malejewa przez Tumanową w 1987.
Żył w okresie późnej kredy (ok. 93–73 mln lat temu) na terenach centralnej Azji. Długość ciała ok. 5-6 m, wysokość ok. 1,5 m, masa ok. 1 t. Jego szczątki znaleziono w Mongolii.

</doc>
<doc id="1037893" url="https://pl.wikipedia.org/wiki?curid=1037893" title="Hrubá kopa">
Hrubá kopa



</doc>
<doc id="1037894" url="https://pl.wikipedia.org/wiki?curid=1037894" title="Maria Wiśniowiecka">
Maria Wiśniowiecka

Maria Wiśniowiecka z domu Pysik (ur. 2 sierpnia 1945 w Bytomiu, zm. 2 sierpnia 2017 w Ziemięcicach) – polska polityk, archiwistka, posłanka na Sejm IV kadencji.
Życiorys.
Ukończyła Średnią Szkołę Zawodową. Krótko pracowała jako fryzjerka. Przez wiele lat pełniła funkcję dyrektora Zakładu Usług Archiwistycznych w Bytomiu, a następnie przeszła na emeryturę.
W 1993 wstąpiła do partii Przymierze Samoobrona (działającej następnie pod nazwą Samoobrona Rzeczpospolitej Polskiej). W wyborach w 2001 bez powodzenia kandydowała z jej listy do Sejmu w okręgu rybnickim (uzyskała 2087 głosów). W sierpniu 2003 zastąpiła w Sejmie zmarłego posła Józefa Stasiewskiego. Zasiadała w Komisji Mniejszości Narodowych i Etnicznych oraz w Komisji Polityki Społecznej i Rodziny.
W wyborach w 2005 nie została ponownie wybrana (otrzymała 1119 głosów). Następnie wystąpiła z Samoobrony RP. W wyborach samorządowych rok później bezskutecznie kandydowała do sejmiku śląskiego z ramienia komitetu „Konfederacja – Godność i Praca”, jednej z inicjatyw Adama Słomki.
W 2007 wstąpiła do Polskiego Stronnictwa Ludowego, w którym objęła funkcję wiceprezesa zarządu powiatowego w Gliwicach. W wyborach samorządowych w 2010 bez powodzenia kandydowała z listy tego ugrupowania na radną sejmiku wojewódzkiego.
Pochowana na cmentarzu parafialnym w Ziemięcicach.
Życie prywatne.
Córka Wiktora i Elżbiety. Była rodowitą Ślązaczką. Mieszkała w Ziemięcicach. Udzielała się jako wolontariuszka w Fundacji Pomocy Dzieciom „Nadzieja”, występowała w zespole ludowym „Wesołe Kumoszki”. Była mężatką, miała troje dzieci.

</doc>
<doc id="1037896" url="https://pl.wikipedia.org/wiki?curid=1037896" title="Råsunda">
Råsunda



</doc>
<doc id="1037898" url="https://pl.wikipedia.org/wiki?curid=1037898" title="Looking for Love">
Looking for Love

Looking for Love – drugi singiel September promujący jej drugi album zatytułowany "In Orbit". Został wydany w 2005 roku w Północnej Europie zaś dopiero w 2007 roku w Polsce i Rumunii. Piosenka była dużym przebojem m.in. w Polsce, gdzie dotarła do czwartego miejsca na liście przebojów.

</doc>
<doc id="1037899" url="https://pl.wikipedia.org/wiki?curid=1037899" title="Glyptodontopelta">
Glyptodontopelta

Glyptodontopelta ("Glyptodontopelta mimus") – dinozaur z grupy ankylozaurów (Ankylosauria)
Żył w okresie późnej kredy (ok. 71-65 mln lat temu) na terenach Ameryki Północnej. Długość ciała ok. 5 m, wysokość ok. 2 m, masa ok. 2,8 t. Jego szczątki znaleziono w USA (w stanie Nowy Meksyk).

</doc>
<doc id="1037902" url="https://pl.wikipedia.org/wiki?curid=1037902" title="Leśnica (Sudety Zachodnie)">
Leśnica (Sudety Zachodnie)

Leśnica (niem. "Stangeberg", 665 m n.p.m.) – góra w Południowym Grzbiecie Gór Kaczawskich, leżąca pomiędzy Łysą Górą a Grapą. Od Leśnicy odchodzi ku południowi boczny grzbiet ze Skibą i Polną, natomiast ku południowemu zachodowi grzbiet z Szybowcową Górą w Grzbiecie Małym. Zbudowana z zieleńców, diabazów i łupków zieleńcowych należących do metamorfiku kaczawskiego, w których występują żyły wulkanicznych porfirów. W większości porośnięta lasem świerkowym, niżej pola i łąki.

</doc>
<doc id="1037904" url="https://pl.wikipedia.org/wiki?curid=1037904" title="Ryszard Pojda">
Ryszard Pojda

Ryszard Pojda (ur. 11 września 1947 w Wodzisławiu Śląskim) – polski polityk, poseł na Sejm IV kadencji.
Życiorys.
W 1998 ukończył studia na Wydziale Górniczym Akademii Górniczo-Hutniczej w Krakowie. Przez 28 lat pracował jako górnik w KWK Moszczenica. W latach 90. kierował Kopalnią Węgla Kamiennego Krupiński oraz rudzką spółką węglową. Należał do Polskiej Zjednoczonej Partii Robotniczej. Pełnił funkcję posła na Sejm IV kadencji z ramienia koalicji SLD-UP (jako przedstawiciel Unii Pracy), wybranego w okręgu rybnickim. Zasiadał w Komisji Ustawodawczej oraz Komisji Gospodarki. W 2005 nie uzyskał ponownie mandatu (kandydując z listy SLD), rok później bezskutecznie ubiegał się o mandat radnego powiatu wodzisławskiego.
W 1998 otrzymał Krzyż Kawalerski Orderu Odrodzenia Polski.

</doc>
<doc id="1037905" url="https://pl.wikipedia.org/wiki?curid=1037905" title="Drakopelta">
Drakopelta

Drakopelta ("Dracopelta zbyszewskii") – czworonożny, roślinożerny dinozaur z grupy ankylozaurów (Ankylosauria).
Znaczenie nazwy – smocza zbroja. Żył w okresie późnej jury (ok. 154-150 mln lat temu) na terenach współczesnej Europy. Długość ciała ok. 2 m, wysokość ok. 80 cm, masa ok. 170 kg. Jego szczątki znaleziono w Portugalii. Materiał kopalny to klatka piersiowa z trzynastoma kręgami i pięcioma różnymi typami opancerzenia. Klasyfikacja jest niepewna, przez Galtona została umieszczona w rodzinie Nodosauridae. W The Dinosauria (druga edycja z 2004 r.) Vickaryous, Maryańska i Weishampel uznali jednak ten rodzaj za niemożliwego do sklasyfikowania przedstawiciela Ankylosauria. Galton opisał rodzaj Dracopelta jako późnojurajskiego dinozaura z Ribamar. Nie jest do końca pewne, z której lokalizacji tak nazwanej pochodzą jej szczątki. W Ribamar w gminie Mafra, znajdują się tylko odkrywki datowane na wczesną kredę (walanżyn – apt ok. 140-112Ma). Jeśli skamieniałości zostały naprawdę znalezione w tym Ribamar, to drakopelta pochodzi z wczesnej kredy, a nie z jury. Druga lokalizacja nazwana Ribamar znajduje się niedaleko gminy Lourinhã i pochodzi z kimerydu. W kwestii datowania to miejsce zgadza się z oryginalnym opisem Galtona. Oddalone jest o 22 km od Ribamar niedaleko gminy Mafra. Autorzy pracy o dinozaurach z Portugalii (Antunes i Mateus) przyjęli właśnie tą lokalizację.

</doc>
<doc id="1037912" url="https://pl.wikipedia.org/wiki?curid=1037912" title="Skiba (Góry Kaczawskie)">
Skiba (Góry Kaczawskie)

Skiba (niem. "Scheibeberg", 562 m n.p.m.) – góra w Południowym Grzbiecie Gór Kaczawskich, leżąca w bocznym grzbieciku odchodzącym ku południowi od Leśnicy w masywie Łysej Góry. Na zakończeniu tego grzbietu leżu Polna. Zbudowana z zieleńców, diabazów i łupków zieleńcowych należących do metamorfiku kaczawskiego, w których występują żyły wulkanicznych porfirów. Na szczycie niewielkie laski i zagajniki, stoki w większości zajmują pola i łąki.

</doc>
<doc id="1037913" url="https://pl.wikipedia.org/wiki?curid=1037913" title="Morman">
Morman

Morman, występuje również jako "Morvan, Morwan, Moruuan" (zm. 818), przywódca bretoński, który ogłosił się królem ("rex") po śmierci cesarza Karola Wielkiego w 814 r. Jest on pierwszą osobą, która występuje w źródłach z tytułem króla Bretanii.
Morman był wiernym stronnikiem Karola Wielkiego podczas bretońskiego powstania w 811 r. Złożył wtedy przysięgę na wierność cesarzowi i możliwe, że stał się jego wasalem. Jego rebelia z 814 r. mogła być spowodowana unifikacyjnymi dążeniami następcy Karola, Ludwika Pobożnego. Ludwik próbował załagodzić konflikt drogą dyplomatyczną, ale cesarski poseł, opat Witchar, niczego nie zdziałał.
Wiosną 818 r. cesarska armia zebrała się w Vannes i ruszyła w kierunku Priziac. Frankowie zaatakowali wiele bretońskich fortec. Morman zginął w bitwie. Powstanie bretońskie zostało stłumione, a Bretania podporządkowana cesarstwu. Ludwik odbył tryumf z tytułu zwycięstwa nad Bretończykami. Ci jednak ponownie zbuntowali się w 822 r.

</doc>
<doc id="1037915" url="https://pl.wikipedia.org/wiki?curid=1037915" title="Herb województwa nowogródzkiego">
Herb województwa nowogródzkiego

Herb województwa nowogródzkiego ma kształt dwudzielnej tarczy renesansowej o łuku geometrycznym. Tarcza podzielona jest wzdłużnie na równe części, a pola są tego samego koloru – gelus (czerwony). W pierwszej części widnieje św. Michał Archanioł (symbol Rusi), na dodatek w czarnej tunice jako postać symbolizująca Ruś Czarną. W drugim polu widnieje zaś pogoń litewska symbolizująca przynależność tych terenów.
W II Rzeczypospolitej.
Tarcza dwudzielna - w polu prawym czerwonym anioł czarny, skrzydła rozciągnione, ręka jedna na dół prosta opuszczona, drugą się podpiera. W polu lewym, również czerwonym, Pogoń zwyczajna (jak w herbie województwa białostockiego).

</doc>
<doc id="1037916" url="https://pl.wikipedia.org/wiki?curid=1037916" title="Polna (góra)">
Polna (góra)

Polna (522 m n.p.m.) – góra w Południowym Grzbiecie Gór Kaczawskich, leżąca w bocznym grzbieciku odchodzącym ku południowi od Leśnicy, w masywie Łysej Góry. Zbudowana jest z zieleńców, diabazów i łupków zieleńcowych należących do metamorfiku kaczawskiego. Na szczycie znajdują się niewielkie laski i zagajniki, większość zboczy zajmują pola i łąki.

</doc>
<doc id="1037917" url="https://pl.wikipedia.org/wiki?curid=1037917" title="Barbara Błońska-Fajfrowska">
Barbara Błońska-Fajfrowska

Barbara Błońska-Fajfrowska (ur. 9 lutego 1949 w Bytomiu) – polska polityk, nauczyciel akademicki, posłanka na Sejm IV kadencji.
Ukończyła w 1973 studia na Wydziale Lekarskim Śląskiej Akademii Medycznej w Katowicach. W 1984 została doktorem habilitowanym, następnie profesorem nauk medycznych, specjalizując się w okulistyce. W 1973 została pracownikiem naukowym Śląskiej Akademii Medycznej, był m.in. dziekanem Wydziału Farmaceutycznego i Oddziału Medycyny Laboratoryjnej. Opublikowała około 60 prac naukowych.
Pełniła funkcję posła na Sejm IV kadencji z ramienia koalicji SLD-UP (jako przedstawiciel Unii Pracy) z okręgu katowickiego. Przewodniczyła Komisji Zdrowia, zasiadała także w Komisji Etyki Poselskiej oraz Komisji Polityki Społecznej i Rodziny. W 2005 nie ubiegała się o reelekcję.
W 1998 otrzymała Krzyż Kawalerski Orderu Odrodzenia Polski.

</doc>
<doc id="1037918" url="https://pl.wikipedia.org/wiki?curid=1037918" title="Kryptozaur">
Kryptozaur

Kryptozaur ("Cryptosaurus eumerus") – dinozaur z grupy ankylozaurów (Ankylosauria); jego nazwa znaczy "skryty jaszczur".
Żył w okresie późnej jury (ok. 158-154 mln lat temu) na terenach współczesnej Europy. Długość ciała ok. 3 m, wysokość ok. 1,2 m, masa ok. 200 kg. Jego szczątki znaleziono w Anglii.

</doc>
<doc id="1037920" url="https://pl.wikipedia.org/wiki?curid=1037920" title="Browar Namysłów sp. z o.o.">
Browar Namysłów sp. z o.o.



</doc>
<doc id="1037921" url="https://pl.wikipedia.org/wiki?curid=1037921" title="Zbiornik astatyczny">
Zbiornik astatyczny

Zbiornik astatyczny – zbiornik wodny charakteryzujący się nieregularnymi i często bardzo znacznymi zmianami poziomu wody, a co za tym idzie znaczną zmiennością warunków bytowania organizmów żywych. Zbiorniki astatyczne często całkowicie wysychają. Najmniejsze i najbardziej krótkotrwałe zbiorniki astatyczne są w zasadzie kałużami, większe są stawami (sadzawkami).
Większe zbiorniki astatyczne są często porośnięte szuwarami lub pleustonem (rzęsą). Z powodu okresowego wysychania zwykle brak w nich ryb, jednak są siedliskiem płazów oraz wodnych owadów i innych bezkręgowców. Pełnią też funkcję wodopojów.

</doc>
<doc id="1037922" url="https://pl.wikipedia.org/wiki?curid=1037922" title="Anna Borucka-Cieślewicz">
Anna Borucka-Cieślewicz

Anna Borucka-Cieślewicz (ur. 26 października 1941 w Zygmuntowie) – polska polityk, nauczyciel akademicki, posłanka na Sejm IV kadencji.
Życiorys.
Ukończyła studia na Wydziale Matematyki, Fizyki i Chemii Uniwersytetu im. Adama Mickiewicza, następnie uzyskała stopień doktora nauk matematycznych. Do czasu przejścia na emeryturę pracowała jako nauczyciel akademicki. Należy do Polskiego Towarzystwa Matematycznego. Działa w zarządzie Krajowego Związku Lokatorów i Spółdzielców w Koninie.
W latach 90. działała w ChDSP, potem należała do Stronnictwa Pracy. W 2004 objęła mandat posła IV kadencji z okręgu poznańskiego z listy Prawa i Sprawiedliwości (w miejsce wybranego do Parlamentu Europejskiego Marcina Libickiego). W wyborach parlamentarnych w 2005 bezskutecznie ubiegała się o reelekcję. W tym samym roku objęła mandat radnego Poznania za radnego Przemysława Alexandrowicza, który został senatorem.
W 2006 nie dostała się do rady miasta z lokalnego komitetu, w 2007 w przedterminowych wyborach parlamentarnych ponownie bez powodzenia kandydowała do Sejmu z listy PiS.

</doc>
<doc id="1037923" url="https://pl.wikipedia.org/wiki?curid=1037923" title="Poselstwo">
Poselstwo



</doc>
<doc id="1037924" url="https://pl.wikipedia.org/wiki?curid=1037924" title="Monkonozaur">
Monkonozaur

Monkonozaur ("Monkonosaurus lawulacus") – dinozaur z grupy stegozaurów (Stegosauria); jego nazwa pochodzi od miejscowości (Monko), w pobliżu której znaleziono jego szczątki. Żył w późnej jurze (ok. 155-150 mln lat temu) na terenach Azji. Jego szczątki – dwa niekompletne kręgi, trzy płyty grzbietowe i kompletny blok biodrowo-krzyżowy ("ilio-sacral block") – znaleziono w Chinach (we wschodnim Tybecie); jest to pierwszy dinozaur, którego szczątki znaleziono w Tybecie. Według Maidment i Wei (2006) zachowane kości "M. lawulacus" nie mają żadnych cech diagnostycznych, które pozwalałyby odróżnić monkonozaura od innych stegozaurów; z tej przyczyny uznają "M. lawulacus" za "nomen dubium".

</doc>
<doc id="1037925" url="https://pl.wikipedia.org/wiki?curid=1037925" title="Park Narodowy Picos de Europa">
Park Narodowy Picos de Europa

Park Narodowy Picos de Europa leży na terenach Asturii, Kantabrii i Kastylii oraz León w Hiszpanii. Chroni cenne przyrodniczo obszary pasma górskiego Picos de Europa. Jego powierzchnia wynosi 64 000 hektarów. Utworzony w 1918 roku. Jeden z najstarszych parków narodowych Hiszpanii i Europy.

</doc>
<doc id="1037926" url="https://pl.wikipedia.org/wiki?curid=1037926" title="Zdzisław Jankowski">
Zdzisław Jankowski

Zdzisław Kazimierz Jankowski (ur. 18 lutego 1943 w Rychwale) – polski polityk, działacz związkowy, technik mechanik, samorządowiec, działacz sportowy, poseł na Sejm IV kadencji.
Życiorys.
Wykształcenie i praca zawodowa.
W 1968 ukończył Technikum Mechaniczne w Zespole Szkół Zawodowych im. Mikołaja Kopernika w Koninie. Prowadził gospodarstwo rolne, a także pracował jako monter w Energomontażu Północ. W okresie 1963–1964 był operatorem w przedsiębiorstwie transportowym w Koninie. Pracował też jako ślusarz w Konińskim Przedsiębiorstwie Budowlanym oraz przy budowie Huty Aluminium Konin. Od 1970 był zatrudniony jako specjalista techniczny w Zespole Elektrowni Pątnów-Adamów-Konin w Koninie. Działał w Ludowych Zespołach Sportowych. 
Jest autorem książek "Zatrzymać grabież Polski" i "Sam w Sejmie jak Rejtan".
Działalność polityczna.
W latach 70. należał do PZPR. W latach 1994–2001 pełnił funkcję radnego miasta Rychwał. Od 1996 do 2008 pełnił funkcję wiceprzewodniczącego Solidarności 80. Równocześnie przewodniczył zarządowi regionu wielkopolskiego tego związku. W 2001 zasiadł we władzach wojewódzkich Związku Zawodowego Rolnictwa „Samoobrona”.
W wyborach w 2001, otrzymawszy 7446 głosów, został posłem IV kadencji wybranym z listy Samoobrony RP w okręgu konińskim. Pracował w Komisji Skarbu Państwa oraz Komisji Gospodarki. W 2003 został wykluczony z tej partii. W tym samym roku współtworzył Polską Rację Stanu, w której objął funkcję wiceprzewodniczącego. Następnie przeszedł do Ligi Polskich Rodzin. W lipcu 2005 wystąpił z LPR i wrócił do Samoobrony RP, w wyborach parlamentarnych w tym samym roku z jej listy bez powodzenia ubiegał się o reelekcję (otrzymał 1557 głosów).
Następnie współpracował z Samoobroną Patriotyczną. W 2008 współtworzył partię Polska Patriotyczna, w której do 2018 pełnił funkcję wiceprzewodniczącego. W 2010 zgłosił swoją kandydaturę w przedterminowych wyborach prezydenckich z ramienia tego ugrupowania, jednak została ona odrzucona przez Państwową Komisję Wyborczą. W wyborach samorządowych w 2010 bez powodzenia kandydował z listy Polski Patriotycznej do sejmiku wielkopolskiego. W 2011 wszedł w skład rady przedstawicieli Konwentu Narodowego Polskiego. W wyborach samorządowych w 2014 bezskutecznie ubiegał się o urząd burmistrza Rychwała (otrzymał 3,83% głosów i zajął ostatnie miejsce spośród czterech kandydatów). W wyborach prezydenckich w 2015 zgłosił swój komitet, reprezentując partię Związek Słowiański, jednak nie zebrał wystarczającej do rejestracji kandydatury liczby podpisów. W wyborach parlamentarnych w tym samym roku był kandydatem Polski Patriotycznej do Senatu, zajmując przedostatnie, 6. miejsce w okręgu. W 2017 został wiceprzewodniczącym Związku Słowiańskiego (był nim do 2019, pozostając potem w zarządzie tej partii). Pozostał jednocześnie czołowym działaczem Polski Patriotycznej (wyrejestrowanej w 2019). W wyborach parlamentarnych w 2019 otwierał listę Akcji Zawiedzionych Emerytów Rencistów w okręgu konińskim, będąc także szefem sztabu okręgowego tej partii. W 2021 znalazł się wśród założycieli reaktywowanej Samoobrony RP, zarejestrowanej we wrześniu 2022.

</doc>
<doc id="1037927" url="https://pl.wikipedia.org/wiki?curid=1037927" title="Pierścionek">
Pierścionek

Osoby o tym nazwisku:

</doc>
<doc id="1037928" url="https://pl.wikipedia.org/wiki?curid=1037928" title="Regnozaur">
Regnozaur

Regnozaur ("Regnosaurus northamptoni") – dinozaur z grupy stegozaurów (Stegosauria).
Żył w okresie wczesnej kredy (ok. 137-121 mln lat temu) na terenach współczesnej Europy. Długość ciała ok. 4 m, wysokość ok. 1,5 m, masa ok. 300 kg. Jego szczątki znaleziono w Anglii (w hrabstwie Sussex).

</doc>
<doc id="1037929" url="https://pl.wikipedia.org/wiki?curid=1037929" title="Kazalnica (Góry Kaczawskie)">
Kazalnica (Góry Kaczawskie)

Kazalnica (niem. "Krappenstein", 620 m n.p.m.) – wzniesienie w południowo-wschodniej części Chrośnickich Kop, w zachodniej części Południowego Grzbietu Gór Kaczawskich, w Sudetach Zachodnich, nad Przełęczą Chrośnicką. Zbudowana ze staropaleozoicznych skał metamorficznych – zieleńców i łupków zieleńcowych oraz fyllitów z wkładkami kwarcytów, należących do metamorfiku kaczawskiego. Od południowego zachodu na metamorficznym podłożu zalegają górnokredowe margle ilaste należące do niecki północnosudeckiej. Porośnięta lasem świerkowym z domieszką buka. Pod szczytem skałka zbudowana z zieleńców.

</doc>
<doc id="1037931" url="https://pl.wikipedia.org/wiki?curid=1037931" title="Śmierć i co potem nadchodzi">
Śmierć i co potem nadchodzi

Śmierć i co potem nadchodzi – krótkie opowiadanie zaliczane do cyklu "Świat Dysku" Terry'ego Pratchetta. 
Opublikowane po raz pierwszy w 2002 r. na stronie internetowej Timehunt poświęconej łamigłówkom. Zostało przetłumaczone na wiele języków i jest za darmo dostępne w Internecie.
Bohaterem jest Śmierć dyskutujący z filozofem, który nie chce rozstać się z życiem, powołując się m.in. na teorię kwantów i wynikającą z niej koncepcję wieloświata.

</doc>
<doc id="1037932" url="https://pl.wikipedia.org/wiki?curid=1037932" title="Jacek Kowalik">
Jacek Kowalik

Jacek Jakub Kowalik (ur. 24 lipca 1961 w Swornegaciach) – polski polityk, nauczyciel, poseł na Sejm IV i VI kadencji Sejmu.
Życiorys.
Ukończył w 1984 studia na Wydziale Planowania i Zarządzania Akademii Ekonomicznej w Poznaniu. Od 1984 do 1987 przewodniczył zarządowi miejskiemu Związku Socjalistycznej Młodzieży Polskiej. Zasiadał również w prezydium zarządu wojewódzkiego ZSMP. Od 1984 do rozwiązania należał do Polskiej Zjednoczonej Partii Robotniczej, był instruktorem w Komitecie Miejskim PZPR. W latach 1984–1998 pracował jako nauczyciel w Zespole Szkół Centrum Kształcenia Rolniczego w Chojnicach. Od 1998 do 2001 pełnił funkcję radnego powiatu chojnickiego i zastępcy burmistrza Chojnic.
W latach 2001–2005 sprawował mandat posła na Sejm IV kadencji z okręgu gdyńsko-słupskiego, wybranego z listy Sojuszu Lewicy Demokratycznej. Pracował w Komisji Finansów Publicznych. W 2005 i 2007 bez powodzenia kandydował ponownie do Sejmu, a w 2006 bezskutecznie ubiegał się o mandat radnego powiatu chojnickiego. Został zatrudniony jako nauczyciel w Zespole Szkół Kształcenia Ponadgimnazjalnego w Chojnicach. 19 maja 2010 objął mandat posła VI kadencji w miejsce Izabeli Jarugi-Nowackiej, która zginęła w katastrofie polskiego Tu-154 w Smoleńsku. W wyborach w 2011 kolejny raz nie uzyskał reelekcji. W 2014 i 2018 ponownie startował do rady powiatu chojnickiego.

</doc>
<doc id="1037934" url="https://pl.wikipedia.org/wiki?curid=1037934" title="Nijmegen (stacja kolejowa)">
Nijmegen (stacja kolejowa)

Nijmegen – stacja kolejowa w Nijmegen, w prowincji Geldria, w Holandii. Stacja została otwarta w 1865.

</doc>
<doc id="1037937" url="https://pl.wikipedia.org/wiki?curid=1037937" title="Miejskie Przedsiębiorstwo Komunikacyjne w Legnicy">
Miejskie Przedsiębiorstwo Komunikacyjne w Legnicy

Miejskie Przedsiębiorstwo Komunikacyjne spółka z ograniczoną odpowiedzialnością w Legnicy – spółka kapitałowa gminy Legnica, założona pod koniec 1995 roku z przekształcenia Wojewódzkiego Przedsiębiorstwa Komunikacyjnego w Legnicy. 
Przedsiębiorstwo jest operatorem obsługującym system publicznego transportu zbiorowego, dla którego organizatorem jest urząd miejski w Legnicy na podstawie umowy wieloletniej, obowiązującej do roku 2027. Obsługiwany system obejmuje miasto Legnicę oraz wybrane miejscowości na obszarze gmin: Miłkowice, Kunice, Legnickie Pole i Prochowice. 
Historia.
Geneza.
Miejskie Przedsiębiorstwo Komunikacyjne w Legnicy powstało z przekształcenia Wojewódzkiego Przedsiębiorstwa Komunikacyjnego w Legnicy. Spółka kontynuuje działalność operatorów publicznej komunikacji miejskiej w Legnicy funkcjonujących od 1898 roku.
Forma organizacyjna.
Przedsiębiorstwo w formie spółki z ograniczoną odpowiedzialnością powstało na mocy aktu notarialnego z 18 grudnia 1995 . Organem założycielskim spółki został prezydent miasta. Przedsiębiorstwo rozpoczęło działalność 1 stycznia 1996 r., przejmując majątek, pracowników i obsługę linii komunikacyjnych likwidowanego z końcem 1995 roku Wojewódzkiego Przedsiębiorstwa Komunikacyjnego.
Własność.
W latach 1996 - 1998 spółka w całości należała do gminy Legnicy. 
W ramach postępowania przetargowego na dostarczenie 30 nowych autobusów niskopodłogowych w 1998 roku, jednym z kryteriów wyboru zwycięzcy (o wadze 40%) było zaangażowanie kapitałowe w restrukturyzację spółki. Postępowanie wygrała spółka Neoplan Polska (później przekształcona w Solaris Bus &amp; Coach sp. z o.o.), która dokapitalizowała spółkę środkami umożliwiającymi zakup trzech dodatkowych pojazdów, obejmując w ten sposób 6% udziałów w MPK. 
Zmiany w prawie spowodowały, że MPK jako przedsiębiorstwo niebędące w pełni własnością miasta, dla dalszej obsługi zadań dla gminy Legnica zobowiązane było startować w przetargach. 27 września 2017 r. gmina Legnica wykupiła udziały należące do Solaris Bus &amp; Coach sp. z o.o.
Działalność.
Komunikacja miejska.
Organizatorem publicznego transportu zbiorowego obsługiwanego przez Miejskie Przedsiębiorstwo Komunikacyjne w Legnicy jest Urząd Miasta Legnicy. 
Roczny wymiar usług przewozowych na terenie miasta Legnicy i gmin z którymi zostały podpisane porozumienia, według umowy wynosi 3 279 972 wozokilometrów rocznie i według zapisów umowy może być zmieniana o 10% w stosunku do planowanej pracy eksploatacyjnej. 
Komunikacja zamiejska.
Miejskie Przedsiębiorstwo Komunikacyjne przejęło część podmiejskich i międzymiastowych linii autobusowych (nazywanych przez spółkę i władze miasta określeniem "linii zamiejskich"), uprzednio obsługiwanych przez Wojewódzkie Przedsiębiorstwo Komunikacyjne. Na skutek konkurencji skomercjalizowanych przedsiębiorstw powstałych z dawnej Państwowej Komunikacji Samochodowej, rozwoju prywatnych przewoźników drogowych oraz zwiększenia popularności transportu indywidualnego gminy rezygnowały z dofinansowania, a MPK – z prowadzenia komercyjnych połączeń zamiejskich.
Zmiana aktów prawnych regulujących publiczny transport zbiorowy wymusiła oddzielenie przewozów komercyjnych od realizowanych w ramach komunikacji miejskiej. W roku 2014 i później gmina Legnica zawarła porozumienie międzygminne w sprawie organizacji publicznego transportu zbiorowego na obszarze gmin uprzednio obsługiwanych komercyjnie.
Finansowanie.
Podstawowym źródłem przychodów MPK sp. z o.o. w Legnicy jest świadczenie usług w zakresie publicznego transportu zbiorowego na terenie miasta Legnicy oraz gmin: Kunice, Legnickie Pole, Miłkowice i Prochowice, z którymi Legnica podpisała porozumienia międzygminne w sprawie realizacji zadań dotyczących lokalnego transportu zbiorowego. 
Przedsiębiorstwo z tytułu działalności podstawowej uzyskuje wpływy ze sprzedaży biletów oraz dotacje, wynikające z umów z gminami oraz właścicielem sieci handlowej Auchan, które stanowiły w 2017 r. około 95% ogółu przychodów. 
Majątek.
Tabor autobusowy.
Początkowo tabor autobusowy przedsiębiorstwa składał się z przejętych po WPK autobusach Ikarus 280 oraz grupie autobusów marki Jelcz: PR110, M11, L11, 120M oraz mikrobusu na bazie Mercedes-Benz Vario. 
W pierwszym roku działalności zakupiono 1 prototypowy autobus Jelcz 120M oraz 6 sztuk Jelczy M121M. Rok później zakupiono trójosiowego Neoplana N4020. Dostawa 28 autobusów marki Neoplan: N4016TD oraz N4020TD pozwoliła wycofać z eksploatacji wszystkie pojazdy Jelcz PR110 oraz część Ikarusów 280. 
Dalsze zakupy pojazdów takich jak: Solaris Urbino 10 (cztery dostawy), Solaris Urbino 12 (od jednej do kilku sztuk rocznie) oraz MAN NL 223 (jednorazowo 5 sztuk), położyły kres eksploatacji ostatnich autobusów marki Jelcz. 
W latach 2007-2008 zastąpiono autobusy Ikarus 280 sprowadzonymi z Niemiec używanymi pojazdami MAN NG xx2 (3 szt.) oraz MAN NG xx2(1 szt.). Do obsługi mniej uczęszczanych linii zakupiono w roku 2010 minibusy Autosan Wetlina (2 szt.).

</doc>
<doc id="1037938" url="https://pl.wikipedia.org/wiki?curid=1037938" title="Powiat nieświeski">
Powiat nieświeski

Powiat nieświeski – powiat utworzony 7 listopada 1920 r. pod Zarządem Terenów Przyfrontowych i Etapowych z części powiatów baranowickiego (gminy: Łań, Sieniawka, Kleck, Snów, Howiezna, Horodziej, Mir i Zuchowicze) i słuckiego (gminy: Ceładowicze i Hrycewicze). 19 lutego 1921 r. wszedł w skład nowo utworzonego
województwa nowogrodzkiego. Jego stolicą był Nieśwież. W skład powiatu wchodziło 10 gmin i 3 miasta.

</doc>
<doc id="1037939" url="https://pl.wikipedia.org/wiki?curid=1037939" title="AirSnort">
AirSnort

AirSnort – otwarte narzędzie służące do deszyfrowania tajnych kluczy WEP w sieciach bezprzewodowych używających protokołu 802.11b. Program korzysta z biblioteki GTK+. Istnieje również wersja programu pod system Windows.
Scott Fluhrer, Itsik Mantin i Adi Szamir (jeden z wynalazców algorytmu szyfrowania RSA) wydali publikację zatytułowaną "Weaknesses in the Key Scheduling Algorithm of RC4" ("Słabe strony algorytmu wyboru klucza RC4"). Blake Hegerle i Jeremy Bruestle w oparciu o błędy w bezpieczeństwie opisane w niniejszej publikacji napisali narzędzie, które zbiera pięć do dziesięciu milionów zaszyfrowanych pakietów z punktu dostępu w sieci bezprzewodowej, a następnie próbuje odzyskać na ich podstawie klucz sieci. W zależności od środowiska, AirSnortowi może to zająć tylko kilka minut lub w większości przypadków kilka godzin, a w ekstremalnych wypadkach do kilku dni.
Oprogramowanie nie jest rozwijane od 2005 roku – autorzy zalecają korzystanie z Aircrack-ng.

</doc>
<doc id="1037940" url="https://pl.wikipedia.org/wiki?curid=1037940" title="Emauzaur">
Emauzaur

Emauzaur ("Emausaurus") – rodzaj opancerzonego dinozaura z grupy tyreoforów (Thyreophora). Wyglądem przypominający scelidozaura.
Znaczenie jego nazwy – jaszczur EMAU (Ernst-Moritz-Arndt-Universitāt w Greifswaldzie)
Żył w epoce wczesnej jury (ok. 190-176 mln lat temu) na terenach współczesnej Europy. Długość ciała ok. 2 m, wysokość ok. 70 cm, masa ok. 30 kg. Jego szczątki znaleziono w Niemczech (Meklemburgia-Pomorze Przednie).
Bazalny przedstawiciel tyreoforów. Znaleziono jego czaszkę.

</doc>
<doc id="1037941" url="https://pl.wikipedia.org/wiki?curid=1037941" title="Enschede (stacja kolejowa)">
Enschede (stacja kolejowa)

Enschede – stacja kolejowa w Enschede, w prowincji Overijssel, w Holandii. Stacja została otwarta w 1866.

</doc>
<doc id="1037942" url="https://pl.wikipedia.org/wiki?curid=1037942" title="Jan Sieńko">
Jan Sieńko

Jan Sieńko (ur. 14 kwietnia 1947 w Bełżycach) – polski polityk, działacz PZPR, poseł na Sejm III i IV kadencji.
Życiorys.
W 1979 ukończył studia na Wydziale Socjologiczno-Politycznym Wyższej Szkoły Nauk Społecznych (działającej przy Komitecie Centralnym PZPR) w Warszawie, w 1979 uzyskał stopień doktora nauk humanistycznych. 
Należał do Związku Młodzieży Wiejskiej. Od 1966 do rozwiązania był członkiem Polskiej Zjednoczonej Partii Robotniczej. Od 1971 do 1975 był radnym Powiatowej Rady Narodowej. Pracował na etatach w organizacjach politycznych, m.in. w latach 1979–1985 jako przewodniczący zarządu wojewódzkiego Związku Socjalistycznej Młodzieży Polskiej w Słupsku. Od 1985 do 1990 pełnił funkcję wicedyrektora delegatury Najwyższej Izby Kontroli.
Sprawował mandat posła III i IV kadencji z ramienia Sojuszu Lewicy Demokratycznej z okręgów słupskiego i gdyńskiego. W 2005 nie został ponownie wybrany. W 2018 z listy SLD Lewica Razem bez powodzenia kandydował na radnego Słupska.

</doc>
<doc id="1037943" url="https://pl.wikipedia.org/wiki?curid=1037943" title="Zaporożcy">
Zaporożcy



</doc>
<doc id="1037945" url="https://pl.wikipedia.org/wiki?curid=1037945" title="Dmitrij Kiriczenko">
Dmitrij Kiriczenko

Dmitrij Siergiejewicz Kiriczenko (cyr. Дмитрий Сергеевич Кириченко, ur. 17 stycznia 1977 w Nowoaleksandrowsku) – piłkarz rosyjski grający na pozycji napastnika.
Kariera klubowa.
Pierwszym klubem Kiriczenki w karierze był Lokomotiw Mineralnyje Wody, w barwach którego w 1994 roku grał w 3. lidze rosyjskiej (czwarty szczebel rozgrywek). W 1996 roku Dmitrij przeszedł do drugoligowego (trzeci szczebel rozgrywek) Torpedo Taganrog, ale przez dwa sezony nie zdołał wywalczyć z nim awansu do pierwszej ligi. W 1998 roku Kiriczenko przeniósł się do pobliskiego Rostowa nad Donem i został piłkarzem tamtejszego klubu Rostselmasz. W tej drużynie niemal od początku stał się podstawowym zawodnikiem i zajął 6. pozycję w lidze, a rok później 7. Skutecznością wykazał się w 2000 roku, gdy strzelił 14 bramek w rozgrywkach Premier Ligi i został wicekrólem strzelców ligi (Dmitrij Łośkow z Lokomotiwu Moskwa zdobył o jedną więcej). Natomiast w 2001 roku 13-krotnie trafiał do siatki przeciwnika ponownie będąc najskuteczniejszym zawodnikiem Rostselmasza.
W 2002 roku Kiriczenko podpisał kontrakt z CSKA Moskwa. Spisywał się równie udanie co w Rostowie i z 15 golami na koncie został po raz pierwszy w karierze królem strzelców rosyjskiej ligi (wraz z klubowym kolegą Rołanem Gusiewem), a z CSKA wywalczył mistrzostwo Rosji. W 2003 roku ponownie został mistrzem kraju, ale był już mniej skuteczny, a jego dorobek bramkowy to 4 gole. W 2004 roku Kiriczenko zdobył 9 bramek, tyle samo co rywale do miejsca w ataku, Vágner Love i Ivica Olić, a CSKA został wicemistrzem kraju. Kiriczenko odszedł jednak z zespołu i został piłkarzem FK Moskwa. Strzelił 14 goli i ponownie mógł cieszyć się z tytułu najlepszego strzelca ligi, a FK zajęło wysokie 5. miejsce w lidze. W 2006 roku Dmitrij był równie skuteczny strzelając 12 bramek, a FK zajęło 6. pozycję.
W 2007 roku Kiriczenko zmienił barwy klubowe i został piłkarzem Saturna Ramienskoje, w ataku którego występował wraz ze Słowakiem Martinem Jakubko. W Saturnie grał do 2010 roku, czyli do czasu, gdy klub zbankrutował.
W 2011 roku Kiriczenko wrócił do FK Rostów. W 2013 roku przeszedł do Mordowiji Sarańsk.
Kariera reprezentacyjna.
W reprezentacji Rosji Kiriczenko zadebiutował 12 lutego 2003 roku w wygranym 1:0 spotkaniu z Cyprem. W 2004 roku został powołany przez Gieorgija Jarcewa do kadry na Euro 2004. Tam wystąpił w jednym spotkaniu, z Grecją, a już w 2. minucie zdobył gola dla Rosji i była to najszybciej zdobyta bramka w historii Mistrzostw Europy. Rosja wygrała ten mecz 2:1, ale zajęła ostatnie miejsce w grupie.

</doc>
<doc id="1037946" url="https://pl.wikipedia.org/wiki?curid=1037946" title="Czernicka Góra">
Czernicka Góra

Czernicka Góra (niem. "Kratz Berg"; 513 m n.p.m.) – wzniesienie w północno-zachodniej części Chrośnickich Kop, stanowiące ich zakończenie oraz zakończenie Południowego Grzbietu Gór Kaczawskich w Sudetach Zachodnich, nad Czernicą i Janówkiem. Zbudowana ze staropaleozoicznych skał metamorficznych – zieleńców i łupków zieleńcowych oraz fyllitów i łupków albitowo-serycytowych, należących do metamorfiku kaczawskiego, poprzecinanych żyłami wulkanicznych porfirów. Porośnięta lasem świerkowym z domieszką buka.

</doc>
<doc id="1037948" url="https://pl.wikipedia.org/wiki?curid=1037948" title="Banikowska Przełęcz">
Banikowska Przełęcz

Banikowska Przełęcz (słow. "Baníkovské sedlo") – znajdująca się na wysokości 2043 m n.p.m. przełęcz w grani głównej Tatr Zachodnich pomiędzy Banówką (2178 m) a Pachołem (2166 m). Północno-wschodnie stoki spod przełęczy opadają do polodowcowego kotła Doliny Spalonej, stoki południowo-zachodnie zaś do Doliny Parzychwost.
Nazwa przełęczy pochodzi od szczytu Banówka. Przełęcz ta jest jednym z przejść łączących doliny południowej i północnej strony Tatr oraz Orawę z Liptowem. Wcześniejsze pomiary określały wysokość przełęczy na 2040 m lub 2062 m.
Rejon przełęczy zbudowany jest ze skał krystalicznych (głównie granitów). W grani prowadzącej na szczyt Banówki znajdują się dwa skalne garby, które szlak turystyczny omija po prawej stronie. Przełęcz jest ważnym węzłem szlaków turystycznych.

</doc>
<doc id="1037949" url="https://pl.wikipedia.org/wiki?curid=1037949" title="Zoetermeer (stacja kolejowa)">
Zoetermeer (stacja kolejowa)

Zoetermeer – stacja kolejowa w Zoetermeer, w prowincji Holandia Południowa, w Holandii. Stacja została otwarta w 1973.

</doc>
<doc id="1037953" url="https://pl.wikipedia.org/wiki?curid=1037953" title="Ptasia">
Ptasia

Ptasia (Ptasiak) (niem. "Vogelkippe") (626 m n.p.m.) – szczyt stanowiący północno-zachodnią kulminację Chrośnickich Kop w Południowym Grzbiecie Gór Kaczawskich, w Sudetach Zachodnich, pomiędzy Czernicką Górą a Lastkiem. Zbudowana ze staropaleozoicznych skał metamorficznych – zieleńców i łupków zieleńcowych oraz fyllitów i łupków albitowo-serycytowych z grafitem, należących do metamorfiku kaczawskiego, poprzecinanych żyłami wulkanicznych porfirów. Porośnięta lasem świerkowym z domieszką buka. Na zboczach pola i łąki.

</doc>
<doc id="1037954" url="https://pl.wikipedia.org/wiki?curid=1037954" title="Hilversum (stacja kolejowa)">
Hilversum (stacja kolejowa)

Hilversum – stacja kolejowa w Hilversum, w prowincji Holandia Północna, w Holandii. Stacja została otwarta w 1874.

</doc>
<doc id="1037955" url="https://pl.wikipedia.org/wiki?curid=1037955" title="Polska Roma">
Polska Roma

Polska Roma (z rom. dosłownie: „Polscy Romowie”), lub Polscy Cyganie Nizinni – największa z językowo-etnograficznych grup romskich zamieszkujących w Polsce, a także częściowo na emigracji: głównie w Ameryce Północnej, Szwecji, Wielkiej Brytanii i w innych krajach Unii Europejskiej.
Nazwa „Polska Roma” jest zarówno endoetnonimem tej grupy, jak też używa się jej w literaturze cyganologicznej, natomiast termin „Polscy Cyganie Nizinni” został wprowadzony przez Jerzego Ficowskiego jedynie na użytek cyganologii. Nie jest on jednak merytorycznie trafny, gdyż grupa ta nie zamieszkuje wyłącznie polskiego pasa nizin, ani też nie jest tradycyjnie związana wyłącznie z tym obszarem. Użycie nazwy „Cyganie” jest przez wiele środowisk uznawane za obraźliwe.
Historia.
Polska Roma jako osobna grupa językowo-etnograficzna zaczęła się kształtować na ziemiach zachodniej Polski w XVI wieku, dokąd poczynając od końca wieku XV, przybywali Romowie uciekający z terenu Niemiec. Emigracja ta miała związek z pierwszą falą antycygańskich prześladowań w historii Europy i wiele wskazuje na to, iż fakt ten trwale odcisnął się w zbiorowej świadomości grupy, która do dziś (w odróżnieniu np. od przybyłych z powodów ekonomicznych Romów Bergitka) wykazuje stosunkowo dużą zamkniętość wobec obcych (gadziów) oraz przywiązanie do romskiej tradycji. Śladem dłuższego pobytu w Niemczech jest spora liczba germanizmów, obecnych w używanym przez tę grupę dialekcie języka romani.
Ukształtowana w ten sposób społeczność pozostała w Rzeczypospolitej, mimo że również tu, wzorem krajów zachodnich, Trybunały Koronny i Trybunał Główny Wielkiego Księstwa Litewskiego uchwaliły ustawy banicyjne wobec osób prowadzących koczowniczy tryb życia. Prawo to jednak nie było w pełni egzekwowane, zaś Romowie (mimo że to właśnie w nich było ono oryginalnie wymierzone) potrafili go uniknąć znajdując możnych protektorów. Szlachta i magnateria, ceniąc bowiem wysoko tradycyjne romskie umiejętności (handel końmi, muzykanctwo, rozrywkę, kowalstwo i inne zajęcia metalurgiczne), przyjmowały często członków omawianej grupy do swych majątków, gdzie mogli się oni osiedlać, lub wedle potrzeby sezonowo wędrować. Nie obowiązywało więc ich tzw. poddaństwo osobiste (przypisanie do ziemi) egzekwowane wobec innych osób należących do stanu chłopskiego, w tym częściowo również wobec Romów Bergitka. W wielu majątkach Romowie posiadali ponadto swych oficjalnych reprezentantów wobec właściciela ziemi, tzw. królów cygańskich, zaś osobny urząd króla istniał nawet dla Romów przebywających (de facto nielegalnie) na ziemiach państwowych. Mimo to również w Polsce zdarzały się liczne akty nietolerancji i pogromy, szczególnie w czasie wojen XVII i XVIII wieku, zaś urząd krajowego króla cygańskiego był wielokrotnie wykorzystywany do celów osobistych przez ludzi, niemających żadnego związku ze sprawami społeczności. W okresie reform oświeceniowych Romowie uzyskali na krótko prawa obywatelskie (nadaniem uniwersału Komisji Obojga Narodów z 1791 roku), utracone jednak szybko wskutek upadku Polski.
Okres zaborów w historii grupy Polska Roma zaznaczył się czasem licznych prześladowań (szczególnie w Cesarstwie Rosyjskim) oraz dużym spadkiem liczebności (dane dla Kongresówki podają, że nawet do liczby mniejszej niż 1000 osób), lecz także wydzieleniem się z niej osobnej grupy Sasytka Roma. W II połowie XIX wieku na ziemie polskie napłynęli z południa Romowie należący do grup Kełderaszy i Lowarów, którzy rozpoczęli skuteczną konkurencję z grupą Polska Roma w wielu tradycyjnie wykonywanych profesjach.
Po roku 1918 dominacja Kełderaszy wzmogła się, a nawet uzyskała oficjalne poparcie władz, które najczęściej przedstawicielom tej właśnie grupy przyznawały status tzw. króla cygańskiego. W całym okresie międzywojennym lokalni lub ogólnokrajowi królowie rościli sobie prawo do władzy nad wszystkimi Romami niezależnie od podziałów kulturowo-językowych, prowadząc rywalizację, będącą często odbiciem szerszego tła politycznego. Władza ta nie była jednak na ogół legitymizowana przez autorytety z grupy Polska Roma.
Wraz z inwazją III Rzeszy na Polskę rozpoczęła się masowa eksterminacja ludności romskiej. Grupa Polska Roma poniosła w jej wyniku bardzo dotkliwe straty, zaś jej przedstawiciele byli mordowani przez oddziały SS i kolaborujące z nimi jednostki najczęściej w miejscach ich schwytania, na obozowiskach leśnych (rzadziej w obozach koncentracyjnych, np. Kulmhof, Auschwitz-Birkenau), w odróżnieniu np. od Romów Bergitka, którzy byli na ogół umieszczani w gettach i obozach.
Po wojnie ocalali po Porajmos Romowie starali się nadal prowadzić tradycyjny styl życia. Jednakże nawet wśród bardzo konserwatywnie i ekskluzjonistyczne nastawionej grupy Polska Roma zaczęły pojawiać się oznaki otwierania na świat zewnętrzny, czego przykładem może być przeznaczona również dla gadziów twórczość Papuszy, pierwszej romskiej poetki. Jednakże to nie chęć otwarcia na świat, lecz brutalna ingerencja świata zewnętrznego przyniosła załamanie tradycyjnego stylu życia. Rozpoczęta w 1964 roku przez władze PRL tzw. akcja produktywizacyjna ludności romskiej była wymierzona głównie w wędrujących nadal przedstawicieli omawianej grupy, zaś jej skutkiem okazał się nie tylko całkowity zanik romskiego koczownictwa w Polsce, lecz także pojawienie się wielu problemów związanych z nieprzystosowaniem do nowego stylu życia.
Kultura.
Polska Roma na tle innych grup romskich w Polsce i na świecie charakteryzuje się nadal dość dużą zamkniętością wobec gadziów oraz przywiązaniem do tradycyjnych wartości. Pojęcie romanipen jest w tej grupie bardzo konserwatywnie rozumiane, zaś jego zasady ściśle przestrzegane. Tym sposobem np. kariera lekarska jest dla jej przedstawicieli tradycyjnie zamknięta, gdyż zawód ten wymagałby od nich kontaktu z substancjami uznanymi za nieczyste. Podobne ograniczenia dotyczą nie tylko rozwoju zawodowego, lecz również sfery kulinarnej, higieniczno-bytowej, stosunków i ról społecznych, okazywania emocji itd. Na straży przestrzegania tych zasad stoi nie tylko bardzo restrykcyjna opinia społeczna, lecz także obdarzona dużym autorytetem instytucja Szero Roma. Romanipen w ujęciu tej grupy kładzie duży nacisk na kwestię tożsamości etnicznej, prawidłowe celebrowanie tradycyjnych obrzędów (np. chrzcin, zaręczyn, wesel czy pogrzebów), używanie języka romani oraz uprawianie tradycyjnych zawodów, np. muzykanctwa, handlu końmi (obecnie samochodami), kowalstwa oraz innych form metalurgii (np. cynowania naczyń kuchennych), wróżenia, dawniej także ziołolecznictwa i tresury zwierząt.
Grupa Polska Roma dzieli się na szereg podgrup lub tzw. klanów (rom. "vica"), jak np. "Varmiaki", "Lešaki", "Ostryjaki" itd., które z kolei dzielą się na poszczególne rodziny. Szczególne miejsce w tej strukturze zajmują tzw. "Bareforytka Roma", czyli „Romowie warszawscy” (od rom. "baro foros": „wielkie miasto”) Tak nazywano „Cyganów warszawskich", grupe, która miała przewage nad innymi z Polska Roma. Dominowali wsród nich przywódcy rytualni Baro-Sero wybierani na zjezdzie Cyganów, ceło.Niekiedy uznawani za osobną grupę etnograficzno-językową.
Tradycyjnie Polska Roma są wyznawcami katolicyzmu oraz biorą udział w wielu ogólnokrajowych wydarzeniach religijnych. Raz w roku przedstawiciele społeczności licznie uczestniczą w pielgrzymce Romów do sanktuarium w Limanowej.
Dialekt północno-wschodniej gałęzi języka romani, którym mówią, jest najszerzej reprezentowanym dialektem romskim w Polsce i choć nie ma on powszechnie przyjętej normy literackiej ani standardowego zapisu, w Suwałkach działa jedyna w Polsce szkoła podstawowa ucząca w nim, a w roku 2007 w Gorzowie Wielkopolskim został wydany pierwszy podręcznik dla dzieci w wieku wczesnoszkolnym pt. „Miri szkoła – Romano elementaro” opracowany przez Karola Parno Gierlińskiego. Wydawane są także czasopisma, m.in.: Rrom p-o Drom, Pheniben-Dialog, Romano Atmo, Romano Dźipen.
Polska Roma, których oryginalny folklor podziwiany był od dawna przez etnografów, znani są obecnie przede wszystkim ze swej bogatej twórczości muzycznej. Ich tradycyjna oraz współczesna twórczość są reprezentowane na międzynarodowych festiwalach kultury romskiej w Gorzowie Wielkopolskim (Międzynarodowe Spotkania Zespołów Cygańskich „Romane Dyvesa”) oraz w Ciechocinku (Międzynarodowy Festiwal Piosenki i Kultury Romów).
Szero Rom lub Siero Rom (rom. Šero Rom dosł. „Głowa-Rom”.
tradycyjny zwierzchnik niektórych romskich społeczności zamieszkałych w Polsce, w języku polskim często nazywany „królem Romów”. Funkcję tę pełnił m.in. Henryk Nudziu Kozłowski.
Instytucja Szero Roma polega na rozsądzaniu wewnętrznych sporów dotyczących przestrzegania romskich zwyczajów (romanipen), w szczególności zaś na nakładaniu bądź zdejmowaniu z danej osoby statusu skalania. Jest on ostateczną instancją orzekającą w tych kwestiach. Choć jego jurysdykcji podlegają jedynie zamieszkałe w Polsce (i pochodzące z niej) grupy Polska Roma, Chaładytka Roma i Sasytka Roma, zdarza się, iż również przedstawiciele grupy Bergitka odwołują się do jego autorytetu.
Podobne instytucje znane są wśród innych grup romskich na świecie. Zdarza się, iż ich funkcje pełni rada starszych (np. Kris u Kełderaszy i Lowarów), której odpowiednik w grupie Polska Roma jest niższą instancją tradycyjnego sądownictwa. Szero Roma należy wyraźnie odróżnić od tzw. królów cygańskich istniejących w wielu państwach nowożytnej Europy, w Polsce w czasach I Rzeczypospolitej, przed wojną oraz krótko po wojnie.
Współczesne problemy społeczne.
Problemy, z jakimi stykają się przedstawiciele omawianej grupy, nie odbiegają zasadniczo od ogólnego wzorca obecnej sytuacji społecznej wszystkich Romów w Polsce.

</doc>
<doc id="1037958" url="https://pl.wikipedia.org/wiki?curid=1037958" title="Park Narodowy Atlantyckich Wysp Galicji">
Park Narodowy Atlantyckich Wysp Galicji

Park narodowy w Hiszpanii w okręgu Vigo w prowincji Galicja (Hiszpania), obejmujący archipelag Cíes oraz wyspy Ons, Sálvora i Cortegada. Utworzony w 2002 roku w wyniku przekształcenia parku natury w park narodowy.
Flora.
Gęste zarośla wawrzynu szlachetnego oraz ponad 200 gatunków alg morskich. Występuje tu również korale i ukwiały.
Fauna.
W parku występują m.in. mewy romańskie, kormorany czubate, alki i delfiny.

</doc>
<doc id="1037960" url="https://pl.wikipedia.org/wiki?curid=1037960" title="Lastek">
Lastek

Lastek (niem. "Hölleberge", 638, 631 m n.p.m.) – dwuwierzchołkowy szczyt, najwyższy w masywie Chrośnickich Kop, w Południowym Grzbiecie Gór Kaczawskich, w Sudetach Zachodnich, pomiędzy Ptasią a Kazalnicą. Zbudowany ze staropaleozoicznych skał metamorficznych – zieleńców i łupków zieleńcowych oraz fyllitów, kwarcytów i łupków albitowo-serycytowych z grafitem, należących do metamorfiku kaczawskiego. Na południowych zboczach na skałach metamorficznych zalegają górnokredowe margle ilaste i wapienie margliste, należące do niecki północnosudeckiej. Porośnięty lasem świerkowym i bukowym.

</doc>
<doc id="1037961" url="https://pl.wikipedia.org/wiki?curid=1037961" title="Heerenveen (stacja kolejowa)">
Heerenveen (stacja kolejowa)

Heerenveen – stacja kolejowa w Heerenveen, w prowincji Fryzja, w Holandii. Stacja została otwarta w 1868.

</doc>
<doc id="1037962" url="https://pl.wikipedia.org/wiki?curid=1037962" title="Blacker Bombard">
Blacker Bombard

29 mm Spigot Mortar (Blacker Bombard; dosłownie „bombarda Blackera”) – opracowany w początkowym okresie II wojny światowej przeciwpancerny moździerz trzonowy ("spigot mortar"). Planowano, że w broń tą zostaną wyposażone regularne oddziały armii brytyjskiej, jednak głównym użytkownikiem została Home Guard, a armia przyjęła na stan pokrewnego konstrukcyjnie PIATa.
Historia.
Broń powstała w wyniku zapotrzebowania na tanią w produkcji broń przeciwpancerną piechoty, a opracował ją podpułkownik Stewart Blacker. Była pochodną jego lekkiego moździerza trzonowego piechoty, który skonstruował w latach 30. XX wieku. Nowa broń została w 1940 zaprezentowana Churchillowi, który nakazał wdrożenie jej do produkcji. Nastąpiło to w 1941, a do 1945 wyprodukowano około 30 tysięcy sztuk. Jej zasada działania została, z pewnymi zmianami, wykorzystana następnie w konstrukcji PIATa i moździerza przeciwpodwodnego Hedgehog.
W 1941 planowano wyposażenie oddziałów armii regularnej, która straciła swoją broń przeciwpancerną we Francji, w granatniki Blackera. Dowództwo armii na Wyspach Brytyjskich zwróciło się do War Office o zamówienie 12 000 tych moździerzy, poza dwoma tysiącami wcześniej zamówionych. Planowano wyposażyć każdy pułk przeciwpancerny w 24 „bombardy”, po 8 kompanię przeciwpancerną w brygadzie piechoty, każdą kompanię Home Guard w dwie, a oddziały osłaniające lotniska – w 12. Przewidywano po 150 sztuk amunicji przeciwpancernej i 100 sztuk bomb przeciwpiechotnych „na lufę”. 
Wśród zawodowych żołnierzy były jednak wątpliwości co do skuteczności broni, wyrażał je między innymi generał Alan Brooke. Wielu żołnierzy Home Guard też nie było zachwyconych bronią, uważając ją za ciężką, niecelną, źle wykonaną i łatwą do uszkodzenia. Szybka produkcja powodowała, że na początku często dostarczano kiepsko wykonane egzemplarze. Równocześnie, wśród broni dostępnych w 1941–42 i możliwych do taniej i masowej produkcji, bombarda była jedną z najgroźniejszych broni antyczołgowych. Jej wadą był brak mobilności i mały zasięg, ale wielka siła rażenia ciężkiego granatu byłaby potencjalnie groźna dla wszystkich niemieckich czołgów tego okresu (a nawet późniejszych).
Jako pierwsze otrzymały tę broń oddziały Home Guard w sierpniu 1941. W październiku było ich 130, ale w listopadzie już 2150 na stanie (według innych danych oddziały Dowództwa Południowego 1430 sztuk otrzymały do września 1941). Używano ich na podstawach ruchomych i stałych, których do października 1941 przygotowano 1030 wzdłuż południowych wybrzeży Anglii. Planowano po cztery stanowiska na moździerz; po wyznaczeniu odpowiednich miejsc budowali je saperzy Royal Engineers według standardowych planów. „Bombardy” uznawano za szczególnie przydatne do osłony blokad drogowych.
W listopadzie 1941 produkcja pozwalała na dostarczanie moździerzy zarówno oddziałom regularnym, jak i Home Guard. Coraz większe wątpliwości co do skuteczności broni nie zatrzymały rozkręconej produkcji, i do lipca 1942, kiedy zakończono dostawy dla oddziałów Dowództwa Południowego, otrzymały one 22 tysiące bombard. Łączna liczba przyjętych do służby moździerzy wyniosła 32 195 sztuk i 30 275 przenośnych podstaw; przygotowano też 18 162 podstaw stałych.
Konstrukcja i użycie.
Bombarda Backera składała się z „lufy” z cienkiej blachy, w której środku znajdował się trzpień, na który ładowano odpowiedni nabój; z tyłu znajdowała się niewielka tarcza z urządzeniami celowniczymi, u dołu trzpień do mocowania na podstawie stałej lub ciężkiej czteronożnej podstawy krzyżowej. Po załadowaniu nabój napinał sprężynę podłączoną do ciężkiej, pięciokilogramowej „iglicy” poruszającej się wewnątrz trzpienia. W momencie strzału odrzut pocisku ponownie napinał sprężynę i broń była gotowa do oddania następnego strzału po jej załadowaniu.
Nadkalibrowy pocisk przeciwpancerny ważył 8,85 kg i był to prosty granat zawierający 3,97 kg żelatyny wybuchowej, z dennym zapalnikiem uderzeniowym No 283 ze zwłoką 1/300 sekundy. Zapalnik był obliczony na zadziałanie tylko przy uderzeniu w bardzo twardą przeszkodę. Długość granatu wynosiła 660 mm (26 in), średnica – 152 mm (6 in). Ładunek miotający stanowiło 17,3 g kordytu; zasięg bombardy przy użyciu tego pocisku wynosił teoretycznie około 400 m, ale praktycznie około 100 m. Produkowano także pociski odłamkowe, który ważyły 6,7 kg, co przy ładunku prochowym 19,7 g dawało im maksymalny zasięg około 700 m. Pociski te używały zapalnika czołowego No 152, identycznego jak granaty do moździerza trzycalowego. Oprócz tego produkowano pociski szkolne i ćwiczebne obu typów.
Broń na przenośnej podstawie wymagała 5 ludzi do transportu (każdy musiał wykonać dwa „kursy”, żeby przenieść broń i amunicję). Ze względu na znaczną masę i konieczność montażu na stanowisku po przeniesieniu, bombarda przeznaczona była do strzelania z przygotowanej pozycji, najlepiej z zasadzki i jako wsparcie stałych pozycji obronnych. Ze względu na niską prędkość wylotową, zalecano otwieranie ognia do celów ruchomych z 70–90 m. W przypadku strzelania na dystanse poniżej 200 m, załoga była narażona na odłamki własnych pocisków, dlatego nakazywano okopywanie bombardy.
Wykorzystanie bojowe.
Home Guard nigdy nie użył swoich granatników w boju, ale nieliczne trafiły także do regularnych jednostek wojskowych. 23. batalion 2 Dywizji nowozelandzkiej miał je na wyposażeniu w czasie walk o Egipt w 1942. Używały ich, także w Afryce Północnej, australijska 9 Dywizja ("Szczury Tobruku") i oddziały indyjskie; bombardy znalazły się też w Indiach, ale tam używano ich wyłącznie do treningu. Co najmniej 250 granatników trafiło w ramach dostaw Lend-Lease Act do ZSRR i miały być użyte między innymi pod Stalingradem.

</doc>
<doc id="1037966" url="https://pl.wikipedia.org/wiki?curid=1037966" title="Roermond (stacja kolejowa)">
Roermond (stacja kolejowa)

Roermond – stacja kolejowa w Roermond, w prowincji Limburgia, w Holandii. Stacja została otwarta w 1862.

</doc>
<doc id="1037971" url="https://pl.wikipedia.org/wiki?curid=1037971" title="Bitwa pod Piątkiem">
Bitwa pod Piątkiem



</doc>
<doc id="1037974" url="https://pl.wikipedia.org/wiki?curid=1037974" title="Microsoft Office 2003">
Microsoft Office 2003

Microsoft Office 2003 – wersja pakietu biurowego Microsoft Office, przygotowana jako następca pakietu Microsoft Office 2002/XP. Następcą Office 2003 jest Microsoft Office 2007.
Oficjalne wsparcie techniczne dla Office 2003 zakończono 8 kwietnia 2014 (razem z Windows XP).
Nowe funkcje to m.in. Zarządzanie prawami do informacji, nowe funkcje współpracy, ulepszona obsługa programu SharePoint, tagów inteligentnych oraz XML; oraz rozszerzone użycie usług Office Online. Nowe aplikacje w pakiecie Office to InfoPath (służący do projektowania i wypełniania elektronicznych formularzy), OneNote (do tworzenia notatek i zarządzania nimi) i Picture Manager (do przeglądania, zarządzania i edytowania zdjęć, zamiast Photo Editora). 
Wraz z wydaniem pakietu, Microsoft przemianował pakiet Office jako zintegrowany system dedykowany pracownikom wiedzy. W związku z tym, każdy program pakietu posiada w swojej nazwie człon „Office”. Jest to pierwsza wersja, która wykorzystuje kolory i style wizualne systemu Windows XP, a także posiada odświeżone ikony.
Jest to także ostatnie wydanie, zawierające pasek menu oraz paski narzędzi we wszystkich programach, a także ostatnia wersja, w której domyślnymi formatami plików były .doc, .xls, .ppt, oraz ostatnia wersja pakietu kompatybilna z Windows 2000, bowiem Office 2007 wymaga systemu Windows XP z dodatkiem Service Pack 2 lub nowszego.
Dotychczas zostały wydane trzy dodatki Service Pack podczas okresu wsparcia. Dodatek SP1 został wydany 27 lipca 2004 roku, SP2 został wydany 27 września 2005 roku, natomiast SP3 został wydane 17 września 2007.
Wymagania systemowe.
Do korzystania z Microsoft Office 2003 potrzebny jest komputer spełniający poniższe parametry:
Wersje pakietu.
Pakiet dostępny jest w pięciu różnych wersjach:
Aby dowiedzieć się więcej o poszczególnych programach, przejdź do hasła Microsoft Office.

</doc>
<doc id="1037975" url="https://pl.wikipedia.org/wiki?curid=1037975" title="Przestępstwo pospolite">
Przestępstwo pospolite

Przestępstwo pospolite – przestępstwo przeciwko życiu i zdrowiu, wolności, obyczajności, mieniu, wymiarowi sprawiedliwości, dokumentom itp. Niektórzy autorzy zaliczają do tej grupy również przestępstwa skarbowe.
Jako przestępstwo pospolite traktować można wszystkie rodzaje przestępstw poza zbrodniami przeciwko ludzkości, zbrodniami wojennymi i zbrodniami przeciwko pokojowi, a także przestępstwami politycznymi.

</doc>
<doc id="1037977" url="https://pl.wikipedia.org/wiki?curid=1037977" title="Park Narodowy Lake District">
Park Narodowy Lake District

Park Narodowy Lake District – park narodowy położony na terenie krainy Lake District, w północno-zachodniej części Anglii w Wielkiej Brytanii. Został utworzony w 1951 w celu ochrony górzystego obszaru jezior, ważnego z powodów przyrodniczych oraz kulturowych. Największe jezioro parku, Windermere, jest największym jeziorem Anglii.
W wyniku intensywnego wyrębu lasów w przeszłości, większość powierzchni parku pokryta jest łąkami bądź terenami skalistymi. Mimo że liczba gatunków roślin jest niewielka, czyste powietrze sprawia, że na wielu szczytach występuje wiele gatunków porostów – w niektórych przypadkach nawet 20. Spośród zwierząt szczególną opieką otacza się rzadką w Anglii wiewiórkę pospolitą.
Na terenie parku wytyczono kilka szlaków, lecz na podstawie brytyjskiego Prawa dostępu turyści mogą wędrować po większości terenów o ile nie niszczą upraw bądź nie niepokoją zwierząt. Ze względu na górzysty charakter terenu, przewodniki zalecają poruszanie się po najczęściej używanych (wydeptanych) ścieżkach.
Lake District słynie z malowniczych, często bezdrzewnych widoków na pagórkowate czy lekko górzyste łąki usiane przeważnie wysypiskami kamiennymi i wąskimi jeziorami morenowymi. W literaturze obszar ten Anglii jest kojarzony z XVIII-wiecznymi prekursorami romantyzmu w poezji, angielskimi poetami Jezior, w tym Williamem Wordsworthem i Samuelem Taylorem Coleridge’em.

</doc>
<doc id="1037978" url="https://pl.wikipedia.org/wiki?curid=1037978" title="Chrośnickie Kopy">
Chrośnickie Kopy

Chrośnickie Kopy (niem. "Ludwigsdorfer Gebirge") – niewielki grzbiet górski stanowiący najbardziej wysuniętą na północny zachód część Grzbietu Południowego Gór Kaczawskich. Od reszty tegoż grzbietu oddziela je Przełęcz Chrośnicka.
Grzbiet jest zbudowany ze staropaleozoicznych skał metamorficznych – zieleńców i łupków zieleńcowych oraz fyllitów, kwarcytów i łupków albitowo-serycytowych (czasami z grafitem), należących do metamorfiku kaczawskiego i poprzecinanych żyłami wulkanicznych porfirów. Na południowo-zachodnich zboczach, na skałach metamorficznych zalegają górnokredowe margle ilaste i wapienie margliste, należące do niecki północnosudeckiej - rowu Wlenia.
Najważniejsze szczyty: Czernicka Góra, Ptasia, Lastek, Kazalnica.
Grzbiet porośnięty jest lasem świerkowym z domieszką buka, na stokach znajdują się pola, łąki i zagajniki.
Ważniejsze miejscowości położone wokół Chrośnickich Kop: Czernica, Janówek, Chrośnica, Płoszczyna.

</doc>
<doc id="1037981" url="https://pl.wikipedia.org/wiki?curid=1037981" title="Miejska Komunikacja Samochodowa w Sanoku">
Miejska Komunikacja Samochodowa w Sanoku

Miejska Komunikacja Samochodowa w Sanoku Sp. z o.o. – spółka Sanockiego Przedsiębiorstwa Gospodarki Komunalnej (SPGK) świadcząca usługi w zakresie pasażerskiego miejskiego transportu zbiorowego.
Siedziba MKS mieści się w Sanoku przy ulicy Jana Pawła II 59 w dzielnicy Wójtostwo.
Historia.
Miejska komunikacja w Sanoku rozpoczęła działalność 1 października 1957 jako pierwsza w regionie południowo-wschodnim. W roku 25-lecia istnienia – 1983 – 50 jednostek przedsiębiorstwa obsługiwało każdego dnia 37 linii (w tym 15 miejskich) oraz 800 kursów. Roczny wymiar przewozu przekraczał ponad 14 mln pasażerów. Na początku września 1983 oddano do użytku zajezdnię autobusową.
Pierwszą gruntowną zmianę w funkcjonowaniu komunikacji miejskiej wprowadzono we wrześniu 2012 roku. Nowy rozkład zastąpił przestarzały rozkład tworzony w 1980 roku. W latach 80. XX wieku, MKS posiadała ponad 80 autobusów. Obsługiwała także 45 linii autobusowych, w tym 20 podmiejskich. Docierała do takich miejscowości jak Brzozów (linia 43, ok. 23km), Lesko (linia 45, ok. 15 km), Brzozowiec (linia 19, ok. 23 km), Tokarnia (linia 18, ok. 24 km), a nawet do Soliny (ok. 32km). Poniżej w formie tabelarycznej przedstawiono rozkład jazdy funkcjonujący do września 2012 roku.
Obecne linie.
MKS Sanok obecnie obsługuje 16 regularnych linii autobusowych. 1 września 2012 roku wszedł w życie nowy rozkład jazdy, ze zmienioną siatką połączeń. Zmiany były spowodowane przede wszystkim zmniejszającą się liczbą pasażerów korzystających z komunikacji miejskiej, a także jej wysokimi kosztami utrzymania, które w ostatnich latach bardzo wzrosły. W 2011 roku straty poniesione przez komunikację miejską wyniosły 1,5 mln zł. Straty są pokrywane z kasy miejskiej. Do tej pory linie komunikacyjne w szczycie obsługiwało 20 autobusów, po reorganizacji jest ich 15. Liczbę linii z 18 zmniejszono do 10. Wprowadzono także bilet 30-minutowy. Mimo zmniejszenia linii autobusowych i liczby kursów, dostępność komunikacyjna pozostała na niezmienionym poziomie. We wrześniu 2019 roku wprowadzono pierwsze od dłuższego czasu znaczące zmiany w kursowaniu autobusów MKS. Powstały nowe linie 3A, 4A oraz 50A. Uruchomiono również nowy przystanek na nowo wybudowanym Dworcu Autobusowym. 1 września 2020 roku została uruchomiona linia 18 na trasie Sanok – Bukowsko – Wola Piotrowa łącząca gminę miasta Sanoka z gminą Bukowsko. 17 maja 2021 roku uruchomiona została linia 19 łącząca gminę miasta Sanoka, gminę Bukowsko oraz gminę Zarszyn. Porozumienia międzygminne w przypadku linii 18 i 19 zostały zawarte do 31 grudnia 2026 roku.
Tabor.
Trzon taboru autobusowego MKS Sanok stanowią pojazdy marki Autosan Sancity 12LF CNG w liczbie 8 sztuk. Autobusy zostały zakupione w 2019 roku wraz z Autosanami Sancity 10LF w liczbie 3 sztuk. Pojazdy pierwotnie miały zostać dostarczone w październiku 2018 roku lecz ostatecznie dostarczono je w maju 2019 roku ze względu na problemy firmy Autosan. Z racji tego, iż firma nie dostarczyła autobusów w terminie, przewoźnik był zmuszony zakupić autobusy używane. W październiku 2018 roku zostały zakupione Mercedesy O530 Citaro z PKM Sosnowiec (rocznik 2002 oraz 2003). Zastąpiły one wysłużone już autobusy marki Autosan A1010M oraz Autosan H9-35. Sanockie autobusy mają trzycyfrowe numery taborowe zaczynające się od cyfry 2 (ostatnia zmiana numeracji nastąpiła w listopadzie 2003 roku, kiedy porzucono numerację zaczynającą się od cyfry 0).

</doc>
<doc id="1037984" url="https://pl.wikipedia.org/wiki?curid=1037984" title="Park Narodowy Northumberland">
Park Narodowy Northumberland

Park Narodowy Northumberland – park narodowy w Wielkiej Brytanii, położony w północno-wschodniej części Anglii. Park leży na terenie hrabstwa Northumberland i obejmuje 1049 km² jego powierzchni (prawie ćwierć powierzchni hrabstwa). Park leży w zachodniej części Northumberland, pomiędzy granicą ze szkockim hrabstwem Borders na północy a obszarami leżącymi na południe od Wału Hadriana.
W Parku Narodowym Northumberland można wyróżnić trzy główne obszary podlegające ochronie:
10 tysięcy lat ludzkiego osadnictwa na terenie parku jest udokumentowane licznymi stanowiskami archeologicznymi jak grodzisko w Harehaugh, liczne rzymskie ruiny i pozostałości wzdłuż Wału Hadriana czy peel towers.
Ogółem park chroni 229 zabytków Wielkiej Brytanii, 425 obiektów archeologicznych 4000 stanowisk archeologicznych, 31 miejsc ochrony przyrody obejmujących ponad 10 000 hektarów, trzy rezerwaty przyrody, dwa Trails i jeden obszar Ramsar.
Park został utworzony w 1956 roku. Jest to jeden z najsłabiej zaludnionych i najrzadziej odwiedzanych parków narodowych na terenie Wielkiej Brytanii.
Symbolem parku jest kulik wielki.
Blisko 1/4 powierzchni parku (ponad 230 km²) zajmuje poligon wojskowy Otterburn Ranges, w użyciu od 1911 roku.

</doc>
<doc id="1037993" url="https://pl.wikipedia.org/wiki?curid=1037993" title="Stromiec (góra)">
Stromiec (góra)

Stromiec (niem. "Grünauer Spitz-Berg", 551 m n.p.m.) – szczyt w Grzbiecie Małym Gór Kaczawskich, położony pomiędzy Wapienną a Szybowcową Górą. Zbudowany jest z górnokredowych margli ilastych, wapieni marglistych oraz piaskowców, które tworzą długą na 200 m ścianę skalną. Osady te są częścią jednostki geologicznej zwanej rowem Wlenia. Porośnięty jest lasem świerkowym i bukowym. Stromiec widoczny jest z daleka dzięki swej wysokości i charakterystycznej sylwetce.
W XIX w. na szczycie Stromca stała wieża widokowa.

</doc>
<doc id="1037999" url="https://pl.wikipedia.org/wiki?curid=1037999" title="Microsoft Office XP">
Microsoft Office XP

Microsoft Office XP, pełna nazwa: XP Microsoft Office System (nazwa kodowa: "Office 10") – wersja pakietu biurowego Microsoft Office, przygotowywana jako następca pakietu Microsoft Office 2000. Wersja RTM została wydana 5 marca 2001, 31 maja została rozpoczęta sprzedaż pakietu, a w czerwcu zadebiutowała polska wersja językowa. Następcą Office XP jest Microsoft Office 2003.
Office XP nie obsługuje Windows 3.1x ani Windows 95 i jest ostatnim wydaniem pakietu Microsoft Office, którą można zainstalować na Windows NT 4.0, Windows 98 oraz Windows Me – następna wersja, Microsoft Office 2003, nie współpracuje z tymi systemami.
Wymagania systemowe.
Do korzystania z Microsoft Office XP potrzebny jest komputer wyposażony w:
Wersje pakietu.
Pakiet dostępny jest w 7 wersjach:
W chwili premiery na rynek polski cena pełnej licencji dla wersji Standard, Professional i Developer wynosiła odpowiednio: 2 800 zł, 3 360 zł i 4 500 zł brutto.
Aby dowiedzieć się więcej o poszczególnych programach, przejdź do hasła Microsoft Office.

</doc>
<doc id="1038000" url="https://pl.wikipedia.org/wiki?curid=1038000" title="Australian Open 2007 (gra podwójna chłopców)">
Australian Open 2007 (gra podwójna chłopców)

Linki zewnętrzne.
Drabinka na stronie ITF 

</doc>
<doc id="1038002" url="https://pl.wikipedia.org/wiki?curid=1038002" title="Srebrna (Góry Kaczawskie)">
Srebrna (Góry Kaczawskie)

Srebrna (niem. "Silber Berg", 491 m n.p.m.) – wzniesienie w Grzbiecie Małym, w Górach Kaczawskich, położone na południe od Stromca. Zbudowane jest w południowej części ze staropaleozoicznych skał metamorficznych – zieleńców i łupków zieleńcowych oraz fyllitów i łupków kwarcowo-serycytowo-chlorytowych, należących do metamorfiku kaczawskiego, poprzecinanych żyłami wulkanicznych porfirów. W części północnej zaś Srebrną tworzą górnokredowe margle ilaste i wapienie margliste, należące do niecki północnosudeckiej. Porośnięta jest lasem świerkowym z polanami zajętymi przez pola i łąki.

</doc>
<doc id="1038011" url="https://pl.wikipedia.org/wiki?curid=1038011" title="Kwak">
Kwak

Kwak - piwo belgijskie o barwie od jasnobrązowej do złoto-bursztynowej, serwowane w specjalnych tradycyjnych szklankach, kształtem przypominających klepsydrę o okrągłym dnie. Kształt tych szklanek nawiązuje do kielichów, w których belgijskim woźnicom podawano piwo. Nazwa piwa wywodzi się od jego twórcy, Pauwela Kwaka, który stworzył je w 1791 roku. Obecnie produkowane jest w rodzinnym browarze Bosteels w Buggenhout w Belgii. Kwak to piwo górnej fermentacji o zawartości alkoholu 8,4%. Warzone jest w stylu: belgijski ale dubbel.

</doc>
<doc id="1038012" url="https://pl.wikipedia.org/wiki?curid=1038012" title="Ancuta">
Ancuta

Ancuta – polski herb szlachecki.
Opis herbu.
Opis historyczny.
Juliusz Ostrowski blazonuje herb następująco:
Opis współczesny.
Opis skonstruowany współcześnie brzmi następująco:
"Na tarczy w polu błękitnym między półksiężycem złotym rogami w prawo z lewej a gwiazdą ośmioramienną złotą z prawej – strzała srebrna w słup."
"W klejnocie sama korona."
"Labry herbowe niebieskie podbite srebrem."
Geneza.
Juliusz Karol Ostrowski podaje, że herb pochodzi z XVI wieku. Został nadany przez księcia litewskiego, Witolda Kiejstutowicza, Leonowi Ancucie, z uwagi na jego waleczność.
Herbowni.
Lista herbownych w artykule sporządzona została na podstawie wiarygodnych źródeł, zwłaszcza klasycznych i współczesnych herbarzy. Należy jednak zwrócić uwagę na częste zjawisko przypisywania rodom szlacheckim niewłaściwych herbów, szczególnie nasilone w czasie legitymacji szlachectwa przed zaborczymi heroldiami, co zostało następnie utrwalone w wydawanych kolejno herbarzach. Identyczność nazwiska nie musi oznaczać przynależności do danego rodu herbowego. Przynależność taką mogą bezspornie ustalić wyłącznie badania genealogiczne.
Pełna lista herbownych nie jest dziś możliwa do odtworzenia, także ze względu na zniszczenie i zaginięcie wielu akt i dokumentów w czasie II wojny światowej (m.in. w czasie powstania warszawskiego w 1944 spłonęło ponad 90% zasobu Archiwum Głównego w Warszawie, gdzie przechowywana była większość dokumentów staropolskich). Lista nazwisk znajdująca się w artykule pochodzi z "Herbarza polskiego," Tadeusza Gajla (15 nazwisk). Występowanie na liście nazwiska nie musi oznaczać, że konkretna rodzina pieczętowała się herbem Ancuta. Często te same nazwiska są własnością wielu rodzin reprezentujących wszystkie stany dawnej Rzeczypospolitej, tj. chłopów, mieszczan, szlachtę. Jest to jednakże dotychczas najpełniejsza lista herbownych, uzupełniana ciągle przez autora przy kolejnych wydaniach "Herbarza". Tadeusz Gajl wymienia następujące nazwiska uprawnionych do używania herbu Ancuta:
Ancuta, Anczyc, Gawryłkiewicz, Hauryłkiewicz, Hawryłkiewicz, Jesipowicz, Kamiński, Kasperowicz, Lewiński, Makułowicz, Ogorodnicki, Olchowiecki, Olechowiecki, Spirydowicz, Zwierowicz.
Jury Łyczkowski na swojej stronie internetowej wymienia jeszcze nazwisko:
Iesipowicz:
Łącznie 16 nazwisk.

</doc>
<doc id="1038016" url="https://pl.wikipedia.org/wiki?curid=1038016" title="Flowers on the Grave">
Flowers on the Grave

Flowers on the Grave – trzeci singiel szwedzkiej piosenkarki September promujący jej drugi album zatytułowany "In Orbit". Singel został wydany tylko w Szwecji podobnie jak piosenka z debiutanckiego albumu "September" - „We Can Do It”. Piosenka nie była notowana na szwedzkich listach przebojów. Nagranie wyróżnia się (w przeciwieństwie do poprzednich singli artystki) wolniejszym tempem.

</doc>
<doc id="1038020" url="https://pl.wikipedia.org/wiki?curid=1038020" title="Gładyszewo">
Gładyszewo

Gładyszewo (niem. "Neufier") – niewielkie osiedle w Pile, położone w północno-zachodniej części miasta, wzdłuż drogi do Zawady (ul. Kamienna) i linii kolejowej do Szczecinka. 
W 2006 roku liczyło 434 mieszkańców, pod względem liczby ludności jest najmniejszym osiedlem Piły.
Historia.
Przed II wojną światową znajdowało się tu kilka luźno rozrzuconych gospodarstw i folwarków, noszących wspólną nazwę "Neufier". Po wojnie na terenie największego folwarku utworzono Państwowe Gospodarstwo Rolne, a wzdłuż drogi prowadzącej do niego (obecnie ul. Agatowa) wybudowano niewielkie osiedle blokowe dla jego pracowników. W latach 90. na południe od byłego PGR powstało osiedle domków jednorodzinnych.
Opis.
Gładyszewo w zdecydowanej większości (poza wspomnianym osiedlem przy ul. Agatowej) ma zabudowę jednorodzinną. Obecnie nowe domy powstają na północ od Gładyszewa, już poza granicami miasta (tzw. "Nowa Zawada"). Wkrótce budowa osiedla ma się rozpocząć także na terenie byłej żwirowni położonej w południowej części Gładyszewa. W zachodniej i północnej części dzielnicy znajdują się pola uprawne. Nazwy ulic w Gładyszewie pochodzą od kamieni szlachetnych (Rubinowa, Turkusowa itp.).
Dojazd.
Do Gładyszewa można dojechać autobusami linii nr 1, 9 i 16 obsługiwanymi przez MZK Piła.
Przystanek PKS:
Szlaki turystyczne.
Przez teren dzielnicy przebiegają szlaki turystyczne:

</doc>
<doc id="1038021" url="https://pl.wikipedia.org/wiki?curid=1038021" title="Andriej Kariaka">
Andriej Kariaka

Andriej Konstantinowicz Kariaka, ros. Андрей Константинович Каряка, ukr. Андрій Костянтинович Каряка, "Andrij Kostiantynowicz Kariaka" (ur. 1 kwietnia 1978 w Dniepropetrowsku) – rosyjski piłkarz pochodzenia ukraińskiego, grający na pozycji lewego pomocnika. Zmienił obywatelstwo ukraińskie na rosyjskie.
Kariera piłkarska.
Kariera klubowa.
Urodził się w Dniepropietrowsku. Jako dziecko kibicował tamtejszemu Dnipro. Zaczął uczęszczać do szkół sportowych w tym mieście, ale w 1985 wyjechał wraz z rodzicami do Zaporoża i tam też rozpoczął treningi w młodzieżowej drużynie Metałurha Zaporoże. 3 marca 1996 roku zadebiutował w pierwszym zespole, w wygranym 1:0 meczu z rezerwami Szachtara Donieck, rozegranym w ramach Pucharu Ukrainy. Natomiast w ukraińskiej lidze swój pierwszy mecz rozegrał 26 marca, a Metałurh wygrał z Dnipro 2:1. W 1996 roku zajął z tym klubem 6. pozycję w lidze, a w kolejnych – 8. i 9. W 1998 roku Andriej przeszedł do CSKA Kijów. W sezonie 1998/1999 wystąpił z CSKA w Pucharze Zdobywców Pucharów i zagrał zarówno w dwumeczu z Cork City, jak i Lokomotiwem Moskwa. W sezonie 1999/2000 stracił jednak miejsce w składzie i niemal połowę sezonu spędził w rezerwach CSKA.
Latem 2000 wyjechał do Rosji i został zawodnikiem Krylji Sowietow Samara. W rosyjskiej ekstraklasie zadebiutował 13 sierpnia w zremisowanym 1:1 meczu z Anży Machaczkała, w którym wywalczył rzut karny dla Krylji. W 2001 roku wywalczył miejsce na lewym skrzydle klubu z Samary, który zajął 5. miejsce w Premier Lidze. W 2002 roku strzelił 12 goli w lidze i był najlepszym strzelcem Krylji, która ponownie zakończyła sezon na 5. pozycji. W 2003 roku uzyskał 9 bramek w trakcie sezonu stając się najlepszym strzelcem w historii klubu. W 2004 roku wykazał się jeszcze wyższą skutecznością zdobywając 17 goli i tylko o jedno trafienie przegrał w walce z Aleksandrem Kierżakowem o tytuł króla strzelców. Krylja zajęła wówczas 3. miejsce, najwyższe w historii występów w ekstraklasie Rosji.
Latem 2005 roku przeszedł do jednego z najlepszych klubów Portugalii, SL Benfica. Klub ten zapłacił za niego 2 miliony euro. W Benfice nie potrafił przekonać do swoich umiejętności trenera Ronalda Koemana i wystąpił zaledwie w 9 spotkaniach zaliczając jedno trafienie (w wygranym 2:0 meczu z Estrelą Amadora). Natomiast w rundzie jesiennej sezonu 2006/2007 zagrał ledwie dwa razy ponownie strzelając gola w meczu z Estrelą. Z Benficą dwukrotnie zajął 3. miejsce w lidze.
W zimowym oknie transferowym 2007 powrócił do Rosji i przeszedł do Saturna Ramienskoje, w którym grał przez pełne cztery sezony. Po tym jak Saturn w końcu 2010 zrezygnował z występów na najwyższym poziomie, w lutym 2011 podpisał kontrakt z Dinamem Moskwa.
W 2012 roku przeszedł do Wołgi Niżny Nowogród, w której jesienią 2014 zakończył karierę piłkarską.
Kariera reprezentacyjna.
W reprezentacji Rosji Kariaka zadebiutował 15 sierpnia 2001 roku w zremisowanym 0:0 meczu z Grecją. W 2004 roku został powołany przez Gieorgija Jarcewa do kadry na Euro 2004. Tam wystąpił we wszystkich trzech spotkaniach grupowych Rosjan: z Hiszpanią (0:1), z Portugalią (0:2) i z Grecją (2:1).

</doc>
<doc id="1038025" url="https://pl.wikipedia.org/wiki?curid=1038025" title="Kazimierz Zygmunt Antosz">
Kazimierz Zygmunt Antosz

Kazimierz Zygmunt Antosz (ur. 4 lutego 1905 w Starej Soli, zm. 11 listopada 1993 w Jaśle) – polski ksiądz rzymskokatolicki, przed wojną aktywny duszpasterz w archidiecezji lwowskiej, później w gorzowskiej.
Życiorys.
Kazimierz Antosz był synem Mariana i Heleny z Karaczewskich. Wychowywał się w Jaśle, gdzie jego ojciec był naczelnikiem urzędu skarbowego. Absolwent Państwowego Gimnazjum w Jaśle z 1924. Podjął studia teologiczne w Wyższym Seminarium Duchownym w Przemyślu. Został wyświęcony na kapłana w 1928.
Działalność duszpasterska.
Po święceniach pracował jako wikariusz w kilku parafiach w diecezji przemyskiej. W 1933 złożył egzamin proboszczowski. W tym samym roku został na krótko administratorem parafii w Milatynie i w Barze k. Lwowa. Od 1934 był proboszczem parafii pod wezwaniem św. Wojciecha BM w Tarnawie Górnej. W 1940 został aresztowany przez Gestapo, uciekł z obozu tymczasowego, chroniąc się przed wywiezieniem do Oświęcimia, następnie ukrywał się przez cały okres okupacji. Po zakończeniu wojny powrócił do Tarnawy. Wobec groźby śmierci ze strony UPA (został wydany na niego wyrok), przeprowadził się do Tarnowca. W 1949 wyjechał do diecezji gorzowskiej.
Po przejściu na emeryturę w 1968 przez jakiś czas przebywał w Jaśle. Msze św. odprawiał w kościele OO. Franciszkanów. Zmarł 11 listopada 1993. Został pochowany 13 listopada na starym cmentarzu w Jaśle.

</doc>
<doc id="1038026" url="https://pl.wikipedia.org/wiki?curid=1038026" title="Karabinek Talk-1">
Karabinek Talk-1

Talk-1 – polski samopowtarzalny karabinek sportowy. Według założeń miał być bronią pierwszego kontaktu dla przyszłych żołnierzy Ludowego Wojska Polskiego, stąd zewnętrznie upodobniony został do karabinu automatycznego AKM. Nie produkowany seryjnie.
Talk-1 był bronią samopowtarzalną. Działał na zasadzie odrzutu zamka swobodnego. Strzelał z zamka zamkniętego wyłącznie ogniem pojedynczym. Mechanizm uderzeniowy kurkowy. Bezpiecznik nastawny chroniący przed strzałami przypadkowymi w położeniu "broń zabezpieczona" unieruchamiał zamek i spust. Karabinek standardowo wyposażony był w mechaniczne przyrządy celownicze składające się z regulowanej muszki w osłonie i celownika krzywkowego.
"TALK-1" był skonstruowany w OBR RADOM (Ośrodek Badawczo-Rozwojowy) w 1985r/1986r. Dokumentację partii próbnej przedstawiono do zatwierdzenia wiosną 1986r. w 2 wersjach automatycznych tj. "5,6mm karabinek szkoleniowy typ AKMS" nr dokumentacji 120-00-000 oraz "5,6mm karabinek szkoleniowy" o nr dokumentacji 119-00-000. Różniły się tym, że "typ AKMS" posiadał kolbę składaną jak w 7,62x39 AKMS a drugi miał kolbę drewnianą (sklejka) w wersji podstawowej jak w 7,62x39 AKM.
Zostały wykonane egzemplarze próbne wg relacji i wspomnień rozeszły się one po jednostkach wojskowych, wiadomo że w 1995 w zakładach pozostały 2 szt. wzorcowe z tej partii.
Różnice konstrukcyjne względem AKM: sprężyny mechanizmu spustowego i uderzeniowego o zmniejszonych siłach, nowa obsada lufy z wyrzutnikiem i prowadzeniem magazynka, nowy zespół zamka, nowa ramka celownika (inna podziałka).
Około roku 1996 powrócono do idei karabinka AKM kalibru 22LR. W Zakładach Metalowych "Łucznik" im. Generała Waltera w Radomiu na dziale doświadczalnym "T1" wykonano partię ok. 110 szt. karabinków pod nazwą TALK-2. Partię wykonano podstawie dokumentacji 119-00-000 z naniesionymi poprawkami między innymi uwzględniającymi wymagania rynku cywilnego dot. usunięcia spustu samoczynnego przez co karabinek może strzelać tylko ogniem pojedynczym, zmianą korpusu magazynka (zastosowano zewnętrzny skrócony plastikowy magazynek od AKM zamiast metalowego, pojemność magazynka wewnętrznego zmniejszono do 10szt naboi) bez innych istotnych zmian konstrukcyjnych.
Karabinek TALK-2 w wyniku zastosowania długiej (437mm) o wysokiej jakości kutej, chromowanej, lufy charakteryzował się bardzo dobrymi wynikami strzelania amunicją HV jednakże ze względów bezpieczeństwo wymagało to zwiększenia masy zamka, w wersji handlowej na rynek cywilny został przystosowany do amunicji standard.

</doc>
<doc id="1038028" url="https://pl.wikipedia.org/wiki?curid=1038028" title="Cmd.exe">
Cmd.exe

cmd.exe, znany także pod nazwą wiersz poleceń – interpreter poleceń stosowany w rodzinie systemów operacyjnych Microsoft Windows NT (włączając w to Windows 2000, XP, 2003, Windows Vista, Windows 7, Windows 8, Windows 8.1 i Windows 10), Windows CE oraz OS/2.
Położenie pliku wykonywalnego interpretera zapisane jest w zmiennej środowiskowej ComSpec. Przy standardowej instalacji Windows jest to katalog %SystemRoot%\system32, gdzie zmienna SystemRoot wskazuje zwykle na katalog C:\Windows lub C:\WINNT w przypadku Windows 2000 i wcześniejszych.
Wersje.
Pierwszą wersję interpretera poleceń systemowych "cmd.exe" wykonała Therese Stowell dla Windows NT.
Informacje techniczne.
Uruchomienie programu "cmd.exe" powoduje otwarcie tekstowego okna konsoli, w którym dokonywana jest interpretacja wprowadzanych w wierszu poleceń znaków, jako nazw poleceń systemowych, programów, plików czy parametrów tych poleceń i programów. Rezultatem wykonania polecenia cmd w już otwartym oknie konsoli jest uruchomienie w tym samym oknie wtórnego procesora poleceń, który może dziedziczyć środowisko po procesorze pierwotnym. Każdy taki procesor poleceń można zamknąć wykonując polecenie exit albo klikając na ikonę zamknięcia okna.
Interpreter cmd.exe jest również uruchamiany w celu wykonania plików wsadowych z rozszerzeniem .cmd lub .bat, w wyniku czego zwykle następuje otwarcie okna konsoli i jego automatyczne zamknięcie po wykonaniu ostatniego polecenia wsadowego.
Po uruchomieniu "trybu awaryjnego z wierszem poleceń", a także w Windows Server 2008 CORE, interpreter cmd.exe jest uruchamiany jako powłoka systemowa zamiast Eksploratora Windows.

</doc>
<doc id="1038029" url="https://pl.wikipedia.org/wiki?curid=1038029" title="Wapienna (Góry Kaczawskie)">
Wapienna (Góry Kaczawskie)

Wapienna (niem. "Kalk Berge", 507 m n.p.m.) – wzniesienie w południowo-zachodniej części Grzbietu Małego Gór Kaczawskich, położone pomiędzy Siedlęcinem a Płoszczynką, gdzie łączy się z pozostałą częścią Grzbietu Małego.
Ku północnemu zachodowi odchodzi od Wapiennej długie ramię ze Skowronem, kończące się w Nielestnie nad Bobrem. Zbudowana jest ze staropaleozoicznych skał metamorficznych – zieleńców i łupków zieleńcowych oraz fyllitów i łupków kwarcowo-serycytowo-chlorytowych z grafitem, z wkładką marmurów (wapieni krystalicznych), należących do metamorfiku kaczawskiego. Wapienie krystaliczne były eksploatowane w starych kamieniołomach i wypalane na wapno w wapiennikach, z których pozostały tylko ruiny. Wapienna jest porośnięta lasem świerkowym z polanami zajętymi przez pola i łąki.

</doc>
<doc id="1038032" url="https://pl.wikipedia.org/wiki?curid=1038032" title="Ludwik Abkin">
Ludwik Abkin

Abkin Ludwik (ur. 26 marca 1902 w Łodzi, zm. we wrześniu 1939) – polski dziennikarz żydowskiego pochodzenia, związany z Łodzią.
Urodził się w Łodzi w rodzinie żydowskiej, jako syn Eliasza Abkina, właściciela drukarni. Od 1933 roku pracował w dziale sportowym "Expressu Wieczornego Ilustrowanego", w 1935 roku objął kierownictwo Agencji Sportowej „Centrosport” w Łodzi. Zginął w czasie kampanii wrześniowej.

</doc>
<doc id="1038033" url="https://pl.wikipedia.org/wiki?curid=1038033" title="Stuart Christie">
Stuart Christie

Stuart Christie (ur. 10 lipca 1946 w Glasgow, zm. 15 sierpnia 2020) – szkocki anarchista i publicysta.
Życiorys.
W 1962 przystąpił do Federacji Anarchistycznej w Glasgow. Zaangażował się w pomoc dla anarchistycznego ruchu oporu w Hiszpanii, walczącego zbrojnie z dyktaturą Francisco Franco. 
W czerwcu 1964 roku udał się do Hiszpanii, gdzie 11 sierpnia został aresztowany za pomoc w przygotowywaniu zamachu na Franco. Policja znalazła przy nim materiały wybuchowe. Zgodnie z ówczesnym hiszpańskim kodeksem karnym za to przestępstwo groziła kara śmierci przez uduszenie garotą. Ostatecznie jednak Christie skazany został na 30 lat więzienia. 
W jego obronie ogłoszono międzynarodową kampanię protestacyjną. Pod listem domagającym się jego uwolnienia podpisali się m.in. Bertrand Russell i Jean-Paul Sartre. W wyniku nacisku rząd Franco zgodził się deportować Stuarta Christie do Wielkiej Brytanii 21 września 1967 roku, po trzech latach spędzonych w hiszpańskim więzieniu. 
Po uwolnieniu Stuart Christie kontynuował swoją działalność w ruchu anarchistycznym. Brał udział w pracach Anarchistycznego Czarnego Krzyża i współredagował anarchistyczne pismo „Black Flag” (Czarna Flaga). 
W 1972 ponownie go aresztowano i oskarżono przez brytyjską policję o uczestnictwo w organizacji zbrojnej Angry Brigade. Został jednak uniewinniony przez sąd.
Christie jest założycielem Cienfuegos Press, a także autorem kilku książek i tłumaczeń, z których najbardziej znaną jest trzyczęściowa autobiografia: "Granny Made me an Anarchist", "General Franco Made Me A Terrorist", "Edward Heath Made Me Angry". Inne książki to m.in.: "The Investigative Researcher's Handbook", "We, the Anarchists!", "The Floodgates of Anarchy" (razem z Albert Meltzer).

</doc>
<doc id="1038041" url="https://pl.wikipedia.org/wiki?curid=1038041" title="Herb powiatu radomskiego">
Herb powiatu radomskiego

Herbem powiatu radomskiego jest półkolista (renesansowa) tarcza herbowa złożona z dwóch herbów.
Opis i symbolika.
Herby te ułożone są w słup. Pierwszym z nich jest herb województwa mazowieckiego - symbol przynależności wojewódzkiej powiatu. Drugim herbem jest tarcza w kolorze błękitnym na której mieszczą się, ułożone w słup, wierszami na zmianę po 3 i 2 sześcioramienne gwiazdy w kolorze złotym, które symbolizują gminy powiatu oraz majuskuła "R" - inicjał Radomia, stolicy powiatu. Motyw herbu drugiego zaczerpnięty jest z herbu województwa sandomierskiego, gdzie również występują takie same gwiazdy na takim samym tle; ta część herbu symbolizuje historyczną przynależność ziem powiatu do tego województwa. &lt;br&gt;

</doc>
<doc id="1038042" url="https://pl.wikipedia.org/wiki?curid=1038042" title="Skowron">
Skowron

Skowron (niem. "Lerchenberg", 472 m n.p.m.) – wzniesienie w północnej części "Grzbietu Małego" Gór Kaczawskich, położone na północny zachód od Płoszczynki, gdzie łączy się z Wapienną. Ku zachodowi odchodzi od niego kilka bocznych ramion z Zadnią i Strzyżowcem.
Zbudowany jest w południowo-zachodniej części ze staropaleozoicznych skał metamorficznych – zieleńców i łupków zieleńcowych oraz fyllitów i łupków kwarcowo-serycytowych, należących do metamorfiku kaczawskiego, poprzecinanych żyłami wulkanicznych porfirów. W części północnej zalegają na nich osady górnokredowe – margle ilaste, wapienie margliste oraz piaskowce i zlepieńce. Porośnięty jest lasem świerkowym z bukiem i dębem, z polanami zajętymi przez pola i łąki, z których rozciągają się dalekie widoki.

</doc>
<doc id="1038044" url="https://pl.wikipedia.org/wiki?curid=1038044" title="Układy">
Układy

Układy () – amerykański serial telewizyjny z Glenn Close i Rose Byrne w rolach głównych, emitowany od 24 lipca 2007 do 12 września 2012 roku przez stacje FX (serie 1–3) i Audience Network (serie 4–5).
Daty premierowych emisji.
W roku 2010 prawa do emisji w Stanach Zjednoczonych przejęła DirecTV, która wyemitowała premierowo dwie ostatnie serie na swoim kanale Audience Network.
W Polsce serial emitowany był przez stacje AXN i Polsat.
Fabuła.
Serial rozgrywa się na dwóch płaszczyznach czasowych: "teraz" i "6 miesięcy wcześniej". Akcja pierwszego odcinka rozpoczyna się od sceny, w której Ellen Parsons (Rose Byrne) biegnie zakrwawiona przez ulice Nowego Jorku. Dostaje się pod opiekę policjantów, którzy starają się ją przesłuchać, lecz bezskutecznie.
6 miesięcy wcześniej Ellen, młoda prawniczka zostaje zatrudniona do kancelarii adwokackiej Patty Hewes (Glenn Close), która prowadzi sprawę o odszkodowanie dla zwolnionych pracowników przeciwko biznesmenowi Arthurowi Frobisherowi (Ted Danson). Okazuje się, że siostra narzeczonego Ellen prowadziła interesy z firmą Frobishera. Teraz zaczyna być szantażowana przez jego ludzi. Ellen zaczyna nabierać podejrzeń, że Patty zatrudniła ją nie z uczciwych pobudek, lecz by zdobyć w niej źródło dojścia do Frobishera.

</doc>
<doc id="1038046" url="https://pl.wikipedia.org/wiki?curid=1038046" title="Goździcznik skalnicowy">
Goździcznik skalnicowy

Goździcznik skalnicowy ("Petrorhagia saxifraga" (L.)Link) – gatunek rośliny z rodziny goździkowatych. Pochodzi z Europy i zachodniej Azji. Jest uprawiany, czasami dziczejący. We florze Polski: antropofit zadomowiony, kenofit, dziko występuje bardzo rzadko.
Uprawa.
Nie ma specjalnych wymagań. Najlepsza jest sucha, piaszczysto-gliniasta gleba o alkalicznym odczynie. Najlepiej rośnie na słonecznym stanowisku. Rozmnaża się wyłącznie wegetatywnie przez podział wczesną wiosną, gdyż w naszym klimacie nie zawiązuje nasion.

</doc>
<doc id="1038048" url="https://pl.wikipedia.org/wiki?curid=1038048" title="Haubicki">
Haubicki

Haubicki (Płachecki, Haubitz, Jastrząb, Gołąb, Gołąbek, Falken, Falken-Plachetzki, Falken-Płachecki, Plachecki, Plachetzki, błędnie Jastrzębiec odmienny) − kaszubski herb szlachecki, według Przemysława Pragerta błędnie uznawany za odmianę herbu Jastrzębiec.
Opis herbu.
Herb występował przynajmniej w czterech wariantach. Opisy z wykorzystaniem klasycznych zasad blazonowania:
Haubicki (Płachecki I, Haubitz, Jastrząb, Gołąb, Falken, błędnie Jastrzębiec odmienny): "W polu błękitnym lecący jastrząb czarny (lub naturalny) z gołębiem dzikim w szponach. Klejnot: nad hełmem w koronie ogon pawi. Labry błękitne podbite srebrem."
Płachecki Ia (Falken-Plachetzki, Falken-Płachecki, Haubicki odmienny, Falken): "W polu błękitnym lecący jastrząb srebrny z takimż gołębiem w szponach. Klejnot: nad hełmem w koronie trzy pióra pawie. Labry błękitne podbite srebrem."
Płachecki II (Falken-Plachetzki, Falken-Płachecki, Haubicki odmienny, Falken odmienny): "W polu sokół z rozpostartymi skrzydłami w prawo. Klejnot: nad hełmem bez korony sokół jak w godle między dwoma piórami strusimi. Labry nieznanej barwy."
Płachecki II odmienny (Falken-Plachetzki, Falken-Płachecki, Haubicki odmienny, Falken odmienny): "W polu sokół z rozpostartymi skrzydłami przeszyty strzałą, trzymający w szponach gołębia. Klejnot: nad hełmem bez korony strzała na opak, zakończona połulilią pomiędzy dwoma piórami strusimi. Labry. Barwy nieznane."
Płachecki III (Plachecki, Plachetzki, Haubicki odmienny, Falken odmienny): "W polu sokół ze złożonymi skrzydłami. Klejnot: nad hełmem w koronie trzy pióra strusie. Labry nieznanej barwy."
Najwcześniejsze wzmianki.
Wariant podstawowy znany ze źródeł polskojęzycznych: herbarzy Dachnowskiego ("Herby szlachty Prus Królewskich"), Niesieckiego ("Korona polska"), Ostrowskiego ("Księga herbowa rodów polskich") oraz Chrząńskiego ("Tablice odmian herbowych"). Źródła niemieckojęzyczne podają herb w wariancie Ia. Są to między innymi herbarze: Ledebura ("Adelslexikon der preussichen Monarchie von..."), Żernickiego ("Der polnische Adel"), "Nowego Siebmachera" i Wincklera ("Der nationalitaten Pomerellens"). "Nowy Siebmacher" dodatkowo przytacza warianty II i III. Wariant II pochodzi z pieczęci jakiegoś Falken-Płacheckiego służącego w armii pruskiej w 1839. Wersja II odmienna to herb z pieczęci Rocha Falken-Płacheckiego, regenta grodzkiego pomorskiego w latach 1766-1778. Wariant III pochodzi z pieczęci z XVIII wieku.
Herbowni.
Płachecki (Plachecki, Plachetzki, Płąchecki). Rodzina nosiła też przydomki Falken, Dułak (Dulak), Habicht, Lewald (Lewalt), Pęta (Peta, Pęt), z czego herb rodziny o przydomku Lewald jest określany jako Rogala lub jego odmiana, zaś niektórzy przedstawiciele Pęta-Płacheckich wylegitymowali się z herbem Płachecki IV. 
Przydomek Habicht, ewoluujący w Haubicht, Haubicz, Haubitz, Haubicki pochodzi od herbu (jastrząb to po niemiecku "Habicht"). Przydomek Falken ma pochodzić od zdrobniałego Chwalisław, Falisław albo Walenty, choć może także pochodzić od niemieckiego "Falken" - sokół. Przydomek Pęta i Pięta wywodzić się ma od słowa "pięta".
Tadeusz Gajl wymienia jeszcze tego herbu nazwiska Galkiewicz, Mierawski (Murowski) i Szychiewicz.
Rodzina Płacheckich.
Rodzina o nazwisku pochodzącym od gniazdowej wsi Płachty. Pierwsza wzmianka w 1570 (Paweł i Tomasz Płachecki herbu Jastrząb w Płachtach i Marcin Płachecki w Nowym Wiecu). Kolejne wzmianki z lat 1648 (Wojciech Płachecki w Czerniewie), 1682 (Grzegorz Płachecki w Płachtach), 1697 (Piotr Płachecki, poseł na sejm elekcyjny), 1717 (Grzegorz Płachecki w Płachtach), 1733 (Jan i Melchior Płacheccy, posłowie), 1764 (Jan i Józef, Józef, Karol, Roch i Wawrzyniec, posłowie). Płacheccy pełnili pomniejsze urzędy na Pomorzu. Roch Płachecki był wiceregentem grodzkim pomorskim (1764-65) i regentem grodzkim pomorskim (1766-1778), Władysław Płachecki, łowczy malborski (1754), Michał Płachecki, chorąży wendeński (1761-64). W roku 1772 hołd królowi pruskiemu składali: Władysław, Jan, Roch i Piotr Płacheccy. Synowie Tyburcego Płacheckiego kształcili się w szkołach wojskowych: Fabian w Berlinie, Józef w Chełmnie (szkoły pruskie), zaś Władysław został oficerem polskim, walczył w kampaniach Napoleona. Jego syn, Ferdynand, został wylegitymowany ze szlachectwa w Królestwie Polskim z herbem Haubicki. 

</doc>
<doc id="1038050" url="https://pl.wikipedia.org/wiki?curid=1038050" title="Linux Security Modules">
Linux Security Modules

Linux Security Modules ("LSM") – framework dla jądra linuksa pozwalającym na wprowadzanie wielu różnych modeli bezpieczeństwa unikając zarazem faworyzowania jednego z nich. Framework udostępniany jest na licencji GNU/GPL i jest standardowo zaimplementowany w jądrach 2.6.

</doc>
<doc id="1038054" url="https://pl.wikipedia.org/wiki?curid=1038054" title="Krzyżostrzał">
Krzyżostrzał

Krzyżostrzał – herb szlachecki
Opis herbu.
W polu błękitnym strzała srebrna bez opierzenia w słup, przekrzyżowana, z wąsem pod lewym ramieniem krzyża. Nad hełmem w koronie pięć piór strusich.
Herbowni.
Herb ruski, używany przez Proskurów i Suszczańskich.

</doc>
<doc id="1038055" url="https://pl.wikipedia.org/wiki?curid=1038055" title="Strzyżowa">
Strzyżowa

Strzyżowa (424 m n.p.m.) – wzniesienie w zachodniej części Grzbietu Małego Gór Kaczawskich, położone ponad Strzyżowcem. Zbudowany jest ze staropaleozoicznych skał metamorficznych – fyllitów, łupków kwarcowo-serycytowych i łupków serycytowo-muskowitowo-chlorytowo-kwarcowych, należących do metamorfiku kaczawskiego. Całe wzniesienie zajęte jest przez pola i łąki, z których rozciągają się dalekie widoki.

</doc>
<doc id="1038057" url="https://pl.wikipedia.org/wiki?curid=1038057" title="Toi Toi">
Toi Toi



</doc>
<doc id="1038060" url="https://pl.wikipedia.org/wiki?curid=1038060" title="Zaburzenia erekcji">
Zaburzenia erekcji

Zaburzenia erekcji, ED (od ang. "erectile dysfunction") – rodzaj zaburzeń seksualnych będący dysfunkcją wzwodu prącia, czyli utrwaloną (tj. występująca dłużej niż 6 miesięcy) niezdolnością do uzyskania i/lub utrzymania wzwodu (erekcji) niezbędnego do odbycia satysfakcjonującego stosunku płciowego. Od 1992 roku nie stosuje się już terminu „impotencja” na określenie tych zaburzeń ze względu na jego pejoratywny odcień i implikację nieodwracalności problemu.
Epidemiologia.
Badania nad rozpowszechnieniem ED są trudne, ponieważ problem ten wciąż dla wielu osób pozostaje tematem tabu. Szacuje się, że w Polsce na zaburzenia erekcji cierpi około 1,5 mln mężczyzn po 35. roku życia, z czego tylko około 15% zgłasza się do lekarza z prośbą o pomoc. Poza tym nie wszyscy, którzy rozpoczęli terapię, chcą ją kontynuować. Wolę taką zgłasza tylko 6,75% mężczyzn spośród tych, u których występują zaburzenia erekcji. Pozostali z różnych powodów przerywają przyjmowanie leków. Wyniki te odpowiadają tendencjom ogólnoświatowym. Ponad połowa chorych to osoby pomiędzy 40. a 60. rokiem życia. Niski poziom świadomości seksualnej sprawia, że co drugi pacjent nadal uważa, iż ED w starszym wieku, a więc w okresie andropauzy, są naturalną i nieuchronną konsekwencją procesu starzenia się i nie ma potrzeby poświęcać im należytej uwagi.
Obecnie szacuje się, że już w wieku 35 lat około 5% mężczyzn obserwuje u siebie ED o różnym nasileniu. U starszych częstość występowania tych zaburzeń wzrasta o około 10% na dekadę, a więc u mężczyzn po 60. roku życia ED występują już u ponad 50% populacji. Dotychczas najpełniejsze dane epidemiologiczne dotyczące zaburzeń erekcji uzyskano podczas badań przeprowadzonych w Stanach Zjednoczonych (MMAS – "Massachusetts Male Aging Study"). Według tych danych aż u 52% mężczyzn w wieku 40–70 lat stwierdzono różne zaburzenia erekcji, od minimalnych (10%) przez umiarkowane (25%) do całkowitej impotencji (10%). Częstość ich występowania ściśle korelowała z wiekiem mężczyzn.
Wniosek ten potwierdzają również badania "Brauna i wsp.", gdzie zaburzenia erekcji stwierdzono u 2,3% badanych pomiędzy 30. a 39. rokiem życia, ale w grupie wiekowej 70–80 lat już u 53% mężczyzn poddanych badaniu. Obniżenie jakości życia seksualnego związanego z ED i potrzebę leczenia najczęściej (14,3%) zgłaszali mężczyźni w wieku 60–69 lat – w tej subpopulacji ED stwierdzono u 34,4% badanych. W badaniu "Brauna i wsp. "czynnikiem ryzyka występowania zaburzeń erekcji okazał się więc wiek – mężczyźni w 8 dekadzie życia byli ponad 22-krotnie bardziej narażeni na wystąpienie ED niż mężczyźni w 4. dekadzie życia.
Etiologia.
Do przyczyn zaburzeń erekcji zalicza się wiele czynników, w tym głównie:
Zaburzenia erekcji jako wczesny objaw chorób układu krążenia.
Zaburzenia erekcji mogą występować u mężczyzn z bezobjawową (utajoną) chorobą układu sercowo-naczyniowego i stanowić wczesny marker m.in. choroby wieńcowej.
Na podstawie badań epidemiologicznych ustalono, że ED poprzedzają objawy choroby wieńcowej serca o około 2–5 lat.
Dlatego zaburzenia erekcji zostały uznane za czynnik ryzyka chorób układu krążenia u mężczyzn. Siła predykcyjna tego czynnika ryzyka jest szczególnie duża i przydatna u mężczyzn w wieku poniżej 40. roku życia.
Ryzyko wystąpienia ostrego zespołu wieńcowego lub zaburzeń krążenia w tętnicach obwodowych rośnie z nasileniem objawów ED.
Badania na populacji australijskiej wykazały, że ryzyko wystąpienia choroby serca u mężczyzn poniżej 40. roku życia rośnie 7-krotnie jeśli zgłaszali wcześniejsze zaburzenia erekcji.
Diagnostyka.
W diagnostyce zaburzeń erekcji, od której zależy dobór odpowiedniej metody leczenia, oprócz wnikliwego wywiadu z pacjentem wykorzystuje się również:
Leczenie.
Psychoterapia.
Psychoterapia jest nieodzownym elementem leczenia zaburzeń erekcji u osób z etiologią psychogenną, które stanowią do 20% wszystkich przypadków ED. Jej celem jest przede wszystkim uświadomienie partnerom istoty problemu i wyjaśnienie, że ED jest często zjawiskiem naturalnie postępujące wraz z wiekiem i możliwym do leczenia. U pacjentów z chorobami przewlekłymi ważne jest położenie nacisku na fakt, że zaburzenia erekcji nie są u nich związane z procesem starzenia, ale objawem choroby (np. cukrzycy). Systematyczne i skuteczne ich leczenie może przyczynić się do ustąpienia lub zmniejszenia zaburzeń erekcji.
Farmakoterapia.
W leczeniu zaburzeń erekcji, zależnie od stwierdzonej przyczyny dysfunkcji, stosuje się:
Leczenie zabiegowe.
U mężczyzn, u których problem z uzyskaniem lub utrzymaniem erekcji ma etiologię naczyniową, możliwe jest leczenie metodą fali uderzeniowej ESWT. W trakcie zabiegu falą uderzeniową efekt terapeutyczny uzyskiwany jest poprzez poddanie ciał jamistych prącia działaniu fal dźwiękowych o określonej częstotliwości i natężeniu. Stosowane w trakcie zabiegu fale stymulują proces angiogenezy (tworzenia nowych naczyń krwionośnych), co skutkuje poprawą hemodynamiki w prąciu, a co za tym idzie poprawą jakości erekcji. Leczenie metodą fali uderzeniowej jest bezbolesne i bezinwazyjne, a dotychczasowe badania kliniczne wykazują, że metoda jest bezpieczna, cechuje się wysoką skutecznością i długotrwałym efektem terapeutycznym. U 82,5% pacjentów po terapii zaobserwowano znaczącą poprawę w wynikach testu IIEF-5 (z ang. International Index of Erectile Function 5 Edition). Metoda ESWT jest stosowana w wielu Europejskich placówkach medycznych, także w Polsce (Grodzisk Mazowiecki, Swarzędz).
Ostatnią linią terapii zaburzeń potencji jest implantacja protezy prącia. Jest to metoda najbardziej inwazyjna, ale jednocześnie najbardziej skuteczna – daje najwyższy współczynnik satysfakcji pacjenta, na poziomie 92–100% (EAU Guidelines 2016). W Polsce stosuje się protezy hydrauliczne trzyczęściowe – typu ZSI 475 szwajcarskiej firmy Zephyr. Metodę tę stosują nieliczne, wyspecjalizowane ośrodki urologiczne zajmujące się implantami urologicznymi, na przykład Szpital Specjalistyczny w Puławach.
Aparaty próżniowe.
W przypadku przeciwwskazań do zastosowania leczenia farmakologicznego relatywnie skuteczną oraz bezpieczną metodą leczenia jest wykorzystanie aparatów próżniowych. Pierwsza pompka została stworzona w roku 1874 przez amerykańskiego lekarza dr. Johna Kinga. Badanie R. Witherington wskazuje na skuteczność aparatów próżniowych na poziomie 92%. Price D.E i in. wykazali skuteczność leczenia wśród osób chorych na cukrzyce na poziomie 75%. Efektywność tej metody zależy od etiologii zaburzeń wzwodu oraz selekcji pacjentów biorących udział na badaniu.

</doc>
<doc id="1038063" url="https://pl.wikipedia.org/wiki?curid=1038063" title="Arłamowski">
Arłamowski

Arłamowski ("Trzy Gwiazdy") – polski herb szlachecki.
Opis herbu.
W polu czerwonym trzy gwiazdy złote, dwie nad jedną. Klejnot: Pół rycerza zbrojnego, przebitego strzałą w lewo.
Najwcześniejsze wzmianki.
Arłamowscy pojawiają się w aktach przemyskich od 1581 roku.
Herbowni.
Arłamowski (Arłamowscy to gałąź rodziny Herburtów, osiadła w ziemi przemyskiej).

</doc>
<doc id="1038064" url="https://pl.wikipedia.org/wiki?curid=1038064" title="Mistra">
Mistra

Mistra (gr. Μυστράς, "Mistras") – miejscowość w Grecji, w administracji zdecentralizowanej Peloponez, Grecja Zachodnia i Wyspy Jońskie, w regionie Peloponez, w jednostce regionalnej Lakonia. Historyczna siedziba gminy Sparta. W 2011 roku liczyła 448 mieszkańców.
Mistra to niezamieszkałe już, ufortyfikowane miasto średniowieczne, w Grecji, położone na zboczach gór Tajget na Peloponezie, w pobliżu współczesnej Sparty, aktualnie o statusie muzeum. W roku 1989 zespół architektoniczny obejmujący fortecę, pałac, kościoły i klasztory został wpisany na listę światowego dziedzictwa UNESCO. Stanowi najlepiej na świecie zachowany przykład miasta bizantyńskiego, jakkolwiek o powierzchni 61-krotnie mniejszej od dawnego Konstantynopola. Poza obrębem fortyfikacji istnieje miejscowość współczesna, tejże nazwy, z zapleczem gospodarczym i turystycznym.
Historia.
Miasto zostało założone przez Normanów w 1205 roku, gdy w rezultacie czwartej krucjaty zajęty został Konstantynopol. W 1249 roku książę Achai Wilhelm II Villehardouin wybudował w Mistrze zamek, który miał strzec tej części jego posiadłości na Peloponezie. W roku 1261 miasto wraz z innymi fortami południowo-wschodniego Peloponezu zwrócone zostało Bizancjum jako część okupu za Wilhelma II, pojmanego dwa lata wcześniej, w trakcie bitwy pod Pelagonią.
Mistra przyciągać zaczęła zamożną ludność grecką, porzucającą tereny okupowane przez Normanów. Rozpoczął się szybki rozwój. Michał VIII Paleolog ustanowił tu stolicę nowego Despotatu Morei. Terytorium początkowo objęło południowo-wschodni Peloponez, pokrywając się z dawnymi terytoriami Sparty, następnie stopniowo rosnąc. Mistra, jako stolica despotatu, zarządzana była przez rodzinę cesarza. Funkcję despoty pełnili zwykle synowie lub bracia cesarza, często przewidziani na następców tronu. Za despoty Teodora I Paleologa Mistra stała się drugim, po Konstantynopolu, pod względem ważności miastem cesarstwa, powstał pałac, stanowiący drugą w państwie rezydencję cesarzy. Przez wiek XIV i pierwsze dekady XV stulecia Mistra przekształciła się w kulturalne i intelektualne centrum świata bizantyjskiego. Wspierała odrodzenie sztuki, przyciągała znakomitych uczonych i teologów. Wśród nich humanista i neoplatoński filozof Gemistos Plethon, który mieszkał w mieście do czasu śmierci w 1452 roku. Dokonał on reinterpretacji myśli platońskiej. Jego rewolucyjne koncepcje zakładały, iż ziemia powinna być rozdzielona pomiędzy pracujących, zaś rozum powinien stać na równi z religią. Zwolennicy filozofa, nauczający po upadku Mistry we Włoszech, wywarli znaczny wpływ na rozwój włoskiego renesansu w Rzymie i Florencji. W Mistrze rozkwit przeżywała również architektura bizantyjska. W mieście powstały liczne nowe obiekty sakralne, wieńczone kopułami i zdobione freskami.
W roku 1460, tj. w 7 lat po upadku Konstantynopola, despota Demetriusz II Paleolog poddał Mistrę sułtanowi Mehmedowi II Zdobywcy. Wielu mieszkańców emigrowało, administrację Morei przeniesiono do Tripolitsy, a oddalone od morza miasto utraciło dla sułtanów znaczenie strategiczne. Po korzystniejszym okresie okupacji weneckiej 1687–1715, powrót pod władzę osmańską przyniósł kolejny zastój i stałe ubożenie. W latach 1770 i 1825 wybuchały rozległe pożary.
Największe szkody w substancji budowlanej powstały związane są jednak z okresem po odzyskaniu przez Grecję niepodległości. Z rozkazu i z pomocą króla Ottona, miasto przeniesiono wtedy na odległą o 7 km lokalizację równinną, jako nową Spartę. Częściowej rozbiórce i w jej efekcie szybko postępującej ruinie, uległa wtedy większość budynków. We wrześniu 1944 ruiny Mistry były miejscem likwidacji, w zaciekłej walce, jednego z niemieckich Batalionów Bezpieczeństwa, ściganego przez ELAS i milicje powstańcze. Ostatni mieszkańcy opuścili średniowieczną część Mistry w I połowie XX wieku. Prace zabezpieczające, następnie także niektóre rekonstrukcje, podjęto w II połowie XX wieku.
Zabytki.
Mitrópolis.
Katedra Mitrópolis jest najstarszą świątynią w Mistrze. Została wzniesiona w pobliżu dolnej bramy wejściowej w latach 1270–1292, za panowania Michała VIII Paleologa. Początkowo była to budowla z nawą główną nakrytą sklepieniem kolebkowym i dwiema nawami bocznymi. Kopułę wzniesiono na początku XV wieku. Na marmurowej płycie wmurowanej w posadzkę widnieje dwugłowy orzeł, symbol Bizancjum, upamiętniający koronację Konstantyna XI Paleologa, ostatniego cesarza bizantyjskiego, która miała miejsce w katedrze w 1448 roku. Najstarsze freski w północno-wschodniej nawie przedstawiają męczeństwo i złożenie do grobu świętego Dymitra, patrona kościoła. Po przeciwnej stronie umieszczono późniejsze malowidła przedstawiające cuda Chrystusa m.in. uzdrowienie trędowatego i cud w Kanie oraz życie Matki Boskiej. Powstały one w latach świetności Mistry, poprzedzających upadek miasta. W narteksie znajdują się malowidła przedstawiające "Przygotowanie Tronu Sądu Ostatecznego". Ten sam temat został powtórzony w zakrystii.
Klasztor Pandánassa.
Żeński klasztor Pandánassa (Królowej Świata) jest obecnie jedynym zamieszkanym obiektem na terenie Mistry. Kościół klasztorny z 1428 roku zachowuje doskonałe proporcje pomiędzy elementami gotyckimi i bizantyjskimi. Był ostatnią świątynią wzniesioną w mieście. Wśród fresków pochodzących z różnych okresów wyróżniają się malowidła z XV wieku, a zwłaszcza eksponowany w galerii cykl przedstawiający sceny z życia Chrystusa m.in. "Wskrzeszenie Łazarza" na północno-wschodnim sklepieniu. Większość fresków powstała w latach 1687–1715, gdy miasto znajdowało się pod panowaniem weneckim. W nawie południowo-wschodniej przedstawiono "Wjazd do Jerozolimy", zaś naprzeciwko – "Zstąpienie do otchłani".
Klasztor Perivléptos.
Klasztor został założony w 1310 roku. Jednokopułowy, częściowo wykuty w skale kościół zdobi najlepiej zachowany cykl fresków w Mistrze. Malowidła pochodzą w większości z XIV wieku. We wnętrze kopuły znajduje się przedstawienie Chrystusa Pantokratora w otoczeniu Marii i proroków, których postacie różnią się wielkością w zależności od ich rangi. W apsydzie znajduje się wizerunek Matki Boskiej. Górną część murów obiega cykl fresków ilustrujących sceny z życia Chrystusa m.in. "Narodzenie Chrystusa", "Chrzest", "Przemienienie" i "Wjazd do Jerozolimy". Wizerunki proroków i świętych przedstawione zostały niżej, w takiej odległości od ołtarza, jaką dyktuje znaczenie danej postaci. Nad wejście znajdują się malowidła przedstawiające "Niewiernego Tomasza" i "Zesłanie Ducha Świętego".
Klasztor Vrondochión.
Klasztor stanowił centrum życia kulturalnego i intelektualnego XV-wiecznej Mistry. W jego murach nauczał neoplatoński filozof Gemistos Plethon. Do dziś zachowały się pozostałości po dawnych celach mnichów. Na terenie klasztornym stały niegdyś dwa kościoły. Starszy z nich, Agií Theódorii, powstał w 1295 roku. Jego kopuła wsparta na ośmiu łukach jest największa w całym mieście. W nowszym, pochodzącym w 1310 roku kościele Afendikó znajdują się dobrze zachowane freski z okresu jego budowy. Na sklepieniu południowym przedstawiono "Chrzest Chrystusa", zaś nad ołtarzem – "Wniebowstąpienie". Najlepiej zachowane freski znajdują się w północnej części narteksu. Sklepienie wieńczy sześć kopuł.
Kościół Agía Sofía.
Kościół Agía Sofía został wzniesiony w 1350 roku. Służył jako kaplica Pałacu Despotów. We wnętrzu świątyni zachowała się posadzka wykonana z wielobarwnego marmuru. Bardzo dobrze zachowały się również freski – Chrystus Pantokrator i Narodziny Matki Boskiej, które zostały niegdyś przykryte przez Turków warstwą białego tynku. W czasach okupacji tureckiej w kościele zorganizowano bowiem meczet. Do dzisiejszych czasów przetrwały również fragmenty refektarza oraz cel mnichów z przyległego klasztoru.
Pałac Despotów.
Pałac jest konstrukcją dwuskrzydłową. Budowę skrzydła północno-wschodniego rozpoczęli Frankowie. Skrzydło północno-zachodnie, wzniesione po 1348 roku, jest rzadkim przykładem bizantyjskiej architektury świeckiej. Znajduje się w nim sala tronowa władców w dynastii Kantakuzenów i Paleologów. Dziedziniec zamkowy w czasach despotów był ośrodkiem życia publicznego, zaś w czasie panowania tureckiego pełnił funkcję bazaru.
Zamek.
Zamek wznosi się na szczycie wzgórza ponad Górnym Miastem. Został wybudowany w 1249 roku na polecenie Wilhelma II Villehardouin. Mimo dużych zmian dokonanych za czasów bizantyjskich i tureckich, zachował styl frankijski. Dwa dziedzińce otoczone są podwójną ścianą kurtynową.

</doc>
<doc id="1038065" url="https://pl.wikipedia.org/wiki?curid=1038065" title="Toi-Toi">
Toi-Toi



</doc>
<doc id="1038066" url="https://pl.wikipedia.org/wiki?curid=1038066" title="Autodromo Enzo e Dino Ferrari">
Autodromo Enzo e Dino Ferrari

Autodromo Enzo e Dino Ferrari – tor wyścigowy znajdujący się w pobliżu włoskiego miasta Imola, w odległości 40 km na wschód od Bolonii i 80 km na wschód od fabryki Ferrari w Maranello. Odbyły się tu wyścigi Formuły 1 o Grand Prix Włoch (1980), Grand Prix San Marino (1981–2006) oraz Grand Prix Emilii-Romanii (od 2020).
Tor został nazwany na cześć fundatora Enzo Ferrari'ego i jego syna Dino, który zmarł w 1956.
Historia.
Formuła 1.
Do Imoli Formuła 1 zawitała w 1980 roku. Odbyło się tu GP Włoch z powodu przebudowy Monzy.
Od tamtej pory zaczęto organizować tutaj GP San Marino.
1994.
Rok 1994 był dla GP San Marino tragiczny. Już podczas treningów jeżdżący wówczas dla zespołu Jordan Rubens Barrichello wypadł z szykany Variante Bassa i uderzył w ogrodzeniową siatkę. Nie odniósł poważniejszych obrażeń oprócz złamania nosa i licznych potłuczeń. Podczas sesji kwalifikacyjnej Austriak Roland Ratzenberger wypadł z szybkiego zakrętu "Villeneuve" (z powodu urwanego przedniego skrzydła wywołanego przez "wycieczkę" poza tor na wcześniejszym okrążeniu) i z prędkością ponad 314 km/h uderzył w betonową ścianę. W godzinę później z powodu licznych krwotoków zmarł szpitalu w Bolonii.
Na starcie wyścigu doszło do poważnego wypadku. Na stojącego Benettona JJ Lehto wjechał kierowca Lotusa Pedro Lamy, w wyniku czego koło w samochodzie drugiego kierowcy raniło 9 kibiców. W następstwie tego wypadku na tor wyjechał wolno jadący samochód bezpieczeństwa jakim był Opel Vectra Turbo. Po uprzątnięciu toru zjechał on z powrotem na szóstym okrążeniu. Następną ofiarą tragicznego weekendu był trzykrotny mistrz świata Ayrton Senna. Na siódmym okrążeniu (z do tej pory nieznanych powodów, prawdopodobnie pęknięcia drążka kierowniczego) opuścił tor z prędkością ok. 250-260 km/h. Budowa toru nie pozwoliła mu dostatecznie wyhamować i uderzył w betonową ścianę. W momencie uderzenia koło z elementami zawieszenia uderzyło Brazylijczyka w głowę wywołując pęknięcie tętnicy skroniowej i obrażenia czaszki. Zmarł po kilku godzinach w szpitalu.
Lata późniejsze.
Tragedia na Imoli odbiła się głośnym echem w światku Formuły 1. Nawet przyszłość GP San Marino stała pod znakiem zapytania. By zwiększyć bezpieczeństwo przebudowano zakręty: Tamburello (w szykanę), Villeneuve (w szykanę), Variante Bassa (krótki, prosty odcinek), Variante Alta (w krótką prostą). Wyścigi Grand Prix odbywały się tu jeszcze do sezonu 2006.
31 sierpnia 2011 tor otrzymał od FIA homologację, która umożliwiała przeprowadzenie wyścigu F1 do końca 2014.
Powrót w 2020.
W sezonie 2020, w związku ze zmianą kalendarza spowodowaną pandemią COVID-19, na torze odbyło się Grand Prix Emilii-Romanii. Wyścig miał miejsce 1 listopada, a cały weekend Grand Prix nietypowo liczył dwa dni.

</doc>
<doc id="1038067" url="https://pl.wikipedia.org/wiki?curid=1038067" title="Aleksander Berkman">
Aleksander Berkman

Aleksander Berkman (ur. 21 listopada 1870 w Wilnie, zm. 28 czerwca 1936 w Nicei) – rosyjski pisarz oraz działacz anarchistyczny.
Życiorys.
Berkman urodził się w bogatej rodzinie jako syn zamożnego żydowskiego biznesmena w Wilnie. Jego rodzice zmarli, kiedy miał niespełna 18 lat, wtedy też postanowił wyemigrować do Stanów Zjednoczonych.
W Nowym Jorku poznał anarchistkę Emmę Goldman, która stała się jego życiową partnerką. Oboje niezwykle zaangażowali się w kampanię na rzecz uwolnienia anarchistów aresztowanych po brutalnym stłumieniu demonstracji na placu Haymarket w Chicago, pisując jednocześnie do pisma "Alarm" redagowanego przez Johanna Mosta.
Na poglądy Berkmana decydujący wpływ wywarło wydarzenie z 1893, kiedy to gubernator Nowego Jorku Henry Frick wydał rozkaz wojskowego szturmu na strajkujących robotników, co spowodowało śmierć 10 z nich. Po tym wydarzeniu Aleksander postanowił zemścić się na Fricku – wszedł do jego biura, strzelił do niego ze swego pistoletu 3 razy, po czym zaczął go dźgać nożem. Frick przeżył atak, a Berkmana skazano na 14 lat więzienia za próbę zabójstwa.
Po wyjściu z więzienia w 1906 zamieszkał z Emmą Goldman, jednocześnie tworząc magazyn "Mother Earth" oraz publikując książki m.in. swoje wspomnienia "Prison Memoirs of an Anarchist" ("Więzienne wspomnienia anarchisty").
Po wybuchu I wojny światowej Berkman działał przeciwko włączeniu się USA do wojny, a kiedy to nastąpiło, został aresztowany i skazany na 2 lata więzienia za "podkopywanie wysiłku wojennego USA". Po wyjściu z więzienia w grudniu 1919 został deportowany do porewolucyjnej Rosji.
W Rosji zaangażował się w ruch anarchistyczny, lecz po powstaniu w Kronsztadzie wyemigrował do Francji, gdzie napisał kilka książek o reżimie bolszewików m.in.: "The Bolshevik Myth" oraz swoją najsłynniejszą książkę "The ABC of Communist Anarchism" ("ABC anarchokomunizmu").
Popełnił samobójstwo 28 czerwca 1936, cierpiąc z powodu chorej prostaty.

</doc>
<doc id="1038068" url="https://pl.wikipedia.org/wiki?curid=1038068" title="Oerlinghausen">
Oerlinghausen

Oerlinghausen (dolnoniem. "Ankhiusen") – niemieckie miasto w kraju związkowym Nadrenia Północna-Westfalia, w rejencji Detmold, w powiecie Lippe. Leży w Lesie Teutoburskim, w sąsiedztwie Bielefeldu w Północnej-Westfalii, na średniej wysokości 214 m n.p.m.
W Oerlinghausen znajduje się największe w Europie lotnisko szybowcowe.
Współpraca.
Miejscowości partnerskie:

</doc>
<doc id="1038077" url="https://pl.wikipedia.org/wiki?curid=1038077" title="AT-BUS">
AT-BUS



</doc>
<doc id="1038082" url="https://pl.wikipedia.org/wiki?curid=1038082" title="Czyżyk (szczyt)">
Czyżyk (szczyt)

Czyżyk (niem. "Hartenberg", 425 m n.p.m.) – wzniesienie w zachodniej części Grzbietu Małego w Górach Kaczawskich, położone ponad Pilchowicami i Strzyżowcem. Opada do Bobru i stanowi najdalej na zachód wysunięty fragment Gór Kaczawskich. Ku południowemu zachodowi odchodzi od niego boczne ramię zakończone nad Jeziorem Pilchowickim zakończone Zamkową.
Czyżyk zbudowany jest z gnejsów i granitognejsów należących do metamorfiku izerskiego, ze staropaleozoicznych skał metamorficznych – zieleńców, diabazów i łupków zieleńcowych oraz fyllitów i łupków serycytowo-muskowitowo-chlorytowo-kwarcowych, należących do metamorfiku kaczawskiego oraz z trzeciorzędowych bazaltów, które były eksploatowane w kamieniołomach na południowo-zachodnich zboczach. Porośnięty jest przez lasy świerkowe i mieszane.

</doc>
<doc id="1038083" url="https://pl.wikipedia.org/wiki?curid=1038083" title="Callan Mulvey">
Callan Mulvey

Callan Francis Mulvey (ur. 23 lutego 1975 w Auckland, w Nowej Zelandii) – australijski aktor telewizyjny.
Życiorys.
Urodzony w Nowej Zelandii, ma korzenie eurazjatyckie, pochodzi ze Sri Lanki. Gdy miał osiem lat wraz z rodziną przeniósł się do Australii. Dorastał wraz z bratem Jamesem i siostrą Arohą. Wraz z Jonem Pollardem stworzył grupę wrotkarską "Manly Blades".
Popularność przyniosła mu postać Bogdana Drazica w australijskim serialu "Szkoła złamanych serc" ("Heartbreak High", 1996-1999), gdzie swoją karierę aktorską zaczynali także Peta Toppano, Simon Baker i Dominic Purcell.
Pojawił się gościnnie w serialach: "Cena życia" ("All Saints", 1999) z udziałem Erica Bany, "Władca zwierząt" ("BeastMaster", 2001) z tytułową rolą Daniela Goddarda i operze mydlanej "Zatoka serc" ("Home and Away", 2007), gdzie występowali również – Guy Pearce, Naomi Watts, Julian McMahon, Peta Toppano, Dannii Minogue, Daniel Goddard, Simon Baker, Martin Henderson i Heath Ledger.
Życie prywatne.
W 1997 wziął ślub z Larą Cox z którą grał w serialu "Szkoła złamanych serc". W 2010 rozwiedli się i w tym samym ożenił się z wieloletnią przyjaciółką, Rachel Thomas, nauczycielem akademickim i muzykiem, w Byron Bay.

</doc>
<doc id="1038091" url="https://pl.wikipedia.org/wiki?curid=1038091" title="Fryderyk Cabrit">
Fryderyk Cabrit

Fryderyk Cabrit (Kabryt) (ur. 6 lutego 1745 w Królewcu, zm. 1 kwietnia 1801) – bankier warszawski.
Życiorys.
Cabrit pochodził z rodziny hugenockiej osiadłej w Prusach Wschodnich. Był zapewne synem Fryderyka Cabrita, pastora reformowanego, osiadłego w Warszawie w latach 40. XVIII wieku. Szybko stał się zamożnym bankierem, pożyczając pieniądze nawet królowi. Za swoje zasługi nobilitowany i otrzymał herb Lubicz. Nabył liczne posiadłości m.in. od Marii Anny Brühlowej w 1766 pałac z ogrodem w rejonie jurydyki Tamka-Kałęczyn. Aleja łącząca pałac z Nowym Światem to późniejsza ulica Foksal. Cabrit zaniedbaną rezydencję zamienił w miejsce zabaw publicznych zafascynowany angielskimi "pleasure gardens", a szczególnie Vauxhall w Londynie. Nazwa ta z czasem uległa spolszczeniu na Foksal. W ogrodzie działał cyrk stały Staniewskich, odbywały się pokazy fajerwerków, a w 1789 Jean-Pierre Blanchard wystartował z ogrodów balonem – po locie trwającym 49 minut lądując na Białołęce. W lutym 1793 nastąpił krach bankowy, w wyniku którego Cabrit zamknął bank i zmarł w zapomnieniu. Finanse Cabrita okazały się stabilniejsze od majątków innych bankierów. Cabrit, w porównaniu z innymi potentatami finansowymi swoich czasów, nie uczestniczył raczej w inwestycjach magnackich i ograniczał swoją działalność niemal wyłącznie do bankierstwa.
Był jednym z czterech członków pierwszego kolegium kościelnego warszawskiej parafii ewangelicko-reformowanej.
W 1844 Foksal nabyła rodzina Przeździeckich i rozparcelowała ogrody Foksal.
Był członkiem loży wolnomularskiej Cnotliwy Sarmata.

</doc>
<doc id="1038092" url="https://pl.wikipedia.org/wiki?curid=1038092" title="Fryderyk Kabryt">
Fryderyk Kabryt



</doc>
<doc id="1038096" url="https://pl.wikipedia.org/wiki?curid=1038096" title="Edmond Le Bœuf">
Edmond Le Bœuf

Edmond Leboeuf, także Le Boeuf, (ur. 6 grudnia 1809 w Paryżu; zm. 7 czerwca 1888 w Bailleul) – francuski generał i mąż stanu, marszałek Francji.
Leboeuf zdobył wykształcenie na "École Polytechnique", w 1832 wstąpił do wojsk artyleryjskich, w latach 1837-1841 służył w Algierii. W 1854 jako porucznik i szef sztabu artylerii udał się na Krym. W listopadzie 1854 awansował na generała brygady a w 1857 na generała dywizji.
W styczniu 1869 został dowódcą 6. Korpusu Armijnego w Tuluzie. Od 21 sierpnia 1869 do 20 lipca 1870 piastował urząd ministra wojny Francji.
Zmarł 7 czerwca 1888 w Bailleul.

</doc>
<doc id="1038097" url="https://pl.wikipedia.org/wiki?curid=1038097" title="Edmond Leboeuf">
Edmond Leboeuf



</doc>
<doc id="1038100" url="https://pl.wikipedia.org/wiki?curid=1038100" title="Pučišća">
Pučišća

Pučišća () – miasto w Chorwacji, w żupanii splicko-dalmatyńskiej, siedziba gminy Pučišća. Leży na wyspie Brač. W 2011 roku liczyło 1529 mieszkańców.
Znana jest z tradycji rzeźbiarskich, a kamień z pobliskich kamieniołomów został wykorzystany do budowy Białego Domu w Waszyngtonie. Nazwa Pučišća powstała z łac. "puteus" – źródło, co odnosiło się do źródła słodkiej wody zmieszanej ze słoną, przeznaczonej do pojenia bydła. Głęboka zatoka, w której Pučišća jest położona, rozdwaja się na dwie mniejsze zatoki: Pučiški dolac i Stipanska luka. Wielki kamieniołom Veselje, który znajduje się na północny wschód od Pučišća, był najważniejszym źródłem dochodów osady przez całą historię Pučišća. Znany rzeźbiarz Andrija Alesi, w roku 1455 wynajął kamieniołom i z kamienia z Pučišća stworzył swoje najbardziej znane dzieła. Ciągłość rzeźbiarskiej tradycji zapewnia obecnie szkoła rzeźby.
Na cmentarzu w Zatoce Stipanskiej znajduje się wczesnochrześcijański kościół św. Stjepana z chrzcielnicą. Kościół w późnym XI wieku przeszedł wyraźne przekształcenia, kiedy Benedyktyni obok niego zbudowali klasztor. Na cmentarzu, obok kościoła, znajduje się grób dalmatyńskiego rzeźbiarza z Pučišća Vale Michieliego. W kościele parafialnym (z 1576 roku) znajduje się drewniany relief patrona miejscowości św. Jerolima, obraz św. Roka (Tizianowego ucznia Sante Perande), a w parafialnym urzędzie zachowana jest znana Povaljska listina. W renesansowym kościele Marijinog Uznesenja (1533) znajdują się groby rzeźbiarzy z Braču, Ciprijana Žuvetića, Radojkovića, Akvila i Bokanića. Ponad Pučišća, na Bračuti, znajduje się romańsko-gotycki kościół św. Jurja z renesansowym reliefem kamiennym św. Jerzego.
Dzisiejsza osada z charakterystycznymi domami i kamiennymi dachami rozwinęła się obok pałacu Ciprijana Žuvetića i ciągu obronnych wież. W Pučišciach w średniowieczu zbudowano aż 13 wież. Dlatego Pučišća była nazywana "Portem Wież", z których najbardziej wartościowymi były już wymieniona Źuvetićia, Akvilina i przy pałacu rodziny Dešković. Pierwsza szkoła prywatna na wyspie została otwarta już w roku 1516; pierwsza czytelnia na wyspie Brač została założona w Pučišciach w roku 1868. Największa dewastacja Pučišcia w historii zdarzyła się w roku 1943, kiedy włoskie wojsko spaliło miejscowość.
Lokalnymi specjalnościami osady są jagnięcina, wino i oliwa.

</doc>
<doc id="1038102" url="https://pl.wikipedia.org/wiki?curid=1038102" title="Trzykolne Młyny">
Trzykolne Młyny

Trzykolne Młyny – osada w Polsce położona w województwie wielkopolskim, w powiecie poznańskim, w gminie Kórnik, w dolinie Warty na granicy Rogalińskiego Parku Krajobrazowego, przy drodze powiatowej nr 2464 ze Zbrudzewa do Świątnik 
W latach 1975–1998 miejscowość administracyjnie należała do województwa poznańskiego.
Dawniej Trzykolne Młyny były osadą olęderską. W XIX wieku wieś zamieszkana była przez 38 osób – głównie ewangelików.

</doc>
<doc id="1038103" url="https://pl.wikipedia.org/wiki?curid=1038103" title="Strzelba ZAH-1">
Strzelba ZAH-1

ZAH-1 – model wojskowej strzelby powtarzalnej skonstruowanej w Zakładzie Konstrukcji i Eksploatacji Broni Palnej ITU WAT.
Projekt powstał w ramach pracy dyplomowej podporucznika Mirosława Zahora wykonanej pod kierunkiem płk. dr inż. Andrzeja Cieplińskiego i płk. mgr inż. Witolda Koperskiego.
ZAH-1 była strzelbą powtarzalną przeładowywaną ruchem łoża. W konstrukcji broni wykorzystano niektóre podzespoły karabinu AKM. Zamek dwuczęściowy, ryglowany rolkami. Lufa gładka, zakończona uchwytem do mocowania bagnetu. Zasilanie z wymiennych magazynków pudełkowych o pojemności 5 nabojów. Celownik mechaniczny, stały (nastawa 50 m).

</doc>
<doc id="1038105" url="https://pl.wikipedia.org/wiki?curid=1038105" title="Gackowa">
Gackowa

Gackowa (niem. "Scheibel-Berg", 549 m n.p.m.) – szczyt znajdujący się w Grzbiecie Północnym Gór Kaczawskich, na północny wschód od Okola. Zbudowany ze skał metamorficznych – zieleńców i łupków zieleńcowych należących do metamorfiku kaczawskiego oraz młodopaleozoicznych porfirów. Całe wzniesienie porastają lasy świerkowe i bukowe, a u południowych podnóży ciągną się łąki i pola uprawne.

</doc>
<doc id="1038106" url="https://pl.wikipedia.org/wiki?curid=1038106" title="Edmond Le Bouf">
Edmond Le Bouf



</doc>
<doc id="1038107" url="https://pl.wikipedia.org/wiki?curid=1038107" title="Edmond Le Boeuf">
Edmond Le Boeuf



</doc>
<doc id="1038108" url="https://pl.wikipedia.org/wiki?curid=1038108" title="Aleksander Bogusławski">
Aleksander Bogusławski

Aleksander Bogusławski, ps. literacki "Jan Młot" (ur. 27 maja 1887 w Budkowie, zm. 6 grudnia 1963 w Warszawie) – polski działacz społeczno-polityczny, nauczyciel, publicysta, działacz NZCh, współzałożyciel PSL „Wyzwolenie”, propagator samorządności i spółdzielczości rolniczej.
Życiorys.
Urodził się w chłopskiej rodzinie Baltazara i Józefy z Gajdów Bogusławskich. Ukończył szkołę elementarną w Woźnikach, następnie edukację kontynuował w Aleksandryjskiej Trzyklasowej Szkole Miejskiej w Piotrkowie. W Piotrkowie został członkiem tajnej organizacji niepodległościowej – Związku Młodzieży Narodowej. W 1907 ukończył z wyróżnieniem Warszawskie Kursy Pedagogiczne i rozpoczął pracę w placówkach Polskiej Macierzy Szkolnej, później w szkołach prywatnych i rządowych. W latach 1912–1914 studiował w krakowskiej Polskiej Szkole Nauk Politycznych oraz włączył się do życia politycznego. W 1915 został członkiem utworzonego Polskiego Stronnictwa Ludowego. Był redaktorem organów prasowych PSL: „Polska Ludowa” i „Wyzwolenie”. Na przełomie 1911 i 1912 był współzałożycielem „Drużyny”, pisma dla młodzieży wiejskiej. W styczniu 1918 został wybrany członkiem Zarządu Głównego PSL. Był jednym z czołowych działaczy Komisji Porozumiewawczej Stronnictw Demokratycznych.
W latach 1919-1935 sprawował mandat posła I, II i III kadencji Sejmu II RP. Podczas okupacji niemieckiej działał w konspiracyjnym Stronnictwie Ludowym, a także publikował na łamach „Przebudowy”. 29 grudnia 1945 został posłem do Krajowej Rady Narodowej, reprezentując Polskie Stronnictwo Ludowe. W 1938 został odznaczony Krzyżem Niepodległości.
Pochowany na Cmentarzu Wojskowym na Powązkach (kwatera II B30-5-27).
Na rodzinnym domu w 2003 zawieszono pamiątkową tablicę.

</doc>
<doc id="1038110" url="https://pl.wikipedia.org/wiki?curid=1038110" title="Stanisław Sokołowski">
Stanisław Sokołowski



</doc>
<doc id="1038116" url="https://pl.wikipedia.org/wiki?curid=1038116" title="Lee Hazlewood">
Lee Hazlewood

Lee Hazlewood (ur. 9 lipca 1929 w Mannford w Oklahomie, zm. 4 sierpnia 2007 w Las Vegas w Nevadzie) - amerykański piosenkarz, producent i autor tekstów.
. Po dwuletniej walce z nowotworem zmarł 4 sierpnia 2007 roku.

</doc>
<doc id="1038117" url="https://pl.wikipedia.org/wiki?curid=1038117" title="Gary Caldwell">
Gary Caldwell

Gary Robert Caldwell (ur. 12 kwietnia 1982 w Stirling) – szkocki piłkarz grający na pozycji obrońcy. 
Kariera sportowa.
Caldwell rozpoczął swoją karierę w Celtic Boys Club, lecz już w wieku 16 lat przeniósł się do Anglii razem ze swoim starszym bratem Stevenem, by grać w Newcastle United. Przebicie się do pierwszego składu było dla niego ciężkim zadaniem, był wypożyczany do wielu klubów (Darlington F.C., Hibernian F.C., Coventry City i Derby County). W letnim okienku transferowym 2003 roku po raz drugi trafił do Hibernianu. Często jednak był łączony z transferem do Celtiku, do którego w końcu przeniósł się 20 stycznia 2006 roku. Wtedy też wywalczył mistrzostwo Szkocji, a w 2007 roku powtórzył ten sukces. W styczniu 2010 roku Caldwell trafił do Wigan Athletic.
Pierwszy mecz w reprezentacji Szkocji rozegrał przeciwko Francji (0:5). Swój najlepszy mecz w kadrze zaliczył także przeciwko Francji. Strzelił bowiem jedyną bramkę w tym spotkaniu, które Szkocja wygrała 1:0 w ramach eliminacji do Euro 2008.

</doc>
<doc id="1038118" url="https://pl.wikipedia.org/wiki?curid=1038118" title="Radostka (Góry Kaczawskie)">
Radostka (Góry Kaczawskie)

Radostka (niem. "Freuden-Berg", 532 m n.p.m.) - wzniesienie w południowo-zachodniej Polsce, w Górach Kaczawskich, w Sudetach Zachodnich woj. dolnośląskie.
Wzniesienie znajduje się w Grzbiecie Południowym Gór Kaczawskich, stanowiąc zakończenie bocznego grzbietu ciągnącego się od Łysej Góry ku wschodowi, przez Widok i Krzyżową. Wznosi się nad Podgórkami i Wojcieszowem Dolnym.
Zbudowany ze skał metamorficznych – zieleńców i łupków zieleńcowych, łupków albitowo-serycytowych z grafitem, keratofirów i ortofirów należących do metamorfiku kaczawskiego. Całe wzniesienie porastają lasy świerkowe, a u południowych podnóży ciągną się łąki i pola uprawne.

</doc>
<doc id="1038122" url="https://pl.wikipedia.org/wiki?curid=1038122" title="Yi Pom-sok">
Yi Pom-sok

Yi Pom-sok; kor. 李範奭 (ur. 20 października 1900, zm. 11 maja 1972) – południowokoreański polityk. Pierwszy premier tego kraju, sprawujący swój urząd od 31 lipca 1948 do 20 kwietnia 1950 r. Bezpartyjny.

</doc>
<doc id="1038124" url="https://pl.wikipedia.org/wiki?curid=1038124" title="Avril Ramona Lavigne Whibley">
Avril Ramona Lavigne Whibley



</doc>
<doc id="1038128" url="https://pl.wikipedia.org/wiki?curid=1038128" title="Prusów">
Prusów



</doc>
<doc id="1038129" url="https://pl.wikipedia.org/wiki?curid=1038129" title="Kościół św. Wawrzyńca i św. Wincentego Pallotti w Poznaniu">
Kościół św. Wawrzyńca i św. Wincentego Pallotti w Poznaniu



</doc>
<doc id="1038131" url="https://pl.wikipedia.org/wiki?curid=1038131" title="Pistolet maszynowy KOP-1">
Pistolet maszynowy KOP-1

KOP-1 – model pistoletu maszynowego skonstruowany w Zakładzie Konstrukcji i Eksploatacji Broni Palnej ITU WAT w roku 1998.
Projekt powstał w ramach pracy dyplomowej podporucznika Wojciecha Koperskiego wykonanej pod kierunkiem płk. dr inż. Ryszarda Woźniaka. Broń powstała z myślą o przeznaczeniu jej do walk na małych odległościach oraz jako uzbrojenie załóg wozów bojowych.
KOP-1 był bronią samoczynno-samopowtarzalną z automatyką działającą na zasadzie odrzutu zamka swobodnego, strzelał z zamka zamkniętego. Lufa gwintowana, z czterema bruzdami prawoskrętnymi, wymienna. Wyrzutnik stały umieszczony w komorze zamkowej, wyciąg sprężynujący, umieszczony w czole zamka. Zasilanie z wymiennych magazynków pudełkowych o pojemności 20 i 40 nabojów. Celownik mechaniczny, przerzutowy. W konstrukcji broni wykorzystano niektóre podzespoły kbk wz. 88 i skbk wz. 89.

</doc>
<doc id="1038134" url="https://pl.wikipedia.org/wiki?curid=1038134" title="Mark Wilson">
Mark Wilson

Mark Wilson (ur. 5 czerwca 1984 w Glasgow) – szkocki piłkarz, grający na pozycji obrońcy. Obecnie reprezentuje barwy klubu Celtic F.C. Reprezentował Szkocję w prawie wszystkich młodzieżowych kategoriach wiekowych; był nawet kapitanem drużyny U-21.
Kariera piłkarska.
Wilson swoją przygodę z piłką rozpoczął w Dundee United. Mając opinię jednego z najlepiej zapowiadających się piłkarzy w Szkocji, łączony był z najlepszymi klubami w szkockiej ekstraklasie, a nawet z zespołami z angielskiej Premier League. 16 stycznia 2006 roku podpisał 4,5-roczny kontrakt z Celtikiem. We wrześniu tego samego roku zaliczył debiut w Lidze Mistrzów w meczu przeciwko Manchesterowi United. W reprezentacji do lat 21 reprezentował swój kraj w ponad 30 meczach. W barwach Dundee United rozegrał ponad 117 meczów, w których strzelił 8 goli.

</doc>
<doc id="1038138" url="https://pl.wikipedia.org/wiki?curid=1038138" title="Adolphe Niel">
Adolphe Niel

Adolphe Niel (ur. 4 października 1802 w Muret, Haute-Garonne, zm. 14 sierpnia 1869 w Paryżu) – francuski wojskowy i polityk, marszałek Francji.
W latach 1821–1827 kształcił się na École polytechnique w Paryżu. Od 20 stycznia 1867 do 13 sierpnia 1869 piastował urząd ministra wojny Francji.

</doc>
<doc id="1038141" url="https://pl.wikipedia.org/wiki?curid=1038141" title="Widok (Góry Kaczawskie)">
Widok (Góry Kaczawskie)

Widok (niem. "Freuden-Berg") – dwuwierzchołkowy szczyt (616 i 612 m n.p.m.) znajdujący się w Grzbiecie Południowym Gór Kaczawskich, nieznacznie górujący nad Przełęczą Widok, w bocznym grzbiecie ciągnącym się od Łysej Góry przez Widok i Krzyżową po Radostkę. Wznosi się nad Dziwiszowem i Podgórkami. Zbudowany jest ze skał metamorficznych – zieleńców i łupków zieleńcowych, fyllitów, łupków albitowo-serycytowych z grafitem oraz marmurów (wapieni krystalicznych) należących do metamorfiku kaczawskiego. Całe wzniesienie pokryte jest łąkami i polami uprawnymi. Wybitny punkt widokowy na Karkonosze i Kotlinę Jeleniogórską oraz Góry Kaczawskie. Z nazwy wzniesienie często jest mylone z Przełęczą Widok położoną niżej po południowo-wschodniej stronie.

</doc>
<doc id="1038143" url="https://pl.wikipedia.org/wiki?curid=1038143" title="Aziz ad-Duwajk">
Aziz ad-Duwajk

Aziz Salim Murtada ad-Duwajk (Abu Hiszam) (arab. عزيز سالم مرتضى الدويك; ur. 12 stycznia 1948) – palestyński polityk, przewodniczący Rady Legislacyjnej od 29 marca 2006. 
Wykładowca na uniwersytecie w Nabulusie. W 2006 w wyniku operacji izraelskiego wojska został aresztowany, wypuszczono go latem 2009. Ponownie trafił do aresztu 16 czerwca 2014 i przebywał w nim do 9 czerwca 2015.

</doc>
<doc id="1038145" url="https://pl.wikipedia.org/wiki?curid=1038145" title="Okręgi federalne Federacji Rosyjskiej">
Okręgi federalne Federacji Rosyjskiej

Okręgi federalne Federacji Rosyjskiej zostały utworzone zgodnie z dekretem prezydenta Rosji nr 849 «"О pełnomocnym przedstawicielu prezydenta Federacji Rosyjskiej w Okręgu Federalnym" z 13 maja 2000 roku. Powołano wówczas siedem okręgów.
19 stycznia 2010 dekretem prezydenta Federacji Rosyjskiej z części Południowego Okręgu Federalnego utworzono Północnokaukaski Okręg Federalny. 21 marca 2014 roku dekretem prezydenta Władimira Putina powołano Krymski Okręg Federalny obejmujący anektowane przez Rosję dwie jednostki administracyjne Ukrainy: Republikę Krymu i miasto federalnego znaczenia Sewastopol; okręg ten został następnie włączony do Południowego Okręgu Federalnego 28 lipca 2016 roku. Dekretem prezydenta Federacji Rosyjskiej z dnia 3 listopada 2018 roku do Dalekowschodniego Okręgu Federalnego dołączono dwa podmioty wchodzące do tej pory w skład Syberyjskiego Okręgu Federalnego – Republikę Buriacji i Kraj Zabajkalski. 
Okręgi te nie są traktowane jako jeden ze szczebli podziału administracyjnego Rosji.

</doc>
<doc id="1038147" url="https://pl.wikipedia.org/wiki?curid=1038147" title="Okręgi federalne Rosji">
Okręgi federalne Rosji



</doc>
<doc id="1038149" url="https://pl.wikipedia.org/wiki?curid=1038149" title="Jyrki Järvilehto">
Jyrki Järvilehto



</doc>
<doc id="1038150" url="https://pl.wikipedia.org/wiki?curid=1038150" title="Krzyżowa (Góry Kaczawskie)">
Krzyżowa (Góry Kaczawskie)

Krzyżowa (niem. "Kreuzberg") (567 m n.p.m.) – wzniesienie w południowo-zachodniej Polsce, w Górach Kaczawskich, w Sudetach Zachodnich woj. dolnośląskie.
Góra wznosi się w Grzbiecie Południowym Gór Kaczawskich, około 1,5 km na południowy wschód od Przełęczy Chrościeńskie Rozdroże, w bocznym odgałęzieniu ciągnącym się od Łysej Góry przez Widok i Krzyżową po Radostkę.
Wyrasta nad Podgórkami. Zbudowana jest ze skał metamorficznych – zieleńców i łupków zieleńcowych, fyllitów, łupków albitowo-serycytowych z grafitem oraz marmurów (wapieni) należących do metamorfiku kaczawskiego. Całe wzniesienie pokryte jest łąkami i polami uprawnymi.
Bibliografia.
Zobacz też: Krzyżowa

</doc>
<doc id="1038151" url="https://pl.wikipedia.org/wiki?curid=1038151" title="JJ Lehto">
JJ Lehto

JJ Lehto właśc., Jyrki Juhani Järvilehto (ur. 31 stycznia 1966 w Espoo) – fiński kierowca Formuły 1.
W swojej karierze m.in. zaliczył 70 startów w wyścigach Formuły 1 oraz wygrał dwukrotnie wyścig 24h Le Mans.
Kariera.
Początki kariery.
Już w wieku 5 lat rozpoczął starty w kartingu. W połowie lat 80. XX wieku występował w Formule Ford – najpierw w fińskiej, a następnie brytyjskiej i w obu zdobył tytuł mistrzowski. Kolejnym krokiem w karierze były starty w 1988 roku w Brytyjskiej Formule 3 w zespole Pacific Racing. Już w pierwszym sezonie startów został mistrzem, wygrywając 8 wyścigów po drodze do tytułu. W kolejnym sezonie nadal był kierowcą zespołu Pacific Racing, ale startował już w Formule 3000. Sezon nie był już tak udany jak poprzednie, trzykrotnie dojeżdżał w pierwszej szóstce, ale ani razu nie stanął na podium, co dało w efekcie 13. miejsce na koniec sezonu. Nie wystartował też w ostatnim wyścigu sezonu, ponieważ był już wtedy kierowcą Formuły 1.
Formuła 1.
W trakcie sezonu 1989 testował dla zespołu Ferrari, ale możliwość startów pojawiła się pod koniec roku zespole Onyx Grand Prix, który na cztery wyścigi przed końcem sezonu zwolnił Bertranda Gachota. W kolejnym sezonie Lehto kontynuował starty w brytyjskiej ekipie, jednak problemy finansowe spowodowały, że latem 1990 roku zespół wycofał się z Formuły 1. W latach 1991-1992 startował we włoskiej ekipie Scuderia Italia w której historii startów w F1 był jedynym kierowcą spoza Włoch. W 1993 roku jeździł dla zespołu Sauber. Rok później przeszedł do zespołu Benetton w którym jego partnerem zespołowym był Michael Schumacher. W 1994 roku podczas feralnego Grand Prix San Marino był zaangażowany w incydent z Portugalczykiem Pedro Lamy jadącym w Lotusie. Już na starcie tego wyścigu bolid Lehto zgasł, po czym na jego bolid najechał przy prędkości ponad 200 km/h Lamy. Obaj kierowcy nie odnieśli poważnych obrażeń, jednak koło w samochodzie Portugalczyka przeskoczyło na płot i raniło 9 kibiców. Następnie w tym sezonie na dwa wyścigi zastępował zawieszonego za incydenty podczas Grand Prix Wielkiej Brytanii Michaela Schumachera. Później wrócił do zespołu Sauber, gdzie występował w dwóch ostatnich wyścigach sezonu. Po 1994 roku nie pojawił się już więcej na torach Formuły 1.

</doc>
<doc id="1038154" url="https://pl.wikipedia.org/wiki?curid=1038154" title="Seongnam">
Seongnam

 
Seongnam (kor. 성남시, hancha: 城南市) – miasto w Korei Południowej; w prowincji Gyeonggi; 1 072 017 mieszkańców (2006). Przemysł elektroniczny, maszynowy.

</doc>
<doc id="1038155" url="https://pl.wikipedia.org/wiki?curid=1038155" title="Elie Frédéric Forey">
Elie Frédéric Forey

Élie Frédéric Forey (ur. 10 stycznia 1804 w Paryżu, zm. 20 czerwca 1872 tamże) – francuski generał i marszałek Francji.
Forey uczęszczał do szkoły wojskowej w Saint-Cyr, w 1824 w stopniu podporucznika wstąpił do 2. pułku lekkiego. W 1830 uczestniczył w ekspedycji do Algieru, w 1852 uzyskał stopień generał dywizji, walczył w wojnie krymskiej i pod Solferino, w latach 1862 - 1863 dowodził w Meksyku. Szybko piął się po szczeblach kariery wojskowej, wreszcie marszałek Francji.

</doc>
<doc id="1038159" url="https://pl.wikipedia.org/wiki?curid=1038159" title="Hrabstwo Brown (Minnesota)">
Hrabstwo Brown (Minnesota)

Hrabstwo Brown – hrabstwo położone w południowej części stanu Minnesota, USA. Siedziba władz hrabstwa znajduje się w New Ulm. W roku 2005 zamieszkiwało je 26 534 mieszkańców, z czego 97,82% stanowili biali. Hrabstwo Brown swą nazwę zawdzięcza historycznej postaci J.R. Browna, wybitnego pioniera, żołnierza, agenta rządowego do kontaktów z Indianami, fundatora miast i polityka.
Warunki naturalne.
Hrabstwo zajmuje obszar 1602 km² (619 mi²), z czego 1582 km² (611 mi²) to lądy, a 20 km² (8 mi²) wody. Graniczy z 6 innymi hrabstwami:
Demografia.
Według spisu z 2000 roku hrabstwo zamieszkuje 26 911 osób, które tworzą 10 598 gospodarstw domowych oraz 7164 rodzin. Gęstość zaludnienia wynosi 17 osób/km². Na terenie hrabstwa jest 11 163 budynków mieszkalnych o częstości występowania wynoszącej 7 budynków/km². Hrabstwo zamieszkuje 97,82% ludności białej, 0,1% ludności czarnej, 0,12% rdzennych mieszkańców Ameryki, 0,41% Azjatów, 0,01% mieszkańców Pacyfiku, 0,91% ludności innej rasy oraz 0,63% ludności wywodzącej się z dwóch lub więcej ras, 2,03% ludności to Hiszpanie, Latynosi lub inni. Pochodzenia niemieckiego jest 67,1% mieszkańców, a 9,6% norweskiego.
W hrabstwie znajduje się 10 598 gospodarstw domowych, w których 31,5% stanowią dzieci poniżej 18. roku życia mieszkający z rodzicami, 57,3% małżeństwa mieszkające wspólnie, 6,9% stanowią samotne matki oraz 32,4% to osoby nie posiadające rodziny. 29% wszystkich gospodarstw domowych składa się z jednej osoby oraz 14,3% żyję samotnie i jest powyżej 65. roku życia. Średnia wielkość gospodarstwa domowego wynosi 2,43 osoby, a rodziny 3 osoby.
Przedział wiekowy populacji hrabstwa kształtuje się następująco: 25,3% osób poniżej 18. roku życia, 9,7% pomiędzy 18. a 24. rokiem życia, 25,6% pomiędzy 25. a 44. rokiem życia, 21,9% pomiędzy 45. a 64. rokiem życia oraz 17,5% osób powyżej 65. roku życia. Średni wiek populacji wynosi 38 lat. Na każde 100 kobiet przypada 98,2 mężczyzn. Na każde 100 kobiet powyżej 18. roku życia przypada 95,9 mężczyzn.
Średni dochód dla gospodarstwa domowego wynosi 39 800 dolarów, a średni dochód dla rodziny wynosi 49 811 dolarów. Mężczyźni osiągają średni dochód w wysokości 32 347 dolarów, a kobiety 23 918 dolarów. Średni dochód na osobę w hrabstwie wynosi 19 535 dolarów. Około 4,4% rodzin oraz 6,4% ludności żyje poniżej minimum socjalnego, z tego 7% poniżej 18 roku życia oraz 9,8% powyżej 65. roku życia.

</doc>
<doc id="1038160" url="https://pl.wikipedia.org/wiki?curid=1038160" title="Henri Clarke">
Henri Clarke



</doc>
<doc id="1038161" url="https://pl.wikipedia.org/wiki?curid=1038161" title="Louis de Ghaisne">
Louis de Ghaisne



</doc>
<doc id="1038163" url="https://pl.wikipedia.org/wiki?curid=1038163" title="Zygmunt Kulawik">
Zygmunt Kulawik

Zygmunt Jan Kulawik, do 1948 nosił imię Herbert (ur. 3 stycznia 1921 w Świętochłowicach, zm. w 1982 r.) - polski piłkarz, napastnik.
Jest jednym z zaledwie kilku piłkarzy, którzy w reprezentacji Polski grali przed i po wojnie. Debiutował 4 czerwca 1939 w meczu ze Szwajcarią. Był wówczas piłkarzem Śląska Świętochłowice. Ostatni raz zagrał w 1947 (jako zawodnik Polonii Bytom). Łącznie w biało-czerwonych barwach rozegrał 3 oficjalne spotkania.
Po zakończeniu kariery, został trenerem lokalnych klubów na Górnym Śląsku, w stanie wojennym wyjechał do Niemiec.

</doc>
<doc id="1038164" url="https://pl.wikipedia.org/wiki?curid=1038164" title="Pedro Lamy">
Pedro Lamy

José Pedro Lamy Viçoso, lepiej znany jako Pedro Lamy (IPA: ['peðɾu la'mi], ur. 20 marca 1972 w Alenquer) – portugalski kierowca wyścigowy.
W sezonie 1994 na torze w Imoli przeżył zderzenie z bolidem JJ Lehto w trakcie startu.
W Grand Prix Australii 1995 jako pierwszy portugalski kierowca zdobył punkt w mistrzostwach świata Formuły 1.

</doc>
<doc id="1038165" url="https://pl.wikipedia.org/wiki?curid=1038165" title="Hubert Kulawik">
Hubert Kulawik



</doc>
<doc id="1038166" url="https://pl.wikipedia.org/wiki?curid=1038166" title="Hřensko">
Hřensko

Hřensko (niem. "Herrnskretschen") – wieś w północnych Czechach, w kraju usteckim, powiecie Děčín, nad rzekami Łabą i Kamenicą.
Położenie.
Hřensko położone jest w północnych Czechach na granicy czesko-niemieckiej, około 12 km na północ od miasta Děčín, przy ujściu rzeki Kamenice do Łaby. Leży u podnóża pasma Děčínská vrchovina, na wysokości od 115 m n.p.m. Położona jest między obszarem chronionego krajobrazu Łabskie Piaskowce (czes.: "Labské pískovce") po południowej stronie, a Parkiem Narodowym Czeska Szwajcaria (czes.: "České Švýcarsko") po stronie północnej.
Charakterystyka.
Miejscowość rozciągnięta jest wzdłuż drogi i rzeki Kamienice. Położona w ciasnym, skalnym kanionie, którego skalne ściany górują nad miejscowością na kilkadziesiąt metrów. Charakteryzuje się wąską i skupioną zabudową budynków po obu stronach rzeki i drogi, wciśniętych w skalne wnęki w pionowych ścianach wąwozu. Powierzchnia miejscowości wynosi 19,88 km², zamieszkuje w niej niewiele ponad 360 mieszkańców. Miejscowość jest końcową stacją transportu wodnego na Łabie na terenie Czech. Na prawym brzegu Łaby znajdowało się czesko-niemieckie drogowe przejście graniczne pomiędzy Schmilka a Hřensko.
Historia.
Pierwotnie była to mała osada flisaków i drwali, w której znajdowały się magazyny drewna, które stanowiło podstawowe dobro tej okolicy. Pierwsza wzmianka o miejscowości pochodzi z 1475 r. Odnotowano w niej istnienie karczmy związanej ze spławem drewna. Z początkiem XVI wieku nastąpiło dalsze osadnictwo ludności, trudniącej się wyrębem i spławem drewna. W tym okresie właścicielami miejscowości byli Salhasenové, po ich zadłużeniu i bankructwie, w 1612 roku Hřensko nabył Jan z Vartemberka, a od 1664 r. właścicielami wsi byli Clary-Aldringenowie. Po śmierci generała Jana Aldringena majątek rozdzielony został między potomstwo, co sprawiło, że obywatele Hřenska należeli pod czterech właścicieli. W XVII wieku Hřensko stało się ważnym ośrodkiem przerobu drewna. W początkach XVIII wieku pracowały tu cztery tartaki, jeden z nich w 1892 roku w czasie epidemii cholery został zamieniony na szpital.
Pierwsi turyści pojawili się w Hřensku w XIX wieku. Przyciągał ich uroczy i romantyczny krajobraz, który stał się wielką atrakcją i drugim dobrem tej okolicy. Działalność zarobkową w ruchu turystycznym zapoczątkował Clary-Aldringen, lecz komercyjną działalność turystyczną w okolicy Hřenska rozwinęła rodzina Thunów, która w 1826 r. wydała pierwszy przewodnik po okolicy. W latach 30. XIX wieku, w odpowiedzi na działalność Thunów, rodzina Clary-Aldrigenów dokonała przebudowy dróg z Hřenska do Bramy Pravčickiej, wspierała budowę hoteli, pensjonatów i gościńców. W 1879 r. w Hřensku i Vysokiej Lípie, na wzór towarzystw alpejskich, powstały oddziały Towarzystwa Górskiego Szwajcarii Czeskiej (niem."Gebirgsverein für die Böhmische Schweiz"). Grupa hřenska liczyła 92 członków, a jej przewodniczącym był Anton Clary. Członkowie towarzystwa budowali szlaki, mostki, schrony turystyczne i wieże widokowe, stawiali ławki, poręcze, drogowskazy, wyznaczali szlaki turystyczne, wydawali druki szkoleniowe, organizowali spotkania i wycieczki. W 1884 r. udostępniono do zwiedzania atrakcyjne wąwozy. Powstała firma Gustav Kreibich zajmująca się sprzedażą kart pocztowych i fotografii Hřenska. W późniejszym okresie mieszkańcy trudnili się tkactwem, wyrobem sukna, obróbką drewna, wyrobem szkła i tabaki oraz transportem soli. W XIX wieku jedynym zakładem przemysłowym była fabryka chemiczna wyrabiająca farby do farbowania wełny, lnu i jedwabiu, którą przemieniono na zakład produkcji nici, funkcjonujący do 1945 r. Obecnie Hřensko jest znaną miejscowością turystyczną i rekreacyjno-wypoczynkową.
Turystyka.
Hřensko stanowi turystyczny punkt wyjściowy wycieczek do rezerwatu przyrody Łabskie piaskowce (czes.: "Labské pískovce") oraz słynnej Bramy Prawczyckiej (czes. "Pravčická brána") - największej skalnej bramy w Europie.
Przez miejscowość przechodzi szlak turystyczny

</doc>
<doc id="1038167" url="https://pl.wikipedia.org/wiki?curid=1038167" title="Kościół Ewangelicko-Luterański w Ameryce">
Kościół Ewangelicko-Luterański w Ameryce

Kościół Ewangelicko-Luterański w Ameryce (, w skrócie ELCA) – największy Kościół luterański w Stanach Zjednoczonych. Na koniec 2019 roku liczył 3 265 581 członków. Powstał w 1988 roku z połączenia trzech działających na obszarze USA Kościołów luterańskich. Jest członkiem Światowej Federacji Luterańskiej i Światowej Rady Kościołów. Od 2013 roku zwierzchnikiem Kościoła jest biskup Elizabeth Eaton.
Kościół jest uznawany za liberalny, występują w nim jednak frakcje konserwatywne, np. "The Word Alone Network", "Solid Rock Lutherans" czy "Lutherans Reform". Uznaje ordynację kobiet na urzędy duchowne. Nie błogosławi związków jednopłciowych.
10 sierpnia 2009 Zgromadzenie w Minneapolis dopuściło ordynację osób homoseksualnych pozostających w związkach jednopłciowych.

</doc>
<doc id="1038168" url="https://pl.wikipedia.org/wiki?curid=1038168" title="Kościół św. Rocha i św. Marcina w Rzeszowie">
Kościół św. Rocha i św. Marcina w Rzeszowie

Kościół Świętych Rocha i Marcina znajduje się w Słocinie, dzielnicy na wschodzie Rzeszowa.
Historia.
Najstarsza wzmianka o Słocinie jako o wsi pochodzi z XIV wieku, zaś o parafii z XV. Losy świątyni nie są do końca jasne, jednak na podstawie przypuszczeń pierwszy kościół ufundowali Pileccy, a dokładniej Otto Pilecki, kasztelan sandomierski. Kościół konsekrowany najprawdopodobniej w 1379 roku oddano pod patronat św. Marcina biskupa, stąd jego obecność w herbie Słociny. Po pożarze w połowie wieku XV, ponownej fundacji w 1466 roku dokonał Jan Pilecki. 
Kościół gotycki częściowo zniszczyli Tatarzy w 1624 roku. W początku wieku XIX (ok. 1826 r.) do kościoła dobudowano od strony zachodniej, dużą, kwadratową wieżę. Od XVII wieku wokół funkcjonuje cmentarz. Budowę nowej świątyni podjęto się dopiero na początku XX wieku. Kościół poświęcono w 1916 roku, a konsekrowano w 1932 pod wezwaniem świętych Rocha i Marcina, którego kult w Słocinie sięga XVII wieku. Ówcześni mieszkańcy wierzyli, że święty pomógł im przetrwać zarazę cholery.
Architektura.
Kościół jest ceglano-kamienną budowlą, zbudowaną w latach 1913–1916 według projektu lwowskiego architekta Tadeusza Obmiańskiego. Trójnawowy z węższym prezbiterium i 60-metrową wieżą.
Wewnętrzne ściany świątyni pokrywa polichromia namalowana w latach trzydziestych, odnawiana w latach 2002–2003. Wystrój wnętrza utrzymany jest w stylu neogotyckim i neobarokowym. Ołtarz główny w formie tryptyku z obrazami Jana Bukowskiego namalowanymi w 1929 roku. W ołtarzu bocznym znajduje się obraz św. Rocha, prawdopodobnie z XVII wieku. 
W 2001 r. stare pokrycie dachu zastąpiono blachą miedzianą, odrestaurowano elewację świątyni. We wnętrzu kościoła można już podziwiać odnowione (2002-3) unikatowe malowidła J. Makarewicza oraz odnowione ołtarze (2004) wraz z nowym wystrojem prezbiterium (2001-3).
W sąsiedztwie kościoła znajdują się zabudowania poplebańskie: ochronka z 1896 roku, organistówka i dom parafialny zbudowany w roku 1938. W 2004/5 odnowiono elewacje wszystkich budynków należących do zespołu przykościelnego.

</doc>
<doc id="1038169" url="https://pl.wikipedia.org/wiki?curid=1038169" title="Radom-Hunter">
Radom-Hunter



</doc>
<doc id="1038171" url="https://pl.wikipedia.org/wiki?curid=1038171" title="Poecile rufescens">
Poecile rufescens



</doc>
<doc id="1038172" url="https://pl.wikipedia.org/wiki?curid=1038172" title="Auguste Frédéric Louis Viesse de Marmont">
Auguste Frédéric Louis Viesse de Marmont

Auguste Frédéric Louis Viesse de Marmont, książę Raguzy (Dubrownik), (ur. 20 lipca 1774 w Châtillon-sur-Seine, zm. 2 marca 1852 w Wenecji) – francuski wojskowy, marszałek Francji.
Życiorys.
Pochodził ze szlacheckiego rodu. Jego ojciec też był wojskowym. Auguste Marmont w wieku 15 lat wstąpił do piechoty, jednak wkrótce potem został przeniesiony do artylerii.
Pierwsze spotkanie z Napoleonem Bonaparte miało miejsce podczas pobytu w Szkole Artyleryjskiej w Dijon w roku 1792. Młody Bonaparte był wtedy porucznikiem stacjonującym w pobliskim Auxonne. Podczas oblężenia Tulonu miał okazję bić się u boku Napoleona Bonaparte, który to postanowił go zabrać jako adiutanta na wyprawę do Włoch w 1796. Marmont miał istotny wkład w zwycięstwo w bitwie pod Castiglione.
Następnie towarzyszył Napoleonowi w wyprawie do Egiptu, gdzie dosłużył się awansu na generała brygady. W roku 1799 wrócił wraz ze swym wodzem do Europy; brał udział w "coup d'état" 18 Brumaire’a i przygotowywał artylerię na wyprawę do Włoch; dowodził nią ze znakomitym skutkiem w czasie bitwy pod Marengo. To było powodem mianowania go generałem dywizji. W roku 1801 został inspektorem generalnym artylerii, a w 1804 otrzymał krzyż oficerski Legii Honorowej, ale był wyraźnie niezadowolony, że pominięto go przy mianowaniu marszałków.
W 1805 otrzymał dowództwo korpusu i wykazał się na tym stanowisku podczas bitwy pod Ulm. Następnie został wysłany na czele niewielkiej armii celem zajęcia Dalmacji i zdobył Dubrownik (wł. "Ragusa"). Przez następne pięć lat pełnił obowiązki cywilnego i wojskowego gubernatora Dalmacji, a ślady tych jego rządów przetrwały zarówno w postaci budowli, jakie wzniósł, jak i we wspomnieniach współczesnych. W 1808 został diukiem Raguzy, a w 1809 został wezwany przez Napoleona do wzięcia udziału w wojnie z siłami V koalicji; brał udział w walkach pod Wiedniem w końcowym okresie kampanii. Teraz Napoleon mianował go marszałkiem i gubernatorem Prowincji Illiryjskich.
W lipcu roku 1810 Marmont został nagle wezwany, by zastąpił Massénę jako dowódca armii francuskiej w północnej Hiszpanii. Okazał się znakomitym dowódcą, szczególnie podczas odbicia z rąk Brytyjczyków Ciudad Rodrigo jesienią 1811 i przed bitwą pod Salamanką. W jej trakcie jednak został bardzo poważnie ranny.
Wrócił na leczenie do Francji i był jeszcze w fatalnym stanie, gdy w kwietniu 1813 Napoleon wezwał go ponownie i powierzył dowodzenie korpusu. Brał udział w bitwach pod Lützen, Budziszynem i Dreznem, a także w zimowej kampanii roku 1814 aż do ostatniej bitwy w obronie Paryża, skąd wycofał swe wojska, w liczbie około 20 000 do Essonne.
Od tego momentu Marmont był postrzegany jako sprzedawczyk i zdrajca. Potajemnie porozumiał się z koalicjantami, a następnie skierował swoje siły tam, gdzie natychmiast zostały okrążone przez nieprzyjaciela. Wówczas Marmont, jak to było ustalone, skapitulował. Napoleon na wieść o tym powiedział: "„Marmont zadał mi ostatni cios”".
W latach restauracji dynastii Burbonów został parem Francji i generałem-majorem gwardii królewskiej, a w roku 1820 kawalerem orderu Świętego Ducha i oficerem krzyża św. Ludwika, ale nigdy nie zdobył sobie pełnego zaufania dworu.
Pod koniec życia Marmont poświęcił się pisaniu swoich "Mémoires", jednego z doskonalszych źródeł historii wojskowości okresu, w którym żył.
Jego prace to:

</doc>
<doc id="1038173" url="https://pl.wikipedia.org/wiki?curid=1038173" title="Auguste Marmont">
Auguste Marmont



</doc>
<doc id="1038175" url="https://pl.wikipedia.org/wiki?curid=1038175" title="Łarisa Wolpert">
Łarisa Wolpert

Łarisa Wolpert, ros. Лариса Ильинична Вольперт (ur. 30 marca 1926 w Leningradzie, zm. 1 października 2017) – estońska szachistka, arcymistrzyni od 1977 roku.
Kariera szachowa.
W latach 50. XX wieku należała do grona najlepszych szachistek świata. Trzykrotnie wystąpiła w szachowych turniejach pretendentek, w 1955 (w Moskwie) zajmując drugie a w 1959 (w Płowdiwie) - trzecie miejsce. Wyniki te odpowiadały wówczas odpowiednio III i IV miejscu na świecie. Trzeci występ w turnieju pretendentek nie był już dla niej tak udany - w 1961 (we Vrnjačkiej Banji) podzieliła VII lokatę.
W roku 1947 po raz pierwszy wystąpiła w finale indywidualnych mistrzostw Związku Radzieckiego. W czasie swojej kariery trzykrotnie zdobyła tytuł mistrzyni ZSRR, w latach 1954, 1958 (po zwycięstwie w dogrywce z Kirą Zworykiną) i 1959. W roku 1957 triumfowała w mistrzostwach Czechosłowacji (startując poza konkursem), a w 1960 zwyciężyła w Tbilisi.
W 1977 r. Międzynarodowa Federacja Szachowa przyznała jej honorowy tytuł arcymistrzyni za wyniki osiągnięte w przeszłości.

</doc>
<doc id="1038177" url="https://pl.wikipedia.org/wiki?curid=1038177" title="Kim Tu Bong">
Kim Tu Bong

Kim Tu Bong (kor. 김두봉, 金枓奉) (ur. 16 marca 1886 w Dongnae obecnie Pusan, zm. 1958?) – polityk północnokoreański. Po wstąpieniu w 1946 do Partii Pracy Korei, został przewodniczącym partii. Był pierwszym szefem państwa (przewodniczącym Prezydium Najwyższego Zgromadzenia Ludowego) od 3 września 1948 do 20 września 1957. Jego dalszy los jest nieznany. Prawdopodobnie został zamordowany.

</doc>
<doc id="1038182" url="https://pl.wikipedia.org/wiki?curid=1038182" title="Édouard Adolphe Casimir Joseph Mortier">
Édouard Adolphe Casimir Joseph Mortier



</doc>
<doc id="1038184" url="https://pl.wikipedia.org/wiki?curid=1038184" title="Jądro transformacji całkowej">
Jądro transformacji całkowej



</doc>
<doc id="1038186" url="https://pl.wikipedia.org/wiki?curid=1038186" title="Lycoperdon perlatum">
Lycoperdon perlatum



</doc>
<doc id="1038189" url="https://pl.wikipedia.org/wiki?curid=1038189" title="Bitwa pod Martynowem (1699)">
Bitwa pod Martynowem (1699)

II Bitwa pod Martynowem.
Zimą 1699 roku Tatarzy budziaccy pod dowództwem Gazi Gereja w sile kilku tysięcy ordyńców po raz ostatni dokonali wielkiego najazdu na terytorium Rzeczypospolitej. Podczas tego najazdu 21 lutego 1699 r. na przeprawie przez Dniestr pod Martynowem doszło do starcia sił polskich z częścią sił tatarskich. 6 chorągwi polskich w sile około 600 żołnierzy uderzyło na Tatarów, jednak ci odparli Polaków, zadali im spore straty i wzięli jeńców. Nie niepokojeni dalej Tatarzy odeszli wraz ze zdobytym jasyrem.
Bitwa ta jest całkowicie nieznana w naszej historiografii. Już współcześni woleli milczeć na ten temat nie przynoszący chluby polskiemu orężowi.

</doc>
<doc id="1038191" url="https://pl.wikipedia.org/wiki?curid=1038191" title="Henry Hope">
Henry Hope

Henry Hope (ur. 1700, zm. 1789) – polityk Wyspy Man. Pierwszy gubernator tego terytorium od 1773 do 1775. Bezpartyjny.

</doc>
<doc id="1038192" url="https://pl.wikipedia.org/wiki?curid=1038192" title="Czerwone Zagłębie">
Czerwone Zagłębie

Czerwone Zagłębie – określenie używane w odniesieniu do Zagłębia Dąbrowskiego podkreślające silne związki regionu z ruchem robotniczym.
Zagłębie było na przełomie XIX i XX wieku najbardziej uprzemysłowionym regionem na ziemiach polskich pod zaborem rosyjskim. Tutaj duże wpływy miała Polska Partia Socjalistyczna, tu także na fali strajków w 1905 doszło do utworzenia krótkotrwałej Republiki Zagłębiowskiej.
W dwudziestoleciu międzywojennym wpływy środowisk robotniczych nie malały. Po II wojnie światowej tradycje robotnicze "Czerwonego Zagłębia" znacznie eksponowano, szczególnie w okresie, kiedy I sekretarzem PZPR był wywodzący się stąd Edward Gierek.

</doc>
<doc id="1038194" url="https://pl.wikipedia.org/wiki?curid=1038194" title="Bielawa (herb szlachecki)">
Bielawa (herb szlachecki)

Bielawa – polski herb szlachecki, o nieznanym dziś wyglądzie. Wzmianki o nim pojawiają się w źródłach pisanych w XV wieku ("Liber beneficiorum" Jana Długosza). W tym też wieku zaginął. Franciszek Piekosiński przypuszczał, że Bielawa to zawołanie herbu Szeliga, a Stanisław Dziadulewicz utożsamiał Bielawę z Białynią.
Nazwa „Bielawa” ma pochodzenie topograficzne od staropolskiego "bielawa" – łąka błotna.

</doc>
<doc id="1038197" url="https://pl.wikipedia.org/wiki?curid=1038197" title="Chludziński">
Chludziński

Chludziński – polski herb szlachecki, odmiana herbu Cholewa.
Opis herbu.
W polu czerwonym między dwiema klamrami srebrnymi barkami do siebie – miecz ostrzem do góry. 
Klejnot trzy pióra strusie.
Herbowni.
Prawdopodobnie: Chludziński, Chludzieński. 
Odmiana różni się od herbu Cholewa szczegółami, zaś głównie mieczem na wizerunku tarczy, który jest skierowany do góry:
Herb, jako odmiana istniał zatem co najmniej od 1825 roku.

</doc>
<doc id="1038198" url="https://pl.wikipedia.org/wiki?curid=1038198" title="Kazimierz Adamczak">
Kazimierz Adamczak

Kazimierz Adamczak (ur. 4 marca 1954 w Poniec, zm. 31 października 1994) – polski żużlowiec.
Kariera sportowa.
Wychowanek Unii Leszno, w której barwach startował w latach 1974–1981. Dwukrotny złoty (1979, 1980), srebrny (1977) oraz dwukrotny brązowy (1975, 1981) medalista Drużynowe Mistrzostwa Polski. Dwukrotny zdobywca Drużynowego Pucharu Polski (1978, 1980). Trzykrotny finalista Indywidualnych Mistrzostw Polski.
Miał na koncie starty w brytyjskiej lidze żużlowej. W sezonie 1976 był zawodnikiem drużyn: Hull Vikings, Exeter Falcons oraz Newport Wasps.
Osiągnięcia.
Indywidualne Mistrzostwa Polski
Srebrny Kask

</doc>
<doc id="1038199" url="https://pl.wikipedia.org/wiki?curid=1038199" title="Chośnicki">
Chośnicki

Chośnicki ("Malek, Małek odmienny, Podjaski odmienny, Strzały") – polski herb szlachecki, używany przez rodzinę osiadłą na Kaszubach. Według Przemysława Pragerta jest to ten sam herb co Podjaski. Rozróżnienia na osobne herby dokonał Juliusz Karol Ostrowski, a powtórzył go Tadeusz Gajl. Według nich jest to odmiana herbu Podjaski.
Opis herbu.
Herb występował w kilku wariantach, które przytacza Przemysław Pragert. Opisy z wykorzystaniem zasad blazonowania, zaproponowanych przez Alfreda Znamierowskiego:
Chośnicki I ("Strzały, Podjaski Ia, Małek odmienny, Malek"): "W polu błękitnym pod trzema strzałami – środkowej żeleźcem do góry, a bocznych ukośnie ku bokom tarczy – trzy listki koniczyny zielone na jednej łodyżce. Nad hełmem w koronie strzały ułożone jak na tarczy."
Chośnicki Ia ("Podjaski Ib, Małek odmienny, Malek"): Trzy zielone listki koniczyny na osobnych łodygach.
Chośnicki II ("Podjaski IIb, Małek odmienny, Malek, Malecki"): Strzały w godle skrzyżowane w gwiazdę, pojedynczy listek koniczyny, brak korony na hełmie.
Chośnicki IIa ("Podjaski II, Małek odmienny, Malek"): Jak poprzedni, ale jest korona na hełmie i strzały w klejnocie skrzyżowane w gwiazdę.
Chośnicki IIb ("Podjaski IIa, Małek odmienny, Malek"): Jak poprzedni, ale bez koniczyny.
Chośnicki IIc ("Podjaski IIc, Małek odmienny, Malek"): Jak II, bez koniczyny.
Najwcześniejsze wzmianki.
Herb odnotowany przez polskie i niemieckie herbarze. Z polskich heraldyków wymieniają go: Kasper Niesiecki i Juliusz Karol Ostrowski (wariant Chośnicki Ia, jako Chośnicki, Ostrowski jeszcze Chośnickiego IIa, jako Podjaski II). Wariant I wymienia Jan Dachnowski ("Herbarz szlachty Prus Królewskich w XVIII wieku"). Warianty II, IIb i IIc wymienia herbarz Siebmachera ("Nowy Siebmacher"). Ponadto, wariant II jest u Żernickiego ("Der Polnischen Adel") i Ledebura ("Adelslexikon der Preussiche Monarchie").
Herb Chośnicki a herb Podjaski.
Istnieją podzielone zdania co do odrębności herbów Chośnicki i Podjaski. Już według Niesieckiego rodziny Chośnickich i Podjaskich miały używać takiego samego herbu. Wariant Chośnicki I miał być wspólnym herbem tych rodzin w XVII wieku. Z biegiem lat następowało jednak różnicowanie się wariantów herbu i już u Juliusza Karola Ostrowskiego Chośniccy i Podjascy mają przypisane różne, choć podobne herby. W publikacjach współczesnych pojawia się zarówno stanowisko Niesieckiego (u Pragerta, choć niektóre warianty obu herbów są u niego przypisane tylko jednej z rodzin) jak i Ostrowskiego (u Gajla).
Rodzina Chośnickich.
Rodzina szlachecka z Chośnicy w powiecie mirachowskim. Jako własność rycerska, wieś ta wzmiankowana jest już w XV wieku. W 1570 należała do ośmiu właścicieli używających przezwisk-przydomków (lista poniżej). Chośniccy dziedziczyli też część Mściszewic, Zgorzałych i Wiczlina. Rodzina miała wywodzić się od rodziny Witk, o czym świadczy koniczyna w herbie Chośnickich i Witków.
Herbowni.
Chośnicki (Choschnicki, Chosnicki, Chosnitzki, Chossinski, Choszinki, Czośnicki, Kosznicki, Kośnicki). Ponadto rodzina używała czasami przydomków Mądry, Domaros (Dumrowski), Kleczka, Łasz, Kętrzyński, Pałubicki, Gęsk, Jaroch, Kostka i Małek (Malecki, Malek), Witk (Witek). Według Pragerta również Podjaski z wariantami i przydomkami.

</doc>
<doc id="1038200" url="https://pl.wikipedia.org/wiki?curid=1038200" title="Formuła Eulera-Maclaurina">
Formuła Eulera-Maclaurina



</doc>
<doc id="1038203" url="https://pl.wikipedia.org/wiki?curid=1038203" title="Jean-Baptiste Jourdan">
Jean-Baptiste Jourdan

Jean-Baptiste Jourdan (ur. 29 kwietnia 1762 w Limoges, zm. 23 listopada 1833 w Paryżu) – francuski wojskowy, marszałek Francji.
Jego ojciec był chirurgiem, on zaś przed ukończeniem 16 lat zaciągnął się do wojska. Walczył w Ameryce, jednak nie zyskał tam sławy, ponieważ na krótko przed zawarciem pokoju musiał wrócić do kraju z powodu kłopotów ze zdrowiem. Przez 7 lat parał się handlem, aż wybuchła rewolucja i ponownie stawił się w szeregach. W 1790 kapitan gwardii narodowej, potem dowódca 2. batalionu piechoty. Od 23 maja 1793 generał brygady, w dwa miesiące później dywizji. 
Przyczynił się do zwycięstwa pod Hondschoote, od 11 września 1793 naczelny wódz, w miesiąc później wygrał wielką, 2-dniową, bitwę pod Wattignies. Pół roku później mianowany następcą generała Hoche w armii nad Mozelą, które to stanowisko dość szybko utracił, oskarżony o brak zapału wojennego. Miesiąc później dowodził już jednak armią Sambry i Mozy, na czele której 12 czerwca 1794 zdobył Charleroi, a 26 wygrał wielką bitwę pod Fleurus, tak ważną dla Francuzów. Potem szedł na wschód, ale napotkał arcyksięcia Karola, który pobił go pod Neumarck. Z tego powodu dowództwo zostało mu odebrane, a on wrócił do Limoges, rodzinnego miasta. Tam wybrany został do Rady Pięciuset, gdzie głosił poglądy republikańskie, a zajmował się głównie organizacją wojska.
14 października 1798 został dowódcą Armii Dunajskiej, jednak 25 marca znowu został pokonany przez arcyksięcia Karola pod Stockach, przez co zastąpił go w dowództwie André Masséna, a on sam wrócił do Rady. Nie pomagał Bonapartemu 18 Brumaire, był przewrotowi wręcz przeciwny. W 1800 mianowany generałem inspektorem piechoty i jazdy w Piemoncie. W 1802 wybrany na członka Senatu. 
Od 1803 dowódca armii włoskiej, odwołany rok później na rzecz Massény. Od 1806 do 1809 doradca króla Józefa Bonaparte w Hiszpanii. Na czas wyprawy rosyjskiej wrócił jednak na polecenie Napoleona i objął porzucone wcześniej obowiązki. Po klęsce pod Vitorią wrócił do Rouen i tam żył spokojnie jakiś czas. Po upadku Napoleona opowiedział się za królem Ludwikiem XVIII, pomógł jednak Bonapartemu w czasie 100 dni. Po Waterloo znowu oświadczył się za Ludwikiem XVIII, jednak stracił dowództwo i godność Para, przywróconą mu jednak w 1819. Potem mianowany jeszcze gubernatorem Domu Inwalidów.

</doc>
<doc id="1038204" url="https://pl.wikipedia.org/wiki?curid=1038204" title="Chroniewski">
Chroniewski

Chroniewski – polski herb szlachecki, odmiana herbu Gryf
Opis herbu.
W polu czerwonym wspięty gryf złoty, w prawej łapie trzymający trzy pióra strusie, a w lewej – obręcz złotą. Nad hełmem w koronie w złotej obręczy trzy pióra strusie.
Historia herbu.
Według Ostrowskiego, "początek odmiany niewiadomy".

</doc>
<doc id="1038205" url="https://pl.wikipedia.org/wiki?curid=1038205" title="Hrensko">
Hrensko



</doc>
<doc id="1038208" url="https://pl.wikipedia.org/wiki?curid=1038208" title="Chunowski">
Chunowski

Chunowski – polski herb szlachecki, odmiana herbu Janina.
Opis herbu.
W polu błękitnym okrągła tarcza srebrna ze szpicem pośrodku. 
Klejnot trzy pawie pióra. 
Labry błękitne podbite srebrem.

</doc>
<doc id="1038209" url="https://pl.wikipedia.org/wiki?curid=1038209" title="Another brick in the wall">
Another brick in the wall



</doc>
<doc id="1038211" url="https://pl.wikipedia.org/wiki?curid=1038211" title="Chyliński">
Chyliński

Chyliński – polski herb szlachecki, odmiana herbu Jastrzębiec.
Opis herbu.
Opis zgodnie z klasycznymi regułami blazonowania:
W polu czerwonym w środku podkowy złotej barkiem w dół - krzyż kawalerski złoty. Nad hełmem w koronie jastrząb barwy naturalnej z dzwonkiem złotym u lewej łapy, w prawej trzymający podkowę i krzyż jak na tarczy.
Herbowni.
Chileński, Chiliński, Cheliński, Chyliński.

</doc>
<doc id="1038212" url="https://pl.wikipedia.org/wiki?curid=1038212" title="Igor Mitreski">
Igor Mitreski

Igor Mitreski (ur. 19 lutego 1979 w Strudze) – macedoński piłkarz grający na pozycji środkowego obrońcy.
Kariera klubowa.
Mitreski jest wychowankiem klubu Makedonija Skopje, w którym występował w drużynach juniorskich. Następnie trafił do Karaorman Skopje, a w 1998 roku do Napredoku Kičevo, z którym wywalczył awans z drugiej ligi. W 1999 roku został piłkarzem Sileksu Kratovo, w barwach którego zadebiutował w pierwszej lidze macedońskiej i w pierwszym sezonie gry zajął z Sileksem 6. miejsce. W Sileksie występował także w rundzie jesiennej sezonu 2000/2001, ale wysoka forma spowodowała, że już w styczniu przeszedł do Spartaka Moskwa. W Spartaku od razu wywalczył miejsce w wyjściowej jedenastce i kontynuował równą formę. Już w 2001 roku został mistrzem Rosji. Wystąpił także w fazie grupowej Ligi Mistrzów. W 2002 roku zakończył sezon na 3. pozycji w tabeli. W kolejnych dwóch sezonach nie osiągnął jednak sukcesu ze Spartakiem, który zajmował kolejno 10. miejsce w 2003 roku oraz 8. w 2004.
Latem 2005 Mitreski przeszedł do ukraińskiego Metałurha Zaporoże. Tam występował zaledwie przez pół roku i już w zimowym oknie transferowym 2006 trafił do izraelskiego Beitaru Jerozolima. W Beitarze, podobnie jak w Metałurhu, grał w wyjściowej jedenastce i z jerozolimskim klubem zakończył sezon Ligat ha’Al na 3. pozycji.
W 2006 roku Mitreski zmienił barwy klubowe i został piłkarzem Energie Cottbus. W Bundeslidze zadebiutował 19 sierpnia w zremisowanym 2:2 meczu z Hamburger SV. W Energie spisywał się udanie i był jednym z czołowych zawodników zespołu. Swoją grą w obronie przyczynił się do utrzymania zespołu w lidze w 2007 i 2008 roku.
W 2009 roku Mitreski został wypożyczony do belgijskiego Germinalu Beerschot Antwerpia. W jego barwach zadebiutował 24 stycznia w wygranym 1:0 wyjazdowym spotkaniu z FCV Dender EH. Od lata 2010 roku jest piłkarzem Neftçi PFK.
Kariera reprezentacyjna.
W reprezentacji Macedonii Mitreski zadebiutował 28 lutego 2001 roku w zremisowanym 1:1 towarzyskim spotkaniu z Czechami. Z Macedonią występował już w eliminacjach do MŚ 2002, Euro 2004 oraz MŚ 2006.

</doc>
<doc id="1038213" url="https://pl.wikipedia.org/wiki?curid=1038213" title="Zorka">
Zorka

Zorka – polski zespół muzyczny disco polo istniejący od 2003 roku.
Zespół Zorka został założony pod koniec 2003, a założycielem zespołu jest Jan Korniluk. Grają i śpiewają każdy rodzaj muzyki weselnej, z naciskiem na tradycyjną muzykę ukraińską, polską, białoruską i rosyjską.

</doc>
<doc id="1038214" url="https://pl.wikipedia.org/wiki?curid=1038214" title="Gammapatia monoklonalna">
Gammapatia monoklonalna

Gammapatia monoklonalna – grupa chorób, których charakterystyczną cechą jest rozrost pojedynczego klonu plazmocytów (komórek plazmatycznych), wytwarzających jednorodne białko monoklonalne (tzw. białko M), składające się z 2 łańcuchów ciężkich tej samej klasy oraz z 2 łańcuchów lekkich tego samego rodzaju.
Klasyfikacja.
Gammapatie monoklonalne dzieli się na:

</doc>
<doc id="1038217" url="https://pl.wikipedia.org/wiki?curid=1038217" title="Daszkiewicz (herb szlachecki)">
Daszkiewicz (herb szlachecki)

Daszkiewicz – polski herb szlachecki, odmiana herbu Korybut.
Opis herbu.
W polu błękitnym nad sześciopromienną gwiazdą złotą, na barku półksiężyca złotego taki sam krzyż z przekrzyżowanymi trzema ramionami.
Herb gałęzi litewskiej rodziny Daszkiewiczów, osiadłej w Prusach.

</doc>
<doc id="1038218" url="https://pl.wikipedia.org/wiki?curid=1038218" title="Rohackie Stawy">
Rohackie Stawy

Rohackie Stawy (słow. "Roháčske plesá", niem. "Rohács-Seen") – cztery leżące na trzech poziomach stawy w Dolinie Rohackiej w słowackiej części Tatr Zachodnich. Znajdują się w górnej części tej doliny, po orograficznie lewej stronie Rohackiego Potoku, od którego oddziela je wałowate wzniesienie Przednie Zielone. Są to:
Stawy te są różnego pochodzenia. Najniższy powstał na dnie kotła polodowcowego, środkowe w korycie wyżłobionym przez lodowiec spływający do Rohackiej Doliny, zaś najwyższy, którego wody spływają ku Dolinie Spalonej, powstał na dnie zbiornika firnowego zniszczonego później przez erozję. Od dawna uroda tych stawów i okolicy przyciągała turystów. Niżni Staw nazywany był nawet przez dawnych turystów Orawskim Morskim Okiem.
TANAP wykonał ścieżkę dydaktyczną z dobrze przygotowanym szlakiem turystycznym, ławkami, stołami i wiatami dla turystów oraz tablicami informującymi o przyrodzie tych okolic. Według tych tablic w okolicy stawów żyją 22 gatunki ssaków i 46 gatunków ptaków, m.in. kozica, świstak tatrzański, nornik tatrzański, jeleń szlachetny, siwerniak, strzyżyk, drozd obrożny, głuszec, cietrzew, jarząbek, zagląda tu niedźwiedź brunatny, wilk szary, ryś. Z roślin górskich rosną tu pospolicie: miłosna górska, ciemiężyca zielona, omieg górski, jaskier platanolistny, prosienicznik jednogłówkowy, sasanka alpejska, pięciornik złoty, modrzyk górski, tojad mocny, goryczka kropkowana. Stawy upodobało sobie również kilka par kaczek krzyżówek, która dokarmiane i oswojone przez turystów podpływają do brzegów.

</doc>
<doc id="1038219" url="https://pl.wikipedia.org/wiki?curid=1038219" title="Haszymidzi">
Haszymidzi



</doc>
<doc id="1038223" url="https://pl.wikipedia.org/wiki?curid=1038223" title="Menadżer">
Menadżer



</doc>
<doc id="1038224" url="https://pl.wikipedia.org/wiki?curid=1038224" title="Gammapatia monoklonalna o nieokreślonym znaczeniu">
Gammapatia monoklonalna o nieokreślonym znaczeniu

Gammapatia monoklonalna o nieokreślonym znaczeniu (ang. monoclonal gammopathy of undetermined significance, MGUS) – choroba zaliczana do grupy gammapatii monoklonalnych.
W populacji ludzkiej wraz z wiekiem zwiększa się częstość pojawiania się białka M (monoklonalnego). 
Rozpoznanie.
Rozpoznanie MGUS opiera się na stwierdzeniu obecności białka M przy jednoczesnym braku jakichkolwiek zmian narządowych, a zwłaszcza tak zwanych objawów dysfunkcji CRAB charakteryzującej się:
Kryteria rozpoznania wg International Myeloma Working Group 2003,2014
Neuropatologia.
Bioptat nerwu wykazuje cechy odcinkowej demielinizacji i remielinizacji, zwyrodnienie aksonu oraz utratę włókien wszystkich typów, może występować naciek zapalny.
Rokowanie.
Stwierdzenie MGUS u pacjenta nie nakazuje konieczności leczenia a jedynie baczną obserwację. Obowiązuje powtarzalne wykonywanie elektroforezy białek surowicy krwi oraz kontrola objawów dysfunkcji CRAB.
Występowanie MGUS jest niezależne od płci i rasy, a krewni chorych nie są obciążeni zwiększonym ryzykiem jej występowania.
Nazewnictwo.
W języku angielskim choroba występuje pod różnymi nazwami. Oprócz "Monoclonal Gammopathy of Undetermined Significance" spotykane są również nazwy "Monoclonal Gammopathy of Uncertain Significance" oraz "Monoclonal Gammopathy of Unknown Significance". Jednak coraz częściej padają propozycje, aby choroba była klasyfikowana jako "MG" – "Monoclonal Gammopathy".

</doc>
<doc id="1038227" url="https://pl.wikipedia.org/wiki?curid=1038227" title="Memphis Bleek">
Memphis Bleek

Memphis Bleek, właściwie Malik Thuston Cox (ur. 23 czerwca 1978) – amerykański raper z Nowego Jorku.
Memphis jest skrótem od Making Easy Money Pimping Hoes Is Serious lub Making Easy Money Pimping Hoes In Style. Bleek pochodzi z czasów, kiedy jego młodsza siostra w dzieciństwie źle wymawiała jego imię. Memphis Bleek pochodzi z Brooklynu, z osiedla Marcy Houses gdzie wychowywał się na jednym podwórku z Jay-Z. Zadebiutował na płycie Jay-Z - "Reasonable Doubt" w utworze "Coming Of Age". Debiutancki album rapera pt. "The Coming of Age" trafił w Stanach Zjednoczonych do sklepów 4 sierpnia 1999.
Współpracował z takimi artystami jak Beanie Sigel, Missy Elliott, Jay-Z, Cam'ron, T.I., Ja Rule, Trick Daddy, Rihanna i inni. Jest związany z wytwórnią Roc-A-Fella, której szefem jest Jay-Z.
Zagrał w dwóch filmach z 2002 roku: "State Property" oraz "Paper Soldiers".

</doc>
<doc id="1038228" url="https://pl.wikipedia.org/wiki?curid=1038228" title="Stefan Jacek Dembiński">
Stefan Jacek Dembiński

Stefan Jacek Dembiński (ur. 30 września 1887 w Nowym Siole, zm. 27 marca 1972 w Londynie) – generał brygady Wojska Polskiego, kawaler Orderu Virtuti Militari, w 1964 mianowany przez prezydenta RP na uchodźstwie generałem dywizji.
Życiorys.
Urodził się 30 września 1887 roku w Nowym Siole, w powiecie cieszanowskim Królestwa Galicji i Lodomerii, w rodzinie Leona Augusta i Michaliny z Ostoja-Wadowskich. Ukończył cztery klasy Niższej Szkoły Realnej Wojskowej w Koszycach (1897–1901) i trzy klasy Wyższej Szkoły Realnej Wojskowej w Hranicach (1901–1904) oraz Terezjańską Akademię Wojskową w Wiener Neustadt (1904–1907). 18 sierpnia 1907 został mianowany podporucznikiem ze starszeństwem z 1 września 1906 i wcielony do 1 pułku ułanów we Lwowie. 15 sierpnia 1911 został odkomenderowany do Wojskowego Instytutu Instruktorów Jazdy Konnej, w charakterze frekwentanta. Na stopień nadporucznika awansował ze starszeństwem z 1 listopada 1912 i 32. lokatą. W 1913 wziął udział w zawodach hippicznych. Walczył na frontach I wojny światowej jako dowódca szwadronu 1 pułku ułanów. Na rotmistrza awansował ze starszeństwem z 1 lutego 1916 i 30. lokatą.
W Wojsku Polskim od 1 listopada 1918 dowódca Rezerwy Obrony Lwowa. Od 24 listopada 1918 dowódca dywizjonu 8 pułku ułanów, a od 21 stycznia do 1 sierpnia 1919 dowódca samodzielnego dywizjonu 8 puł. w Grupie „Wołyń”. Od 1 września 1919 instruktor jazdy konnej w Szkole Oficerów Jazdy w Przemyślu. 1 maja 1920 został przydzielony do Grupy Olimpijskiej w Warszawie. Od lipca 1920 dowodził 9 pułkiem ułanów. 15 lipca 1920 został zatwierdzony z dniem 1 kwietnia 1920 w stopniu majora, w kawalerii, w grupie oficerów byłej armii austro-węgierskiej. Z dowództwa 9 pułku ułanów został zwolniony na własne żądanie z powodów rodzinnych. 
Od 12 września 1921 był zastępcą dowódcy 18 pułku ułanów. 3 maja 1922 zweryfikowany został w stopniu podpułkownika ze starszeństwem z dniem 1 czerwca 1919 w korpusie oficerów jazdy. 15 maja 1923 roku został przesunięty na stanowisko dowódcy 18 pułku ułanów Pomorskich. 25 września 1925 wskutek upadku z konia doznał wstrząśnienia mózgu i ogólnych potłuczeń. Do 4 października leczył się w Sanatorium Św. Elżbiety w Poznaniu, a następnie przebywał na urlopie zdrowotnym do 15 listopada tego roku. Od 2 października 1925 obowiązki dowódcy pułku łączył z pełnieniem obowiązków dowódcy XV Brygady Kawalerii w Grudziądzu.
1 stycznia 1928 roku awansowany został na pułkownika ze starszeństwem z dniem 1 stycznia 1928 i 3. lokatą w korpusie oficerów kawalerii. 28 stycznia 1928 ogłoszono jego przeniesienie do 8 pułku ułanów w Krakowie na stanowisko dowódcy pułku. Z dniem 3 lutego tego roku został przeniesiony służbowo na trzymiesięczny III unifikacyjny kurs dowódców pułków w Doświadczalnym Centrum Wyszkolenia w Rembertowie. 15 maja 1928 przybył do Krakowa i objął dowództwo pułku. Od grudnia 1929 roku równocześnie pełnił obowiązki dowódcy 5 Samodzielnej Brygady Kawalerii w Krakowie. 31 marca 1930 roku został mianowany dowódcą XII Brygady Kawalerii w Ostrołęce. W międzyczasie, od 6 grudnia 1930 roku do 31 lipca 1931 roku, był słuchaczem V Kursu Centrum Wyższych Studiów Wojskowych w Warszawie. Z końcem 1932 przeniesiony został na stanowisko kierownika Wojskowego Zakładu Remontu Koni w Warszawie. Od grudnia 1934 roku do września 1939 roku był dowódcą Taborów i szefem Remontów w Ministerstwie Spraw Wojskowych. Na stopień generała brygady został mianowany ze starszeństwem z 19 marca 1938 i 6. lokatą w korpusie generałów. 10 września 1939 roku został mianowany dowódcą Grupy „Stryj”, z zadaniem obrony przyczółka na Dniestrze. Po napaści sowieckiej na czele swych oddziałów przeszedł na Węgry.
Po kampanii wrześniowej do kwietnia 1940 przedstawiciel Naczelnego Wodza na Węgrzech. Zorganizował tam system opieki nad żołnierzami i ich przerzut do Francji. Wykorzystywał tam znane nazwisko gen. Henryka Dembińskiego, bohatera Węgier. W kwietniu 1940 na skutek nacisków Niemców wyjechał do Francji. Maj–czerwiec 1940 szef Wydziału Kawalerii Ministerstwa Spraw Wojskowych w Paryżu. Po klęsce Francji wyjechał do Szkocji. Od czerwca 1940 roku do listopada 1941 roku był komendantem Stacji Zbornej Oficerów Rothesay na wyspie Bute w Szkocji. Od 6 listopada 1941 do demobilizacji szef Gabinetu Wojskowego Prezydenta Rzeczypospolitej w Londynie. Po demobilizacji pozostał na tym stanowisku. Osiadł w Londynie, gdzie mieszkał już do końca życia. 11 listopada 1964 Prezydent RP na uchodźstwie August Zaleski awansował go na generała dywizji. W latach 1964–1966 był prezesem Zrzeszenia Kół Pułków Kawalerii w Wielkiej Brytanii. Do 15 września 1969 był ministrem obrony narodowej w rządzie Aleksandra Zawiszy. Został pochowany na Cmentarzu South Ealing w Londynie.
Był żonaty z Marią Plewkiewicz, z którą miał córkę Antoninę Marię (ur. 16 lipca 1923) i syna Macieja Jerzego (ur. 15 marca 1926).
Ordery i odznaczenia.
W czasie służby w c. i k. Armii otrzymał:

</doc>
<doc id="1038235" url="https://pl.wikipedia.org/wiki?curid=1038235" title="Jan Holly">
Jan Holly

Jan Holly (Johann von Holly) (ur. ?, zm. ?) – szlachcic z rodu Holly, pan na Pilchowicach oraz pan dziedziczny (Erbherr) m.in. na Wilczej. Wymieniany jest w dokumencie z 1478 r. jako rotmistrz wojska polskiego. W 1486 r. zaś jako pełniący urząd marszałka księstwa raciborskiego, w 1494 r. występuje jako opiekun dzieci księcia Jana Opawskiego. Na liście księcia Kazimierza II na Cieszynie i Głogowie z 1494 roku widnieje jako „Obristen Hauptmann in Ober-Schlesien”, czyli pułkownik kapitan. 
Ustanowił w 1486 roku wraz z wójtem i kmieciami wsi Wilcza fundację w wysokości 75 marek, od których corocznie na Świętego Jana (24 czerwca) na utrzymanie altarystów gliwickich było wypłacanych 7 ½ marki czynszu. Zobowiązał się, jak także swoich następców w dokumencie tej fundacji, do tego pod karami kościelnymi, gdyby pieniądze te nie były wypłacane, lub były wypłacane z opóźnieniem. Zapisy tejże fundacji potwierdził 29 czerwca 1486 roku w Raciborzu książę Jan z Opawy i Raciborza wydając przywilej potwierdzający.

</doc>
<doc id="1038236" url="https://pl.wikipedia.org/wiki?curid=1038236" title="Owca wieloroga">
Owca wieloroga

Owca wieloroga, owca czteroroga, owca Jacoba – rasa owiec. Jej pochodzenie nie jest znane. Przypuszcza się, że pochodzi z obszarów dzisiejszej Syrii. Hodowana jest głównie w Europie zachodniej i w USA w stanie Teksas, ale jej obszary hodowli obejmują także stany sąsiednie, gdzie hoduje ją się na bardzo małą skalę. Jej głównym celem użytkowym jest dostarczanie mięsa i mleka.
Owca ta posiada dwie pary rogów, z których jedna jest dłuższa i skierowana ku dołowi. Wyższa para jest natomiast krótsza i szersza, jak u muflona. Owce wielorogie posiadają umaszczenie czarne, brązowe, szare bądź białe. Niekiedy spotyka się jednak osobniki o maści cętkowanej lub plamistej.
Cechy charakterystyczne

</doc>
<doc id="1038237" url="https://pl.wikipedia.org/wiki?curid=1038237" title="Park Narodowy Snowdonia">
Park Narodowy Snowdonia

Park Narodowy Snowdonia (ang. "Snowdonia National Park", wal. "Parc Cenedlaethol Eryri") - park narodowy w Wielkiej Brytanii, położony w północno-zachodniej części Walii. Park leży na terenach hrabstw Gwynedd oraz Conwy. Obejmuje masyw Snowdon (od niego wywodzi się nazwa parku) oraz wiele sąsiadujących z nim szczytów i dolin. 
Park został utworzony w 1951 roku jako trzeci park narodowy w Anglii i Walii (szkockie i północnoirlandzkie są, ze względów administracyjnych traktowane osobno). Park obejmuje swoim obszarem 2170 km². Ma charakter górski. Posiada także 60 km linii brzegowej.
Rocznie park odwiedza około 6 mln turystów, co stawia Snowdonię na trzecim miejscu wśród najczęściej odwiedzanych parków narodowych Anglii i Walii.

</doc>
<doc id="1038238" url="https://pl.wikipedia.org/wiki?curid=1038238" title="Kajgulik pręgowany">
Kajgulik pręgowany

Kajgulik pręgowany, kajgulik, foka pręgowana ("Histriophoca fasciata") – gatunek drapieżnego ssaka z rodziny fokowatych (Phocidae).
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1783 roku niemiecki zoolog Eberhard August Wilhelm von Zimmermann nadając mu nazwę "Phoca fasciata". Holotyp pochodził z Wysp Kurylskich, w Rosji. Jedyny żyjący współcześnie przedstawiciel rodzaju kajgulik ("Histriophoca"). 
Autorzy "Illustrated Checklist of the Mammals of the World" uznają ten gatunek za monotypowy. 
Zasięg występowania.
Kajgulik pręgowany występuje w wodach Morza Wschodniosyberyjskiego, Morza Czukockiego, zachodniej części Morza Beauforta i Morza Beringa, oraz Morza Ochockiego i północnego Oceanu Spokojnego na wysokich szerokościach geograficznych, od Hokkaido i północnego Morza Japońskiego po Alaskę&lt;.
Morfologia.
Długość ciała około 150–175 cm; masa ciała 70–110 kg. Noworodki osiągają długość około 90 cm i ciężar około 10 kg. Ciemnobrązowa sierść w biało-żółte pasy. Młode rodzą się całkiem białe.
Tryb życia.
Żyje pojedynczo lub w małych stadach. Żywi się rybami i głowonogami.
Status zagrożenia.
W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii LC ( „najmniejszej troski”).

</doc>
<doc id="1038240" url="https://pl.wikipedia.org/wiki?curid=1038240" title="Guillaume Marie-Anne Brune">
Guillaume Marie-Anne Brune

Guillaume Maria Anna Brune (ur. 13 marca 1763 w Brive-la-Gaillarde, zm. 2 sierpnia 1815 w Awinionie) – marszałek Cesarstwa Francuskiego.
Początkowo miał być adwokatem, tak jak jego ojciec, jednak on wolał nauki humanistyczne, zwłaszcza literaturę piękną. Stąd zrodziły się jego późniejsze dzieła (m.in. "Podróż malownicza i sentymentalna w kilku prowincjach zachodniej Francji").
W czasie rewolucji zaciągnął się do paryskiej gwardii narodowej, utworzonej po wypadkach lipcowych 1789. Dostarczał też artykuły do gazet, a w 1790 założył nawet drukarnię, którą jednak w rok później musiał zamknąć z powodu nieprzewidzianych wypadków. Gdy drukarnia nie wypaliła, Brune zaciągnął się do 2. batalionu Sekwany i Oazy.
Dnia 18 października mianowany został adiutantem majorem. W dwa lata później mianowany komisarzem wojennym – miał czuwać nad tworzeniem nowych batalionów, przesyłką broni, utrzymaniem kontaktów militarnych między departamentami. Niedługo potem wyprosił członkostwo w sztabie głównym armii walczącej z Prusakami w Szampanii i tam się udał. Udało mu się tam dokonać kilku ważniejszych dla tej wyprawy czynów, zarówno militarnych, jak i politycznych lub organizacyjnych.
Potem otrzymał dowództwo oddziału przy armii w Gironde. W Bordeaux objął dowództwo dywizji. Uczestniczył potem aktywnie w sprawach militarnych, aż do 1796, kiedy to walczył we Włoszech pod wodzą Napoleona Bonaparte. Jako generał brygady został dołączony do dywizji Massény. Na czele 75. pułku grenadierów odparł Austriaków pod St. Michel, walczył pod Rivoli.
Po skończonej wyprawie włoskiej otrzymał dowództwo armii Szwajcarii. Wyprawa przebiegła szybko i sprawnie. W 1799 dowodził w Holandii, gdzie pokonał Anglików pod Birghen, zmusił księcia York do kapitulacji w Alkmaarze.
Dowodził w 1800 we Włoszech, gdzie przeszedł Mincio, w 1801 przeszedł Adygę, obsadził Vicenzę i Rovereto, wymusił rozejm w Treviso. W 1802 wyruszył z poselstwem do Stambułu, gdzie pozostał do 1806.
Po powrocie otrzymał dowództwo części Armii Oceanu, potem armii przeznaczonej przeciw królowi szwedzkiemu. Wyprawa przebiegła pomyślnie, jednak tuż po zawarciu pokoju został odwołany i pozostał bezczynny aż do upadku Cesarstwa. Przez to, gdy Ludwik XVIII wrócił na tron, Brune natychmiast się za nim opowiedział. Jednak gdy Napoleon wrócił do Francji, Brune postanowił dla niego walczyć. Po Waterloo otrzymał rozkaz powrotu do Paryża. Po drodze jednak napadnięto go w Aix, udało mu się jednak ocalić. Dopadnięto go natomiast w Awinionie, gdzie zginął. 2 sierpnia 1815 napadnięto go w domu zajezdnym i zastrzelono. W czasie pogrzebu motłoch wyrwał ciało z rąk tragarzy i wrzucił je do Rodanu.
Guillaume Brune był podobny do Soulta: mierny dowódca, świetny organizator i administrator. Dodatkowo obdarzony był duszą artysty, dzięki czemu spod jego pióra wyszło tyle (mało znanych) utworów. Lepiej czuł się, siedząc na stołku i mając przed sobą stół z górą papierów, niż na koniu, patrząc na nieprzyjacielskie kolumny.

</doc>
<doc id="1038241" url="https://pl.wikipedia.org/wiki?curid=1038241" title="Guillaume Marie Anne Brune">
Guillaume Marie Anne Brune



</doc>
<doc id="1038244" url="https://pl.wikipedia.org/wiki?curid=1038244" title="Park Narodowy Pembrokeshire Coast">
Park Narodowy Pembrokeshire Coast

Park Narodowy Pembrokeshire Coast (ang. "Pembrokeshire Coast National Park", wal. "Parc Cenedlaethol Arfordir Penfro") – park narodowy w Wielkiej Brytanii, położony w południowo-zachodniej części Walii. Został utworzony w 1952 w celu ochrony zróżnicowanego wybrzeża morskiego ze skalistymi klifami, piaszczystymi plażami oraz estuariami. Park rozciąga się od Cardigan na północy do zatoki Carmarthen na południowym wschodzie i obejmuje głównie tereny położone w niewielkiej odległości od morza oraz Wzgórza Preseli i estuarium Daugleddau. Do parku włączono także wyspy Ramsey, Skomer, Skokholm, Grassholm i Caldey. Chronione jest także dziedzictwo kulturowe (m.in. kaplica św. Govana), obejmujące ślady osadnictwa z V wieku p.n.e. oraz jedyny zachowany w Walii młyn pływowy.
Ze względu na lokalizację, główne gatunki ptaków podlegające ochronie to ptaki morskie. Na terenie parku istnieją liczne kolonie lęgowe głuptaków, maskonurów oraz rzadkiego burzyka popielatego.
Na terenie parku wytyczono liczne szlaki turystyczne i kilka dróg rowerowych.

</doc>
<doc id="1038246" url="https://pl.wikipedia.org/wiki?curid=1038246" title="Etanolan sodu">
Etanolan sodu

Etanolan sodu (etoksylan sodu) – organiczny związek chemiczny o charakterze soli, należący do grupy alkoholanów, czyli produktów reakcji alkoholi z metalami.
Właściwości.
Jest to ciało stałe, barwy białej, dobrze rozpuszczalne w bezwodnym alkoholu etylowym. Etanolan pod wpływem wody ulega hydrolizie, przy czym powstaje etanol i wodorotlenek sodu:
Otrzymywanie.
Powstaje w wyniku reakcji alkoholu etylowego z sodem (drugim produktem tej reakcji jest wodór):

</doc>
<doc id="1038249" url="https://pl.wikipedia.org/wiki?curid=1038249" title="Bułgarskie królowe">
Bułgarskie królowe

Królowe Bułgarii

</doc>
<doc id="1038252" url="https://pl.wikipedia.org/wiki?curid=1038252" title="Jamie Cook">
Jamie Cook

Jamie Cook (ur. 8 lipca 1985) jest gitarzystą rytmicznym w Arctic Monkeys. Cook oraz Alex Turner są sąsiadami, pochodzą z High Green.

</doc>
<doc id="1038256" url="https://pl.wikipedia.org/wiki?curid=1038256" title="Bitwa pod Arbedo">
Bitwa pod Arbedo

Bitwa pod Arbedo – starcie zbrojne, które miało miejsce 30 czerwca 1422 r. w trakcie walk Szwajcarów z Mediolańczykami. Starcie pomiędzy tzw. starymi kantonami szwajcarskimi a księstwem Mediolanu miało miejsce w pobliżu miejscowości Arbedo położonej na terenie dzisiejszego kantonu Ticino. 
Stronę szwajcarską reprezentowały wojska z kantonów Uri, Unterwalden, Lucerna, Zug i Livinen. Bitwa pod Arbedo była pierwszą bitwą w historii Szwajcarii, w której nie chodziło o obronę własnego terytorium, ale o odzyskanie zajętych ziem przeciwnika. 
Kulisy wojny.
W roku 1403 kantony Uri i Unterwalden wsparły mieszkańców doliny Leventiny, zamierzających wyjść spod władzy księstwa Mediolanu. Szwajcarom udało się zająć Leventinę (1403), Riverę (1407) i Maiental (1416). Wszystkie te tereny były później zarządzane jak zwykłe gminy. Następnie kanton Uri i Sax podjęły kampanię w kierunku miasta Bellinzona, które blokowało dostęp do doliny Ticino. W latach 1407–1419 Bellinzona należała do Szwajcarii. Dopiero w roku 1419 kantony Uri i Unterwalden wykupiły całe księstwo z rąk władców Sax. 
Po śmierci księcia Giovanniego Marii Viscontiego nowi władcy Mediolanu zdecydowali się na odbicie Bellinzony. Dnia 4 kwietnia 1422 r. wojska mediolańskie wtargnęły do miasta, zdobywając je po krótkiej walce. W odpowiedzi na to kantony Uri i Unterwalden wysłały swoje wojska w kierunku St. Gotthard. Siły Szwajcarów liczyły 2500 ludzi. Po dojściu do miasta rozpoczęły się próby jego zdobycia, jednak bezskutecznie. Szwajcarzy zebrali swoje wojska w obozie, znajdującym się około 2 km od miasta, gdzie oczekiwali na posiłki mające nadejść z innych kantonów. 
Bitwa.
Wczesnym rankiem dnia 30 czerwca 1422 r. dowódca wojsk mediolańskich, słynny mediolański kondotier Francesco Bussone da Carmagnola, przypuścił niespodziewany atak na siły szwajcarskie. Mimo zaskoczenia, siłom 5000 rycerzy nie udał się ten atak. Szwajcarzy sformowali czworobok, odpierając ataki Włochów. W tej sytuacji Carmagnola puścił do ataku piechotę. Siły mediolańskie przeważały nad Szwajcarami liczbie (6-krotnie). Gdy ci zobaczyli w jak trudnym położeniu się znaleźli, zniszczyli naprędce swoje armaty i podjęli próbę przedarcia się na północ. W okolicy miejscowości Arbedo uciekinierzy zostali okrążeni. W ataku podjętym całymi siłami Szwajcarzy przedarli się wraz ze sztandarami przez linie przeciwnika i wycofali się na północ. Po drodze napotkali jeszcze nadciągające im z pomocą wojska z kantonów Schwyz i Zurych. 
W bitwie poległo 500 Szwajcarów, w tym kilku znacznych szlachciców z Uri i Zug.
Po bitwie.
Bellinzona i Leventina znalazły się ponownie pod władzą Mediolanu. Szwajcarzy utracili na rzecz przeciwnika sporne tereny, których odzyskanie trzeba było odłożyć na późniejsze lata. Sama bitwa pokazała słabość militarną Szwajcarów, którzy uzbrojeni w halabardy i włócznie nie byli w stanie skutecznie razić rycerstwa na koniach. Porażka spowodowała dozbrojenie Szwajcarów w długie piki, które lepiej sprawdzały się w walkach z konnym rycerstwem.

</doc>
<doc id="1038258" url="https://pl.wikipedia.org/wiki?curid=1038258" title="Jean Nicolas Houchard">
Jean Nicolas Houchard

Jean Nicolas Houchard (ur. 24 stycznia 1740 w Forbach, Lotaryngia, zm. 17 listopada 1793 w Paryżu) – francuski generał okresu rewolucji francuskiej.
Houchard jako ochotnik w pułku kawalerii Royal-Allemand wziął udział w wojnie siedmioletniej. W momencie wybuchu rewolucji francuskiej należał do pułku dragonów Bourbon.
Walczył przeciw Holendrom i Austriakom. Po zwycięskiej bitwie pod Hondschoote został aresztowany i przez Trybunał Rewolucyjny skazany na śmierć "za zdradę ojczyzny". Został zgilotynowany 17 listopada 1793 w Paryżu.

</doc>
<doc id="1038262" url="https://pl.wikipedia.org/wiki?curid=1038262" title="Skala Boforta">
Skala Boforta



</doc>
<doc id="1038265" url="https://pl.wikipedia.org/wiki?curid=1038265" title="Mikołaj Holly II">
Mikołaj Holly II

Mikołaj II (Mikulas) Holly z Ponięcic (ur. ?, zm. przed 1540 r.), szlachcic z rodu Holly, według danych z 1538 r. był razem z bratem Wacławem właścicielem Pilchowic. Posiadał także dobra lenne Ponięcice, Błażejowice, Glinik, Sławików i Brzeźnica, co potwierdził książę Walentyn oraz powtórnie w 1524 r. książę Jan Dobry. Otrzymał on także w 1525 r. plac zwany „Wystupiński” na budowę domu w Raciborzu oraz zwolnienie ze wszystkich zobowiązań. Dom Mikołaja Holly z Ponięcic widnieje w wykazie miejskim z 1532 roku. Miał synów Jerzego, Albrechta, Filipa oraz córkę Annę, która wyszła za Daniela Ziemięcickiego z Ziemięcic. Zmarł przed rokiem 1540. 

</doc>
<doc id="1038267" url="https://pl.wikipedia.org/wiki?curid=1038267" title="King Peak (Jukon)">
King Peak (Jukon)

King Peak (czasami nazywany "Mount King") – szczyt górski w Ameryce Północnej w Górach Świętego Eliasza o wysokości 5173 m n.p.m. Położony w kanadyjskim terytorium Jukon, jest czwartym co do wysokości szczytem w Kanadzie i dziewiątym w całej Ameryce Północnej. Położony na zachód od góry Logan, czasami uznawany za szczyt satelitarny tego masywu górskiego.

</doc>
<doc id="1038271" url="https://pl.wikipedia.org/wiki?curid=1038271" title="Cyclamen purpurascens">
Cyclamen purpurascens



</doc>
<doc id="1038273" url="https://pl.wikipedia.org/wiki?curid=1038273" title="Aquivaldo Mosquera">
Aquivaldo Mosquera

Aquivaldo Mosquera Romaña (ur. 22 czerwca 1981 w Apartadó) piłkarz kolumbijski z obywatelstwem meksykańskim grający na pozycji środkowego obrońcy.
Kariera klubowa.
Mosquera jest wychowankiem klubu Atlético Nacional. W 2000 roku zadebiutował w jego barwach w lidze kolumbijskiej i w tym samym roku osiągnął pierwszy sukces w karierze, jakim było zdobycie Copa Merconorte. Miejsce w wyjściowej jedenastce klubu z Medellín wywalczył w 2002 roku, gdy w pierwszej fazie klub wywalczył wicemistrzostwo Kolumbii. W 2003 Atlético Nacional nie osiągał większych sukcesów, a w 2004 ponownie został wicemistrzem Apertura, a osiągnięcie to powtórzył to w fazie Finalización. Natomiast w Apertura 2005 roku Mosquera po raz pierwszy w karierze wywalczył mistrzostwo Kolumbii.
Latem 2005 Mosquera wyjechał do Meksyku by grać w tamtejszym zespole CF Pachuca. W Pachuce kontynuował wysoką formę z Kolumbii stając się jednym z najlepszych obrońców ligi meksykańskiej. Zadebiutował w niej 30 lipca 2005 w wygranym 2:1 meczu z CF Monterrey. Największe sukcesy osiągnął w 2006 roku, gdy najpierw został mistrzem fazy Clausura, a następnie zdobył Copa Sudamericana.
W lipcu 2007 Mosquera za 7,4 miliona euro przeszedł do hiszpańskiej Sevilli FC, z którą podpisał pięcioletni kontrakt. W 2007 roku wywalczył z Sevillą Superpuchar Hiszpanii.
W 2009 roku Mosquera odszedł z Sevilli do Amériki Meksyk.
Kariera reprezentacyjna.
W reprezentacji Kolumbii Mosquera zadebiutował 23 lutego 2005 roku w zremisowanym 1:1 towarzyskim meczu z Meksykiem.

</doc>
<doc id="1038274" url="https://pl.wikipedia.org/wiki?curid=1038274" title="Lawina w Białym Jarze">
Lawina w Białym Jarze

Lawina w Białym Jarze – lawina, która zeszła 20 marca 1968 roku, porywając 24 osoby idące dnem Białego Jaru w Karkonoszach. 5 spośród nich, których lawina odrzuciła w bok, udało się uratować; pozostałych 19 – w tym 13 Rosjan (obywateli ZSRR), 4 obywateli NRD, i dwoje Polaków – zginęło. Akcja ratownicza prowadzona była przez polski GOPR, czeskich ratowników i ochotników; brało w niej udział 1100 osób. Ostatnie ciała ofiar znaleziono dopiero 1 i 5 kwietnia.
Geneza i przebieg.
Warunki pogodowe w pierwszej dekadzie marca były w zasadzie stałe – brak wiatrów, wysokie nasłonecznienie, temperatura około zera stopni. Wszystko to sprzyjało tajaniu niezbyt grubej warstwy śniegu. Woda z topnienia wsiąkała w grubą warstwę podłoża (rozdrobniona zwietrzelina granitowa i pojedyncze większe bloki). Dodatkowo podłoże nasączały szczelinowe źródła Białego Jaru. Druga dekada marca rozpoczęła się od silnych opadów śniegu i spadkiem temperatury poniżej zera, jak również zamieciami śnieżnymi. 13 marca zanotowano krótkotrwałe rozpogodzenia. Śnieg, uprzednio nasiąknięty wodą, uległ scementowaniu, a na jego powierzchnię spadły duże ilości świeżego, mokrego śniegu, na który z kolei nałożyła się kolejna warstwa śniegu suchego. Ta ostatnia warstwa miała zróżnicowaną gęstość. Następne opady i zamiecie spowodowały znaczące przeciążenie śnieżne stoków o stosunkowo sporym nachyleniu. Równowaga pokrywy śnieżnej została zachwiana, co zaowocowało niewielką lawiną (tzw. "deską") w dniu 17 marca. Opady śniegu i zawieje miały miejsce głównie w nocy, podczas gdy w dzień następowały rozpogodzenia i silne podgrzewanie słońcem. Powodowało to nadtapianie wierzchnich warstw śniegu, a powstająca woda wsiąkała w głąb. Zamarznięte podłoże gruzowo-lodowe nie podlegało tym zmianom. W godzinach południowych 20 marca, przy znacznym nasłonecznieniu, nastąpiło gwałtowne oderwanie się wielkich mas śnieżnych w dolinie. Zsunęły się one po zmrożonym podłożu z dużą prędkością. 
Lawina.
20 marca była pogoda zachęcająca do wycieczek, jednak z powodu zamknięcia wyciągu krzesełkowego na Kopę turyści zdecydowali się na przejście trasy czarnym szlakiem wzdłuż Białego Jaru. Lekceważyli przy tym znaki ostrzegające przed lawinami, jak również ostrzeżenia w domach wczasowych, których kierownicy zostali powiadomieni przez GOPR po przejściu podobnej lawiny trzy dni wcześniej. Na trasie lawiny znajdowało się 13 Rosjan – młodych nauczycieli z Kujbyszewa, 4 Niemców i 2 Polaków. Na krótko przed zejściem lawiny od grupy odłączyło się z powodu zmęczenia kilka polskich rodzin z dziećmi i zawróciło do domu wczasowego „Hanka”, tylko trzech zdecydowało się iść dalej. Lawina zastała turystów na rozdrożu, gdy zastanawiali się czy iść w kierunku Strzechy Akademickiej czy górnej stacji wyciągu na Małą Kopę.
Lawina zeszła o godzinie 11:10, według niektórych źródeł przed 11:00. Lawinisko miało długość ponad 600 metrów (niektóre źródła podają 800 metrów lub prawie kilometr), ok. 20–80 metrów szerokości, grubość ok. 12 metrów, wysokość czoła ok. 20–25 metrów. Masa śniegu wynosiła 50 tys. ton. Czas przesuwu lawiny wynosił 48 sekund, a prędkość lawiny ocenia się na 100 km/h a nawet wyższą. 
Akcja ratunkowa.
Pierwsi lawinę zauważyli sportowcy, którzy biegli w niewielkiej odległości za grupą radziecko-wschodnioniemiecką i jako pierwsi rozpoczęli poszukiwanie poszkodowanych. Właściwą akcję ratunkową rozpoczęto ok. 11:15. Do szpitala odtransportowano 5 turystów, których podmuch wiatru odrzucił z trasy lawiny – dwóch Niemców, dwóch Polaków i jednego Rosjanina, były to jedyne osoby, które przeżyły kataklizm. Do akcji przybyła ekipa ratowników z Czechosłowacji z psem tresowanym do poszukiwania ofiar lawin; jeden z czeskich ratowników był dwa lata wcześniej wydobyty z lawiny przez polskich GOPR-owców. Czeska służba przeszła na polską stronę na odpowiedzialność komendanta posterunku Wojsk Ochrony Pogranicza „Nad Śnieżką”. Pierwsze ofiary lawiny wykopał czeski pies. Za nim posuwali się ratownicy z sondami, po których następowali kopacze z łopatami, penetrując miejsca oznaczone przez poprzedników czarnymi chorągiewkami. Wydobyte ofiary transportowano najpierw do wojskowego namiotu, a następnie do kostnicy. Z braku toboganów ciała transportowano na nartach połączonych sznurkiem. Poszukiwania kontynuowano aż do późnego wieczora, mimo groźby zejścia następnej lawiny. Przygotowywano się do odstrzelenia nawisu śnieżnego, jednak odstąpiono od tego pomysłu, gdy mało nie uszkodzono czeskiego schroniska. Według innych źródeł pociski utknęły w śniegu. W ciągu następnych dwóch dni wydobyto ciała sześciu ofiar. Ostatnie ciała wydobyto 1 i 5 kwietnia. Przyczyną śmierci większości ofiar były doznane obrażenia, nieliczni zginęli w wyniku uduszenia. W akcji poszukiwawczej uczestniczyło ponad 1100 osób.
Na miejsce katastrofy przybyli przedstawiciele służb dyplomatycznych ZSRR i NRD. Sowiecki konsul generalny oskarżył Polaków o celowe wywołanie lawiny.
Skutki.
W wyniku zejścia lawiny w kilku miejscach kotła nastąpiło cofnięcie się krawędzi pokryw gruzowych nawet o 2–3 metry. Natomiast stosunkowo mało ucierpiała roślinność Białego Jaru. Połamały się niektóre krzewy jarzębiny, oderwało kilka płatów darni dochodzących do powierzchni 250 × 50 cm (przesunięcie o trzy metry w dół), złamaniu uległy nieliczne młode brzozy i jarzębiny w dolnej części Jaru. Po akcji ratunkowej zarząd GOPR doposażył karkonoską grupę pogotowia. Po katastrofie powstały plotki, że w Białym Jarze zginęli agenci Stasi i KGB, którzy wybrali się na poszukiwanie sztolni, w której miały rzekomo być zdeponowane złoto nazistów. Plotki te nigdy nie zostały potwierdzone, mimo iż sprawą interesował się polski wywiad.
Upamiętnienie.
Wkrótce po zdarzeniu w jego miejscu umieszczono drewnianą tablicę informacyjną, a później ustawiono w tym miejscu pomnik, zbudowany z granitowych bloków. Został on zniszczony przez inną lawinę w 1974 roku. 10 sierpnia 2018 r., po uroczystościach związanych ze Świętem Ludzi Gór, odsłonięto w Białym Jarze nowy pomnik. Do jego budowy wykorzystano jeden z bloków granitu, pochodzący z poprzedniego monumentu.

</doc>
<doc id="1038280" url="https://pl.wikipedia.org/wiki?curid=1038280" title="Ernest Shackleton">
Ernest Shackleton

Ernest Henry Shackleton (ur. 15 lutego 1874 w Ballitore w hrabstwie Kildare w Irlandii, zm. 5 stycznia 1922 w Grytviken na Georgii Południowej), irlandzki podróżnik i odkrywca, badacz Antarktydy. Ukończył Dulwich College, żonaty z Emily Dorman (córka bogatego angielskiego prawnika), ojciec Raymonda, Edwarda i Cecily. Otrzymał Medal Polarny.
Upamiętnienie.
Rejs w stulecie wyprawy transantarktycznej.
8 sierpnia 2014 o godz. 12.00, dokładnie w 100 lat po wyruszeniu Ernesta Shackletona na „Endurance”, z portu w Plymouth wyruszył polski jacht „Polonus”. Rejs objęła honorowym patronatem wnuczka podróżnika, Alexandra Shackleton. Trasa rejsu prowadziła przez Lizbonę, Las Palmas, Dakar, porty Brazylii do Punta del Este w Urugwaju, a następnie do Stanley na Falklandach. W styczniu 2015 załoga miała dotrzeć do osady Grytviken, gdzie znajduje się grób Shackletona. Jednakże 23 grudnia 2014 r. jacht wpadł na mieliznę u brzegów Wyspy Króla Jerzego, a po ściągnięciu go z mielizny okazało się, że uszkodzenia uniemożliwiają kontynuowanie rejsu.
Inne.
Jego nazwiskiem nazwano góry antarktydzkie oraz ochrzczono samolot Avro Shackleton.
Odznaczenia.
Chronologicznie:

</doc>
<doc id="1038284" url="https://pl.wikipedia.org/wiki?curid=1038284" title="Grek Zorba (film)">
Grek Zorba (film)

Grek Zorba (gr. Αλέξης Ζορμπάς "Alexis Zorbas", ang. "Zorba the Greek") – amerykańsko-grecki film fabularny z 1964 roku w reżyserii Michaela Cacoyannisa, zrealizowany na kanwie powieści "Grek Zorba" Nikosa Kazandzakisa.
Fabuła.
Jest to opowieść o nieposkromionej pasji życia, która staje się motywacją i inspiracją dla wielu innych osób. "Grek Zorba" opowiada historię pewnego Anglika, greckiego pochodzenia - Basila. Postanawia on pojechać na Kretę, aby zmienić swoje życie oraz ponownie otworzyć i zająć się rodzinną kopalnią. Na miejscu spotyka Alexisa Zorbę, który cieszy się każdą sekundą swojego życia i wkrótce pomoże Basilowi zmienić nastawienie do życia. 

</doc>
<doc id="1038287" url="https://pl.wikipedia.org/wiki?curid=1038287" title="Catherine-Dominique de Pérignon">
Catherine-Dominique de Pérignon

Catherine-Dominique de Pérignon, markiz Grenady (ur. 31 maja 1754 w Grenade-sur-Garonne, zm. 25 grudnia 1818 w Paryżu) – marszałek Francji.
Pochodził z rodziny drobnoszlacheckiej w Grenade-sur-Garonne, departament Haute-Garonne. Brał udział w wojnach rewolucji francuskiej oraz wojnach napoleońskich. W 1796 został ambasadorem Dyrektoriatu w Hiszpanii (do 1798), lecz nieco później został oskarżony o bycie rojalistycznym szpiegiem. Ostatnią bitwą, w której uczestniczył była bitwa pod Novi w 1799. Nie brał więcej udziału w działaniach wojennych.
Perignon był zwolennikiem Napoleona Bonapartego, który mianował go senatorem, marszałkiem i księciem, otrzymał także Legię Honorową.
W 1814 wrócił do Francji, poparł restaurację Burbonów i Ludwika XVIII Burbona. W czasie 100 dni został skreślony z listy marszałków, po upadku Napoleona głosował za karą śmierci dla Michela Neya.
Został podniesiony do rangi markiza Grenady, para Francji oraz odznaczony Orderem Świętego Ludwika

</doc>
<doc id="1038289" url="https://pl.wikipedia.org/wiki?curid=1038289" title="Ernest Henry Shackleton">
Ernest Henry Shackleton



</doc>
<doc id="1038290" url="https://pl.wikipedia.org/wiki?curid=1038290" title="Paweł Cyganek">
Paweł Cyganek

Paweł Cyganek (ur. 4 października 1913 na Wirku, Ruda Śląska, zm. 11 września 1995 w Rudzie Śląskiej) – polski piłkarz, napastnik.
Paweł Cyganek treningi rozpoczął jako nastolatek w Wawelu Wirek, w latach 30. występującego w śląskiej A-klasie (odpowiednik dzisiejszej II ligi). W reprezentacji Polski zagrał tylko raz – znalazł się w składzie na ostatni przedwojenny mecz Polaków. 27 sierpnia 1939 Polska wygrała z Węgrami 4:2. Był wówczas zawodnikiem Fabloku Chrzanów.
Podczas II wojny światowej wrócił na Górny Śląsk i nadal grał w piłkę. Grał w klubie 1. FC Katowice. Znajdował się w kręgu zainteresowań Seppa Herbergera, selekcjonera reprezentacji Niemiec. Po jej zakończeniu grał w mniej znanych polskich zespołach (do 1955). 

</doc>
<doc id="1038291" url="https://pl.wikipedia.org/wiki?curid=1038291" title="Poezje (Antoni Lange)">
Poezje (Antoni Lange)

Poezje – dwutomowe wydanie pierwszego zbioru poezji Antoniego Langego. Pierwszy tom (235 stron) został wydany w Krakowie 1895, a drugi (293) tamże w 1898. 
"Tom pierwszy",
"Tom drugi"

</doc>
<doc id="1038293" url="https://pl.wikipedia.org/wiki?curid=1038293" title="Carl Hempel">
Carl Hempel



</doc>
<doc id="1038296" url="https://pl.wikipedia.org/wiki?curid=1038296" title="Catherine Dominique de Pérignon">
Catherine Dominique de Pérignon



</doc>
<doc id="1038299" url="https://pl.wikipedia.org/wiki?curid=1038299" title="Mount Steele">
Mount Steele

Mount Steele – szczyt górski w Ameryce Północnej w Górach Świętego Eliasza o wysokości 5073 m n.p.m. Położony w kanadyjskim terytorium Jukon, jest piątym co do wysokości szczytem w Kanadzie i dziesiątym w całej Ameryce Północnej.

</doc>
<doc id="1038300" url="https://pl.wikipedia.org/wiki?curid=1038300" title="Księga proroków">
Księga proroków



</doc>
<doc id="1038302" url="https://pl.wikipedia.org/wiki?curid=1038302" title="Bitwa nad Pjaną">
Bitwa nad Pjaną

Bitwa nad Pjaną – starcie zbrojne, które miało miejsce 2 sierpnia 1377 roku nad rzeką Pjaną pomiędzy wojskami ruskimi (głównie księstwa Niżnonowogrodzko-suzdalskiego) a Tatarami, zakończone zwycięstwem Tatarów i pogromem wojsk ruskich.
Przyczyny.
W marcu 1376 roku wojska ruskie pod wodzą księcia niżnonowogrodzkiego – Dymitra Konstantynowcza, podjęły wyprawę na podlegający Złotej Ordzie, Bułgar Wielki i ściągnęły z niego potężną daninę wysokości 5000 rubli. Ówczesny przywódca Ordy – Mamaj, wysłał na Ruś ekspedycję karną pod wodzą Arpaszy. Innym powodem wyprawy karnej było zamordowanie w Niżnym Nowogrodzie posłów Mamaja. Rusini zdając sobie sprawę z planowanej wyprawy postanowili zatrzymać Tatarów nad rzeką Pjaną i tam zebrały się w lipcu 1377 wojska książąt ruskich, jednak bez głównych sił moskiewskich, gdyż Dymitr Doński dotarłszy do Niżnego Nowogrodu zawrócił.
Przed bitwą.
Wojska ruskie rozlokowały się nad Pjaną w oczekiwaniu na przeciwnika. Wobec braku jakichkolwiek informacji o nim przeprawiły się na drugi brzeg. Długa bezczynność i ciągły brak informacji o wojskach wroga, przyczyniły się do rozluźnienia dyscypliny w obozie, zaczęło się szerzyć pijaństwo, przypuszczalnie zaprzestano wysyłania zwiadowców.
Bitwa.
Gdy 2 sierpnia nastąpił niespodziewany atak Tatarów, wojska ruskie nie były w stanie podjąć zorganizowanej obrony, próba ucieczki skończyła się rzezią u brzegów Pjany i w jej wodach. Utonął min. głównodowodzący sił ruskich Iwan Dymitrowicz, syn księcia niżnonowogrodzkiego Dymitra.
Skutki.
Tatarzy pod wodzą Arpaszy w kilka dni później zdobyli i spalili praktycznie pozbawiony obrony Niżny Nowogród i do jesieni plądrowali jego okolice. Jesienią nastąpiła odwetowa wyprawa ruska przeciw wspierającym Tatarów Mordwinom.

</doc>
<doc id="1038303" url="https://pl.wikipedia.org/wiki?curid=1038303" title="Wilhelm Burza">
Wilhelm Burza

Wilhelm Burza (ur. 24 grudnia 1871 w Brodnicy, zm. w lutym 1945 w Gdańsku) – artysta malarz.
Malarstwo studiował w Niemczech, jednak szczegóły nie są znane. Od około 1906 r. mieszkał w Grudziądzu. Wykonywał dekoracje malarskie kościołów ewangelickich, a w Grudziądzu malowidła w budynku starostwa (zniszczony w 1945 r.), obecnym I Liceum Ogólnokształcącym przy ul. Sienkiewicza i II LO przy ul. Marcinkowskiego. Malował widoki miast pomorskich, szczególnie Grudziądza, wyróżniające się sugestywnie oddaną atmosferą, a także portrety. Był zdolnym rysownikiem. Jego obrazy znajdują się w zbiorach Muzeum w Grudziądzu i Muzeum Prus Zachodnich w Münster oraz w kolekcjach prywatnych. W latach 1921-1927 był nauczycielem rysunku w Państwowym Gimnazjum Żeńskim, a w od 1922 r. do emerytury w 1931 w gimnazjum z niemieckim językiem nauczania (tzw. "Goetheschule"), ponadto projektował scenografię dla Sceny Niemieckiej ("Deutsche Bühne") w Grudziądzu. 

</doc>
<doc id="1038304" url="https://pl.wikipedia.org/wiki?curid=1038304" title="Święty Filip">
Święty Filip

Zobacz też: Błogosławiony Filip

</doc>
<doc id="1038305" url="https://pl.wikipedia.org/wiki?curid=1038305" title="Św. Filip">
Św. Filip



</doc>
<doc id="1038306" url="https://pl.wikipedia.org/wiki?curid=1038306" title="Jonizator">
Jonizator

Jonizator – urządzenie, w którym zachodzi proces jonizacji.
Zastosowanie.
W pomieszczeniach mieszkalnych stosuje się jonizatory powietrza wytwarzające aniony tlenu. Mają one pozytywnie wpływać na samopoczucie. Produktem ubocznym jonizacji jest ozon, jednak produkowany jest on w ilościach nieszkodliwych dla człowieka. 
Zasada działania.
Domowe jonizatory wykorzystują do jonizacji ostro zakończone igły podłączone do generatora wysokiego napięcia, wytwarzającego napięcie do kilkunastu kV. Jonizatory wyposażone są w prostownik wysokiego napięcia. Prostownik jest zaworem działającym jednokierunkowo. Ujemne napięcie jest przełączane do igły, dodatnie – do płytki ukrytej wewnątrz urządzenia jonizującego, która stanowi masę. Elektrody igły i płytka stanowią kondensator o małej pojemności, który jest ładowany do bardzo wysokich napięć (np. 6000 V). 
Jest wiele sposobów budowy takiego urządzenia, opartych o powielacze napięcia złożone z szeregu kondensatorów i diod wysokonapięciowych. W każdym cyklu ładowany jest jeden kondensator (wszystkie są połączone w układzie szeregowym). Prostowniki, np. diody prostownicze, przenoszą ładunek na kolejne w szeregu kondensatory. Napięcia na kondensatorach dodają się do siebie (podobnie jak w układzie z bateriami) kilka – kilkanaście (w zależności od ilości ogniw = dioda kondensator) cykli zmian napięcia zasilającego. 
Tak zbudowana bateria kondensatorów pozwala wytworzyć dostatecznie wysokie napięcie. Drugi sposób polega na przetworzeniu niskiego napięcia np. (jak poprzednio z sieci energetycznej 230 V) za pomocą transformatora (przekładnika napięć), bądź z baterii elektrycznej lub akumulatora za pomocą przetwornicy napięcia. Układ podobny do układu samochodowego, gdzie cewka zapłonowa jest dołączana poprzez styk mechaniczny, bądź elektroniczny do układu zasilania samochodu. 
Inne sposoby jonizacji powietrza.
Istnieją również dwa inne sposoby generowania ujemnych jonów - w tym wypadku chodzi przede wszystkim o jony tlenu:

</doc>
<doc id="1038307" url="https://pl.wikipedia.org/wiki?curid=1038307" title="Stronnictwo Zrywu Narodowego">
Stronnictwo Zrywu Narodowego

Stronnictwo Zrywu Narodowego – polska organizacja konspiracyjna działająca w latach 1943-1945.
Bezpośrednią przyczyną powołania organizacji był rozłam w konspiracyjnym Stronnictwie Pracy na przełomie 1942 i 1943 roku. Występujący z SP Feliks Widy-Wirski i Zygmunt Felczak powołali wówczas organizację Zryw. 6 maja 1943 nazwę organizacji zmieniono na Stronnictwo Zrywu Narodowego. W skład SZN weszło również wielu działaczy przedwojennej Zadrugi, w tym Jan Stachniuk, który publikował w podziemnej prasie SZN.
Ideologia SZN klasyfikowana była przez Departament Spraw Wewnętrznych Delegatury Rządu jako "nacjonalizm gospodarczy" lub "neo-nacjonalizm zabarwiony radykalizmem społecznym". Dostrzec można tu wpływ ideologii Zadrugi. Organem organizacji było pismo "Zryw" wydawane od kwietnia 1942 do września 1944, początkowo jako pismo środowiska Felczaka w ramach SP.
W 1943 nastąpiło połączenie "Zrywu" z konspiracyjną organizacją wojskową Kadra Polski Niepodległej w wyniku czego KPN pełnił funkcję pionu wojskowego SZN. Dowódca KPN kapitan Józef Celica "Lechicz" został wiceprezesem tego stronnictwa.
Stronnictwo Zrywu Narodowego uznawało Delegaturę Rządu na Kraj, lecz w 1945 podporządkowało się Krajowej Radzie Narodowej.

</doc>
<doc id="1038308" url="https://pl.wikipedia.org/wiki?curid=1038308" title="Yan Xishan">
Yan Xishan

Yan Xishan (wym. []; ur. 8 października 1883, zm. 22 lipca 1960) – polityk Republiki Chińskiej (Tajwan), wojskowy, jeden z głównych militarystów, członek Kuomintangu, faktyczny władca prowincji Shanxi w latach 1911-1949. Pierwszy premier Republiki Chińskiej na Tajwanie od 3 czerwca 1949 do 7 marca 1950.
W latach 1904-1909 odbył studia wojskowe w Japonii. Po powrocie do kraju w 1909 roku został dowódcą w prowincji Shanxi. Podczas rewolucji Xinhai w 1911 przejął w tej prowincji faktyczną władzę, którą sprawował aż do zwycięstwa komunistów w 1949 roku. Przez większość tego okresu starał się nie mieszać do chińskiej polityki i toczonych w kraju walk, utrzymując swoją niezależność i dbając o rozwój rządzonej przez siebie prowincji.
Podczas ekspedycji północnej w 1927 roku przyłączył się do wojsk Kuomintangu. W 1930 był uczestnikiem buntu przeciwko Czang Kaj-szekowi, a gdy ten ostatecznie zwyciężył w walce o władzę Yan Xishan powrócił do Shanxi, gdzie nadal rządził niepodzielnie jako sprzymierzeniec kuomintangowskiego rządu aż do przejęcia władzy przez komunistów w 1949 roku, kiedy to wraz z rządem przeniósł się na Tajwan.

</doc>
<doc id="1038312" url="https://pl.wikipedia.org/wiki?curid=1038312" title="Bon Adrien Jeannot de Moncey">
Bon Adrien Jeannot de Moncey

Bon Adrien Jeannot de Moncey, książę Conegliano (ur. 31 lipca 1754 w Moncey pod Besançon; zm. 20 kwietnia 1842) –
francuski generał, marszałek Francji.
Moncey, syn adwokata parlamentarnego, w 1769 wstąpił do armii. W 1789 został kapitanem. W 1793 kierował jednym z oddziałów w Pirenejach Wschodnich, rok później został generałem brygady. 17 października 1794 już jako generał dywizji odniósł zwycięstwo pod Villanova i w 1795 zmusił Hiszpanię do rozejmu pod San Sebastián, a następnie do zawarcia pokoju w Bazylei.
Brał udział w bitwach okresu wojen napoleońskich i został marszałkiem Francji.

</doc>
<doc id="1038313" url="https://pl.wikipedia.org/wiki?curid=1038313" title="Krystyna Kwiatkowska (muzyk)">
Krystyna Kwiatkowska (muzyk)

Krystyna Kwiatkowska (ur. 23 lipca 1946 w Warszawie) – polska muzyk i autorka piosenek.
Absolwentka Wydziału Kompozycji Akademii Muzycznej im. Fr. Chopina, autorka licznych piosenek dla dzieci: „Zuzia, lalka nieduża”, „Najłatwiejsze ciasto w świecie”, „O czym marzą dzieci” i „Pięknie żyć”, musicalu "Wanna Archimedesa", spektaklu muzycznego "Pan Tenorek i Błękitny balonik" oraz licznych programów muzycznych dla dzieci i młodzieży w Polskim Radiu i Telewizji.
Wiele jej piosenek śpiewali z dziećmi dorośli artyści: Ryszard Rynkowski, Danuta Błażejczyk, Mieczysław Szcześniak, Zbigniew Wodecki, Jerzy Kryszak, Jacek Wójcicki, Hanna Banaszak, Wiktor Zborowski i inni.
Od 2012 jest prezesem Fundacji im. Ireny Kwiatkowskiej.
Działalność zawodowa.
W latach 1975–1993 pracowała w Polskim Radiu. Tworzyła i prowadziła audycje umuzykalniające dla dzieci. Współpracowała z Teatrem Polskiego Radia pisząc muzykę do 50 słuchowisk radiowych. Założyła dziecięcą grupę wokalną Radiowe Nutki.
W latach 1993–2001 pracowała w Telewizji Polskiej. Tworzyła własne, cykliczne programy muzyczne dla dzieci i młodzieży: "Dźwiękogra", "Muzyczna skakanka" i "Studio pod pięciolinią".
Napisała muzykę do pięciu bajek Justyny Holm, które reżyserowali: Paweł Trzaska, Janusz Józefowicz i Andrzej Strzelecki. Zagrali w nich: Irena Kwiatkowska, Maria Peszek, Joanna Trzepiecińska, Piotr Machalica, Jacek Wójcicki, Bernard Ładysz, Piotr Gąsowski, Wiktor Zborowski.
Jej pomysłem była również "Gawęda muzyczna mistrza", cykl dla dzieci stworzony wspólnie z firmą Partus.
Tworzyła relacje telewizyjne z szeregu festiwali i imprez muzycznych dla dzieci: Konin, Chodzież, OSA (Ogólnopolskie Spotkania Artystyczne org. Przez Centrum Edukacji Kulturalnej w W-wie), UNICEF – DZIECIOM.
W 2000 organizowała wyjazd do Japonii dziecięcego zespołu Małe Podlasie z Siedlec zaproszonego na cykl koncertów przez PTPI (People To People International w Gifu). Dla TVP 2 zrealizowała programy relacjonujące ten pobyt pt. "Porando No Kodomotachi".
W latach 1998–2006 była kierownikiem muzycznym programu "Od przedszkola do Opola". Od 2001 dla dziecięcego cyklu TVP1 pt. "Budzik" tworzyła sekwencję muzyczną pt. "Pan Tenorek" (komponując piosenki i pisząc scenariusze). W roli Pana Tenorka występował Jacek Wójcicki.
"Babcia Róża i Gryzelka" – w latach 2006–2007 dla pasma Wieczorynka w TVP1 stworzyła cykl bajek (46 odcinków) w formie teatrzyku – połączony plan żywy z animacją różnego typu (także w 3D) – pomysł programu, muzyka i reżyseria (12 odcinków reż. Andrzej Kotkowski). Autorki scenariuszy: Małgorzata Strzałkowska, Justyna Holm, Joanna Jung, Roksana Jędrzejewska-Wróbel, Jolanta F. Mąkosa. W obsadzie znakomici aktorzy: Irena Kwiatkowska, Krystyna Tkacz, Izabella Olejnik (Babcia Róża), Ewa Złotowska (głos Gryzelki), Jerzy Bończak (głos dzięcioła), Krzysztof Tyniec (głos kosmity Munia), Kacper Kuszewski, Wiktor Zborowski, Marek Siudym, Lucyna Malec, Agnieszka Suchora, Justyna Sieńczyłło, Antoni Pawlicki i inni.
Ponadto: „Śpiewające laboratorium” – na zamówienie Stołecznej Estrady napisała muzykę do widowiska Krzysztofa Jaślara.
Wykonawcy: M. Szcześniak, R. Rynkowski, J. Kryszak i inni oraz zespoły dziecięce.
Widowisko zarejestrowano dla TVP2 w 1991.
„Gawęda w operze” – z okazji 40-lecia Gawędy napisała muzykę do widowiska według scenariusza Krzysztofa Jaślara, (Teatr Wielki 1992).
„Lasówka” – na zamówienie Teatru Rampa skomponowała muzykę do bajki i w reżyserii Andrzeja Strzeleckiego.
„Wanna Archimedesa” – j musical wg libretta i w reżyserii Krzysztofa Jaślara, Teatry Rampa i Capitol w Warszawie, w roli głównej Krzysztof Tyniec. Produkcja Fundacji im. Ireny Kwiatkowskiej. Spektakl jest beneficjentem Programu Edukacji Kulturalnej MKIDN, 2014r
„Pan Tenorek i Błękitny Balonik” – teatralny spektakl muzyczny dla dzieci oparty na piosenkach Pana Tenorka. Muzyka Krystyna Kwiatkowska, scenariusz Elżbieta Szczypek, reżyseria Krzysztof Jaślar. w roli głównej Jacek Wójcicki. Teatr Kamienica, premiera 2017. Projekt jest beneficjentem Konkursu Narodowego Centrum Kultury – Kultura Interwencje 2017.i
Twórczość Krystyny Kwiatkowskiej wydały: Polskie Nagrania, Polskie Radio i Telewizja, Pomaton EMI, Tonpress, Gamma i inne wytwórnie płytowe, a także w formie nutowej: PWM, Wydawnictwa Szkolne i Pedagogiczne, Prószyński i Spółka, Juka, Didasco.
Jest zapraszana w charakterze jurora na większość dziecięcych festiwali i przesłuchań w całej Polsce.
W latach 2002–2005 była członkiem kapituły Nagrody Prezydenta Rzeczypospolitej Polskiej za Twórczość dla Dzieci i Młodzieży „Sztuka Młodym”.
Życie prywatne.
Jest matką wokalistki Doroty Jaremy.
Jest bratanicą aktorki Ireny Kwiatkowskiej.

</doc>
<doc id="1038314" url="https://pl.wikipedia.org/wiki?curid=1038314" title="Krzysztof Konstanty Holly">
Krzysztof Konstanty Holly

Krzysztof Konstanty von Holly (ur. 1653 w Bełku, zm. pod koniec 1691 w Żorach) - kanonik w Opolu, od 1678 roku archiprezbiter i proboszcz żorski. 
Pochodził z rodu szlacheckiego von Holly, był synem Franciszka i Doroty z domu Larisch. Pan na Górnym Bełku, po przyjęciu święceń kapłańskich proboszcz w Groszowicach, Należał do prowadzonego przez Jezuitów bractwa „Solidatis Mariana” w Opolu, do którego zapisał się w 1677 roku, kiedy sprawował urząd proboszcza w Groszowicach. Według wizytacji z lat 1679 i 1687 był także jednym z właścicieli Pniowa (obok Wacława von Larisch i trzech innych szlachciców). Ustanowił także fundację 50 tal. dla kościoła w Bełku, z której czynsz roczny uiszczał pan Jerzy Jarocki ze Stanowic, zobowiązaniem proboszcza była jedna msza jakakolwiek za dusze fundatora. Zapis jej posiadał archiprezbiter żorski. Ustanowił też czynsz dla kościoła w Bełku 1 tal. ze stawu rybnego w swojej ziemi. Dawał także miód i wosk z 14 uli na potrzeby kościoła. 16 lipca 1686 roku sprzedał razem ze swoimi braćmi: Henrykiem i Leopoldem Wilhelmem Bełk Górny swemu bratu Janowi za sumę 6000 talarów.

</doc>
<doc id="1038317" url="https://pl.wikipedia.org/wiki?curid=1038317" title="Wołchow">
Wołchow



</doc>
<doc id="1038321" url="https://pl.wikipedia.org/wiki?curid=1038321" title="Skrzynki Duże (jezioro w woj. wielkopolskim)">
Skrzynki Duże (jezioro w woj. wielkopolskim)

 
Skrzynki Duże – jezioro w woj. wielkopolskim, w pow. poznańskim, w gminie Kórnik, leżące na Równinie Wrzesińskiej. Jest otoczone polami uprawnymi i lasem. Dostępne dla wędkarzy i żeglarzy. Pomiędzy jeziorem Skrzynki Duże a Jeziorem Kórnickim zbudowana została przeprawa o wysokości ok. 1,5 metra dla łodzi i rowerów wodnych.
Dane morfometryczne.
Powierzchnia zwierciadła wody według różnych źródeł wynosi od 75,0 ha do 91,5 ha. 
Zwierciadło wody położone jest na wysokości 64,0 m n.p.m. lub 65,2 m n.p.m. Średnia głębokość jeziora wynosi 3,4 m, natomiast głębokość maksymalna – 6,5 m.
W oparciu o badania przeprowadzone w 1996 roku wody jeziora zaliczono do wód pozaklasowych.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Skrzynki Duże". W różnych publikacjach i na mapach topograficznych jezioro to występuje pod nazwą "Skrzyneckie Duże".

</doc>
<doc id="1038323" url="https://pl.wikipedia.org/wiki?curid=1038323" title="Pieśni dla przyjaciół">
Pieśni dla przyjaciół

Pieśni dla przyjaciół – zbiór pięciu poematów Antoniego Langego wydany w 1898 w Warszawie. Dedykowane są one kolejno:
W wymienionych poematach Lange okiem krytyka przygląda się twórczości wymienionych pięciu poetów. Cykl jest także efektem przyjaźni jaka trwała między poetą a opisywanymi twórcami.

</doc>
<doc id="1038326" url="https://pl.wikipedia.org/wiki?curid=1038326" title="Emmanuel de Grouchy">
Emmanuel de Grouchy

Emmanuel de Grouchy (ur. 23 października 1766 w Paryżu, zm. 29 marca 1847 w Saint-Étienne) – francuski generał, marszałek Francji i par Francji; ostatni z marszałków Napoleona Bonapartego.
Początki kariery.
31 marca 1780 wstąpił do szkoły artyleryjskiej w Strasburgu i służył w pułkach kawalerii, dragonów i huzarów. 7 września 1792 został generałem. Najczęściej obejmował dowództwa nad kawalerią. Uczestnik bitew okresu wojen napoloeńskich.
Kampania 1815 r..
W 1815 został mianowany przez Napoleona Marszałkiem Francji, podczas przygotowywania nowej kampanii przez Cesarza. Dowodził prawym skrzydłem odbudowanej Wielkiej Armii. Po udziale w zwycięskiej dla Francuzów bitwie pod Ligny, powierzono mu cztery korpusy (2 jazdy i 2 piechoty) z zadaniem ścigania pobitych Prusaków. Dowodząc prawie 35-tysięczną armią skierował podległe oddziały w kierunku Brukseli, jednak zaniedbał wysyłania licznych patroli, przez co nie mógł wiedzieć, iż oddziały wroga zostały w ciągu nocy z 17/18 czerwca zreorganizowane i podążają do Waterloo, aby połączyć się z Anglikami Wellingtona. Dowódca wojsk pruskich, feldmarszałek Blücher, postanowił zmylić Grouchy’ego stawiając 20-tysięczny korpus pod gen. Thielmannem na wschód od toczącej się bitwy. Mimo iż marszałek słyszał odgłosy bitwy pod Waterloo, to pomimo nalegań swojego sztabu postanowił pokonać Thielmanna i wykonać dane mu rozkazy. Napisany ok. godziny 11 rozkaz Soulta przybycia ze swoją armią dostał po 17.30, co definitywnie przekreślało szanse realnej pomocy u boku Cesarza, więc postanowiono o walce z Thielmannem. W czasie bitwy korpusy generałów Gérarda i Vandamme’a rozbiły słabszych liczebnie Prusaków, którzy wiedząc o wygranej pod Waterloo rozpoczęli odwrót. Jednak wielki przebłysk talentu wojskowego Grouchy’ego miał dopiero nadejść. Gdy dotarła wiadomość o porażce pod Waterloo i panicznej ucieczce Francuzów, w sztabie zdecydowano o odwrocie do Francji. Grouchy, nie tylko odpowiednio rozplanował przemarsz 30-tysięcznej armii, ale pozostawił w Namur cały korpus Vandamme’a, dzięki czemu gdy Gérard i 2 korpusy jazdy przekraczały granicę, wrogie wojska uwikłane w starcia z lepiej dowodzonymi Francuzami traciły cenny czas, a także ponosiły olbrzymie straty w ludziach, które po stronie Vandamme’a były prawie niewidoczne. Gdy nocą dokonano odwrotu z Namur w kierunku Francji, okazało się, jaką przytomnością umysłu wykazał się Grouchy odprowadzając do swej ojczyzny pełny korpus.
Dalsze losy.
Po drugiej abdykacji Napoleona, udał się na emigrację do Stanów Zjednoczonych. W 1821 powrócił do Francji. Zmarł 29 marca 1847 w Saint-Étienne.

</doc>
<doc id="1038334" url="https://pl.wikipedia.org/wiki?curid=1038334" title="Exotica">
Exotica

Exotica – cykl poematów o tematyce genezyjskiej i historiozoficznej, przyglądający się motywom stworzenia świata i człowieka z punktu widzenia egzotycznych mitologii. Kolejne poematy cyklu to:
Tematyka wszystkich poematów cyklu odpowiada typowym młodopolskim nastrojom i fascynacjom (nietzscheanizm, shopenhaueryzm, kobieta diaboliczna, "femme fatale", schyłek wieku), stanowiąc ich "egzotyczny" wariant. Lange stara się wyjrzeć w problemach dekadenty daleko poza granice kultury europejskiej. Jednocześnie wykazując różnice między światopoglądem egzotycznych ludów a ich interpretacją dokonaną przez Europejczyka.

</doc>
<doc id="1038335" url="https://pl.wikipedia.org/wiki?curid=1038335" title="Instytut Cervantesa">
Instytut Cervantesa

Instituto Cervantes – publiczna instytucja kulturalna stworzona w 1991, zależna od hiszpańskiego Ministerstwa Spraw Zagranicznych.
Jego celem jest promocja i nauczanie języka hiszpańskiego oraz propagowanie kultury Hiszpanii, Hispanoameryki i krajów hiszpańskojęzycznych. Instytut Cervantesa prowadzi zajęcia dla wszystkich grup wiekowych na wszystkich poziomach zaawansowania według wytycznych Rady Europy. Instytut Cervantesa jest także organizatorem egzaminów certyfikatowych DELE, które są jedynymi egzaminami międzynarodowymi z języka hiszpańskiego sygnowanymi przez Ministerstwo Edukacji, Polityki Społecznej i Sportu w Hiszpanii. Szkoła poza kursami stacjonarnymi przygotowującymi do tych egzaminów, oferuje także kursy przez internet na poziomie DELE B1 i B2 przez stronę "Aula Virtual de Español (AVE)". Instytut Cervantesa w ramach promocji kultury hiszpańskiej i latynoamerykańskiej organizuje różne wydarzenia zarówno w swojej siedzibie, jak i poza nią. W skład tych przedsięwzięć wchodzą: konferencje, seminaria, panele dyskusyjne, spotkania filmowe, promocje i książek i inne. Instytut Cervantesa wziął swoją nazwę od pisarza Miguela de Cervantesa
Cele i środki.
Cele Instytutu Cervantesa według Artykułu 3 Ustawy 7/1991, z 21 marca, która powołuje Instytut Cervantesa, są następujące:
Powyższe realizuje poprzez:
Co roku jest publikowany „Rocznik Hiszpańskiego” ("Anuario del español"), którego pierwsza edycja miała miejsce w 1998. W roczniku analizuje się sytuację i nowinki w języku hiszpańskim. Poza tym od 1997 działa Centro Virtual Cervantes w internecie.
W 2005 Instytut Cervantesa otrzymał Nagrodę Księcia Asturii ("Premio Príncipe de Asturias de Comunicación y Humanidades"). Podzielił nagrodę z Alliance française, Società Dante Alighieri, British Council, Instytutem Camõesa i Goethe-Institut.
Wirtualne Centrum Cervantesa.
Centro Virtual Cervantes jest stroną internetową stworzoną i utrzymywaną przez Instytut Cervantesa w celu wspomożenia rozpowszechniania języka hiszpańskiego i kultur hiszpańskich.
Ośrodki na świecie.
Aby efektywniej wykonywać zadania, zorganizowano Instytut w:
W Ameryce.
W Ameryce podobną rolę pełnią Biura Współpracy Technicznej ("Oficinas de Cooperación Técnica") i Centra Kulturalne Hiszpanii ("Centros Culturales de España") zależne od Hiszpańskiej Agencji Współpracy Międzynarodowej. Wcześniej tę funkcję pełniły Instytuty Współpracy Iberoamerykańskiej ("Institutos de Cooperación Iberoamericana").
Siedziba Centrali.
Centrala instytutu mieści się w Madrycie, w budynku „las Cariátides” przy ul. "Alcalá" (dawna siedziba Hiszpańskiego Banku Centralnego) i w podmadryckiej Alcalá de Henares, na ul. "Libreros de la ciudad". W Alcalá de Henares urodził się właśnie Miguel de Cervantes.
Siedziba w Polsce.
Instytut początkowo mieścił się w budynku Ambasady Hiszpanii przy ul. Myśliwieckiej 4 (1994-2008), obecnie w budynku przy ul. Nowogrodzkiej 22 (2008-).
Od 2004 utrzymuje też placówkę w Krakowie w zabytkowej kamienicy Malarnia.

</doc>
<doc id="1038336" url="https://pl.wikipedia.org/wiki?curid=1038336" title="Wjaczesław Kyryłenko">
Wjaczesław Kyryłenko

Wjaczesław Anatolijowycz Kyryłenko, ukr. В'ячеслав Анатолійович Кириленко (ur. 7 czerwca 1968 w miejscowości Poliśke w obwodzie kijowskim) – ukraiński polityk, z wykształcenia filozof, parlamentarzysta, minister i wicepremier.
Życiorys.
Absolwent Uniwersytetu Kijowskiego, uzyskał stopień kandydata nauk filozoficznych. W 1998 wybrany po raz pierwszy na deputowanego do Rady Najwyższej, reelekcję uzyskiwał w 2002, 2006 i 2007. Pełnił funkcję ministra pracy i polityki socjalnej w rządzie Julii Tymoszenko, następnie był wicepremierem w rządzie Jurija Jechanurowa. Należał do Ludowego Ruchu Ukrainy (przewodniczył organizacji młodzieżowej tego ugrupowania), następnie do Ukraińskiej Partii Ludowej. W 2005 przystąpił do Ludowego Związku „Nasza Ukraina”. Od 2007 do 2008 przewodniczył tej partii, objął też stanowisko przewodniczącego rady politycznej bloku Nasza Ukraina-Ludowa Samoobrona. W 2009 stanął na czele nowej partii Za Ukrainę!, a w 2012 obronił mandat poselski z listy Batkiwszczyny. W 2014 dołączył do Frontu Ludowego, ponownie został wybrany też do Rady Najwyższej. W grudniu tegoż roku wszedł następnie w skład drugiego gabinetu Arsenija Jaceniuka jako wicepremier i minister kultury. W powołanym w kwietniu 2016 rządzie Wołodymyra Hrojsmana objął natomiast stanowisko wicepremiera, które zajmował do sierpnia 2019.

</doc>
<doc id="1038337" url="https://pl.wikipedia.org/wiki?curid=1038337" title="Serhij Teriochin">
Serhij Teriochin

Serhij Anatolijowycz Teriochin, ukr. Сергій Анатолійович Терьохін (ur. 29 września 1963 w Kijowie) – ukraiński polityk i ekonomista, deputowany, w 2005 minister gospodarki.
Życiorys.
Z wykształcenia ekonomista i filolog angielski, ukończył studia na Uniwersytecie Kijowskim. Pracował jako ekonomista i w administracji państwowej. W latach 1992–1993 był wiceministrem gospodarki, później do 1994 dyrektorem funduszu zajmującego się wspieraniem reform. W 1994 wybrany po raz pierwszy na deputowanego do Rady Najwyższej. Od 1997 był jednym z liderów partii Reformy i Porządek. W 1998 uzyskał poselską reelekcję, w 2002 utrzymał mandat z listy Bloku Nasza Ukraina. W rządzie Julii Tymoszenko od lutego do września 2005 pełnił funkcję ministra gospodarki.
Po odwołaniu przeszedł do Batkiwszczyny. W wyborach w 2006 i 2007 ponownie uzyskiwał mandat deputowanego do Rady Najwyższej z listy Bloku Julii Tymoszenko, a w 2012 z ramienia Batkiwszczyny. W parlamencie zasiadał do 2014.

</doc>
<doc id="1038342" url="https://pl.wikipedia.org/wiki?curid=1038342" title="Mykoła Poliszczuk">
Mykoła Poliszczuk

Mykoła Jefremowycz Poliszczuk, ukr. Микола Єфремович Поліщук (ur. 2 maja 1944 w Łypjatynie w obwodzie winnickim) – ukraiński lekarz i polityk, profesor, deputowany, minister ochrony zdrowia (2005).
Życiorys.
Absolwent medycyny, w 1986 uzyskał stopień doktora nauk medycznych, a w 1991 profesurę. Specjalista w zakresie traumatologii. Zajął się głównie neurotraumatologią, w tym urazami czaszkowo-mózgowymi i kręgosłupa. Pracował jako wykładowca akademicki, był też m.in. dyrektorem kliniki. Opublikował jako autor i współautor kilkuset prac naukowych w tym około 30 monografii.
W 2002 został wybrany do parlamentu z listy Bloku Nasza Ukraina. Był jednym z liderów partii Reformy i Porządek, w 2005 przeszedł do Ludowego Związku "Nasza Ukraina". Złożył mandat poselski, obejmując w rządzie Julii Tymoszenko stanowisko ministra zdrowia.
Po odwołaniu został doradcą prezydenta Wiktora Juszczenki. W 2007 objął kierownictwo narodowej rady do spraw ochrony zdrowia.
Odznaczony Orderem Księcia Jarosława Mądrego V klasy.

</doc>
<doc id="1038344" url="https://pl.wikipedia.org/wiki?curid=1038344" title="Tadeusz Parchański">
Tadeusz Parchański

Tadeusz Parchański (ur. 21 czerwca 1947 w Katowicach) – polski polityk, samorządowiec, poseł na Sejm IV kadencji.
Życiorys.
Ukończył w 1972 studia na Wydziale Maszyn Górniczych i Hutniczych Akademii Górniczo-Hutniczej w Krakowie. Do 1984 pracował jako sztygar i konstruktor w kopalniach (do 1979 był dyrektorem MERA-KFAP w Limanowej), następnie do 1989 prowadził własną działalność gospodarczą (zakład fotograficzny). W 1980 wstąpił do NSZZ „Solidarność”. W latach 1990–1997 pełnił funkcję wójta gminy Tymbark, a od 1998 do 1999 wójta gminy Słopnice. Należał do Porozumienia Centrum, a następnie do Stronnictwa Konserwatywno-Ludowego.
W rządzie Jerzego Buzka objął stanowisko wicewojewody małopolskiego z rekomendacji SKL. W 2001 został wybrany na posła IV kadencji z ramienia Platformy Obywatelskiej w okręgu nowosądeckim. Pracował w Komisji Ochrony Środowiska, Zasobów Naturalnych i Leśnictwa. W 2005 nie uzyskał ponownie mandatu i wycofał się z polityki.

</doc>
<doc id="1038345" url="https://pl.wikipedia.org/wiki?curid=1038345" title="Ołeksandr Baraniwski">
Ołeksandr Baraniwski

Ołeksandr Petrowycz Baraniwski, ukr. Олександр Петрович Баранівський (ur. 28 września 1955 w Hajkach w obwodzie żytomierskim) – ukraiński polityk i agronom, deputowany, w latach 2005–2006 minister rolnictwa..
Życiorys.
Z wykształcenia agronom, absolwent instytutu rolniczego w Żytomierzu, kandydat nauk ekonomicznych.
Od 1974 pracował w przedsiębiorstwach rolnych i administracji rolnej, stopniowo w niej awansując. W latach 1988–1991 był zatrudniony w regionalnych strukturach Komunistycznej Partii Związku Radzieckiego. Od 1993 prywatny przedsiębiorca, był m.in. wydawcą rosyjskojęzycznej gazety „Prawda Ukrajiny”. W latach 1998–2002 pełnił funkcję asystenta jednego z posłów. W 2002 i 2006 uzyskiwał mandat deputowanego do Rady Najwyższej IV i V kadencji z ramienia Socjalistycznej Partii Ukrainy. W latach 2005–2006 był minister rolnictwa w rządach Julii Tymoszenko i Jurija Jechanurowa. W 2009 dołączył do Partii Sprawiedliwość, powrócił do pracy w biznesie.

</doc>
<doc id="1038346" url="https://pl.wikipedia.org/wiki?curid=1038346" title="Przerwanie NMI">
Przerwanie NMI



</doc>
<doc id="1038350" url="https://pl.wikipedia.org/wiki?curid=1038350" title="Walter Rudin">
Walter Rudin

Walter Rudin (ur. 2 maja 1921 w Wiedniu, zm. 20 maja 2010) – amerykański matematyk związany z Uniwersytetem Wisconsin–Madison.
Życiorys.
W 1949 roku obronił doktorat na Uniwersytecie Duke'a. Od 1953 roku do śmierci żonaty z matematyczką Mary Ellen Rudin. Pochodził z żydowskiej rodziny, która wyemigrowała z Austrii do Francji w 1938 roku. Autor klasycznych podręczników dotyczących analizy matematycznej, funkcjonalnej i zespolonej. W 1993 roku został laureatem nagrody Nagrody Steele’a.

</doc>
<doc id="1038352" url="https://pl.wikipedia.org/wiki?curid=1038352" title="Dirk Graham">
Dirk Graham

Dirk Milton Graham (ur. 29 lipca 1959 w Reginie) – kanadyjski, profesjonalny hokeista, grający na pozycji napastnika, który grał w NHL dla drużyn Minnesota North Stars i Chicago Blackhawks. W 1979 draftowany w 5 rundzie, z 89 numerem przez Vancouver Canucks W 1991 roku został uhonorowany nagrodą Frank J. Selke Trophy przyznawaną napastnikowi angażującemu się w defensywę. Dirk został trenerem Chicago Blackhawks podczas sezonu 1998/1999 na 59 meczów.

</doc>
<doc id="1038354" url="https://pl.wikipedia.org/wiki?curid=1038354" title="I kto tu rządzi">
I kto tu rządzi



</doc>
<doc id="1038361" url="https://pl.wikipedia.org/wiki?curid=1038361" title="Marta Fogler">
Marta Fogler

Marta Fogler (ur. 19 maja 1959 w Warszawie) – polska polityk, samorządowiec, wydawca, posłanka na Sejm IV kadencji.
Życiorys.
Ukończyła w 1987 studia na Wydziale Filologii Uniwersytetu Warszawskiego. W latach 1980–1981 przewodniczyła Niezależnemu Zrzeszeniu Studentów na tym wydziale. Prowadzi działalność wydawniczą. W latach 1994–2001 była radną Warszawy, kierowała też Sekcją Polską Europejskiej Unii Kobiet. Należała do Unii Demokratycznej i Unii Wolności, następnie do Stronnictwa Konserwatywno-Ludowego, z którego przeszła do Platformy Obywatelskiej. W 1997 bezskutecznie kandydowała z list UW do Sejmu w okręgu warszawskim. Z listy PO w 2001 uzyskała mandat posła IV kadencji z okręgu warszawskiego. Pracowała w Komisji Edukacji, Nauki i Młodzieży oraz w Komisji Europejskiej. Reprezentowała Sejm w Konwencie Unii Europejskiej. W 2003 została zawieszona w prawach członka klubu parlamentarnego PO, po czym ponownie przywrócono jej wszelkie prawa w związku z niepotwierdzeniem zarzutów. Nie kandydowała ponownie w wyborach w 2005. W 2006 została zarejestrowana jako liderka listy Samorządnego Mazowsza do sejmiku mazowieckiego, jednak listę unieważniono przed dniem głosowania. Pozostała przy tym członkinią PO, w 2019 wystartowała z listy Koalicji Obywatelskiej do Sejmu w okręgu nowosądeckim.
Żona Piotra Foglera, byłego posła i samorządowca. Przed jego poślubieniem nosiła nazwisko Mordasewicz-Zubrzycka.

</doc>
<doc id="1038362" url="https://pl.wikipedia.org/wiki?curid=1038362" title="Carlos S. Camacho">
Carlos S. Camacho

Carlos Sablan Camacho (ur. 27 lutego 1937 na Saipanie, Mariany Północne) – mariański polityk. Pierwszy demokratycznie wybrany gubernator tego terytorium; członek Partii Demokratycznej (Democratic Party). Swój urząd sprawował od 9 stycznia 1978 do 11 stycznia 1982.

</doc>
<doc id="1038365" url="https://pl.wikipedia.org/wiki?curid=1038365" title="Benigno R. Fitial">
Benigno R. Fitial



</doc>
<doc id="1038367" url="https://pl.wikipedia.org/wiki?curid=1038367" title="About You Now">
About You Now

About You Now – piosenka pop stworzona przez Dr. Luke i Cathy Dennis na piąty, studyjny album brytyjskiego girlsbandu Sugababes, "Change" (2007). Utwór został wyprodukowany przez Dr. Luke oraz wydany jako pierwszy singel z krążka dnia 1 października 2007 roku.
Informacje o singlu.
Radiowa wersja utworu miała premierę dnia 14 sierpnia 2007 podczas audycji "The Jo Whiley Show" radia BBC Radio 1. Rytm muzyczny "About You Now" to pop z elementami electro, podobny jak utworu Kelly Clarkson "Since U Been Gone" również wyprodukowanego przez Dr. Luke. Oficjalna wersja piosenki, którą można usłyszeć na oficjalnej stronie internetowej Sugababes, jest dłuższa i zawiera dodatkowy wers śpiewany przez Amelle oraz przejście wykonywane przez Keishę.
Przyjęcie singla.
"About You Now" generalnie otrzymał pozytywne opinie zarówno od profesjonalnych krytyków muzycznych jak i fanów. "Popjustice" opisał utwór jako "pop-electro-rockowe arcydzieło". Peter Robinson stwierdził, iż "About You Now" to "prosta, ale niesamowita pop piosenka".
Teledysk.
Teledysk do singla reżyserowany był przez Marcusa Adamsa i nagrywany w Londynie (Anglia) dnia 24 sierpnia 2007, w "Festival Hall" przy ulicy Waterloo. Videoclip ukazuje dwóch mieszkańców miasta, którzy aby się spotkać, pokonają każdą trudność. W klipie można zauważyć elementy parkour. Dnia 6 września 2007 fotografie teledysku wyciekły do internetu. W dniu 7 września 2007 klip ujrzał światło dzienne. W teledysku wykorzystano telefon NOKIA 7500.
Videoclip dedykowany jest Timowi Royesowi, który zginął w wypadku samochodowym, a reżyserował poprzednie klipy zespołu "Red Dress" oraz "Easy".
Lista utworów.
Formaty i lista utworów singla "About You Now":

</doc>
<doc id="1038368" url="https://pl.wikipedia.org/wiki?curid=1038368" title="Referendarz litewski">
Referendarz litewski



</doc>
<doc id="1038371" url="https://pl.wikipedia.org/wiki?curid=1038371" title="James Chace">
James Chace

James Clark Chace (ur. 16 października 1931, zm. 8 października 2004) – amerykański historyk badający historię dyplomacji oraz państwowości Stanów Zjednoczonych.

</doc>
<doc id="1038372" url="https://pl.wikipedia.org/wiki?curid=1038372" title="Elżbieta Romero">
Elżbieta Romero

Elżbieta Józefa Romero (ur. 25 grudnia 1952 w Szczecinie, zm. 28 października 2011 tamże) – polska polityk, posłanka na Sejm IV kadencji.
Życiorys.
Córka Kazimierza i Krystyny. Absolwentka II Liceum Ogólnokształcącego im. Mieszka I w Szczecinie. W 1978 ukończyła studia na Wydziale Budownictwa i Architektury Politechniki Szczecińskiej. W latach 1978–1989 pracowała w biurach projektowych jako asystent projektanta, następnie w prywatnych przedsiębiorstwach. Od 1994 do 2001 była radną miejską w Szczecinie.
W wyborach parlamentarnych w 2001 została wybrana na posłankę IV kadencji z okręgu szczecińskiego z ramienia SLD-UP. Pracowała w Komisji Finansów Publicznych.
Była członkinią Sojuszu Lewicy Demokratycznej, wcześniej od 1991 do 1999 należała do Socjaldemokracji Rzeczypospolitej Polskiej, w 2004 przeszła do Socjaldemokracji Polskiej, z ramienia której kandydowała bezskutecznie do Sejmu w wyborach parlamentarnych w 2005. W wyborach samorządowych w 2006 również bez powodzenia ubiegała się o mandat radnej Szczecina z listy Lewicy i Demokratów. W przedterminowych wyborach parlamentarnych w 2007 bezskutecznie kandydowała z listy koalicji Lewica i Demokraci. Zasiadała w krajowej komisji rewizyjnej Socjaldemokracji Polskiej.
Pochowana została na Cmentarzu Centralnym w Szczecinie.

</doc>
<doc id="1038373" url="https://pl.wikipedia.org/wiki?curid=1038373" title="Vox Posthuma">
Vox Posthuma

Vox Posthuma – poemat Antoniego Langego wydany w 1895 w Warszawie.
Dosłowne przetłumaczenie tytułu na polski brzmi: "głos pośmiertny".
Utwór nawiązuje treścią do takich dzieł jak: "Wielki testament" François Villona, "Spowiedź dziecięcia wieku" Alfreda de Musseta, czy "Spowiedź szaleńca" Augusta Strindberga. Lange korzysta ze znanego w romantyzmie chwytu: przypisuje swojemu poematowi autorstwo Janusza X.; fikcyjnego poety-samobójcy, typowego "dziecięcia wieku", chorego "chorobą końca wieku" (newroza). Utrzymany w stylistyce pożegnalnego listu czy też spowiedzi – poemat stara się wniknąć w psychikę archetypicznego przedstawiciela dekadentyzmu.

</doc>
<doc id="1038374" url="https://pl.wikipedia.org/wiki?curid=1038374" title="Mikołaj Holly I">
Mikołaj Holly I

Mikołaj (Mikulas) Holly z Krszowa i Ponięcic (żył w XV w.) – szlachcic z rodu Holly.
Pochodził z Krszowa w Wielkopolsce, skąd przeniósł się na Górny Śląsk. Był kapitanem oraz radcą księżnej Małgorzaty, zaś w 1467 r. nazywany jest marszałkiem dworu. Był także właścicielem Pilchowic i prawdopodobnie wielu okolicznych wsi. Jego żoną była Zofia z Ponięcic, która zapisała mu w 1438 r. w Raciborzu wieś Ponięcice. W 1451 r. kupił od Stanka von Zigrot Sławików koło Raciborza. Jego szlachectwo potwierdził w 1459 r. w Oleśnicy Konrad, książę oleśnicki i kozielski po tym, jak Mikołaj Holly został oskarżony o chłopskie pochodzenie. – zeznający świadkowie składali starodawną przysięgę z wyprostowaną ręką w kierunku Słońca i zaciśniętą pięścią.

</doc>
<doc id="1038377" url="https://pl.wikipedia.org/wiki?curid=1038377" title="Szamba Balinow">
Szamba Balinow

Szamba Niudelicz Balinow, ros. Шамба Нюделич Балинов (ur. w 1894 r. w stanicy Nowo-Aleksiejewska w Rosji, zm. 19 czerwca 1959 r. w USA) – rosyjski wojskowy kałmuckiego pochodzenia i kałmucki działacz emigracyjny, współzałożyciel Kałmuckiego Komitetu Narodowego kolaborującego z Niemcami podczas II wojny światowej.
Pochodził z rodu Cho Bucha dońskich Kałmuków. Ukończył staniczną szkołę. Następnie wstąpił do armii rosyjskiej; był pisarzem wojskowym. W 1920 r. udał się na emigrację do Czechosłowacji. Ukończył tam kursy rolnicze i techniczne. Prowadził też działalność kulturalno-oświatową i dziennikarsko-wydawniczą. W Pradze został sekretarzem Komisji Kulturalnej Kałmuckich Robotników. Tłumaczył na język kałmucki liczne książki, m.in. część dzieł Aleksandra Puszkina. Współuczestniczył w wydaniu kałmuckiej antologii "Choncho" i kałmuckiej gramatyki. Od 1927 r. pracował w redakcji kozackiego pisma narodowego "Wolnoje kazaczestwo", opowiadając się za niezależnością Kozaków. Uważał, że nacjonalizm kałmucki całkowicie łączy się z nacjonalizmem kozackim. Pisał też do pism "Kowylnyje Wołny" i "Kazaczij Gołos". Po wybuchu II wojny światowej doszedł do wniosku, że Adolf Hitler chce oswobodzenia narodów zamieszkujących ZSRR. Dlatego podjął kolaborację z Niemcami. W 1942 r. współzałożył w Berlinie Kałmucki Komitet Narodowy, dający wiarę mglistym obietnicom hitlerowskim na temat utworzenia wolnego państwa kałmuckiego i usiłujący – zgodnie ze swoim rozumieniem narodowego interesu Kałmuków – wpływać na działalność niemieckich instytucji zajmujących się problematyką wschodnią. Po zajęciu latem tego roku przez wojska niemieckie obszarów nad Donem, Sz. N. Balinow przybył tam, prowadząc wśród Kałmuków działalność propagandową i werbunkową do formowanych w ramach armii niemieckiej narodowych formacji zbrojnych. Po odwrocie Niemców na pocz. 1943 r., powrócił do Niemiec. Jesienią 1944 r. przystąpił – jako przedstawiciel Kałmuków – do Komitetu Wyzwolenia Narodów Rosji gen. Andrieja A. Własowa. Jednocześnie rozpoczął pracę w gazecie "Oswobożdienije". Po kapitulacji Niemiec 8 maja 1945 r., wyjechał do USA. Działał w kręgach kałmuckiej emigracji politycznej. Zmarł 19 czerwca 1959 r. podczas leczenia w szpitalu.
Linki zewnętrzne.
Biografia Szamby N. Balinowa (jęz. rosyjski)

</doc>
<doc id="1038383" url="https://pl.wikipedia.org/wiki?curid=1038383" title="Androstadienon">
Androstadienon

Androstadienon – organiczny związek chemiczny męski, bezwonny steroid wykryty w pocie, krwi i nasieniu. Martha McClintock wykazała, że androstadienon może poprawiać nastrój u kobiet. Aktywuje on podwzgórze u kobiet. Wśród naukowców nie ma zgodności, co do uznania androstadienonu za ludzki feromon.

</doc>
<doc id="1038388" url="https://pl.wikipedia.org/wiki?curid=1038388" title="Jerzy Młynarczyk">
Jerzy Młynarczyk

Jerzy Marian Młynarczyk (ur. 2 sierpnia 1931 w Wilnie, zm. 9 września 2017) – polski prawnik, nauczyciel akademicki, polityk oraz koszykarz, występujący na pozycji skrzydłowego, reprezentant kraju, olimpijczyk. Profesor nauk prawnych, prezydent Gdańska (1977–1981), poseł na Sejm IV kadencji (2001–2005).
Życiorys.
Kariera koszykarska.
W młodości uprawiał koszykówkę w barwach Warty Poznań (1950–1954), Lecha Poznań (1954–1960) i Wybrzeża Gdańsk (1960–1971). Mistrz Polski (1958) w zespole Lecha i wicemistrz kraju (1970) w drużynie Wybrzeża. 112 razy wystąpił w reprezentacji Polski w tej dyscyplinie, w tym w 1960 na Igrzyskach Olimpijskich w Rzymie. Czterokrotny uczestnik mistrzostw Europy: 1955 w Budapeszcie, 1957 w Sofii, 1959 w Stambule i 1961 w Belgradzie.
12 maja 1964 wziął udział w meczu Wybrzeże Gdańsk (71:117) All-Stars USA. W składzie reprezentacji gwiazd znajdowali się zawodnicy NBA: Bob Pettit (Hawks), Tom Heinsohn (Celtics), Bill Russell (Celtics), Oscar Robertson (Royals), Jerry Lucas (Royals) 16, Tom Gola (Knicks), Bob Cousy, K.C. Jones (Celtics). W spotkaniu tym zanotował 15 punktów.
Działalność zawodowa i polityczna.
W 1950 ukończył Państwowe Gimnazjum i Liceum im. Bolesława Chrobrego w Sopocie, a w 1954 studia na Wydziale Prawa Uniwersytetu im. Adama Mickiewicza. Początkowo pracował jako radca prawny. Uzyskał stopnie doktora i doktora habilitowanego nauk prawnych, a w 1998 tytuł profesora nauk prawnych. Od 1958 pracował w Wyższej Szkole Ekonomicznej w Sopocie, od 1970 był pracownikiem naukowym Wydziału Prawa i Administracji Uniwersytetu Gdańskiego. W latach 80. kierował Instytutem Morskim, był też wykładowcą Światowego Uniwersytetu Morskiego w Malmö. W latach 2006–2011 prowadził wykłady i seminaria z prawa cywilnego i postępowania cywilnego w Wyższej Szkole Zarządzania i Prawa im. Heleny Chodkowskiej w Warszawie, pełniąc równocześnie funkcję p.o. kierownika Katedry Prawa Prywatnego. Był również rektorem Wyższej Szkoły Administracji i Biznesu im. Eugeniusza Kwiatkowskiego w Gdyni i kierownikiem Katedry Administracji na tej uczelni. Specjalizował się w prawie morskim i międzynarodowym publicznym. Był przewodniczącym Polskiego Stowarzyszenia Prawa Morskiego. Opublikował kilkanaście książek i około 200 innych publikacji naukowych.
Od 1976 do rozwiązania należał do Polskiej Zjednoczonej Partii Robotniczej. W latach 1977–1981 pełnił funkcję prezydenta Gdańska. Sprawował też mandat posła na Sejm IV kadencji, wybranego w okręgu gdańskim z ramienia Sojuszu Lewicy Demokratycznej, pracował w Komisji Ustawodawczej. W 2004 przeszedł do klubu Socjaldemokracji Polskiej i kandydował bezskutecznie w wyborach w tym samym roku z jej listy do Parlamentu Europejskiego. W 2005 nie ubiegał się o reelekcję. W listopadzie 2012 został powołany przez Krajową Radę Radiofonii i Telewizji do rady programowej TVP Gdańsk.
Został pochowany na cmentarzu komunalnym w Sopocie (kwatera N2-A-6).

</doc>
<doc id="1038390" url="https://pl.wikipedia.org/wiki?curid=1038390" title="Danny Pino">
Danny Pino

Daniel Gonzalo „Danny” Pino (ur. 15 kwietnia 1974 w Miami) – amerykański aktor telewizyjny, teatralny i filmowy, także scenarzysta.
Życiorys.
Wczesne lata.
Urodził się i wychowywał w Miami, na Florydzie, jako syn Kubańczyków. Swoje drugie imię odziedziczył po swoim dziadku, Pedro Gonzalo de Armasie. Uczęszczał do Rockway Middle School. W 1992 ukończył Miami Coral Park High School. W 1996 otrzymał dyplom ukończenia Florida International University, gdzie należał do braterstwa Sigma Phi Epsilon. W 2000 ukończył Tisch School of the Arts przy Uniwersytecie Nowojorskim.
Kariera.
Występował z Roxy Productions w Roxy Performing Arts Center w Miami. W 2002 na londyńskim West End grał rolę Kela w przedstawieniu "Up for Grabs" u boku Madonny. Wystąpił też w nowojorskich produkcjach Shakespeare Festival: "Miarka za miarkę" i "Zimowa opowieść" z udziałem Billy’ego Crudupa. 
Swoją przygodę ekranową rozpoczął od występu w sitcomie Paramount "Mężczyzna, kobieta i psy" ("Men, Women &amp; Dogs", 2001-2002). W serialu ' ("The Shield", 2003) zagrał postać Armadillo Quintero, meksykańskiego lorda narkotykowego, gwałciciela i przywódcy gangu. Sympatię telewidzów zdobył w roli detektywa Scotty’ego Valensa w serialu CBS "Dowody zbrodni" ("Cold Case", 2003–2010), za którą dwukrotnie był nominowany do ALMA Award (2008, 2009). Następnie dołączył do obsady w 13. sezonie serialu CBS ' (2011–2015), grając postać detektywa Nicka Amaro, za którą w 2012 zdobył nominację do ALMA Award.
Na dużym ekranie można go było zobaczyć w dramacie "Między" ("Between", 2005), dreszczowcu "Proste kłamstwa" ("Rx", 2005) u boku Erika Balfoura, dramacie Andy'ego Garcii "Hawana – miasto utracone" ("The Lost City", 2005) z udziałem Dustina Hoffmana i przygodowym dramacie familijnym "Moja przyjaciółka Flicka" ("Flicka", 2006) z Marią Bello.
Życie prywatne.
W 2002 poślubił Lilly, mają dwóch synów – Lucę Daniela (ur. 15 lutego 2006 w Los Angeles) i Juliana Franco (ur. 5 czerwca 2007).

</doc>
<doc id="1038392" url="https://pl.wikipedia.org/wiki?curid=1038392" title="Godzina (utwór)">
Godzina (utwór)

Godzina – pierwszy utwór prozatorski Antoniego Langego napisany między wrześniem a październikiem 1894 w Pieścidłach. W 1895 wszedł w skład pierwszego tomu "Poezyj". Dzieło gatunkowo przynależy do powieści młodopolskiej; łączy przy tym fantastykę, secesję w stylu i okultyzm. Wątki baśniowe (spotkanie Artemis z Godziną) przeplatają się z realistycznymi (obraz ludzi ubogich, nędza miasta), a obok epickości występują elementy prozy poetyckiej i tzw. "dialogów".

</doc>
<doc id="1038393" url="https://pl.wikipedia.org/wiki?curid=1038393" title="Misja Starokatolicka we Francji">
Misja Starokatolicka we Francji

Misja Starokatolicka we Francji ("fr: Communaute Vieille Catholiqe D'Alsace Union Utrecht") - kościół starokatolicki będący misją Unii Utrechckiej Kościołów Starokatolickich. Organem prasowym Kościoła jest pismo "La Flamme". Zwierzchnikiem Kościoła jest ks. Michel Grab, wspólnotę w MKBS reprezentuje abp Joris Vercammen. Kościół posiada dwie wspólnoty w Paryżu oraz Alzacji.
Siedziba misji znajduje się w Marienthal przy ulicy Prieur Hoffer 8.
We Francji ponadto działalność prowadzi kilka innych niezależnych wspólnot starokatolickich, wśród nich: prowincja francuska Kościoła Starokatolickiego Mariawitów, Kościół Świętej Marii, Kościół Katolicki Mariawitów we Francji i Liberalny Kościół Katolicki.
Historia.
Rozwój starokatolicyzmu we Francji zahamowała wojna pruska w latach 1870-1871 i nienawiść Francuzów do Niemców. Ruch ten propagował - zakładając w Paryżu w 1879 Kościół Katolickogallikański, skupiający około 900 wyznawców - ekskarmelita i kaznodzieja w katedrze Notre-Dame, Jacque Loyson. W 1909 powstała także wspólnota w Strasburgu. 
Od 1951 we Francji funkcjonuje misja starokatolicka, skupiająca około trzystu niezależnych katolików pozostających pod zwierzchnictwem Kościoła Starokatolickiego w Holandii. 
W 1984 nastąpiło odrodzenie wspólnoty starokatolickiej we Francji, a zwierzchnictwo nad nią objęła Międzynarodowa Konferencja Biskupów Starokatolickich. Jesienią 2006 akces do nielicznej grupy niezależnych katolików zgłosiła Wspólnota Dobrego Pasterza z Prisches, obecnie trwa proces afiliacyjny.
Nauka Misji Starokatolickiej we Francji.
Doktryna Starokatolicka opiera się na nauce niepodzielonego Kościoła Powszechnego pierwszych wieków, ujętej w ustaleniach Soborów Ekumenicznych. Starokatolicy najwyższą cześć oddają Bogu, wyznają wiarę w realną obecność ciała i krwi pańskiej w Eucharystii, zaś komunia jest udzielana pod dwiema postaciami: chleba i wina. Eucharystia nie jest w starokatolicyzmie powtórzeniem ofiary Chrystusa, a jej upamiętnieniem czy też uobecnieniem. W starokatolicyzmie istnieje również kult Maryi Panny, jednak odrzucany jest dogmat o jej Niepokalanym Poczęciu i Wniebowzięciu, zniesione zostały dogmaty przyjęte przez Kościół zachodni po rozłamie z Kościołem wschodnim. Starokatolicy oddają cześć także aniołom, apostołom, męczennikom i świętym. Kościół umożliwia spowiedź w konfesjonale, ale wiernym odpuszcza się grzechy także w trakcie mszy podczas spowiedzi powszechnej. Kościoły starokatolickie nie uznają nieomylności i władzy papieży. Duchownym Kościoła starokatolickiego może być zarówno mężczyzna jak i kobieta, który(a) ukończył(a) wyższe studia teologiczne na uniwersytecie oraz Seminarium Duchowne.

</doc>
<doc id="1038395" url="https://pl.wikipedia.org/wiki?curid=1038395" title="MGUS">
MGUS



</doc>
<doc id="1038397" url="https://pl.wikipedia.org/wiki?curid=1038397" title="Dorota Kwaśniewska">
Dorota Kwaśniewska

Dorota Kwaśniewska z domu Bojarska (ur. 8 lutego 1970 w Głowaczowie) – polska polityk, nauczycielka, posłanka na Sejm IV kadencji.
Życiorys.
W 1995 ukończyła studia na Wydziale Geografii, a w 2000 na Wydziale Pedagogicznym Uniwersytetu Warszawskiego. Podjęła pracę jako nauczycielka w szkole w Brzózie. Prowadziła też działalność gospodarczą.
W wyborach parlamentarnych w 2001 została posłanką IV kadencji, wybraną z listy Samoobrony RP w okręgu piotrkowskim (otrzymała 4432 głosy). Zasiadała w Komisji Edukacji, Nauki i Młodzieży, Komisji do Spraw Kontroli Państwowej oraz w Komisji Polityki Społecznej i Rodziny. W 2002 wystąpiła z klubu parlamentarnego Samoobrony RP. Wstąpiła wówczas do Polskiego Bloku Ludowego, a w 2004 przeszła do klubu parlamentarnego Polskiego Stronnictwa Ludowego.
W wyborach parlamentarnych w 2005 nie uzyskała ponownie mandatu, kandydując z listy tej partii w okręgu radomskim (uzyskała 2286 głosów). Przed wyborami samorządowymi w 2006 znalazła się na unieważnionej przed głosowaniem liście kandydatów KWW „Samorządne Mazowsze” do sejmiku mazowieckiego. Następnie związała się z Sojuszem Lewicy Demokratycznej.
W wyborach parlamentarnych w 2011 bez powodzenia kandydowała z ramienia SLD do Senatu. Otrzymała 11 448 głosów, zajmując ostatnie miejsce spośród czterech kandydatów.
Życie prywatne.
Jest żoną Dariusza Kwaśniewskiego, byłego wójta gminy Głowaczów. Mają dwoje dzieci.

</doc>
<doc id="1038398" url="https://pl.wikipedia.org/wiki?curid=1038398" title="Zbiornik retencyjny na Lutyni">
Zbiornik retencyjny na Lutyni

Planowany zbiornik retencyjny na rzece Lutynia ma być zlokalizowany w 90% na terenie gminy Dobrzyca (wieś Lutynia) i w pozostałej części na terenie gminy Kotlin. Tama ma powstać we wsi Wilcza (gmina Kotlin). Powierzchnia zbiornika wyniesie szacunkowo 61,9 ha, a jego objętość jest szacowana na 1255 tys. m³. Długość zbiornika przy maksymalnym poziomie piętrzenia będzie wynosiła 3823 m, a przy minimalnym poziomie – 2640 m. Średnia szerokość zbiornika przy maksymalnym poziomie piętrzenia wyniesie 174 m, natomiast przy minimalnym – 138 m. Średnia głębokość przy maksymalnym poziomie piętrzenia 2,57 m, przy minimalnym – 2,00 m.
Przy takim planowanym wariancie budowy zbiornika trzeba rozebrać tylko jedno gospodarstwo. Obecnie (sierpień 2007) prace przy budowie zbiornika polegają na wykupie gruntów, spośród których zdecydowaną większość udało się już pozyskać.
Projekt budowlano-wykonawczy w wyniku przetargu (31.10.2008) wykona firma Hydroprojekt z Poznania. Budowę zbiornika i zapory planuje się na lata 2010 – 2012.
Budowa zbiornika budzi jednak kontrowersje z powodów ekologicznych (zniszczenie fragmentu naturalnej rzeki). W 2011 r. Regionalny Dyrektor Ochrony Środowiska w Poznaniu odmówił zgody na budowę zbiornika.

</doc>
<doc id="1038399" url="https://pl.wikipedia.org/wiki?curid=1038399" title="Juniorat">
Juniorat

Juniorat (inaczej: "okres ślubów czasowych") – następujący po nowicjacie, pięcioletni okres w formacji zakonnej, podczas którego kandydaci do kapłaństwa lub siostry zakonne i bracia zakonni ponawiają co roku złożone śluby. Juniorat kończy się konsekracją wieczystą.

</doc>
<doc id="1038400" url="https://pl.wikipedia.org/wiki?curid=1038400" title="Maria Dziuba">
Maria Dziuba

Maria Jadwiga Dziuba (ur. 2 stycznia 1945 w Goszczynie) – polska polityk, rolnik, była posłanka na Sejm.
Ukończyła studia na Wydziale Ochrony Środowiska Prywatnej Wyższej Szkoły Ochrony Środowiska w Radomiu. Zajęła się prowadzeniem indywidualnego gospodarstwa rolnego. Pełniła funkcję radnej powiatu grójeckiego. W 2004 objęła mandat posła na Sejm IV kadencji z ramienia Polskiego Stronnictwa Ludowego z okręgu radomskiego. W 2005 i 2007 bez powodzenia kandydowała w wyborach parlamentarnych.

</doc>
<doc id="1038402" url="https://pl.wikipedia.org/wiki?curid=1038402" title="Bjoern Ferry">
Bjoern Ferry



</doc>
<doc id="1038403" url="https://pl.wikipedia.org/wiki?curid=1038403" title="Grimuar">
Grimuar



</doc>
<doc id="1038404" url="https://pl.wikipedia.org/wiki?curid=1038404" title="Bitwa nad Wożą">
Bitwa nad Wożą

Bitwa nad Wożą – starcie zbrojne, które miało miejsce 11 sierpnia 1378 roku nad rzeką Wożą pomiędzy wojskami ruskimi pod dowództwem Dymitra Dońskiego a wojskami Złotej Ordy pod wodzą Biegicza, zakończone zwycięstwem Dymitra.
Przed bitwą.
Wielki książę moskiewski Dymitr w połowie lipca 1378 otrzymał informacje o wielkiej wyprawie tatarskiej wysłanej przez Mamaja na Ruś. Szybko ruszył przeciw Tatarom. Obie armie spotkały się nad brzegami Woży - dopływem Oki. Tam wojska przez kilka dni stały bezczynnie, gdyż żadna ze stron nie chciała przejść się na drugi brzeg. W końcu wojska moskiewskie podjęły pozorowany odwrót, a Tatarzy zaczęli się przeprawiać.
Bitwa.
Rusini rozpoczęli atak prawdopodobnie jeszcze podczas tatarskiej przeprawy, a z pewnością zanim Tatarzy zdołali rozwinąć szyki. Atakowano jednocześnie z trzech stron. Prawym skrzydłem moskiewskim dowodził Timofiej Wieljaminow, lub Andrzej Połocki (syn wielkiego księcia litewskiego Olgierda), lewym książę proński Daniel, a głównymi siłami w centrum sam Dymitr. Wojska tatarskie zostały zepchnięte do rzeki, bitwę przerwała noc, podczas której Tatarzy uciekli porzucając tabor.

</doc>
<doc id="1038405" url="https://pl.wikipedia.org/wiki?curid=1038405" title="Xalapa">
Xalapa



</doc>
<doc id="1038407" url="https://pl.wikipedia.org/wiki?curid=1038407" title="Jalapa (miasto w Meksyku)">
Jalapa (miasto w Meksyku)



</doc>
<doc id="1038409" url="https://pl.wikipedia.org/wiki?curid=1038409" title="Histriophoca fasciata">
Histriophoca fasciata



</doc>
<doc id="1038410" url="https://pl.wikipedia.org/wiki?curid=1038410" title="Lech Zielonka">
Lech Zielonka

Lech Stefan Zielonka (ur. 2 sierpnia 1955 w Nowym Dworze Gdańskim) – polski polityk, rolnik, urzędnik, trener piłkarski, działacz sportowy, poseł na Sejm IV kadencji.
Życiorys.
Wykształcenie i praca zawodowa.
W 1975 ukończył I Liceum Ogólnokształcące im. Ziemi Żuławskiej w Nowym Dworze Gdańskim. Studiował następnie politologię na Uniwersytecie Gdańskim (studiów nie ukończył). W latach 1975–1978 pracował jako referent w Wojewódzkim Urzędzie Pracy w Gdańsku, a następnie do 1982 był zatrudniony w Wojewódzkim Przedsiębiorstwie Handlu Wewnętrznego. Później rozpoczął prowadzenie własnego gospodarstwa rolnego (hodowla bydła). Działał w Ludowych Zespołach Sportowych. Był także trenerem piłki nożnej. W 2002 objął funkcję prezesa klubu sportowego „Zieloni Marzęcino”.
Działalność polityczna.
W 1998 wstąpił do ZZR „Samoobrona”, a następnie także do partii Samoobrony RP. Zasiadł w radzie krajowej partii. W wyborach parlamentarnych w 2001 został posłem IV kadencji wybranym z listy tego ugrupowania w okręgu gdyńsko-słupskim (uzyskał 8993 głosy). Zasiadał w Komisji Kultury Fizycznej i Sportu, Komisji Łączności z Polakami za Granicą oraz w Komisji Polityki Społecznej i Rodziny. W grudniu 2002 odszedł z Samoobrony RP. Wstąpił potem najpierw do Polskiego Bloku Ludowego, a w lipcu 2004 – do Partii Ludowo-Demokratycznej (po jej przekształceniu znalazł się w Stronnictwie Gospodarczym).
Przed wyborami parlamentarnymi w 2005, nie należąc do żadnej partii znalazł się równocześnie na liście kandydatów do Sejmu Sojuszu Lewicy Demokratycznej w okręgu gdańskim oraz na liście kandydatów Samoobrony RP do Senatu w okręgu bydgoskim. Ostatecznie ubiegał się o mandat senatora. W wyborach zajął szóste miejsce spośród czternastu kandydatów. W wyborach samorządowych w 2010 bez powodzenia kandydował na burmistrza Nowego Dworu Gdańskiego z listy swojego komitetu wyborczego wyborców. Później przystąpił do Polskiej Partii Pracy – Sierpień 80 i bez powodzenia kandydował do Sejmu z 1. miejsca jej listy w okręgu gdańskim w wyborach parlamentarnych w 2011 (otrzymał 551 głosów).

</doc>
<doc id="1038411" url="https://pl.wikipedia.org/wiki?curid=1038411" title="Tacoma Bridge">
Tacoma Bridge



</doc>
<doc id="1038413" url="https://pl.wikipedia.org/wiki?curid=1038413" title="Albedyl">
Albedyl

Albedyl ("Albedyll") – polski herb szlachecki z indygenatu.
Opis.
W polu błękitnym pień złoty prawoskośnie, o dwóch sękach z jednej, a jednym z drugiej strony; w prawym dolnym rogu tarczy półksiężyc srebrny rogami do pnia, a w lewym górnym - sześciopromienna gwiazda srebrna. Nad hełmem w koronie pięć piór pawich. 
Labry błękitne podbite z prawej strony srebrem, a z lewej - złotem.
Historia herbu.
Zatwierdzony indygenatem dla szwedzkiej rodziny baronowskiej w 1775 r. 
Herbowni.
Albedyl - Albedyll.

</doc>
<doc id="1038414" url="https://pl.wikipedia.org/wiki?curid=1038414" title="Artyleria dalekosiężna">
Artyleria dalekosiężna



</doc>
<doc id="1038415" url="https://pl.wikipedia.org/wiki?curid=1038415" title="Zara (1930)">
Zara (1930)

Zara – włoski krążownik ciężki z okresu II wojny światowej typu "Zara". Okręt nazwano tak dla upamiętnienia adriatyckiego miasta Zadar (włoskie "Zara").
Historia.
Budowa drugiego okrętu typu "Zara" rozpoczęła się 4 lipca 1929 w La Spezia. Okręt wodowano 27 kwietnia 1930, wszedł do służby 20 października 1931 jako okręt flagowy pierwszego dywizjonu krążowników, w skład którego wchodziły pozostałe jednostki tego typu. Okręt w tym czasie brał udział w licznych ćwiczeniach, manewrach morskich, pokazach i rewiach. W jednej z takich rewii, 5 maja 1938 roku, w trakcie wizyty Hitlera we Włoszech wraz z krążownikiem „Zara” wzięło udział 161 innych jednostek. Główną atrakcją pokazu było ostre strzelanie z dział artylerii głównej krążowników „Zara” i „Fiume” do sterowanego radiem okrętu celu – dawnego krążownika pancernego „San Marco”.
Pierwszą akcją bojową krążownika był udział w hiszpańskiej wojnie domowej, gdzie wspierał działania nacjonalistów w ramach Włoskiego Korpusu Ekspedycyjnego. Po wybuchu II wojny światowej "Zara" działał w rejonie Morza Śródziemnego, gdzie głównym przeciwnikiem Regia Marina była Royal Navy. 7 lipca 1940 „Zara” wziął udział w bitwie koło przylądka Stilo. Podczas brytyjskiego ataku na Tarent „Zara” uniknął uszkodzenia. 28 marca 1941 podczas bitwy koło przylądka Matapan „Zara” i dwa bliźniacze okręty „Pola” i „Fiume” zostały w ciemnościach zaskoczone przez 3 brytyjskie pancerniki, które wykorzystały przewagę, jaką dawał im radar, i zaatakowały włoskie krążowniki z bliska przy pomocy ostrzału artyleryjskiego i torped. „Zara” w ciągu pięciu minut został wielokrotnie trafiony pociskami artylerii głównej i doznał ciężkich uszkodzeń. Dowódca, nie widząc szansy ucieczki, wydał rozkaz opuszczenia i zatopienia okrętu. Okręt został dobity przez brytyjskie niszczyciele, które wystrzeliły w kierunku krążownika 5 torped, z których 3 trafiły okręt. „Zara” zatonął 29 marca 1941 o godzinie 2:40, w cztery godziny po ataku brytyjskich pancerników. Zginęło 780 członków załogi, w tym dowódca okrętu komandor Luigi Corsi.

</doc>
<doc id="1038416" url="https://pl.wikipedia.org/wiki?curid=1038416" title="Holczynowski">
Holczynowski

Holczynowski vel Holzanowski, Holznowski – herb szlachecki, odmiana Kopacza.
Opis herbu.
W polu czerwonym czarne skrzydło na złotej stopie orlej. Nad hełmem w koronie trzy pióra strusie: złote, czarne i czerwone.
Herb rodziny polskiego pochodzenia z Holczanowa na Śląsku.

</doc>
<doc id="1038421" url="https://pl.wikipedia.org/wiki?curid=1038421" title="Matara">
Matara



</doc>
<doc id="1038422" url="https://pl.wikipedia.org/wiki?curid=1038422" title="Jaślin">
Jaślin

Jaślin – polski herb szlachecki
Opis herbu.
W polu błękitnym między trzema gwiazdami złotymi (jedną i dwoma) - zielona gałązka wawrzynu liśćmi do góry z szablą ukośnie skrzyżowane. W klejnocie trzy pióra strusie. Labry błękitne podbite złotem. Dewiza herbowa: "Semper honeste" (łac. zawsze uczciwy, skromny, przyzwoity, obyczajny).
Herbowni.
Herb nadany Janowi Betley (syn Marcina Betley z Jasła, matka Katarzyna), obywatelowi miasta Jasło w 1842 r. Herb nadano w Warszawie.

</doc>
<doc id="1038423" url="https://pl.wikipedia.org/wiki?curid=1038423" title="Mięćmierz">
Mięćmierz

Mięćmierz, czasem Męćmierz – część miasta Kazimierz Dolny w województwie lubelskim, w powiecie puławskim.
Miejscowość położona jest nad brzegiem Wisły, 3 km na południowy zachód od centrum Kazimierza Dolnego.
Środowisko naturalne.
W okolicach Mięćmierza znajduje się Krowia Wyspa – rezerwat ptactwa wodnego. 
Historia.
Wieś szlachecka "Mącimierz" położona była w drugiej połowie XVI wieku w powiecie lubelskim województwa lubelskiego.
Dawniej samodzielna wieś w spisie powszechnym z roku 1967 występuje jako część miasta Kazimierz Dolny.
Rodowód wsi sięga zapewne wieku XIV. Wieś notowana jest od roku 1409 roku (Teki archiwalne – Najstarsze zapiski ziemskie lubelskie) jako Mancimirz. W 1441 r. pisano ją Manczymirz, zaś w 1479 r. Mączymirz i Mąnczymyrz (Księgi ziemskie lubelskie). Długosz L.B. (t. II. s. 552) opisuje ją jako Manczymyr wieś w parafii Serokomla (obecnie Janowiec na lewym brzegu Wisły).
W 1529 r. opisana także w parafii Serokomla jako Mączimyerz i Macymyierz (Liber Retaxationum s. 351, s. 428), w 1531 r. Maczimyerz należał do parafii Wilków, w 1563 r. zapisano tylko nazwę wsi Meczimiersz (Księgi Pobrowe 33 467) bez jakichkolwiek danych.
1529 z pewnych ról Serokomli, Janowic i Mięćmierza dziesięcina snopowa wartości 1/12 grzywny należy do stołu konwentu świętokrzyskiego, z folwarku i pewnych ról kmiecych dziesięcinę snopową wartości 2,5 grzywien pobiera pleban Serokomli.
W 1626 r. Męcimierz (Męćmierz) miał 3 łany ziemi. W 1674 r. zapisano tę wieś Mecmierz, należała ona wówczas do parafii kazimierskiej. W 1682 r. Męcimir graniczył z Dobrem.
W 1787 r. figuruje Mięcmierz jeszcze w parafii Janowiec. W 1801 r. wieś posiadała 18 domów (Anton Meyer Heldensfeld).
Począwszy od 1827 r. i później pisano tę wieś Mięcmierz, a od 1905 r. Mięćmierz. (Spravocznaja kniżka Liublinskoj guberni. Lublin 1905. s. 493)
Dawniej w gminach Zastów, Rogów i Szczekarków.
W czasach obecnych miejscowość utrzymana jest w charakterze skansenu, dzięki pokrytym strzechą, wiekowym chałupom, z których część została tu przeniesiona z innych miejscowości.
Architektura.
W centralnej części osiedla znajduje się osłonięta gontem studnia, a uwagę przyciąga widoczny z pobliskiej góry Albrechtówki wiatrak kozłowy przeniesiony tu z Bałtowa koło Puław.
Nieco dalej ruiny willi Stanisława Szukalskiego z 1910 r. projektu inż. Jana Albrychta na Albrechtówce (Albrychtówce).
Turystyka.
Dziś turystyczna wioska, kiedyś była osadą flisacką, której mieszkańcy trudnili się przewozem przez Wisłę do leżącego naprzeciwko Janowca. Z Kazimierza można tu dotrzeć brzegiem Wisły, przez górę Albrechtówkę (wejście obok kamieniołomów) lub ulicą Słoneczną od strony Czerniaw.

</doc>
<doc id="1038429" url="https://pl.wikipedia.org/wiki?curid=1038429" title="Strukturacja">
Strukturacja

Strukturacja – wewnętrzna dynamika każdej społeczności urzeczywistniająca się jako proces powstawania, powielania i praktycznego wykorzystywania organizacyjnych struktur w życiowych poczynaniach członków danego społeczeństwa.

</doc>
<doc id="1038432" url="https://pl.wikipedia.org/wiki?curid=1038432" title="Parafia Ewangelicko-Augsburska w Rybniku">
Parafia Ewangelicko-Augsburska w Rybniku

Parafia Ewangelicko-Augsburska w Rybniku – luterańska parafia w Rybniku, należąca do diecezji katowickiej Kościoła Ewangelicko-Augsburskiego w RP. W 2022 liczyła około 350 wiernych.
Historia.
Początki ewangelicyzmu na ziemi rybnickiej sięgają czasów Reformacji. Po początkowym rozkwicie nastała jednak kontrreformacja, i w 1629 r. ostatni ewangelicki duchowny, ks. Kissovius został zmuszony do opuszczenia Rybnika. Legalna działalność Kościoła stała się możliwa dopiero po 1742 roku, gdy Śląsk przeszedł we władanie pruskie. Liczba ewangelików w Rybniku i okolicach zaczęła znowu wzrastać w drugiej połowie XVIII w.
Król pruski Fryderyk Wielki zobowiązał swego następcę Fryderyka Wilhelma do otoczenia opieką licznych inwalidów wojennych, którzy zostali ranni podczas wojen śląskich. Na mocy decyzji Fryderyka Wilhelma rybnicki zamek został przeznaczony na dom dla inwalidów wojennych i ich rodzin. Autorem przebudowy obiektu był Franz Ilgner. W zespole gospodarczym rybnickiego zamku znajdowała się nieczynna drewniana sieciarnia, wcześniej wykorzystywana do przechowywania i suszenia sieci rybackich. Obiekt ten został przez Ilgnera w 1791 r. przebudowany i przeznaczony na potrzeby rybnickich ewangelików, którzy już wcześniej, od 1788 r. zaczęli odprawiać w Rybniku nabożeństwa. Pierwszą grupę zborowników tworzyli nieliczni ewangeliccy mieszkańcy miasta i okolic, urzędnicy, a przede wszystkim inwalidzi wojenni i ich rodziny.
W 1796 r. ów pierwszy, drewniany kościół uległ spaleniu. Szybko jednak został odbudowany i odnowiony. Z niewielkimi przeróbkami służył następnie rybnickim ewangelikom aż do 1853 r. Jednak w tymże roku drugi pożar spowodował takie zniszczenia, że już nie było możliwości odbudowy i postanowiono wybudować w jego miejsce nowy kościół. Wówczas powstała istniejąca do dziś murowana, otynkowana świątynia. W związku ze swym przeznaczeniem rybnicki kościół zwany był "Kościołem Inwalidów" lub - w związku z osobą fundatora - kościołem Fryderyka Wilhelma.
Początkowo rybniccy ewangelicy administracyjnie związani byli z parafią w Żorach. Usamodzielnienie parafii nastąpiło po wybudowaniu nowego kościoła, czyli w 1853 r. Była ona podległa powstałemu w 1817 Ewangelickiemu Kościołowi Unii Staropruskiej. W okresie międzywojennym parafia należała do Ewangelickiego Kościoła Unijnego na polskim Górnym Śląsku.
Podczas ostatniej wojny, w styczniu 1945 r. na rozkaz komendy wojskowej ks. Christian Schwencker – ostatni przedwojenny duchowny, musiał opuścić Rybnik. Wkrótce po zakończeniu działań wojennych opiekę nad parafią przejął ks. radca Edward Romański, później długoletni radca Konsystorza, a także autor poezji ewangelickiej. Służył on w Rybniku przez prawie 40 lat. Po nim przez trzy lata w Rybniku pracował ks. Piotr Mendroch, a później przez półtora roku ks. Waldemar Szajthauer. Od lutego 1989 r. proboszczem parafii był ks. ppłk Zbigniew Kowalczyk. Po jego przejściu w 2002 r. do służby w duszpasterstwie wojskowym, proboszczem parafii został ks. Mirosław Sikora.

</doc>
<doc id="1038434" url="https://pl.wikipedia.org/wiki?curid=1038434" title="Pierwszy dzień stworzenia">
Pierwszy dzień stworzenia

Pierwszy dzień stworzenia. Pieśni społeczne – zbiór wierszy Antoniego Langego wydany w 1907 w Krakowie. Szacuje się jednak że wiersze te powstały wcześniej, kiedy to Lange pisał pod pseudonimem Antoni Wrzesień i Napierski. Ten okres twórczości poety obfitował bowiem w pieśni patriotyczne i społeczne silnie związane z ideologią pozytywizmu. Utwory "Trzeciego dnia stworzenia" odnajdują ponadto kontekst w tradycji romantycznej (pierwszy wiersz "Z dymem pożarów" jawnie nawiązuje do utworu Kornela Ujejskiego). Inne wiersze nawiązują min. do twórczości Adama Mickiewicza, rewolucji francuskiej czy "Beniowskiego" Juliusza Słowackiego. Wszystkie je łączy wątek emigracyjny, powstańczy i patriotyczny połączony z wrażliwością na krzywdę społeczną.
Zbiór składa się z trzech części:

</doc>
<doc id="1038435" url="https://pl.wikipedia.org/wiki?curid=1038435" title="Mecze reprezentacji Polski w piłce siatkowej kobiet prowadzonej przez Andrzeja Niemczyka">
Mecze reprezentacji Polski w piłce siatkowej kobiet prowadzonej przez Andrzeja Niemczyka

Zestawienie meczów reprezentacji Polski w piłce siatkowej kobiet prowadzonej przez Andrzeja Niemczyka.
Oficjalne mecze międzypaństwowe.
!colspan=7 | 1975
!colspan=7 | 1976
!colspan=7 | 1977
!colspan=7 | 2003
!colspan=7 | 2004
!colspan=7 | 2005
!colspan=7 | 2006
Mecze towarzyskie i sparingowe.
!colspan=7 | 2003
!colspan=7 | 2004
!colspan=7 | 2005
!colspan=7 | 2006

</doc>
<doc id="1038437" url="https://pl.wikipedia.org/wiki?curid=1038437" title="Józef Ciągliński">
Józef Ciągliński

Józef Ciągliński (ur. 15 marca 1869 w Warszawie, zm. 27 września 1944 w Warszawie) – polski działacz ruchu studenckiego, PPS i PPS-Lewicy, drukarz. 
W 1904 pracował jako zecer w tajnej drukarni PPS drukującej „Robotnika” w Rydze, w mieszkaniu Feliksa Perla. Współpracował również z krakowskim dziennikiem „Naprzód”. W latach 1917-1918 przebywał w Petersburgu, gdzie redagował czasopismo „Robotnik w Rosji”, organ PPS-Lewicy. Był członkiem rady nadzorczej spółdzielni „Książka” w Warszawie (założonej w 1919).

</doc>
<doc id="1038446" url="https://pl.wikipedia.org/wiki?curid=1038446" title="Phelsuma">
Phelsuma

Phelsuma – rodzaj jaszczurki z rodziny gekonowatych (Gekkonidae).
Zasięg występowania.
Rodzaj obejmuje gatunki występujące w Afryce Wschodniej i na wyspach Oceanu Indyjskiego. 
Systematyka.
Etymologia.
"Phelsuma": Murk van Phelsum (1732–1779), holenderski lekarz.
Podział systematyczny.
Do rodzaju należą następujące gatunki: 

</doc>
<doc id="1038448" url="https://pl.wikipedia.org/wiki?curid=1038448" title="Phelsuma madagascarensis">
Phelsuma madagascarensis



</doc>
<doc id="1038450" url="https://pl.wikipedia.org/wiki?curid=1038450" title="Bao-Bab, czyli zielono mi">
Bao-Bab, czyli zielono mi

Bao-Bab, czyli zielono mi – polski telewizyjny serial komediowy w reżyserii Jana Kidawy-Błońskiego oraz Krzysztofa Langa, produkowany przez Agencję Filmową dla TVP1, emitowany w piątki o 20.15 od 14 marca 2003 do 13 czerwca 2003. Serial opowiada o perypetiach pierwszego żeńskiego oddziału w polskim wojsku.
Akcja rozgrywa się w jednostce wojskowej w G. Pełna nazwa miejscowości nie jest znana, ale w odcinku nr 5 pada nazwa pobliskiej (fikcyjnej) wsi „Grządki Wielkie”, co stanowi pewną wskazówkę dotyczącą lokalizacji.
Fabuła.
Akcja serialu rozgrywa się w zagrożonej likwidacją, starej jednostce wojskowej gdzieś na wschodnich peryferiach Polski. Dowództwo jednostki składa się z pułkownika Kucejki, porucznika Brzęczyka, chorążego Snopka i kucharza-sierżanta Makuły. Niczym niezmąconą, senną atmosferę panującą w jednostce, burzy inspekcja generała Mamonia ze Sztabu Głównego Wojska Polskiego w Warszawie. Rozpoczyna się bitwa o stworzenie pozoru porządku w jednostce. Plany niweczy jednak seria drobnych wypadków (zamknięty szlaban przy wartowni, rosół z proszkiem do prania, awaria instalacji hydraulicznej). Po odkryciu mistyfikacji związanej z awarią toalet, doprowadzony do ostateczności generał niespodziewanie mianuje kucharza-sierżanta Makułę dowódcą jednostki specjalnej NATO. Do jednostki przyjeżdża autobus Autosan H9, z którego wysiada 6 poborowych... dziewcząt. Z czasem do jednostki z dłuższą wizytą przybywa pułkownik Kowalsky z United States Army. Podjęta przez nią próba dostosowania wiekowej i konserwatywnej jednostki do współczesnych standardów spotyka się z poparciem ze strony kobiet-żołnierek i Makuły. Pozostali członkowie dowództwa stawiają jednak czynny opór reformom.
Obsada.
Role gościnne.
W rolach epizodycznych wystąpili m.in.: Wojciech Malajkat (plutonowy Józef Wypchło), Ryszard Kotys (pułkownik Baba), Zbigniew Zamachowski (bosman Tomasz Cumel), Andrzej Grabowski (Edward Wyspański), Paweł Deląg (kapitan Maks Kolanko), Marcin Kobierski i Krzysztof Prałat (narzeczeni szeregowej Bjuti), Peter Estes (dowódca komandosów), Dariusz Dobkowski (kapral), Paweł Burczyk (porucznik).

</doc>
<doc id="1038454" url="https://pl.wikipedia.org/wiki?curid=1038454" title="Fragmenta">
Fragmenta

Fragmenta. Poezje wybrane – pierwszy wybór poezji Antoniego Langego dokonany za życia autora, w 1907 w Warszawie. Zbiór obejmuje utwory:

</doc>
<doc id="1038455" url="https://pl.wikipedia.org/wiki?curid=1038455" title="S-500 Самодержец">
S-500 Самодержец



</doc>
<doc id="1038456" url="https://pl.wikipedia.org/wiki?curid=1038456" title="Rewasz">
Rewasz



</doc>
<doc id="1038459" url="https://pl.wikipedia.org/wiki?curid=1038459" title="Giovanni Arrighi">
Giovanni Arrighi

Giovanni Arrighi (ur. 7 lipca 1937, zm. 19 czerwca 2009), włoski ekonomista, profesor socjologii, dyrektor Institute for Global Studies in Culture, Power and History Uniwersytetu Johna Hopkinsa w Baltimore w Stanach Zjednoczonych. Współpracownik polskiego czasopisma „Lewą Nogą”.
Życie.
Giovanni Arrighi zajmował się przede wszystkim socjologią historyczną i porównawczą oraz socjologią gospodarczą. Był jednym ze współpracowników Iftikhara Ahmada, Miin-wen Shiha oraz Immanuela Wallersteina, a także współtwórcą analizy „systemu-świata”, którą znacznie modyfikuje, zwłaszcza pod względem periodyzacji (określenie początków powstania światowego systemu kapitalistycznego) i geografii „centrów”. Arrighi prowadził badania dotyczące formowania się rynku pracy i rozwoju gospodarczego Afryki Południowej i Południowej Europy oraz tworzenia się warstw społecznych i ekonomicznych w ramach gospodarki globalnej. Najnowsze badania zrealizowane przez Ariighiego dotyczyły problematyki ekonomicznej (nierówność w dystrybucji bogactwa na świecie) i geopolitycznej (relacje władzy na arenie międzynarodowej) państw w dobie globalizacji. Jego orientacja naukowa przesunęła się ostatnio w kierunku krajów Azji Wschodniej oraz Afryki subsaharyjskiej.

</doc>
<doc id="1038463" url="https://pl.wikipedia.org/wiki?curid=1038463" title="XIII Światowe Igrzyska Polonijne">
XIII Światowe Igrzyska Polonijne

XIII Światowe Igrzyska Polonijne Słupsk 2007 zostały rozegrane w Słupsku i Ustce w dniach 28 lipca - 4 sierpnia 2007 roku. W zawodach uczestniczyło 1031 przedstawicieli Polonii z 25 krajów. Najliczniejszą reprezentację wystawiła Polonia z Niemiec (187 osób). 270 osób zostało obdarowanych medalami.
Ceremonia Otwarcia.
Ceremonia otwarcia odbyła się na Placu Zwycięstwa w Słupsku. Uroczystego otwarcia wspólnie dokonali Prezydent Słupska Maciej Kobyliński, Przewodniczący Rady Miejskiej w Słupsku Zbigniew Konwiński, Marszałek Senatu RP Bogdan Borusewicz, Minister Sportu Elżbieta Jakubiak i Prezes Wspólnoty Polskiej Andrzej Stelmachowski. Ceremonii towarzyszyła część artystyczna, m.in. koncert na ścianie ratusza i występ Polskiej Filharmonii Simfonia Baltica, koncert Ryszarda Rynkowskiego. Dokonano zapalenia znicza igrzysk. Uroczystość transmitowała na żywo TV Polonia.
Imprezy towarzyszące.
W czasie igrzysk na terenie Słupska odbyło się wiele imprez kulturalno-rozrywkowych m.in. Jarmark Gryfitów, Święto Ryby, koncerty.

</doc>
<doc id="1038464" url="https://pl.wikipedia.org/wiki?curid=1038464" title="Frank Stella">
Frank Stella

Frank Stella (ur. 12 maja 1936 w Malden) – amerykański malarz i grafik, pionier geometrycznego, wyrazistego stylu w sztuce (ekspresjonizmu abstrakcyjnego). 
Od początku lat 60. eksperymentował także z kształtem płócien. Jego prace wpisują się także w nurt "hard-edge painting". Za najważniejsze dzieło są uznawane "Black Paintings""."
Został odznaczony Narodowym Medalem Sztuk.
W 2016 Muzeum Historii Żydów Polskich Polin w Warszawie prezentowało indywidualną wystawę artysty zatytułowaną „Frank Stella i synagogi dawnej Polski”.
W listopadzie 2020 otrzymał przyznawaną co 5 lat nagrodę im. Jawlenskego miasta Wiesbaden.

</doc>
<doc id="1038468" url="https://pl.wikipedia.org/wiki?curid=1038468" title="Rewasz (narzędzie)">
Rewasz (narzędzie)



</doc>
<doc id="1038475" url="https://pl.wikipedia.org/wiki?curid=1038475" title="Bitwa pod Iłżą">
Bitwa pod Iłżą



</doc>
<doc id="1038476" url="https://pl.wikipedia.org/wiki?curid=1038476" title="Urban fantasy">
Urban fantasy

Urban fantasy – podgatunek literatury fantasy, którego akcja rozgrywa się w realiach wielkomiejskich. Specyficzny klimat utworów utrzymanych w tym gatunku jest spowodowany przez pozorną sprzeczność współistniejących tu – magii i techniki. Zazwyczaj realia wielkomiejskie dotyczą teraźniejszości, jednak zdarzają się też dzieła, których akcja rozgrywa się w przeszłości, przyszłości, lub w zupełnie odrębnym świecie. Bohaterowie tego typu historii często spotykają się z elementami typowymi dla high fantasy. 
Pionierami gatunku, w latach 80., byli: Charles de Lint, Emma Bull czy John Crowley.
Polski pisarz, Andrzej Sapkowski, definiuje ten podgatunek w ten sposób:
Analogiczne utwory, których akcja dzieje się na wsi to "rural fantasy". Przykładem mogą być "Dziedziczki" Andrzeja Pilipiuka lub seria książek o Jakubie Wędrowyczu.

</doc>
<doc id="1038484" url="https://pl.wikipedia.org/wiki?curid=1038484" title="Tazo Tea">
Tazo Tea

Tazo Tea – producent i dystrybutor herbaty, powstały w 1994 roku w Portland, Oregon. Obecnie należy do koncernu Unilever.
Historia.
Przedsiębiorstwo zostało założone w 1994 roku w Portland, Oregon przez Steve’a Smitha, Stephena Lee oraz Toma Meshera. Lee był byłym CEO firmy Stash Tea Company, którą założył wspólnie ze Smithem w 1972 i którą sprzedał japońskiej firmie Yamamotoyama w 1993 roku. Jednak już rok później wspólnie założyli firmę Tazo Tea, która dzięki nowoczesnym rozwiązaniom marketingowym i powiązaniami jej szefów z rynkiem szybko stała się popularną marką herbaty.
W 1998 roku Smith w poszukiwaniu inwestorów zaprosił do rozmów Howarda Schultza, szefa koncernu Starbucks. Przedsiębiorstwo zostało zakupione przez Starbucks w 1999 roku za 8,1 miliona dolarów.

</doc>
<doc id="1038486" url="https://pl.wikipedia.org/wiki?curid=1038486" title="Zespół POEMS">
Zespół POEMS

Zespół POEMS, zespół Crow-Fukase, zespół Takatsuki – bardzo rzadka odmiana szpiczaka plazmocytowego. Nazwa choroby pochodzi od pierwszych liter najczęstszych objawów: polineuropatii, organomegalii, endokrynopatii (zaburzeń endokrynologicznych), monoklonalnej gammmapatii i zaburzeń skórnych.
Zespół po raz pierwszy został opisany w 1956 roku przez Crowe'a, a następnie dokładniej w 1968, w Japonii przez Fukase. W 1980 Bardwick zaproponował skrótowiec POEMS, odnoszący się do wiodących objawów zespołu, i nazwa ta powszechnie przyjęła się na świecie.
Do dnia dzisiejszego nie ustalono jednolitych kryteriów rozpoznania zespołu, jednak większość badaczy uważa, że aby rozpoznać zespół POEMS, konieczne jest występowanie co najmniej 3 z 5 wiodących objawów.
Występowanie.
Do tej pory w literaturze opisano kilkaset przypadków zespołu POEMS. Uważa się jednak, że wiele przypadków pozostaje nierozpoznanych. Choroba występuje częściej u mężczyzn niż kobiet (2,5:1). Szczyt zachorowalności przypada na 5 i 6 dekadę życia – z tym, że u mężczyzn średni wiek wystąpienia objawów to 48 lat, u kobiet natomiast 59 lat. Czas przeżycia od rozpoznania do śmierci jest szacowany średnio na 8 lat.
Etiologia.
Etiologia choroby jest nieznana, jednak u chorych obserwuje się podwyższenie stężeń czynnika wzrostu śródbłonka naczyniowego, interleukiny 1, interleukiny 6 i TNF-α. Wystąpienie zespołu było obserwowane w przypadkach nietypowego (osteosklerotycznego) przebiegu szpiczaka plazmocytowego, makroglobulinemii Waldenströma i gammapatii monoklonalnej o nieokreślonym znaczeniu.
Rokowanie.
W przypadku odpowiedzi na leczenie i remisji (brak białka M w surowicy lub moczu) zmniejszają się lub też całkowicie ustępują pozostałe zmiany.

</doc>
<doc id="1038489" url="https://pl.wikipedia.org/wiki?curid=1038489" title="Jacek Trzeciak">
Jacek Trzeciak

Jacek Trzeciak (ur. 26 grudnia 1971 w Bielawie) – polski piłkarz występujący na pozycji pomocnika, trener.
Kariera piłkarska.
Pierwszy występ w ekstraklasie zaliczył w sezonie 1998/99 w Ruchu Radzionków. Kluby piłkarskie, w których grał to m.in. LKS Wojnowice, Rafako Racibórz, Rymer Niedobczyce, Ruch Radzionków, Włókniarz Kietrz, RKS Radomsko oraz Polonia Bytom. W tej ostatniej występował od sezonu 2004/05 aż do zakończenia profesjonalnej kariery. W sezonie 2006/07 awansował z Polonią do ekstraklasy. Po sezonie 2009/10 zakończył profesjonalną karierę sportową. W późniejszych latach grał jeszcze w drużynach amatorskich (Czarni Sucha Góra, Zgoda Zawada Książęca, Naprzód Borucin).
Kariera trenerska.
Od 9 września 2019 do 29 czerwca 2020 był trenerem pierwszoligowej Olimpii Grudziądz. W lipcu 2022 został trenerem Odry Wodzisław Śląski

</doc>
<doc id="1038493" url="https://pl.wikipedia.org/wiki?curid=1038493" title="Wrachori">
Wrachori



</doc>
<doc id="1038494" url="https://pl.wikipedia.org/wiki?curid=1038494" title="Agrinion">
Agrinion



</doc>
<doc id="1038495" url="https://pl.wikipedia.org/wiki?curid=1038495" title="Vrachori">
Vrachori



</doc>
<doc id="1038496" url="https://pl.wikipedia.org/wiki?curid=1038496" title="Vrahori">
Vrahori



</doc>
<doc id="1038500" url="https://pl.wikipedia.org/wiki?curid=1038500" title="Agrinium">
Agrinium



</doc>
<doc id="1038503" url="https://pl.wikipedia.org/wiki?curid=1038503" title="Adolf Cambridge">
Adolf Cambridge

Adolf Karol Aleksander Albert Edward Jerzy Filip Ludwik Teck (ur. 13 sierpnia 1868 w Londynie, zm. 23 października 1927 w Shrewsbury) – brytyjski arystokrata, książę Teck, członek Brytyjskiej rodziny Królewskiej, 1. markiz Cambridge.
Syn księcia Franciszka i księżniczki Marii Adelajdy. Jego dziadkami byli książę Aleksander Wirtemberski i hrabina Claudine Rhédey von Kis-Rhéde, oraz Adolf Hanowerski, książę Cambridge i Augusta Wilhelmina Heska.
Uczęszczał do Wellington College, w wieku 19 lat rozpoczął naukę w Royal Military Academy Sandhurst. Tak jak ojciec oraz dziadkowie poświęcił się karierze wojskowej. Po ślubie swojej siostry Marii z księciem Jerzym stał się członkiem rodziny królewskiej.
12 grudnia 1894 roku ożenił się z Małgorzatą Grosvenor, córką Hugh Lupus Grosvenor, księcia Westminster. Para miała czwórkę dzieci:
W 1897 roku zostaje Kawalerem Krzyża Komandorskiego Orderu Wiktoriańskiego.
W styczniu 1900 roku umarł ojciec Adolfa. Odziedziczył on po nim tytuł księcia Teck. Otrzymał również Wielki Krzyż Orderu Wiktoriańskiego.
Jego oddział walczył w czasie II wojny burskiej. Między 1904 a 1910 rokiem był attaché wojskowym w Wiedniu. W 1911 roku otrzymał Order Łaźni.
W momencie wybuchu wojny powrócił do czynnej służby, pracował w ministerstwie wojny. Jego szwagier, król Jerzy V zdecydował się wobec złego nastawienia poddanych do wszystkiego co niemieckie, na zmianę nazwiska rodowego z Sachsen-Coburg-Gotha na Windsor, zrezygnował również ze wszystkich niemieckich tytułów. W ślady króla poszli wszyscy pozostali książęta, w tym również książęta Teck. Adolf zrezygnował z tytułu księcia Teck i przyjął po swojej matce nazwisko Cambridge, szwagier uczynił go za to markizem Cambridge.

</doc>
<doc id="1038504" url="https://pl.wikipedia.org/wiki?curid=1038504" title="Choroba Takatsuki">
Choroba Takatsuki



</doc>
<doc id="1038505" url="https://pl.wikipedia.org/wiki?curid=1038505" title="Pink Floyd. Moje wspomnienia">
Pink Floyd. Moje wspomnienia

Pink Floyd. Moje wspomnienia (tytuł oryginalny: "Inside Out: A Personal History of Pink Floyd") – subiektywna książka biograficzna zespołu rockowego, napisana przez jego perkusistę Nicka Masona i opublikowana 28 października 2004. Polskie tłumaczenie (autorstwa Tomasza Szmajtera) ukazało się rok później nakładem wydawnictwa In Rock. Okładka zaprojektowana została przez słynnego grafika współpracującego z muzykami Storma Thorgersona. Mason – jedyny członek Pink Floyd, który był uczestnikiem wszystkich jego personalnych inkarnacji – opisuje w swej książce całą ponad czterdziestoletnią historię zespołu: od pierwszych scenicznych debiutów w 1965, poprzez psychodeliczne eksperymenty późnych lat 60., wielkie sukcesy najsłynniejszego składu z lat 70. i wyniszczające konflikty lat 80., aż do kilkuletniej kariery postwatersowskiego Pink Floyd z lat 90. W 2005 ukazała się uaktualniona wersja biografii, zawierająca dodatkowy rozdział o reunifikacji zespołu na koncercie Live 8 (obecny także w wydaniu polskim).
Dostępna jest także wersja dźwiękowa (trzy płyty CD) czytana przez Masona.
Książka została ponadto zaprezentowana w programie Top Gear, gdy autor w zamian za jej promocję zgodził się pożyczyć organizatorom swojego Ferrari Enzo.

</doc>
<doc id="1038506" url="https://pl.wikipedia.org/wiki?curid=1038506" title="Klitoromegalia">
Klitoromegalia



</doc>
<doc id="1038507" url="https://pl.wikipedia.org/wiki?curid=1038507" title="Hipertrofia łechtaczki">
Hipertrofia łechtaczki



</doc>
<doc id="1038508" url="https://pl.wikipedia.org/wiki?curid=1038508" title="Aleksander Cambridge">
Aleksander Cambridge

Aleksander Cambridge, 1. hrabia Athlone, właśc. Alexander Augustus Frederick William Alfred George Cambridge, 1st Earl of Athlone, urodzony jako Aleksander z Teck (ur. 14 kwietnia 1874 w Londynie, zm. 16 stycznia 1957 tamże) – brytyjski arystokrata i polityk, gubernator generalny Związku Południowej Afryki, gubernator generalny Kanady, kanclerz Uniwersytetu Londyńskiego, książę Teck.
Życiorys.
Syn księcia Franciszka i księżniczki Marii Adelajdy. Jego dziadkami byli książę Aleksander Wirtemberski i hrabina Claudine Rhédey von Kis-Rhéde, oraz Adolf Hanowerski, książę Cambridge i Augusta Wilhelmina Heska.
Uczęszczał do Eton College. Następnie rozpoczął karierę wojskową i wziął udział w II wojnie burskiej.
10 lutego 1904 roku ożenił się ze swoją kuzynką, wnuczką królowej Wiktorii Alicją z Albany (1883–1981). Para miała trójkę dzieci:
W 1893 roku starsza siostra Maria wyszła za mąż za księcia Jerzego, przyszłego króla Wielkiej Brytanii.
Na początku 1914 roku miał zostać mianowany gubernatorem Kanady, jednak w obliczu zbliżającej się wojny jego szwagier król Jerzy V przekonał go do pozostania w kraju i dalszej służby wojskowej. Dowodził 2nd Life Guards. W 1918 roku został mianowany generałem. Po koniec wojny był dowódcą misji brytyjskiej w Belgii.
W czasie I wojny światowej antyniemieckie nastawienie Anglików spowodowało, że król Jerzy V postanowił zmienić rodowe nazwisko z Sachsen-Coburg-Gotha na Windsor. Również rodzina książąt Teck postanowiła zrezygnować z tego tytułu i przybrała nazwisko Cambridge. Starszy brat Aleksandra – Adolf otrzymał tytuł markiza Cambridge, zaś on sam otrzymał tytuł Earl Althone.
Po wojnie w 1924 roku Aleksander został mianowany generalnym gubernatorem Związku Południowej Afryki. W 1928 roku został odznaczony Orderem Podwiązki. Funkcję gubernatora pełnił do 1931 roku, gdy zastąpił go George Villiers.
W 1940 roku ponownie zaproponowano mu pełnienie funkcji gubernatora Kanady po zmarłym John Buchan. Sceptyczny wobec tej kandydatury był premier Kanady William Lyon Mackenzie King. Aleksander wraz z małżonką na pokładzie RMS Queen Mary przypłynęli do Kanady, spędzili tam 6 lat. W tym czasie zorganizował w Quebec dwie konferencje, w których uczestniczyli prezydent Franklin Delano Roosevelt i premier Winston Churchill, w trakcie których omawiano plany aliantów.
Powrócił do kraju i zamieszkał w pałacu Kensington.
Odznaczenia:
Pełnił funkcje:

</doc>
<doc id="1038509" url="https://pl.wikipedia.org/wiki?curid=1038509" title="Macroclitoris">
Macroclitoris



</doc>
<doc id="1038514" url="https://pl.wikipedia.org/wiki?curid=1038514" title="Maria Cambridge">
Maria Cambridge

Wiktoria Kostancja Maria Cambridge (ur. 12 czerwca 1897 Richmond, zm. 23 czerwca 1987 w Gloucestershire) – księżniczka Teck, markiza Worcester, księżna Beaufort.
Córka 1 markiza Cambridge i Małgorzaty Grosvenor.
14 czerwca 1923 roku wyszła za Henryka Somerset markiza Worcester, mieli jedną córkę Marię Elżbietę (1928).
Maria zmarła w wieku 90 lat.

</doc>
<doc id="1038518" url="https://pl.wikipedia.org/wiki?curid=1038518" title="Jerzy Cambridge">
Jerzy Cambridge

Jerzy Franciszek Hugh Cambridge (ur. 11 października 1895 w Londynie, zm. 16 kwietnia 1981 w Leicestershire) – książę Teck, earl Athlone, 2. markiz Cambridge.
Syn 1. markiza Cambridge i Małgorzaty Grosvenor.
Uczęszczał do Eton College. W czasie I wojny światowej służył w 1st Regiment of Life Guards. Po wojnie pracował w firmie zajmującej się bankowością.
10 kwietnia 1923 ożenił się z Dorothy Hastings. Para miała jedną córkę Marię (1924–1999).
W 1927 roku zmarł Adolf Cambridge, Jerzy został 2. markizem Cambridge, w tym samym roku został Kawalerem Krzyża Komandorskiego. W 1935 roku został Kawalerem Wielkiego Krzyża.
Wraz z żoną rzadko uczestniczył w życiu dworskim, brał jednak udział w koronacji Jerzego V, Jerzego VI i Elżbiety II.
Po jego śmierci parostwo Cambridge przestało istnieć, jego młodszy brat zginął w czasie II wojny światowej, zaś Jerzy nie miał synów.

</doc>
<doc id="1038519" url="https://pl.wikipedia.org/wiki?curid=1038519" title="Licytacja (prawo)">
Licytacja (prawo)

Licytacja – rodzaj publicznej sprzedaży, w której nabywcą zostaje osoba lub podmiot prawny, która zadeklaruje najwyższą kwotę. Licytacja zawsze odbywa się "w górę" poprzez postąpienie. Mechanizm ten wykorzystuje się najczęściej podczas różnego rodzaju aukcji, których celem jest sprzedaż przedmiotu (nieruchomości, dzieła sztuki, długu). Procedurą pokrewną jest przetarg, gdzie kontrahentem zostaje osoba lub podmiot prawny, zgłaszający najwyższą (np. kupujący nieruchomość) lub najniższą (np. oferujący usługę) ofertę. Zarówno przetarg, jak i licytacja, są najczęstszą i preferowaną formą doprowadzania do transakcji kupna-sprzedaży, w których stroną są podmioty publiczne. 

</doc>
<doc id="1038526" url="https://pl.wikipedia.org/wiki?curid=1038526" title="Kergulena">
Kergulena

Kergulena, bielanka kerguleńska ("Champsocephalus gunnari") – gatunek ryby okoniokształtnej z rodziny bielankowatych występująca w okolicach Antarktydy.
Występowanie.
Występuje w południowym Atlantyku i południowym Pacyfiku – w wodach subantarktycznych. Żyje na głębokości do 700 m, w pobliżu dna.
Budowa.
Ciało wydłużone z dużą głową (podobną do głowy szczupaka). Ubarwienie jasne z kilkoma poprzecznymi ciemnymi pręgami na bokach.
Jest określana jako ryba białokrwista.
Biologia i ekologia.
Żywi się zooplanktonem (a także krylem). Pływa i żeruje w ławicach. 
Znaczenie gospodarcze.
Ryba poławiana, ceniona z powodu smacznego białego mięsa, bez ości. Sprzedawana świeża i w przetworach. Wcześniej masowo poławiana, obecnie zredukowano ilości połowowe. Główny kraj poławiający to Chile, sprzedający w Europie – Hiszpania. Do Polski trafia jako ryba cała w mrożonych blokach, następnie jest patroszona i odgławiana. W ostatnich latach bardzo wzrosły ceny z powodu niskiej podaży.
Nazwa.
Ryba została nazwana od nazwiska Yvesa Josepha de Kerguelen-Trémareca, francuskiego żeglarza z XVIII w., odkrywcy archipelagu Wysp Kerguelena, w pobliżu którego została złowiona.

</doc>
<doc id="1038527" url="https://pl.wikipedia.org/wiki?curid=1038527" title="Opowieści z Ziemiomorza">
Opowieści z Ziemiomorza

Opowieści z Ziemiomorza (tyt. oryg. ang. "Tales from Earthsea") – zbiór opowiadań fantasy amerykańskiej pisarki Ursuli K. Le Guin, rozgrywających się w realiach Ziemiomorza. Wydany w 2001 r., w Polsce ukazał się w 2003 r., wydany przez oficynę Prószyński i S-ka w tłumaczeniu Pauliny Braiter-Ziemkiewicz ().

</doc>
<doc id="1038528" url="https://pl.wikipedia.org/wiki?curid=1038528" title="Champsocephalus gunnari">
Champsocephalus gunnari



</doc>
<doc id="1038529" url="https://pl.wikipedia.org/wiki?curid=1038529" title="Organomegalia">
Organomegalia

Organomegalia – termin medyczny oznaczający powiększenie narządu (organu). Używa się również określeń równoznacznych (synonimów) splanchnomegalia lub wisceromegalia.
Przyczyny organomegalii mogą być różnorakie, np:

</doc>
<doc id="1038530" url="https://pl.wikipedia.org/wiki?curid=1038530" title="Rites of Spring">
Rites of Spring

Rites of Spring - amerykański zespół hardcore punkowy, istniejący od 1984 do 1986 roku. Jest często wzmiankowany jako pionierski zespół emocore .
Historia zespołu.
Chociaż muzycy byli ze sobą jedynie od wiosny 1984 do zimy 1986, to często przypisuje im się udział w zdefiniowaniu nurtu emocore, wraz z Dag Nasty czy Embrace.
Rites of Spring to również tytuł wydanego w 1985 roku debiutanckiego albumu zespołu. Dwanaście piosenek było nagranych w Inner Ear Studios w lutym 1985 roku, a wydanych na płycie w czerwcu tego roku jako Dischord Records #16. Album został powtórnie wydany na CD i kasecie w 1987, z dodatkowym utworem z tej samej sesji, 'Other Way Around', jak również czterema piosenkami z kolejnego EP, zatytułowanego All Through a Life, Dischord #22. CD i kaseta oryginalnie otrzymały numer '16' podczas wydania w 1991, podczas gdy w wersji przetworzonej z 2001 roku, na której znalazło się te same 17 piosenek, oznaczona została jako '16CD' i otrzymała nowy tytuł 'End on End'.
Po rozpadzie zespołu (zima 1986 roku) wokalista i gitarzysta Guy Picciotto, gitarzysta Eddie Janney i perkusista Brendan Canty utworzyli zespół One Last Wish z basistą Embrace, Michaelem Hamptonem. Trzy lata później dołączył do nich basista pierwotnego Rites of Spring, Michael Fellows, i utworzyli 'reinkarnację' zespołu, nazwaną Happy Go Licky. Zrealizowali LP i CD z różnych koncertów live, ale nigdy nie nagrali żadnego studyjnego albumu. Picciotto i Canty w końcu połączyli swe siły z pierwotnym wokalistą Embrace, Ianem MacKaye'em, jako Fugazi.
Pochodzenie nazwy.
Nazwa zespołu pochodzi od słynnego baletu Strawinskiego "Święto wiosny" (ang. "Rite of Spring").

</doc>
<doc id="1038532" url="https://pl.wikipedia.org/wiki?curid=1038532" title="Morfia z Meliteny">
Morfia z Meliteny

Morfia z Meliteny, "Morphia", "Moraphia" – córka Gabriela, namiestnika Meliteny i nieznanej z imienia armeńskiej księżniczki, córki Konstantyna I, księcia Armenii i Cylicji z dynastii Rupenidów.
Melitena znajdowała się w sąsiedztwie Edessy i ojciec Morfii był wasalem hrabiego Edessy. Około 1101 roku poślubiła ówczesnego hrabiego Edessy - Baldwina z Le Bourg, który w roku 1118 objął w posiadanie również tron Królestwa Jerozolimy. Początkowo, kiedy Baldwin pojechał do Jerozolimy, Morfia razem z córkami została w Edessie. Morfia zmarła prawdopodobnie między 1126 a 1127 rokiem.
Z małżeństwa z Baldwinem Morfia miała cztery córki:
Ponieważ Morfia i Baldwin II nie mieli żadnego syna, po śmierci Baldwina w 1131 to Melisanda została władczynią Królestwa Jerozolimskiego.

</doc>
<doc id="1038538" url="https://pl.wikipedia.org/wiki?curid=1038538" title="Reporter (miesięcznik)">
Reporter (miesięcznik)

Reporter – polski miesięcznik reporterów Polskiej Agencji Interpress (PAI) wydawany od 1988 do 1991 roku oraz ponownie od 2013 roku.
Początkowo, od 1985 r., było to wydawnictwo nieperiodyczne, zbiór aktualnych reportaży prasowych oraz literackich, następnie od marca 1988 r. – miesięcznik. Redaktorem naczelnym i inicjatorem powstania miesięcznika był Wojciech Pielecki, szef redakcji krajowej PAI. Zastępcami redaktora naczelnego byli Kazimierz Pasek i Lech Pilawski. W zespole znalazło się grono reporterów młodego pokolenia. W "Reporterze" publikowali m.in. Marek Rymuszko, Piotr Gabryel, Ewa Zielniewicz, Eryk Mistewicz, Karol Jackowski.
W 1991 r. "Reporter" przestał się ukazywać w związku z rozwiązaniem PAI. Duża część osób współtworzących pismo (Piotr Gabryel, Marek Zieleniewski, Witold Pasek, Eryk Mistewicz) przeszła do tygodnika "Wprost".
Od 13 marca 2013 roku miesięcznik Reporter ukazuje się jako ogólnopolski magazyn o tematyce kryminalnej. Redaktorem naczelnym jest Janusz Szostak. Z pismem współpracują na stałe: Piotr Ambroziewicz, Alicja Basta, Marta Bilska, Adam Bogoryja-Zakrzewski, Justyna Bryndza-Bielewicz, Przemysław Graf, Zbigniew Heliński, Aneta Dzich, Gabriela Jatkowska, Helena Kowalik, Leszek Koźmiński, Mirosław Koźmin, Marek Książek, Beata Oleś, Piotr Pochuro Matysiak, Bartłomiej Mostek, Arkadiusz Panasiuk, Waldemar Piórkowski, Mikołaj Podolski, Adam Polkowski (rysownik), Roman Roessler, Radosław Rzepka, Mirosław Rybicki, Aneta Urbanowicz.

</doc>
<doc id="1038541" url="https://pl.wikipedia.org/wiki?curid=1038541" title="Stash Tea Company">
Stash Tea Company

Stash Tea Company – producent i dystrybutor herbaty z siedzibą w Tigard, Oregon.
Przedsiębiorstwo oferuje wiele gatunków herbat. Jej produkty dostępne są głównie w Stanach Zjednoczonych oraz w Kanadzie.
Historia.
Początkowo firma dostarczała herbaty do sklepów z naturalną żywnością. W 1975 roku poszerzono ofertę o nowe rodzaje herbat, rozpoczęto sprzedaż herbat w torebkach i dostawy do restauracji. Dzisiaj firma Stash Tea jest jedną z najlepszych firm w Stanach Zjednoczonych, specjalizującą się w sprzedaży i produkcji herbaty. Jej produkty są dostępne w sklepach spożywczych, kawiarniach, herbaciarniach, hurtowniach, sklepach ze zdrową żywnością oraz w sprzedaży wysyłkowej i przez internet. W ofercie jest ponad 200 rodzajów herbat.

</doc>
<doc id="1038543" url="https://pl.wikipedia.org/wiki?curid=1038543" title="Zespół Crow-Fukase">
Zespół Crow-Fukase



</doc>
<doc id="1038544" url="https://pl.wikipedia.org/wiki?curid=1038544" title="Zespół Takatsuki">
Zespół Takatsuki



</doc>
<doc id="1038546" url="https://pl.wikipedia.org/wiki?curid=1038546" title="Choroba Castelmana">
Choroba Castelmana



</doc>
<doc id="1038547" url="https://pl.wikipedia.org/wiki?curid=1038547" title="Hrabstwo Carlton">
Hrabstwo Carlton

Hrabstwo Carlton ze stolicą w Carlton znajduje się we wschodniej części stanu Minnesota, USA. Według danych z roku 2005 zamieszkuje je 34 026 mieszkańców, z czego 91,75% stanowią biali. Nazwa wywodzi się od nazwiska Reubena B. Carltona, jednego z pierwszych w tej okolicy osadników.
Warunki naturalne.
Hrabstwo zajmuje obszar 2267 km² (875 mi²), z czego 2228 km² (860 mi²) to lądy, a 39 km² (15 mi²) wody. Graniczy z 4 innymi hrabstwami:
Demografia.
Według spisu z 2000 roku hrabstwo zamieszkuje 31 671 osób, które tworzą 12 064 gospodarstw domowych oraz 8408 rodzin. Gęstość zaludnienia wynosi 14osób/km² (37/mi²). Na terenie hrabstwa jest 13 721 budynków mieszkalnych o częstości występowania wynoszącej 6 budynki/km² (16/mi²). Hrabstwo zamieszkuje 91,75% ludności białej, 0,97% ludności czarnej, 5,19% rdzennych mieszkańców Ameryki, 0,35% Azjatów, 0,01% mieszkańców Pacyfiku, 0,21% ludności innej rasy oraz 1,52% ludności wywodzącej się z dwóch lub więcej ras, 0,84% ludności to Hiszpanie, Latynosi lub inni. Pochodzenia niemieckiego jest 18,5% mieszkańców, 16,9% fińskiego, 12,5% norweskiego, 11,8% szwedzkiego, a 5,8% polskiego.
W hrabstwie znajduje się 12 064 gospodarstw domowych, w których 32,60% stanowią dzieci poniżej 18. roku życia mieszkający z rodzicami, 56,50% małżeństwa mieszkające wspólnie, 9% stanowią samotne matki oraz 30,30% to osoby nie posiadające rodziny. 26,10% wszystkich gospodarstw domowych składa się z jednej osoby oraz 12% żyje samotnie i jest powyżej 65. roku życia. Średnia wielkość gospodarstwa domowego wynosi 2,50 osoby, a rodziny 3 osoby.
Przedział wiekowy populacji hrabstwa kształtuje się następująco: 25,40% osób poniżej 18 roku życia, 7,70% pomiędzy 18. a 24. rokiem życia, 28,40% pomiędzy 25. a 44. rokiem życia, 23,50% pomiędzy 45. a 64. rokiem życia oraz 15,10% osób powyżej 65 roku życia. Średni wiek populacji wynosi 38 lat. Na każde 100 kobiet przypada 102,70 mężczyzn. Na każde 100 kobiet powyżej 18. roku życia przypada 102,20 mężczyzn.
Średni dochód dla gospodarstwa domowego wynosi 40 021 dolarów, a średni dochód dla rodziny wynosi 48 406 dolarów. Mężczyźni osiągają średni dochód w wysokości 38 788 dolarów, a kobiety 25 555 dolarów. Średni dochód na osobę w hrabstwie wynosi 18 073 dolarów. Około 5,40% rodzin oraz 7,90% ludności żyje poniżej minimum socjalnego, z tego 8,20% poniżej 18 roku życia oraz 9,30% powyżej 65. roku życia.

</doc>
<doc id="1038549" url="https://pl.wikipedia.org/wiki?curid=1038549" title="Szkliwiak">
Szkliwiak

Szkliwiak (ang.-gr. "ameloblastoma", od wczesnoangielskiego słowa "amel", szkliwo i greckiego "blastos", zarodek, pęd, pąk) – nowotwór o miejscowej złośliwości wywodzący się z ameloblastów listewki zębowej. W 4/5 przypadków występuje w okolicy zębów trzonowych w tylnej części żuchwy, rzadziej lokalizuje się w szczęce. Guz może dawać wznowy, nacieka okoliczne tkanki, ale przerzutuje bardzo rzadko. Szkliwiak rzadko jest bolesny i charakteryzuje się powolnym, wieloletnim wzrostem. Szkliwiak szczęki rokuje gorzej, ponieważ naciekając tkanki może niszczyć zatoki przynosowe, podstawę czaszki i mózg.
Nazwa.
Typ łagodnej zmiany znany dziś jako "ameloblastoma" (szkliwiak) po raz pierwszy opisał Cusack w 1827 – wówczas jeszcze bez żadnej nazwy. W 1885 Malassez nadał nowotworowi nazwę "adamantinoma". Ostatecznie w 1930 Ivey i Churchill zmienili nazwę na współcześnie używaną "ameloblastoma". Nazwa "adamantinoma" oznacza dziś rzadką (poniżej 1% przypadków) odmianę nowotworu złośliwego kości. Należy zauważyć, że choć są to różne choroby, o odmiennej histologii i różnych wskaźnikach częstości złośliwienia, niektórzy autorzy nadal błędnie używają nazwy "adamantinoma" na określenie szkliwiaka ("ameloblastoma").

</doc>
<doc id="1038551" url="https://pl.wikipedia.org/wiki?curid=1038551" title="Chain Hang Low">
Chain Hang Low

Chain Hang Low - debiutancki singel Jibbsa pochodzący z jego debiutanckiego albumu Jibbs feat. Jibbs. Wydany 20 czerwca 2006 w Stanach Zjednoczonych, 23 grudnia 2006 w Europie, a 19 stycznia 2007 w Wielkiej Brytanii. W ciągu dwóch tygodni ściągnięto 20 tys. dzwonków do tego utworu. Singel zagościł na 7. miejscu listy Billboard Hot 100.

</doc>
<doc id="1038552" url="https://pl.wikipedia.org/wiki?curid=1038552" title="Tigard (Oregon)">
Tigard (Oregon)

Tigard – miasto w Stanach Zjednoczonych w północno-zachodniej części stanu Oregon.

</doc>
<doc id="1038554" url="https://pl.wikipedia.org/wiki?curid=1038554" title="Tigard">
Tigard



</doc>
<doc id="1038562" url="https://pl.wikipedia.org/wiki?curid=1038562" title="I Hate Myself">
I Hate Myself

I Hate Myself – zespół grający emo/screamo z Gainesville, założony w 1996 przez Jona i Jima Marburgera.
Historia Zespołu.
Nazwa zespołu, tytuły piosenek i ogólny wygląd zespołu sprawiły, że wiele fanów zastanawiało się nad zawiłym udawaniem żartu odnośnie do stereotypowej estetyki emo. Albumy oraz single nie otrzymały tytułów, a ich pierwsze wydanie (LP z 4 utworami) poszło w ten nurt do tego stopnia, że nie zawierało żadnych tytułów piosenek. (Drugi utwór jest jedynym ze znanym tytułem, 'Less Than Nothing', tak został oznaczony na późniejszej kompilacji albumu). Późniejsze wydania zawierały tytuły piosenek, które były zwykle bardzo długimi zwykłymi standardami, opisującymi dziwne sytuacje, które wokalista Jim Marburger naświetlał w tekście piosenki. To spowodowało spekulację, że I Hate Myself nabija się z zespołów emo/screamo, które miały tendencję do bezsensownych tytułów piosenek, które nie odzwierciedlały tematu ani tekstu piosenki. W przeciwności do podejrzewanego bycia 'zespołem-żartem', ich muzyka nigdy nie była prezentowana jako śmieszna, a teksty przedstawiały konkretne historie i postacie.
Rozpad zespołu.
Po serii winylowych wydań pod koniec lat 90., zespół zagrał swój ostatni koncert w maju 1998. Niedługo później zgodził się na pierwsze wydanie CD, kolekcję ich pełnej długości piosenek LP z jednym dodatkowym trackiem, ich wkładem do splitu z Strikeforce Diablo. 
Bracia Marburger stworzyli Burnman, eksponując w nim głośniejszą stronę I Hate Myself, zespół ten rozpadł się zaraz po wydaniu debiutanckiego LP, a perkusista Jon Marburger przyłączył się do kumpla z No Idea z GunMoll. Zespół ponownie złączył swe siły na dwa występy jednej nocy w Gainesville, w 2003 roku. W lipcu 2004 roku Marburgerowie nagrali trzy nowe utwory I Hate Myself na jednostronny LP. Bass został wykonany przez Jona Marburgera, zamiast złączenia się z pierwotnym basistą lub poszukiwaniem nowego. 
Aktualna działalność.
Aktualnie bracia grają razem w Die Hoffnung, który wydał swój pierwszy album w 2006, jeszcze raz w No Idea. CD z 15 utworami, zawierającym wszystkie tracki I Hate Myself, które nie znalazły się na 10-utworowym wydaniu, jest planowane od 2005, ale na razie nie zostało wprowadzone w życie.
Członkowie.
Na swoich dwóch pierwszych koncertach zespół grał w czteroosobowym składzie:

</doc>
<doc id="1038566" url="https://pl.wikipedia.org/wiki?curid=1038566" title="Punkt siodłowy">
Punkt siodłowy

Punkt siodłowy – pojęcie z zakresu geometrii i analizy matematycznej, w których jest definiowane inaczej:
Powierzchnia z punktem siodłowym bywa nazywana siodłem. Nazwa pochodzi od kształtu siodła (zobacz rysunek obok), które jest prostą ilustracją powierzchni z punktami siodłowymi. Termin pojawił się najpóźniej w 1922 roku, w dziele G.N. Watsona "A Treatise on the Theory of Bessel Functions".

</doc>
<doc id="1038568" url="https://pl.wikipedia.org/wiki?curid=1038568" title="Stanisław Wysocki">
Stanisław Wysocki



</doc>
<doc id="1038570" url="https://pl.wikipedia.org/wiki?curid=1038570" title="Jennifer Lara">
Jennifer Lara

Jennifer Lara (ur. 1953, zm. 11 czerwca 2005 w Kingston) – jamajska wokalistka reggae, przez 36 lat kariery związana ze Studio One.
Współpracowała m.in. z Dennisem Brownem, Freddiem McGregorem, Sugarem Minottem, Delroyem Wilsonem i The Ethiopians, nagrywając liczne chórki i duety na albumach wydawanych przez Studio One, gdzie pracowała, według muzykologa Bunny’ego Goodisona, jako "naczelna chórkowa" (ang. "resident harmonist") przez 35 lat. Pod koniec lat 70. nagrała album "Studio One presents: Jennifer Lara", który doczekał się reedycji po jej śmierci. W 2002 nagrała album "Love Lifted Me" nakładem wytwórni Jet Star.
Zmarła w 2005 w Kingston Public Hospital w wyniku krwotoku do mózgu spowodowanego nadciśnieniem.

</doc>
<doc id="1038571" url="https://pl.wikipedia.org/wiki?curid=1038571" title="Paulina Młynarska">
Paulina Młynarska



</doc>
<doc id="1038573" url="https://pl.wikipedia.org/wiki?curid=1038573" title="Grupa Inicjatyw Teatralnych">
Grupa Inicjatyw Teatralnych

Grupa Inicjatyw Teatralnych – teatrokabaret, założony w 2002 roku przez trójkę ówczesnych studentów wydziału lalkarskiego PWST we Wrocławiu – Jerzego Jana Połońskiego, Beatę Sadkowską-Steczek i Marcina Trzęsowskiego. Grupa zawiesiła działalność po rozpoczęciu pracy zawodowej przez członków grupy (rok 2003), by reaktywować się w 2005 roku – już bez Marcina Trzęsowskiego.

</doc>
<doc id="1038574" url="https://pl.wikipedia.org/wiki?curid=1038574" title="Kamionka (dopływ Brdy)">
Kamionka (dopływ Brdy)

Kamionka – rzeka, prawy dopływ Brdy o długości 69,49 km i powierzchni dorzecza 479 km².
Wypływa na polach przy wsi Nowy Dwór w pow. chojnickim. W górnym biegu płynie w kierunku płd.-zach., poniżej Jeziora Niwskiego skręca ku płd., a w pobliżu wsi Witkowo ku wsch. Środkowy bieg o charakterze nizinnym prowadzi wśród łąk, dolny o charakterze górskim – głębokim wąwozem wśród lasu. Uchodzi do Jeziora Koronowskiego w pobliżu nadleśnictwa Zamrzenica.

</doc>
<doc id="1038585" url="https://pl.wikipedia.org/wiki?curid=1038585" title="Bazylika Świętego Krzyża z Jerozolimy">
Bazylika Świętego Krzyża z Jerozolimy

Bazylika Świętego Krzyża z Jerozolimy (wł. "Basilica di Santa Croce in Gerusalemme") – kościół tytularny w Rzymie, na wzgórzu laterańskim.
Świątynia ta jest kościołem parafialnym oraz kościołem tytularnym, mającym również rangę bazyliki mniejszej. Jest też kościołem stacyjnym z czwartej niedzieli Wielkiego Postu oraz Wielkiego Piątku.
Lokalizacja.
Kościół znajduje się w XV. Rione Rzymu – Esquilino przy "Piazza di Santa Croce in Gerusalemme" 12.
Historia.
Bazylika św. Krzyża z Jerozolimy zbudowana została w połowie IV wieku w murach "Palatium Sessorianum", należącego najpierw do cesarza Heliogabala, a później do Konstantyna Wielkiego i jego matki św. Heleny.
Architektura i sztuka.
Za fasadą zewnętrzną znajduje się eliptyczne atrium z lat 1741-1744, a dopiero za nim jest właściwa fasada bazyliki. Fasada zewnętrza w części środkowej ma wygięcie dopasowane do kształtu atrium. W górnej części znajdują się posągi czterech Ewangelistów, św. Heleny i Konstantyna.
Dzwonnica kościoła ma trzy kondygnacje. W niektórych miejscach kościoła można zobaczyć oryginalny rzymski mur (zwłaszcza lewa ściana nawy).
Sufit bazyliki jest wykonany z drewna i ozdobiony obrazem przedstawiającym Maryję prezentującą św. Helenę i Konstantyna Trójcy Świętej, jest to dzieło Corrado Giaquinto z 1744 roku. W apsydzie znajduje się XV-wieczny fresk przedstawiający historię odzyskania Prawdziwego Krzyża, powyżej znajduje się przedstawienie Chrystusa w chwale.
Po utworzeniu świątyni najważniejszą jej częścią była kaplica św. Heleny, w której przechowywano relikwie przywiezione z Ziemi Świętej (w 1930 roku przeniesiono je do innej kaplicy). Posąg św. Heleny w kaplicy jest starożytną kopią "Junony Sospita"; został on odkryty w Ostii i zaadaptowany przez zastąpienie głowy i rąk oraz dodanie krzyża. Rubens w 1602 roku namalował trzy płótna do ołtarza w kaplicy, lecz w 1724 roku stwierdzono, że są one uszkodzone przez wilgoć i zostały sprzedane (dwa z nich obecnie znajdują się w Grasse we Francji, trzecie zaginęło).
Relikwie.
W bazylice przechowywane są relikwie przywiezione z Jerozolimy przez św. Helenę, matkę cesarza Konstantyna I. Najcenniejszymi relikwiami są:
Są tam również: palec św. Tomasza, ramię belki Dobrego Łotra, kopia całunu Turyńskiego.
W bazylice jest również grób Sługi Bożej Antonietty Meo, Włoszki, która pisała listy do Jezusa i wychowała się niedaleko kościoła.
Kardynałowie prezbiterzy.
Bazylika Świętego Krzyża w Jerozolimie jest jednym z kościołów tytularnych Rzymu, nadawanych kardynałom prezbiterom ("Titulus Sanctae Crucis in Hierusalem").

</doc>
<doc id="1038590" url="https://pl.wikipedia.org/wiki?curid=1038590" title="Biełtransgaz">
Biełtransgaz

Biełtransgaz (biał. "Белтрансгаз") – białoruskie przedsiębiorstwo państwowe, odpowiedzialne za dystrybucję i przesył gazu ziemnego przez Białoruś. Jest operatorem Gazociągu Jamalskiego. Posiada także wszystkie gazociągi biegnące przez teren Białorusi.
W 2002 roku Biełtransgaz przesyłał na Białoruś gaz po cenach wewnątrz rosyjskich. W zamian za przejęcie 50% akcji Biełtransgazu przez Gazprom 8 czerwca 2004 roku Białoruś zawarła z Gazpromem umowę na dostawy gazu do końca 2004 roku. W 2005 roku ilość gazu dostarczonego na Białoruś wynosiła 40,4 mld m³. Po wygaśnięciu umowy z Gazpromem Białoruś pobierała gaz nielegalnie, co spowodowało zawieszenie tranzytu gazu do Europy Zachodniej.

</doc>
<doc id="1038591" url="https://pl.wikipedia.org/wiki?curid=1038591" title="Sklerodermia">
Sklerodermia



</doc>
<doc id="1038592" url="https://pl.wikipedia.org/wiki?curid=1038592" title="Wacław Mayzel">
Wacław Mayzel

Wacław Mayzel (ur. 12 września 1847 w Kunowie, zm. 19 kwietnia 1916 w Warszawie) – polski lekarz, histolog, w 1873 odkrył mitozę komórek zwierzęcych. 
Życiorys.
Syn Józefa i Rozalii z Minheymerów. Uczył się w Gimnazjum św. Anny w Krakowie, następnie studiował na Wydziale Lekarskim Szkoły Głównej Warszawskiej w latach 1865–1870. Po otrzymaniu dyplomu był asystentem w katedrze histologii i embriologii Henryka Hoyera. W 1895 roku opuścił uczelnię i kontynuował badania samodzielnie, kierował prywatną pracownią diagnostyczno-cytologiczno-bakteriologiczną. Od 1908 był członkiem rzeczywistym Towarzystwa Naukowego Warszawskiego.
Z małżeństwa z Bronisławą z Kleszczyńskich miał córkę Zofię, zamężną Gużkowską.
Zmarł w 1916 roku, pochowany jest w grobie rodzinnym na cmentarzu Powązkowskim (kwatera 27, rząd 5, miejsce 28). Od 1998 roku wyróżnienie jego imienia (Laur Medyczny im. Doktora Wacława Mayzla) przyznawane jest przez Wydział Nauk Medycznych Polskiej Akademii Nauk.
Dorobek naukowy.
W 1873 przetłumaczył na język polski "O powstawaniu gatunków" (1859) Charlesa Darwina. Prowadząc własne badania odkrył i opisał zjawisko mitotycznego podziału jądra od profazy do telofazy w komórkach zwierzęcych, niezależnie od Edwarda Strasburgera i Ottona Bütschliego.

</doc>
<doc id="1038596" url="https://pl.wikipedia.org/wiki?curid=1038596" title="Alfred Blalock">
Alfred Blalock

Alfred Blalock (ur. 5 kwietnia 1899, zm. 15 września 1964 w Baltimore) – amerykański chirurg, zajmujący się głównie kardiochirurgią.
Życiorys.
Był profesorem uniwersytetu Vanderbilt w Nashville w stanie Tennessee. W 1938 został naczelnym chirurgiem uniwersyteckiego szpitala Johnsa Hopkinsa w Baltimore. Zajmował się badaniami nad wstrząsem pourazowym. Alfred Blalock jest jednym z twórców kardiochirurgii. Jako pierwszy dokonał zabiegu zespolenia tętnicy podobojczykowej z tętnicą płucną u pacjenta z tetralogią Fallota (tzw. zespolenie Blalocka-Taussig). Metodę tę odkrył razem ze swoim współpracownikami: technikiem chirurgicznym Vivienem Thomasem oraz kardiologiem Helen Taussig.
W 1954 roku, wraz z Helen Taussig został uhonorowany Nagrodą im. Alberta Laskera w dziedzinie klinicznych badań medycznych.

</doc>
<doc id="1038599" url="https://pl.wikipedia.org/wiki?curid=1038599" title="Blednica">
Blednica

Blednica (chloroza, choroba zielona, choroba dziewicza) – historyczna nazwa objawów charakteryzujących formę niedokrwistości związanej z niedoborem żelaza, występującej głównie u młodych dziewcząt i kobiet. Charakterystycznym objawem blednicy jest zielonkawożółte zabarwienie skóry.

</doc>
<doc id="1038600" url="https://pl.wikipedia.org/wiki?curid=1038600" title="David Bruce (mikrobiolog)">
David Bruce (mikrobiolog)

David Bruce (ur. 29 maja 1855, zm. 27 listopada 1931) – szkocki mikrobiolog i lekarz wojskowy, laureat Medalu Leeuwenhoeka w 1915.
Od 1883 do 1923 przebywał w koloniach brytyjskich, m.in. na Malcie. W 1887 opisał bakterię, zwaną pałeczką maltańską, powodującą zakaźne ronienie kóz. W 1889 ogłosił wyniki badań nad gorączką maltańską. W 1894 odkrył świdrowca nagany, przenoszonego przez muchę tse-tse i powodującego u bydła chorobę nagana. W 1930 potwierdził przenoszenie śpiączki afrykańskiej przez tego samego owada na ludzi.

</doc>
<doc id="1038603" url="https://pl.wikipedia.org/wiki?curid=1038603" title="Bażant diamentowy">
Bażant diamentowy

Bażant diamentowy ("Chrysolophus amherstiae") – gatunek dużego ptaka z rodziny kurowatych (Phasianidae) występujący w Tybecie, Chinach i Mjanmie, sztucznie sprowadzony także do Wielkiej Brytanii. Nie wyróżnia się podgatunków.
Angielska nazwa bażanta diamentowego – "Lady Amherst’s Pheasant" – odnosi się do hrabiny Sarah, żony Williama Amhersta, gubernatora generalnego Indii. William Amherst odpowiedzialny był za przysłanie tych ptaków do Londynu na początku XIX w.
Morfologia.
Występuje wyraźny dymorfizm płciowy. Samiec ma zieloną głowę, z czerwoną plamą na czubku, otoczoną biało-czarną kryzą. Grzbiet zielony, skrzydła niebieskie, kuper żółto-czerwony, ogon czarno-biały. Samica jest mniejsza i o wiele mniej okazała, ubarwiona maskująco, brązowo-czarno.
Zasięg występowania.
Zasiedla południowe Chiny i północno-wschodnią Mjanmę. Został introdukowany w niektórych częściach Wielkiej Brytanii, w których przyjął się i gniazduje. W USA obserwowane są półdzikie osobniki zbiegłe z niewoli.
Komisja Faunistyczna Sekcji Ornitologicznej Polskiego Towarzystwa Zoologicznego wymienia go na liście gatunków stwierdzonych w Polsce, lecz nie zaliczonych do awifauny krajowej (kategoria E w klasyfikacji AERC – pojaw nienaturalny).
Ekologia.
Bażant diamentowy zasiedla lasy i zarośla bambusów.
Żyje w stadach. Zjada bezkręgowce i pędy bambusa.
Zazwyczaj okres lęgowy rozpoczyna się w maju. Zniesienie liczy 6–12 jaj, które wysiadywane są przez 23–24 dni. Dojrzałość płciową uzyskuje w drugim roku życia.
Status.
Międzynarodowa Unia Ochrony Przyrody (IUCN) uznaje bażanta diamentowego za gatunek najmniejszej troski (LC – Least Concern) nieprzerwanie od 2000 roku; wcześniej (od 1988 roku) miał status „bliski zagrożenia” (NT – Near Threatened). Trend liczebności populacji uznaje się za spadkowy.

</doc>
<doc id="1038604" url="https://pl.wikipedia.org/wiki?curid=1038604" title="Różniczkowalność">
Różniczkowalność



</doc>
<doc id="1038605" url="https://pl.wikipedia.org/wiki?curid=1038605" title="Vítězslav Chlumský">
Vítězslav Chlumský

Vítězslav Vaclav Chlumský (ur. 17 sierpnia 1867 w Xaverovicach k. Lomnice nad Popelkou, zm. 1 listopada 1943 w Toszonowicach Dolnych) – czeski chirurg i ortopeda, twórca Czechosłowackiego Towarzystwa Ortopedycznego
Życiorys.
Urodził się w Ksawerowie (Xaverovicach) pod Łomnicą nad Popelką (Lomnice nad Popelkou). Ukończył gimnazjum w Jiczynie. Studiował medycynę na Uniwersytecie Karola w Pradze, gdzie w 1895 roku otrzymał dyplom doktora wszech nauk lekarskich. Po odbyciu służby wojskowej pracował w klinice Alberta w Wiedniu, Katolicky'ego w Brnie i od 1896 do 1900 we wrocławskiej klinice Jana Mikulicza-Radeckiego, jako asystent. Potem przez cztery miesiące przebywał w klinice Hoffy w Würzburgu.
Od 1900 roku w Krakowie, gdzie pracował jako I asystent w klinice Kadera, a potem jako Privatdozent chirurgii ogólnej i ortopedii Uniwersytetu Jagiellońskiego w latach 1901–1918. W maju 1917 roku opuścił Kraków. Od 1921 do 1932 roku był profesorem na Uniwersytecie w Bratysławie.
Dorobek naukowy.
W 1902 roku zastosował do dezynfekcji ran kwas karbolowy z kamforą (tzw. płyn Chlumskiego). Był autorem prac na temat skoliozy, chorób reumatycznych i gruźlicy, operacyjnego leczenia paluchów koślawych oraz leczenia kąpielami. W 1922 roku wydał podręcznik ortopedii.

</doc>
<doc id="1038606" url="https://pl.wikipedia.org/wiki?curid=1038606" title="Jean Cruveilhier">
Jean Cruveilhier

Jean Cruveilhier // (ur. 9 lutego 1791 w Limoges, zm. 7 marca 1874 w Sussac) – francuski lekarz, anatom i anatomopatolog.
Życiorys.
Od 1823 był profesorem na uniwersytecie w Montpellier, następnie w Paryżu. Od 1825 wykładał anatomię opisową, od 1836 anatomię patologiczną. Jest autorem klasyfikacji chorób opartych na zmianach anatomicznych, a także atlasu anatomii patologii.
W 1849 przeprowadził sekcję zwłok Fryderyka Chopina. Notatki z sekcji zaginęły, ale zachowane relacje osób, które miały do nich dostęp wskazują, że Cruveilhier nigdy wcześniej nie spotkał się z podobną chorobą.

</doc>
<doc id="1038609" url="https://pl.wikipedia.org/wiki?curid=1038609" title="Sławomir (książę obodrzycki)">
Sławomir (książę obodrzycki)

Sławomir (łac. "Sclaomir", zm. 821, Saksonia) – obodrzycki książę wielkoplemienny w latach 809/810–819. W 817 sprzymierzył się z Duńczykami i wystąpił przeciwko Frankom. W 819 pozbawiony tronu i wygnany, przywrócony tuż przed swoją śmiercią w 821.
W sojuszu z Frankami (809–817).
Objął władzę nad Obodrytami po zamordowaniu przez Duńczyków króla Drożka. W tym czasie cesarz sprawował władzę zwierzchnią nad tą grupą Słowian. W 809 lub 810 Karol Wielki ustanowił go królem Obodrytów. W 811 próbował z pomocą Franków i Sasów przywrócić swoją zwierzchność nad plemionami Glinian i Bytyńców, którzy wkrótce po śmierci Drożka zrzucili zależność od Obodrytów. Cztery lata później, w 815, posiłkował cesarza Ludwika Pobożnego podczas interwencji frankijskiej w Danii. Armia sasko-obodrzycka, pod dowództwem missus Baldryka, miała za zadanie przywrócić na tron Haralda Klaka. Wyprawa ta nie zakończyła się sukcesem i po spustoszeniu środkowej Danii jej uczestnicy wycofali się do Saksonii.
W sojuszu z Danią (817–821).
W 817 Ludwik Pobożny zażądał od Sławomira podzielenia się władzą nad Obodrzycami z Czedrogiem, synem Drożka. Możliwe, że cesarz dążył, przez ten podział, do osłabienia władztwa obodrzyckiego. Niewykluczone także, że usłuchał on próśb samego Czedroga i popierających go możnych. Stanowisko tych ostatnich mógł Ludwik poznać, gdy w lipcu 815 poselstwo obodrzyckie przebywało na dworze cesarskim. Sławomir miał nawet złożyć przysięgę, że już nigdy nie przekroczy Łaby. Do otwartego wystąpienia Obodrytów przeciwko wpływom frankijskim doszło w 817. Nie chcąc podporządkować się rozkazom cesarza, Sławomir wysłał jednocześnie poselstwo do synów duńskiego króla Godfryda, z którymi zawarł sojusz wojskowy. Uzgodniono też plan wspólnego ataku na ziemie cesarstwa. Duńczycy i Obodryci mieli podzielić się zdobytymi terenami, zamieszkiwanymi przez Nordalbingów. Synowie Godfryda wysłali ﬂotę w górę Łaby, a siły lądowe zarówno Obodrytów, jak i Duńczyków, złupiły przygraniczne prowincje. Jednak działania wojenne ograniczyły się do, niezakończonego sukcesem, oblężenia nadgranicznej twierdzy Eselfeld przez wojska duńsko-obodrzyckie. W 819 Ludwik wysłał przeciw Sławomirowi za Łabę sasko-frankijską ekspedycję karną, dowodzoną przez swoich legatów. Władca Obodrytów poniósł porażkę i został doprowadzony przez wojska cesarskie do Akwizgranu. Tam wystąpili przeciwko niemu nie tylko Frankowie, ale również możni obodrzyccy, którzy oskarżyli go o niesprecyzowane „liczne zbrodnie”. Sławomir został wygnany, a tron obodrycki cesarz przekazał Czedrogowi. 
Sławomir przebywał na wygnaniu do 821. W tym roku Ludwik Pobożny, wobec utraty zaufania do Czedroga, ponownie desygnował wygnańca na księcia obodrzyckiego i pozwolił mu na powrót. Jednak podczas podróży zapadł mocno na zdrowiu i, zdążywszy wcześniej przyjąć chrzest, umarł w Saksonii.

</doc>
<doc id="1038610" url="https://pl.wikipedia.org/wiki?curid=1038610" title="Pierre Joseph Desault">
Pierre Joseph Desault

Pierre Joseph Desault (ur. 6 lutego 1744 w Vouhenans, zm. 1 czerwca 1795 w Paryżu) – francuski chirurg, twórca pierwszej uniwersyteckiej kliniki chirurgii we Francji. Jako pierwszy opisał typowe złamanie podudzia oraz stosował różne opatrunki unieruchamiające przy złamaniach obojczyka.
Obecnie stosowany opatrunek w przypadku urazów obojczyka i stawu barkowego, polegający na unieruchomieniu poprzez przybandażowanie do klatki piersiowej obojczyka, łopatki, ramienia i przedramienia jest nazywany opatrunkiem Desaulta. Opatrunek ten, wykonany jedynie z bandaża zwany jest „"miękkim Desaultem”". W ten sam sposób można go również wykonać z użyciem gipsu.

</doc>
<doc id="1038612" url="https://pl.wikipedia.org/wiki?curid=1038612" title="Romuald Jankowski">
Romuald Jankowski

Romuald Jankowski (ur. 19 lutego 1934 w Łucku, zm. 12 lutego 1994 w Warszawie) – polski polityk, rolnik, senator III kadencji.
Życiorys.
Uzyskał wykształcenie zawodowe, był absolwentem Zespołu Państwowych Szkół Rolniczych w Karolewie. Od 1954 prowadził własne gospodarstwo rolne. Przez wiele lat działał w kółkach rolniczych, był przewodniczącym Gminnego Związku Rolników, Kółek i Organizacji Rolniczych. Od 1959 działał w Zjednoczonym Stronnictwie Ludowym. W 1993 został wybrany do Senatu III kadencji z ramienia Polskiego Stronnictwa Ludowego w województwie elbląskim. Zmarł w lutym 1994, formalnie wygaśnięcie jego mandatu stwierdzono 10 marca 1994.
Był żonaty z Kazimierą, z którą miał córkę Danutę oraz synów Marka i Bolesława. Pochowany na cmentarzu komunalnym w Pasłęku.

</doc>
<doc id="1038613" url="https://pl.wikipedia.org/wiki?curid=1038613" title="Andrzej Franciszek Ksawery Dybek">
Andrzej Franciszek Ksawery Dybek

Andrzej Franciszek Ksawery Dybek (ur. 30 listopada 1783 w Poznaniu, zm. 5 lutego 1826 w Warszawie) – polski chirurg.
Życiorys.
Urodził się w 1783 w Poznaniu jako syn Jana, który był lekarzem wojskowym w 7. pułku piechoty koronnej armii Rzeczypospolitej Obojga Narodów. W 1793 po II rozbiorze Polski, kiedy Poznań znalazł się w zaborze pruskim miał 10 lat. W wieku lat 17 poszedł w ślady ojca uzyskując pruskie stypendium rządowe. Wysłany został w r. 1800 do Berlińskiej Akademii Medyko-chirurgicznej, którą ukończył w 1803. W latach 1803–1817 był chirurgiem wojskowym. Początkowo wstąpił do pruskiej służby wojskowej jako lekarz trzeciego pułku artyleryi pieszej. W armii awansował na stopień starszego chirurga. 14 października 1806 brał udział w bitwie pod Jeną opatrując rannych na pobojowisku. Dostał się do francuskiej niewoli, ale jako Polaka wkrótce go wypuszczono.
Po zwycięskim dla Polaków powstaniu wielkopolskim 1806 roku wszedł na służbę armii polskiej gdzie pełnił funkcję starszego chirurga w 3. Pułku Ułanów. Przeszedł z nim kampanię 1807 roku przeciw Prusakom oraz przeciw Austriakom w 1809 roku w wojnie polsko-austriackiej pod dowództwem Józefa Poniatowskiego.
W 1812 lekarz naczelny armii polskiej podczas inwazji na Rosję, a od 1817 profesorem chirurgii w Królewskim Uniwersytecie Warszawskim. Był dyrektorem kliniki chirurgicznej, wykładowcą, dziekanem Wydziału Lekarskiego UW, pedagogiem i wychowawcą polskich chirurgów, członkiem kilku towarzystw naukowych. Udoskonalił zabiegi plastyki nosa i ulepszył wiele narzędzi operacyjnych.
W 1820 przyczynił się do stworzenia Warszawskiego Towarzystwa Lekarskiego, którego był pierwszym wiceprezesem. Synem Andrzeja Franciszka Ksawerego Dybka był doktor Włodzimierz Aleksander Dybek – minister spraw wewnętrznych w powstańczym rządzie dyktatora Romualda Traugutta.
Był członkiem loży wolnomularskiej Przesąd Zwyciężony w 1810.
Zmarł 5 lutego 1826 w Warszawie. Pochowany został na Cmentarzu Powązkowskim w Warszawie.
Dzieła.
Ogłosił wiele prac, między innymi:

</doc>
<doc id="1038614" url="https://pl.wikipedia.org/wiki?curid=1038614" title="Sahachirō Hata">
Sahachirō Hata

 – japoński bakteriolog.
Współpracował z Paulem Ehrlichem. W 1909 odkrył razem z nim lecznicze właściwości salwarsanu. W 1914 pracował w instytucie chorób zakaźnych w Tokio. Inicjował badania i przedsięwzięcia epidemiologiczne w Japonii.

</doc>
<doc id="1038615" url="https://pl.wikipedia.org/wiki?curid=1038615" title="Georges Hayem">
Georges Hayem

Georges Hayem (ur. 24 listopada 1841 w Paryżu, zm. 27 sierpnia 1933) – francuski lekarz internista, profesor i ordynator Hôpital Tenon w latach 1879-1911. W 1875 roku rozpoczął badania z dziedziny hematologii, uważany jest za jednego z jej twórców. Wymyślił metodę obliczania liczby czerwonych krwinek we krwi. W 1878 po raz pierwszy użył do tego celu płynu do rozcieńczania krwi, który nosi jego imię (płyn Hayema). Opisał żółtaczkę hemolityczną i przewlekłe śródmiąższowe zapalenie wątroby.

</doc>
<doc id="1038616" url="https://pl.wikipedia.org/wiki?curid=1038616" title="Wojny litewsko-rosyjskie">
Wojny litewsko-rosyjskie



</doc>
<doc id="1038618" url="https://pl.wikipedia.org/wiki?curid=1038618" title="Ferdinand von Hebra">
Ferdinand von Hebra

Ferdinand von Hebra (ur. 7 września 1816 w Brnie, zm. 12 sierpnia 1880 w Wiedniu) – austriacki lekarz pochodzenia czeskiego. 
Życiorys.
Z wykształcenia dermatolog. Od 1849 roku piastował stanowisko profesora uniwersytetu w Wiedniu. Hebra opisał wiele nowych schorzeń skóry: rumień wysiękowy wielopostaciowy, łupież rumieniowaty i świeżbiączkę. Położył także podstawy pod nowoczesną klasyfikację chorób skóry. Ferdinand von Hebra stworzył szkołę dermatologii, przyczyniając się do wyodrębniania dermatologii w samodzielną dziedzinę medycyny. Ferdinand von Hebra był autorem klasycznego podręcznika chorób skóry "Atlas der Hautkrankheiten".

</doc>
<doc id="1038620" url="https://pl.wikipedia.org/wiki?curid=1038620" title="Alfred Hegar">
Alfred Hegar

Ernst Ludwig Alfred Hegar (ur. 6 stycznia 1830 w Darmstadt, zm. 6 sierpnia 1914 w Oberried koło Fryburga) – niemiecki chirurg ginekolog. 
Był profesorem na uniwersytecie we Fryburgu Bryzgowijskim w latach 1864-1904. Jako pierwszy zastosował wysokie wlewy doodbytnicze przy użyciu drenów; wynalazł także m.in. maciczne imadło i rozszerzadło. Jest autorem monografii o Ignazu Semmelweisie.

</doc>
<doc id="1038622" url="https://pl.wikipedia.org/wiki?curid=1038622" title="Julian Kosiński">
Julian Kosiński

Julian Kosiński (ur. 16 listopada 1833 w Iwoniszkach (pow. rosieński), zm. 24 marca 1914 w Warszawie) – polski chirurg. Pionier antyseptyki, aseptyki i nowoczesnego rozwoju chirurgii w Polsce.
Kariera.
Kosiński ukończył medycynę na Akademii Wojskowo-Lekarskiej w Petersburgu. Najpierw jako chirurg wojskowy ordynował w Oddziale Chirurgicznym Szpitala Ujazdowskiego w Warszawie, następnie od stycznia 1869 był profesorem i kierownikiem Katedry Chirurgii Operacyjnej w Szkole Głównej, a później na Cesarskim Uniwersytecie Warszawskim.
Czasy przedlisterowskie.
Julian Kosiński rozpoczął karierę w czasach przedlisterowskich, kiedy to o sukcesie zabiegu operacyjnego decydowała przede wszystkim szybkość jego wykonania, a także opanowanie techniki chirurgicznej i anatomii. Dzięki temu zyskiwano możliwość znacznego oszczędzania tkanek w polu operacyjnym. Kosiński dzięki doskonałemu opanowaniu umiejętności oszczędnego i szybkiego operowania, skracał czas w którym operowani wystawieni byli na działanie narkozy chloroformowej lub eterowej. Miało to kolosalne znaczenie, ponieważ pozwalało zapobiegać wielu powikłaniom powstającym przy dłuższym wdychaniu tych gazów. (Należy pamiętać, że w owych czasach takie powikłania jak np. zapalenie płuc, bywały śmiertelne).
Podczas wykładów dla studentów powtarzał, że chirurg nie może powiedzieć: "zrobiłem Ci operację, niech cię Bóg leczy" lecz "zrobiłem ci operację, a teraz będę cię leczyć".
Chirurg pionier.
Julian Kosiński był pionierem w dziedzinie antyseptyki oraz aseptyki w Polsce. Jako jeden z pierwszych w Polsce zaczął stosować opatrunki antyseptyczne sposobem Listera.
Kosiński był twórcą warszawskiej szkoły chirurgicznej.
W 1877 roku jako pierwszy w Polsce i dziesiąty w Europie wykonał całkowitą laryngektomię w uśpieniu dotchawiczym. 
W 1884 dokonał pierwszej w Europie wschodniej operacji nefrektomii. W 1896 przeprowadził pierwszą w Polsce udaną splenektomię, a w 1897 pierwszą w Polsce oesophagostomię górną (chirurgiczne wytworzenie przetoki przełyku) w celu wydobycia ciała obcego z przełyku (przełyk był wówczas nieosiągalny dla chirurga, ponieważ nie potrafiono otwierać klatki piersiowej bez spowodowania śmiertelnej dla pacjenta odmy). Również jako pierwszy chirurg w Polsce dokonał zabiegu cholecystektomii, wykonał także resekcję jelit.
Julian Kosiński jest także autorem - pozostającej do dziś aktualnej - tezy wczesnej operacji jako jedynej szansy na wyleczenie z choroby nowotworowej (1903).
Uznanie i działalność pozaszpitalna.
Za swoje zasługi otrzymał tytuł zasłużonego profesora Uniwersytetu Warszawskiego (1899).
Współzałożyciel Towarzystwa Pomocy Doraźnej i Warszawskiego Towarzystwa Higienicznego.
Działacz i członek honorowy Warszawskiego Towarzystwa Lekarskiego, współzałożyciel Towarzystwa Naukowego Warszawskiego.
Życie prywatne.
Pochodził z rodziny szlacheckiej pieczętującej się herbem Rawicz. Był żonaty z Marią Teresą Salomeą (1849-1892), córką generała Aleksandra Haukego.
Pochowany na cmentarzu Powązkowskim (210-II-29/30).

</doc>
<doc id="1038624" url="https://pl.wikipedia.org/wiki?curid=1038624" title="Aminoalkohol">
Aminoalkohol



</doc>
<doc id="1038626" url="https://pl.wikipedia.org/wiki?curid=1038626" title="Bronisław Koskowski">
Bronisław Koskowski

Bronisław Koskowski (ur. 12 listopada 1863 w Łaszczowie, zm. 9 kwietnia 1946 w Warszawie) – polski farmaceuta i organizator studiów farmaceutycznych w Warszawie.
Życiorys.
Po ukończeniu studiów objął aptekę w Łaszczowie, gdzie od 1886 prowadził badania nad higieną i jakością środków spożywczych.
W okresie 1896–1908 prowadził kursy farmaceutyczne we Lwowie i w Warszawie. Był członkiem Ligi Narodowej w latach 1905–1908.
Brał również udział w przerzucie nielegalnych wydawnictw i prasy ("Polak" i "Przegląd Wszechpolski") z Galicji na tereny Zamojszczyzny. W 1896 roku carska żandarmeria wpadła na trop działalności łaszczowskiego farmaceuty, czego następstwem była rewizja jego mieszkania.
Był pracownikiem Rady Lekarskiej Tymczasowej Rady Stanu.
2 maja 1923 został odznaczony Krzyżem Oficerskim Orderu Odrodzenia Polski.
W latach 1922–1931 i 1945–1946 był profesorem farmacji stosowanej Uniwersytetu Warszawskiego, w tym wykładowcą Wydziału Farmaceutycznego Uniwersytetu Warszawskiego.
W czasie niemieckiej okupacji Warszawy współorganizował i prowadził tajne studia farmaceutyczne. Konspiracyjne dyplomy magistrów farmacji miały formę listu pisanego przez Koskowskiego do absolwenta o bezprzedmiotowej treści, lecz rozpoczynającego się słowami: "Szanowny Panie Magistrze; Szanowna Pani Magister". Wszystkie wystawione w ten sposób dyplomy były honorowane przez odradzające się po wojnie struktury akademickie i władze.
Pochowany jest na cmentarzu Powązkowskim, kwatera 142-VI-5. Jego imię nosi jedna z sal w budynku Warszawskiego Uniwersytetu Medycznego przy ul. Banacha.
Jego synem był Włodzimierz Koskowski, polski farmakolog, dziekan Wydziału Lekarskiego Uniwersytetu Jana Kazimierza we Lwowie, prezes Zarządu Głównego Polskiego Czerwonego Krzyża.

</doc>
<doc id="1038631" url="https://pl.wikipedia.org/wiki?curid=1038631" title="John Hughlings Jackson">
John Hughlings Jackson

John Hughling Jackson (ur. 4 kwietnia 1835, zm. 7 października 1911) – angielski lekarz, pionier w dziedzinie neurologii.
Życiorys.
Był wykładowcą patologii i fizjologii w London Hospital. W 1859 został lekarzem w szpitalu dla chorych na padaczkę i osób sparaliżowanych. Jest odkrywcą padaczki objawowej, która występuje w stanie świadomości i dotyczy tylko kilku grup mięśni – tzw. napady Jacksonowskie. Stworzył także teorię ewolucji psychicznych.

</doc>
<doc id="1038632" url="https://pl.wikipedia.org/wiki?curid=1038632" title="Bernhard von Langenbeck">
Bernhard von Langenbeck

Bernhard Rudolf Konrad von Langenbeck (ur. 8 listopada 1810 w Padingbüttel, zm. 29 września 1887 w Wiesbaden) – niemiecki lekarz, chirurg. 
Od 1842 uczył na uniwersytecie w Kilonii. W 1848 przeniósł się na uniwersytet do Berlina. Specjalizował się w chirurgii wojennej, chirurgii jamy brzusznej, chirurgii układu żylnego. Jest twórcą szkoły chirurgii. Był nauczycielem sławnych chirurgów europejskich.

</doc>
<doc id="1038634" url="https://pl.wikipedia.org/wiki?curid=1038634" title="Robert Liston">
Robert Liston

Sir Robert Liston (ur. 28 października 1794 w Ecclesmachan, Linlithgow/West Lothian (Szkocja), zm. 7 grudnia 1847) – brytyjski chirurg, profesor na uniwersytecie w Londynie. Znany był z niezwykłej szybkości przeprowadzania operacji, np. dokonał amputacji kończyny w 28 sekund, co przed wprowadzeniem znieczulenia oszczędzało cierpienia bólowe chorym. Od 21 grudnia 1846 jako pierwszy w Europie przeprowadzał zabiegi operacyjne z zastosowaniem eteru do znieczulenia ogólnego. 
Życiorys.
Robert Liston był synem pastora. W 1810 rozpoczął studia medyczne w Edynburgu, w czasie których do 1814 wykonywał sekcje zwłok. W Londynie był słuchaczem wykładów anatoma i chirurga Johna Abernethy’ego. Następnie pracował jako chirurg w szpitalu Royal Infirmary w Edynburgu, w którym praktykował również Joseph Lister.
21 października 1816 za zasługi dla chirurgii został odznaczony Orderem Łaźni, które połączone jest z nadaniem szlachectwa. 
1818 Liston został powołany na stanowisko docenta anatommii i chirurgii "Instytutu Medycznego" uniwersytetu w Edynburgu, a następnie w 1827 jako chirurg w szpitalu Royal Infirmary w Edynburgu. Od 1835, aż do śmierci w 1847, był dyrektorem chirurgii klinicznej "University College London". Wprowadził wiele modyfikacji w technice amputacji kończyn i opatrunków. "Nóż amputacyjny LISTON" nazwany jest od jego nazwiska.

</doc>
<doc id="1038635" url="https://pl.wikipedia.org/wiki?curid=1038635" title="John William Little">
John William Little

John William Little (ur. 6 sierpnia 1810 w Londynie, zm. 7 lipca 1894) – angielski chirurg.
Jako pierwszy na świecie zoperował stopę końsko-szpotawą. W 1862 opisał występujące w pierwszych miesiącach życia kurczowe porażenie – powstałe na skutek przedłużającego się porodu. W 1839 napisał rozprawę o stopie koślawej i podobnych zniekształceniach, a w 1853 książkę o leczeniu zniekształceń ludzkiego szkieletu.

</doc>
<doc id="1038636" url="https://pl.wikipedia.org/wiki?curid=1038636" title="Nalepka">
Nalepka



</doc>
<doc id="1038646" url="https://pl.wikipedia.org/wiki?curid=1038646" title="Jacqueline McKenzie">
Jacqueline McKenzie

Jacqueline Susan McKenzie (ur. 24 października 1967 w Sydney, Australia) – australijska aktorka telewizyjna, filmowa i teatralna, zdobywczyni nagród Australian Theatre Critics Circle Award w kategorii najlepszego debiutu oraz Australijskiego Instytutu Filmowego dla najlepszej aktorki w dramacie telewizyjnym.

</doc>
<doc id="1038649" url="https://pl.wikipedia.org/wiki?curid=1038649" title="Przedmieście Oławskie">
Przedmieście Oławskie

Przedmieście Oławskie – osiedle położone we wschodniej części Wrocławia. Osiedle obejmuje część miasta zwaną potocznie „Trójkątem Bermudzkim” oraz teren między torami kolejowymi linii Wrocław - Opole a ul. Dworcową, ul. Podwale i Odrą i rzeką Oławą na północy, w odległości kilkunastu minut spaceru od Rynku.
Na terenie osiedla znajdują się m.in.:
Przez osiedle przepływa rzeka Oława, za której prawym brzegiem zaczynają się Niskie Łąki (zob. Park na Niskich Łąkach). Bieg rzeki ulegał w historii zmianom; jeszcze w XIX wieku płynęła ona przez plac Społeczny.
Przed II wojną światową było to reprezentacyjne osiedle Wrocławia, które zostało w blisko 60% zniszczone w czasie walk o miasto w 1945 roku (Festung Breslau). Największe zniszczenia dotknęły okolice dzisiejszego pl. Wróblewskiego, co opisał w swojej książce Paul Peikert, ksiądz parafii św. Maurycego.
Przedmieście Oławskie poddawane jest obecnie (l. 2016-2018) rewitalizacji, w ramach której następuje renowacja kamienic oraz uzupełnianie ubytków w zabudowie współczesną zabudową (Angel River, Nowa Papiernia).

</doc>
<doc id="1038653" url="https://pl.wikipedia.org/wiki?curid=1038653" title="Zion (Illinois)">
Zion (Illinois)

Zion – miasto w hrabstwie Lake w stanie Illinois w Stanach Zjednoczonych.
Położone jest 40 mil na północ od Chicago, bezpośrednio nad brzegiem jeziora Michigan. Liczba mieszkańców: 22 866 (2000, spis ludności; 24 303 – dane na rok 2005)
Elektrownia atomowa.
W mieście znajduje się elektrownia atomowa (wyłączona w 1998).

</doc>
<doc id="1038657" url="https://pl.wikipedia.org/wiki?curid=1038657" title="Fur">
Fur



</doc>
<doc id="1038660" url="https://pl.wikipedia.org/wiki?curid=1038660" title="Maribor Branik">
Maribor Branik



</doc>
<doc id="1038663" url="https://pl.wikipedia.org/wiki?curid=1038663" title="Sosnowiórka czerwona">
Sosnowiórka czerwona

Sosnowiórka czerwona ("Tamiasciurus hudsonicus") – gatunek gryzonia z rodziny wiewiórkowatych występujący w niemal całej Ameryce Północnej – od Alaski, przez Kanadę (aż do wybrzeży Atlantyku w Quebecu oraz Nowej Fundlandii i Labradorze) po Arizonę i Nowy Meksyk na południu oraz Georgię na południowym wschodzie Stanów Zjednoczonych.
Wygląd.
Czerwono-brązowe futro z białym brzuchem.
Średnie wymiary:
Tryb życia.
Dzienny tryb życia, żyje samotnie w lasach iglastych. Żywi się roślinami, nasionami a także jajami, małymi ptakami i ssakami.
Obejmuje 24 podgatunki. W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów gatunek ten został zaliczony do kategorii LC (najmniejszej troski). Nie ma poważniejszych zagrożeń dla populacji tego gatunku.
Podgatunki.
Wyróżnione podgatunki "T. hudsonicus"

</doc>
<doc id="1038664" url="https://pl.wikipedia.org/wiki?curid=1038664" title="Mestský Futbalový Klub Košice">
Mestský Futbalový Klub Košice



</doc>
<doc id="1038665" url="https://pl.wikipedia.org/wiki?curid=1038665" title="Ellen Barkin">
Ellen Barkin

Ellen Rona Barkin (ur. 16 kwietnia 1954 w Nowym Jorku) – amerykańska aktorka filmowa, zdobywczyni nagrody Emmy i dwóch nominacji do nagród Złotego Globu.
Życiorys.
Wczesne lata.
Urodziła się w rodzinie żydowskiej. Jej ojciec Sol Barkin pracował jako ekspedient sklepu chemicznego, matka Evelyn (z domu Rozin) zatrudniona była jako szpitalna administratorka. Dorastała w południowym Bronksie i Queens. W latach 1969–1972 uczęszczała do High School of the Performing Arts na Manhattanie oraz do Hunter College w Nowym Jorku (na wydziale historii i dramatu). Dorabiała jako kelnerka w awangardowym Klubie Ocean, kontynuowała naukę w nowojorskim Actors Studio.
Kariera.
Debiutowała w komedii "Samochód z marihuany" ("Up in Smoke", 1978) jako kobieta grająca na gitarze. W 1980 wystąpiła po raz pierwszy na scenie Ensemble Studio Theatre w przedstawieniu "Kawa po irlandzku" ("Irish Coffee"). Potem wzięła udział w dwóch produkcjach telewizyjnych – dramacie historycznym NBC "Kent State" (1981) i filmie sensacyjnym Warner Bros. "Opieramy się" ("We're Fighting Back", 1981). Występowała na scenie off-Broadwayu w sztukach: "Skrajności" ("Extremities") z Susan Sarandon (1982) i "Eden Court" (1985).
Została dostrzeżona w roli zaniedbywanej przez swojego męża Beth Schreiber w komediodramacie Barry’ego Levinsona "Diner" (1982) ze Steve’em Guttenbergiem, Mickeyem Rourke, Kevinem Baconem i Timothym Dalym. Stworzyła następnie zauważone role drugoplanowe w dramatach: "Pod czułą kontrolą" ("Tender Mercies", 1983) Bruce’a Beresforda u boku Roberta Duvalla, "Daniel" (1983) Sidneya Lumeta z Timothy'm Huttonem, "Niezwykłe zmiany w ostatniej chwili" ("Enormous Changes at the Last Minute", 1983) u boku Kevina Bacona, muzycznym "Eddie i krążowniki" ("Eddie and the Cruisers", 1983) z Tomem Berengerem i Michaelem Paré oraz "Harry i syn" ("Harry &amp; Son", 1984) Paula Newmana.
Zagrała Penny Priddy w przygodowej komedii romantycznej z elementami sci-fi "Przygody Buckaroo Banzai. Przez ósmy wymiar" ("The Adventures of Buckaroo Banzai Across the 8th Dimension", 1984) z Peterem Wellerem, Jeffem Goldblumem, Christopherem Lloydem i Lewisem Smithem. Grała księżniczkę Henriettę w jednym z odcinków baśniowego serialu CBS "Księżniczka, która nigdy się nie śmiała" ("Faerie Tale Theatre: The Princess Who Had Never Laughed", 1985). Pozytywne recenzje przyniosły jej filmy – "Poza prawem" ("Down by Law", 1986) Jima Jarmuscha z Tomem Waitsem i Roberto Benigni, "Morze miłości" ("Sea of Love", 1989) z Alem Pacino, "Johnny Przystojniak" ("Johnny Handsome", 1989) z Mickeyem Rourke i "Chłopięcy świat" ("This Boy's Life", 1993) z Robertem De Niro i Leonardo DiCaprio. Za dwie role – ciotki Aunt Starr, duszę towarzystwa w dramacie familijnym "Pustynny kwiat" ("Desert Bloom", 1986) z Jonem Voightem oraz prawniczki zajmującej się sprawą zgwałcenia w filmie "Wielki luz" ("The Big Easy", 1987) u boku Dennisa Quaida – uhonorowana została hiszpańską nagrodę Sant Jordi w Barcelonie.
Kreacja powracającej z zaświatów blondynki o męskiej mentalności w komedii fantastycznej Blake’a Edwardsa "" ("Switch", 1991) przyniosła jej nominację do nagrody Złotego Globu. Za rolę prezenterki audycji radiowej thrillerze Tony’ego Scotta "Fan" ("The Fan", 1996) z Robertem De Niro, Wesleyem Snipesem, Johnem Leguizamo i Benicio del Toro otrzymała nagrodę Blockbuster Entertainment. Jej telewizyjna postać alkoholiczki, ofiary agresji samobójczo zmarłego męża, w dramacie "Zanim kobietom wyrosły skrzydła" ("Before Women Had Wings", 1997) została nagrodzona Emmy i Złotą Satelitą oraz nominowana do nagrody Złotego Globu.
W 2002 grała ponownie na scenie Broadwayu w Eugene O’Neill Theatre w jednoaktowym monologu "Short Talks on the Universe" w roli Simone. Od 2016 roku odtwarza główną rolę w amerykańskim serialu sensacyjnym Królestwo zwierząt.
Życie prywatne.
Była dwukrotnie mężatką. Z Gabrielem Byrne (1988–1993), z którym ma syna Jacka (ur. 1989) i córkę Romey Marion (ur. 1992). Drugim jej mężem był milioner Ronald Perelman (2000–2006).

</doc>
<doc id="1038666" url="https://pl.wikipedia.org/wiki?curid=1038666" title="1.FC Košice">
1.FC Košice



</doc>
<doc id="1038667" url="https://pl.wikipedia.org/wiki?curid=1038667" title="1 .FC Košice">
1 .FC Košice



</doc>
<doc id="1038669" url="https://pl.wikipedia.org/wiki?curid=1038669" title="James Belushi">
James Belushi

James Adam „Jim” Belushi (ur. 15 czerwca 1954 w Chicago) – amerykański aktor filmowy i telewizyjny, muzyk i komik pochodzenia albańskiego. Młodszy brat Johna Belushi. 9 października 2009 z rąk prezydenta Bamira Topiego przyjął albańskie obywatelstwo.
Życiorys.
Wczesne lata.
Urodził się i dorastał w Chicago w Illinois jako syn kasjerki Agnes Demetri (z domu Samaras) i właściciela restauracji Adama Anastasa Belushi. Jego ojciec był albańskim imigrantem, a matka była z pierwszego pokolenia amerykańskich Albańczyków. Miał starszego brata Johna (1949-1982), który był znanym komikiem, starszą siostrą Marian i młodszego brata Billy’ego. Ukończył Wheaton Central High School, College of DuPage (1974) i Southern Illinois University Carbondale na wydziale wymowy i sztuk teatralnych (1978).
Kariera.
W latach 1977–1980 wraz ze starszym bratem Johnem należał do grupy improwizujących komików The Second City w Chicago. Swoją karierę ekranową rozpoczął od udziału w sitcomie ABC "Kto obserwuje te dzieciaki" ("Who's Watching the Kids", 1978). Zagrał niewielką rolę w dreszczowcu Briana De Palmy "Furia" ("The Fury", 1978) oraz dramacie kryminalnym Michaela Manna "Złodziej" ("Thief", 1981) u boku Jamesa Caana.
Występował w programie rozrywkowym NBC "Saturday Night Live" (1983–1985), otrzymując w 1984 nominację do nagrody Emmy, a swoim bezpośrednim sposobem bycia zdobył sympatię jako Mario w baśniowym serialu CBS "Pinokio" ("Faerie Tale Theatre" - "Pinocchio", 1984). Popularność przyniosła mu także tytułowa postać Jima w sitcomie ABC "Jim wie lepiej" ("According to Jim", 2001−2008).
Jego osiągnięcia kinowe obejmują repertuar rozpoczynający się od dramatu wojennego Olivera Stone "Salwador" ("Salvador", 1986) w roli Doktora Rocka, filmu akcji "Czerwona gorączka" ("Red Heat", 1988) jako detektyw sierżant Art Ridzik, a kończy się na lekkich komediach jako "K-9" (1989) oraz dwóch sequelach "K-911" (1999) i "K-9: P.I." (2002) w roli detektywa Michaela Dooleya, któremu towarzyszy owczarek niemiecki Jerry Lee.
Zasiadał w jury konkursu głównego na 48. MFF w Wenecji (1991). W 1996 prowadził sklep z cygarami Lone Wolf Cigar Company z Chuckiem Norrisem. Za rolę w dreszczowcu sci-fi "Retrospekcja" ("Retroactive", 1997) odebrał nagrodę na MFF w Maladze.
Obecnie w zastępstwie za swojego zmarłego brata gra w zespole Blues Brothers Band pod pseudonimem Zee Blues.
Życie prywatne.
Po nieudanych dwóch związkach małżeńskich z Sandrą Davenport (od 17 maja 1980), z którą ma syna Roberta (ur. 23 października 1980), i Marjorie Bransfield (od 22 września 1990 do kwietnia 1992), w dniu 2 maja 1998 poślubił Jennifer Sloan. Mają córkę Jamison Bess (ur. 1999) i syna Jareda Jamesa (ur. 8 lutego 2002). W roku 2018 Jennifer Sloan złożyła pozew o rozwód w rocznicę śmierci starszego brata Jamesa - Johna.

</doc>
<doc id="1038672" url="https://pl.wikipedia.org/wiki?curid=1038672" title="Cyfra i Słowo">
Cyfra i Słowo

Cyfra i Słowo – wiersz Antoniego Langego wydany w 1895 w Warszawie. Tematem utworu jest wspólne dążenie poety i naukowca do poznania absolutu oraz fundamentalnych zasad rządzących światem. Mimo iż powstała ogromna liczba zarówno dzieł literackich, jak i teorii matematycznych, oba typy wciąż pozostają dalekie od ostatecznego, wszechogarniającego i idealnego Słowa czy Cyfry. Lange jednocześnie prowadzi dialog z kultem "wiedzy objawionej" Juliusza Słowackiego czy słynnym cytatem z "Romantyczności" Adama Mickiewicza: „nie mędrca szkiełko i oko (...) martwe znasz prawdy nieznane dla ludu”. Młodopolski poeta zdradza analogie między poznaniem naukowym a duchowym, słowem (formą, estetyką) i cyfrą (czystą treścią), poetą i matematykiem. W zakończeniu wiersza autor snuje wizję świata, w którym Cyfra i Słowo stają się jednością, ponieważ są tym samym absolutem, dwojako jednak rozumianym.

</doc>
<doc id="1038679" url="https://pl.wikipedia.org/wiki?curid=1038679" title="Mystra">
Mystra



</doc>
<doc id="1038681" url="https://pl.wikipedia.org/wiki?curid=1038681" title="Mistras">
Mistras



</doc>
<doc id="1038682" url="https://pl.wikipedia.org/wiki?curid=1038682" title="Mystras">
Mystras



</doc>
<doc id="1038685" url="https://pl.wikipedia.org/wiki?curid=1038685" title="Paramartha">
Paramartha

Paramārtha (ur. 499, zm. 569) (chiń Boluomotuo 波羅末陀 lub Zhendi 真諦, kor. Chŏngje; jap. Shintai, wiet. Chân Đế.) – indyjski misjonarz buddyjski i tłumacz.
Życie.
W 546 r. przybył do Chin, a konkretnie do Guangzhou (Kanton). Stamtąd udał się do stolicy dynastii Liang – Jianye (obecnie Nankin) na zaproszenie cesarza Wu. Cesarz pragnął stworzyć biuro tłumaczeń, którym zarządzałby Paramartha. Rebelia przeciwko cesarzowi przeszkodziła w realizacji tego planu. Paramartha rozpoczął więc wędrówkę po całych południowych Chinach, zatrzymując się głównie w klasztorach i tłumacząc teksty buddyjskie. Biorąc pod uwagę warunki w jakich dokonywał tłumaczeń, było ich sporo; najważniejsze to: "Suvarnaprabhāsasūtra", "Madhyāntavibhāgaśāstra" i "Vajracchedikasūtra".
Ponieważ życie jakie zmuszony był wieść nie odpowiadało mu, wielokrotnie czynił starania o powrót do Indii, jednak liczne grono jego zwolenników prosiło go o pozostanie w Chinach.
Gdy w 562 r. miał już odpłynąć do Indii gwałtowny sztorm zmusił statek do powrotu do portu w Guangzhou. Przy pomocy urzędnika miejskiego i jego syna urządził się w tym mieście i dokonał wielu ważnych dla rozwoju chińskiego buddyzmu tłumaczeń. To upewniło go na jakiś czas, że dokonał dobrego wyboru pozostając w Chinach.
Jednak w 568 r. ponownie pojawiły się u niego objawy depresji i od samobójstwa ocaliła go akcja grona jego zwolenników. Starali się nawet o to, aby mógł udać się do stolicy Jianye, ale tamtejsi mnisi poczuli się zagrożeni przybyciem tak wybitnego mnicha i torpedowali wszelkie ich starania.
W następnym roku Paramartha rozchorował się i zmarł w wieku 71 lat.
Działalność.
Swoimi tłumaczeniami sutr należących do szkoły vijñānavāda (lub jogaczary) dokonał trudu wprowadzenia tych idealistycznych nauk do Chin a prace Asangi i Vasubandhu stały się znane w buddyjskich kręgach kraju. Był także biografem Wasubandhu. 
Uważa się także, iż wprowadził do Chin nauki szkoły sarvastivada (zwanej tu szkołą jiushe oraz szkołę trzech traktatów czyli shelun znaną pod swą sanskrycką nazwą madhjamika.
Niektórzy badacze uważają, że jest on autorem egzegetycznego traktatu "Foxin lun", który przypisywany jest Wasubandhu. Sanskrycki tytuł tego traktatu to "Buddhagotra śāstra".
Tłumaczenia.
Tłumaczenia znajdujące się w kanonie buddyjskim; T – numer katalogowy tekstu w "Taishō shinshū daizōkyō", Tokio 1924–1934; K – numer katalogowy tekstu w "The Korean Buddhist Canon: a Descriptive Catalogue", pod red. Lewisa R. Lancastera, Berkeley 1979 r.

</doc>
<doc id="1038686" url="https://pl.wikipedia.org/wiki?curid=1038686" title="Doubleday">
Doubleday

Doubleday – amerykańskie wydawnictwo, .
Marki.
Pod szyldem "Doubleday" działają lub działały następujące marki:

</doc>
<doc id="1038689" url="https://pl.wikipedia.org/wiki?curid=1038689" title="Mileva Marić">
Mileva Marić

Mileva Marić (cyr. Милева Марић ur. 19 grudnia 1875 w Titelu, zm. 4 sierpnia 1948 w Zurychu) – serbska fizyczka i matematyczka oraz pierwsza żona Alberta Einsteina od 1903 do 1919. Studiowała na Politechnice Federalnej w Zurychu i była drugą kobietą która ukończyła pełny program studiów na Wydziale Matematyki i Fizyki. Marić i Einstein byli współpracownikami oraz kochankami. W 1902 roku urodziła się ich córka, Lieserl, jednak jej los jest nieznany. Później para miała jeszcze dwóch synów, Hansa Alberta i Eduarda.
Życiorys.
Wczesne lata.
Urodziła się w bogatej rodzinie w Titelu w Wojwodinie, wówczas w Cesarstwie Austro-Węgierskim. Ojciec był oficerem Armii Austro-Węgier, wkrótce po narodzinach Milevy zakończył karierę i zdobył posadę w sądzie w Rumie, a następnie w Zagrzebiu. W 1886 roku rozpoczęła naukę w żeńskim gimnazjum w Nowym Sadzie, w 1888 roku przeniosła się do gimnazjum w Sremskiej Mitrovicy, gdzie w 1890 roku zdała maturę, otrzymawszy najlepsze w całej klasie oceny z matematyki i fizyki. W 1890 roku uczęszczała do Serbskiego Królewskiego Gimnazjum w Šabacu, po przeprowadzce do Zagrzebia uczyła się w szkole dla chłopców. Latem 1896 roku rozpoczęła studia medyczne na Uniwersytecie w Zurychu, jesienią przeniosła się na wydział matematyki i fizyki Politechniki Federalnej w Zurychu, gdzie studiowało wtedy jedynie pięć kobiet, i spotkała 17-letniego Alberta Einsteina. Po pierwszych dwóch latach sukcesów jeden semestr spędziła w Heidelbergu, skąd prowadziła korespondencję z Einsteinem, który w listach wyrażał swoją tęsknotę za ukochaną.
W 1899 roku wróciła do Zurychu, gdzie ich uczucie rozkwitło. Jej rodzice nie sprzeciwiali się związkowi; sądzili, że przez krótszą lewą nogę, wskutek urazu stawu biodrowego w okresie niemowlęcym, ich córka miała nikłe szanse na zamążpójście. Natomiast konserwatywni rodzice Einsteina nieprzychylnym okiem patrzyli na związek syna, gdyż jego wybranka była starszą od niego o 3,5 roku nie-Żydówką. Mimo obiecujących początków, latem 1900 roku Marić nie zdała egzaminów końcowych, podczas gdy Einstein uzyskał dyplom. Einstein udał się do rodzinnego Ulm, Marić pracowała w Zurychu jako asystent laboratoryjny i przygotowywała się do egzaminów poprawkowych, których po raz kolejny nie zdała. W tym czasie spotykała się z Einsteinem i zaszła w ciążę.
Małżeństwo i rozwód.
Nie będąc w związku małżeńskim, w 1900 roku w Nowym Sadzie urodziła córkę Lise i jako 27-letnia samotna matka z nieukończonymi studiami czuła się źródłem trosk dla swojej rodziny. Gdy Einstein dostał pracę w Bernie, dołączyła do niego bez dziecka i na początku 1903 roku zawarli związek małżeński. Nie jest jasne, co stało się z ich córką: została oddana do adopcji lub zachorowała na szkarlatynę i zmarła. Marić próbowała poradzić sobie z brakiem dziecka i nieukończonymi studiami. Związek rozwijał się dobrze, Einstein otrzymał podwyżkę, urodził się im syn Hans Albert Einstein. W 1909 roku Einstein został profesorem nadzwyczajnym na Uniwersytecie w Zurychu, gdy korespondował ze swoją dawną sympatią i jego stosunki z żoną uległy pogorszeniu. W 1910 roku urodził się im syn Eduard Einstein, w 1911 roku rodzina przeniosła się do Pragi, gdzie Einstein został profesorem zwyczajnym. W 1912 roku Einstein ponownie podjął pracę w Zurychu, Marić uważała, że powrót do Szwajcarii poprawi życie rodzinne. Po powrocie Einstein znalazł sobie kochankę, którą była jego kuzynka Elsa Einstein. Poważny kryzys nastąpił, gdy Einstein dzięki wsparciu Maxa Plancka przyjął posadę stałego członka Pruskiej Akademii Nauk i profesora na Uniwersytecie w Berlinie. Przełamała niechęć do wyjazdu i zamieszkała wraz z mężem w Berlinie, gdzie mieszkała kochanka męża. Einstein sporządził żonie spis zakazów, m.in. żądał od niej aby nie odzywała się niepytana. W 1914 roku zaraz przed wybuchem I wojny światowej spakowała swoje rzeczy i wróciła z dziećmi do Zurychu. Einstein został z kochanką w Berlinie, w 1916 roku zażądał rozwodu a gdy wiadomość dotarła do Szwajcarii, Marić rozchorowała się. Dziećmi opiekowała się jej młodsza siostra Zorka, która przeżyła załamanie nerwowe i dwa lata spędziła w klinice psychiatrycznej. W końcu Marić zgodziła się na rozwód, rozstanie nastąpiło 14 lutego 1919 roku. Einstein miał płacić alimenty, zdeponować w banku 40 000 marek niemieckich, z których odsetki miały być do dyspozycji Marić.
Wśród licznych finansowych gwarancji zabezpieczających byt jego rodzinie znalazło się ponadto zastrzeżenie, że w razie otrzymania przez fizyka Nagrody Nobla, całą sumę przekaże byłej żonie. Po zdobyciu Nagrody Nobla w dziedzinie fizyki w 1921 roku Einstein przekazał jej pieniądze, za które kupiła w Zurychu trzy nieruchomości. Ponieważ ich syn Eduard Einstein chorował na schizofrenię, resztę środków przeznaczyła na jego leczenie kliniczne. W 1922 roku jej ojciec zmarł na udar mózgu, w 1935 roku zmarła jej matka. Wskutek ustaw norymberskich 1935 roku zabraniających Żydom pracy akademickiej w nazistowskich Niemczech, Einstein wraz z drugą żoną uciekł do Stanów Zjednoczonych, w 1938 roku odeszła jej siostra podczas a starszy syn Hans Albert Einstein wraz z rodziną wyemigrował do Stanów Zjednoczonych, gdzie w pierwszych tygodniach pobytu zmarł jego najmłodszy syn Klaus Martin. Z powodu długów powstałych w wyniku leczenia Eduarda, sprzedała dwa mieszkania i jednocześnie groziła jej utrata trzeciego. W tych okolicznościach zwróciła się o pomoc do Einsteina, który został właścicielem mieszkania, lecz po 8 latach niespodziewanie sprzedał je za 85 000 franków z zastrzeżeniem, że przyszły właściciel pozwoli jej pozostać w mieszkaniu. Mimo to wkrótce musiała się wyprowadzić, po tym jak jeden z jej przyjaciół odkrył, że na jej nazwisko wpłacono sumę 85 000 franków, Einstein żądał od niej zwrotu pieniędzy zagroziwszy wydziedziczeniem Eduarda.
Podczas ataku choroby Eduarda wiosną 1948 roku, Marić straciła przytomność. Zmarła w szpitalu 4 sierpnia 1948 roku, została pochowana na cmentarzu w Zurychu.
Domniemany wkład do publikacji naukowych Einsteina.
Znane są twierdzenia, że Marić przyczyniła się do powstania wczesnych prac Einsteina, jednakże ponieważ zarówno stopień jej zaangażowania, jak i wkładu pozostaje nieznany z powodu braku dokumentacji, pozostaje raczej literackim niż naukowym przedmiotem rozważań biograficznych, często wynikającym z mylnego rozumienia języka niemieckiego, którego używali Einstein i Marić, i jego tłumaczeń na język angielski, bądź też obyczajów z czasów ich związku. Już w 1955 roku radziecki fizyk Abram Ioffe w nekrologu "Pamięci Alberta Einsteina" po śmierci Einsteina napisał, że w czasach jego stażu doktorskiego u Wilhelma Röntgena, który był członkiem redakcji czasopisma naukowego "Annalen der Physik" w czasach, gdy Einstein publikował tam swoje prace, widział rękopis fundamentalnej pracy o szczególnej teorii względności podpisany nazwiskiem „Einstein-Marity”, gdzie druga część była urzędową (węgierską) wersją nazwiska Marić. Świadectwo to stało się jednym z wczesnych przyczynków do późniejszych twierdzeń o współautorstwie Marić teorii Einsteina, lecz cytowanym tam artykułem Ioffego jest tłumaczenie niemieckojęzyczne nekrologu pochodzące z 1960 roku, co samo w sobie może być powodem nieporozumienia.
Pojawiały się różnorodne teorie spiskowe dotyczące wkładu Marić do publikacji naukowych Einsteina. Zwolennicy tezy o jej bezgranicznym oddaniu dla Einsteina twierdzą, że Marić wraz z Einsteinem zdecydowała, by wspólne prace opublikować tylko pod jego nazwiskiem, ponieważ chciała, by jej mąż zdobył uznanie w środowisku naukowym i znalazł pracę, co pozwoliłoby im się pobrać. Zwolennicy feminizmu wskazują, że taka przypuszczalna decyzja Marić mogła być skutkiem negatywnego stosunku do pracy naukowej kobiet w środowisku naukowym Europy przełomu XIX i XX wieku; co za tym idzie – para miała pracować razem przez piętnaście lat i publikować wyłącznie pod nazwiskiem Einsteina. Szczególnie znamienne bywają daleko idące interpretacje materiałów historycznych, w tym wyrwanych z kontekstu zdań z korespondencji Marić z Einsteinem, i niedopowiedzeń. W jednej ze starszych biografii można przeczytać, że jej młodszy brat Miloš Marić miał wspomnieć, iż w czasie jednego ze spotkań Einstein przyznał, że potrzebuje Marić, ponieważ rozwiązuje ona problemy matematyczne, które napotykają w swoich badaniach. Pewne hipotezy współpracy naukowej między Marić i Einsteinem opierają się na tym, że w 1905 roku powiedziała swojemu ojcu: „Przed wyjazdem ukończyliśmy ważną pracę naukową, która przyniesie mojemu mężowi sławę” oraz że w jej korespondencji z Einsteinem można znaleźć nawiązania co do wspólnego charakteru badań; na przykład w 1901 r. Einstein pisał do Marić: „Jakże szczęśliwy i dumny będę, gdy doprowadzimy naszą wspólną pracę nad ruchem względnym do zwycięskiego końca”.

</doc>
<doc id="1038692" url="https://pl.wikipedia.org/wiki?curid=1038692" title="Oblężenie Yorktown">
Oblężenie Yorktown

Oblężenie Yorktown – oblężenie, które miało miejsce od 28 września do 17 października 1781 podczas wojny o niepodległość Stanów Zjednoczonych w miasteczku Yorktown w stanie Wirginia. Zakończyło się kapitulacją armii brytyjskiej liczącej 7,5 tys. żołnierzy, obleganej przez sojusznicze siły amerykańskie (8 845 żołnierzy) i francuskie (10,8 tys. żołnierzy).
Była to ostatnia bitwa tej wojny na terenie Stanów Zjednoczonych.
Na wiosnę 1781, po żmudnej kampanii na południu Stanów Zjednoczonych, armia brytyjska pod dowództwem Charlesa Cornwallisa okopała się w Yorktown w stanie Wirginia, nad zatoką Chesapeake, by tam oczekiwać posiłków, które miały przybyć drogą morską. Dowódcy amerykańscy i francuscy postanowili zniszczyć ją przez połączoną operację francuskiej floty, która miała zablokować siły brytyjskie od strony morza, i sojuszniczej armii francusko-amerykańskiej, która miała oblec je od strony lądu.
Po otrzymaniu potwierdzenia, że silna flota francuska wypłynęła z francuskich wysp na Morzu Karaibskim i zmierza do Wirginii, George Washington wymaszerował na czele głównych sił 21 sierpnia 1781 z okolic Nowego Jorku, gdzie blokował silny garnizon brytyjski. Pozostawiając tam tylko małe siły osłonowe, pomaszerował na południe. Flota francuska w sile 27 okrętów liniowych przybyła do zatoki Chesapeake 29 sierpnia i rozpoczęła blokadę Yorktown. 5 września stoczyła zwycięską bitwę z flotą brytyjską, która nie zdołała przerwać francuskiej blokady. 
W wyniku bitwy Francuzi zdobyli panowanie na morzu w okolicach zatoki Chesapeake, co przesądziło wynik nadchodzącego oblężenia. 28 września główne amerykańskie i francuskie siły lądowe przybyły do Yorktown i rozpoczęły regularne oblężenie. Wojska sojusznicze były dwukrotnie silniejsze od brytyjskich, a ponadto były wspomagane przez ogień dział okrętów francuskich. Wobec kończących się zapasów i braku perspektyw odsieczy, Cornwallis 17 października podjął negocjacje kapitulacji swojej armii, która nastąpiła 19 października. 7 tys. żołnierzy brytyjskich dostało się do niewoli.
Bitwa przypieczętowała brytyjską przegraną w wojnie. W wyniku kapitulacji Brytyjczycy stracili jedną czwartą swoich sił zaangażowanych w działania. W Wielkiej Brytanii nie było woli politycznej, aby wysłać do Ameryki nowe posiłki, które uzupełniłyby te straty. W parlamencie brytyjskim przewagę zdobyło ugrupowanie pokojowe. Armie brytyjskie miały w swoich rękach jedynie porty Nowy Jork, Charleston i Savannah. Do końca wojny nie podjęły poważniejszych prób wyjścia z tych umocnionych pozycji. Wielka Brytania skoncentrowała swoje wysiłki na wojnie morskiej przeciwko Francji, która trwała do zawarcia pokoju w 1783.

</doc>
<doc id="1038693" url="https://pl.wikipedia.org/wiki?curid=1038693" title="Bitwa pod Yorktown">
Bitwa pod Yorktown



</doc>
<doc id="1038701" url="https://pl.wikipedia.org/wiki?curid=1038701" title="Wiktor Potrzebski">
Wiktor Potrzebski

Wiktor Potrzebski ps. "Corda" (ur. 30 lipca 1880 w Ślesinie, zm. 4 września 1944 w Warszawie) – polski duchowny rzymskokatolicki, kapitan, działacz niepodległościowy i społeczny, pedagog.
Życiorys.
Ukończywszy Seminarium Duchowne we Włocławku, otrzymał święcenia kapłańskie w 1904 roku. Następnie objął funkcję wikariusza w kościele Podwyższenia Krzyża Świętego w Kole. Prowadził tam działalność duszpasterską, społeczną, nawołując przy tym wiernych do czynnego oporu przeciwko zaborcy. Jawne wystąpienia patriotyczne ściągnęły nań represje ze strony działaczy carskich. Wydalony został w 1907 przez władze rosyjskie z imperium, osiadł w Galicji. Po kuracji w Zakopanem, uczęszczał na wykłady z zakresu m.in. literatury, psychologii, historii na Uniwersytecie Jagiellońskim, po czym podjął pracę duszpasterską w archidiecezji lwowskiej 1908–1921. W latach 1908–1909 był wikariuszem parafii św. Anny we Lwowie, 1909–1913 katechetą parafii Dolina, 1913–1916 katechetą parafii Monasterzyska, 1916–1921 administratorem parafii Sokołówka. W 1921 roku powrócił do diecezji włocławskiej obejmując obowiązki katechety w Bełchatowie, W latach 1922–1927 pełnił funkcję katechety szkół średnich i rektora kościoła ss. Dominikanek w Piotrkowie Trybunalskim, a w latach 1927–1928 był rektorem kościoła pojezuickiego św. Franciszka Ksawerego tamże.
Pełnił funkcje m.in. redaktora kwartalnika "Ogniwo", a także prefekta gimnazjum im. Bolesława Chrobrego w Piotrkowie Trybunalskim. W latach 1928–1937 był nauczycielem w Państwowym Seminarium Nauczycielskim w Trokach, jak również dyrektorem gimnazjum im. Adama Mickiewicza w Grodnie. Tam też zastała go wojna. Zagrożony aresztowaniem wyjechał w lipcu 1941 roku do Puław, a następnie do Warszawy, gdzie został kapelanem batalionu "Vistula". W 1942 został kapelanem Armii Krajowej IV Rejonu Obwodu Śródmieście. Podczas okupacji był również dyrektorem do spraw nauczania w szkole sióstr felicjanek, a także kapelanem Zgromadzenia Sióstr Loretanek na warszawskiej Pradze. W powstaniu warszawskim pełnił nadal funkcje kapelana śródmiejskich oddziałów Armii Krajowej. Zginął 4 września 1944 pod gruzami zbombardowanego przez lotnictwo niemieckie budynku przy ulicy Szpitalnej 4. Wraz z nim poległo blisko 100 osób, w tym także 10 członków sztabu Rejonu IV Obwodu Śródmieście.

</doc>
<doc id="1038702" url="https://pl.wikipedia.org/wiki?curid=1038702" title="Czesław Lech">
Czesław Lech

Czesław Lech ps. "Biały" (ur. 24 kwietnia 1904 w Turzy Małej na Mazowszu, zm. 28 sierpnia 1944 w Warszawie) – porucznik, w powstaniu warszawskim dowódca samodzielnej Grupy Armii Krajowej PWB/17/S. 
Życiorys.
Syn Stanisława. 2 sierpnia 1944 uczestniczył w zdobywaniu gmachu Polskiej Wytwórni Papierów Wartościowych przy ul. Sanguszki 1. Przez 27 dni walczył w jego obronie. Zginął 28. dnia powstania warszawskiego podczas osłony ewakuacji oddziałów powstańczych z budynku PWPW. Pochowany na cmentarzu Powązki Wojskowe w Warszawie (kwatera A25-8-6/7).
Odznaczony Krzyżem Walecznych. 27 lipca 1995 został pośmiertnie odznaczony tytułem "Sprawiedliwy wśród Narodów Świata" (jego żona, Helena, 13 października 1988).

</doc>
<doc id="1038703" url="https://pl.wikipedia.org/wiki?curid=1038703" title="Odbijanie">
Odbijanie

Odbijanie, bekanie – uwolnienie gazu z układu trawiennego (głównie z przełyku i żołądka) przez usta. Czynności tej towarzyszy często charakterystyczny dźwięk i czasami odór.
Fizjologia.
Bekanie jest zazwyczaj skutkiem za szybkiego jedzenia lub picia wiodącego do połykania (aerofagia) i następnie wydalania powietrza. Może być również spowodowane spożywaniem gazowanych napojów, w których przypadku wydalany gaz jest głównie dwutlenkiem węgla.
Choroba refluksowa przełyku też może mieć swój udział w niepożądanym bekaniu. W przypadku częstego odbijania kwasem, związanego ze zgagą pierwszym podejrzeniem jest zwykle choroba refluksowa. Odnosi się to do powracania kwaśnej treści żołądkowej do przełyku. Na dłuższą metę może to prowadzić do zmian oraz stanów zapalnych w błonie śluzowej.
Pewne badania wskazały, że aerofagia nie jest główną przyczyną, ale że bekanie jest de facto wyuczonym w społeczeństwie zachowaniem.
Dźwięk bekania spowodowany jest wibracją dolnego zwieracza przełyku (ang. "lower esophageal sphincter" – LES) w miarę jak przechodzi przezeń gaz. Najgłośniejsze obecnie beknięcie odnotowane w Księdze Rekordów Guinnessa jest dziełem Pawła Hunna z Londynu z 2000 roku. Miało natężenie 118,1 dB.
Kontekst społeczny i etykieta.
W cywilizacji zachodniej bekanie na głos uważane jest za nietaktowne, choć nie aż tak, jak wypuszczanie gazów trawiennych. Niektórzy członkowie tejże cywilizacji zasłaniają usta dłonią. W innych zaś kręgach postrzega się bekanie za zabawne, szczególnie wśród dzieci.
Niektóre kultury (np. Bengalczycy) nie uznają bekania za nietakt.
Bekanie niemowląt.
Niemowlęta są szczególnie podatne na zbieranie się gazu w żołądku w trakcie karmienia, co może powodować u nich niepokój, dopóki gaz się nie wydostanie. Czynność stymulacji dziecka do beknięcia polega na umieszczeniu go w dogodnej pozycji (np. trzymania niemowlęcia z głową na ramieniu a brzuszkiem na klatce piersiowej trzymającego. Następnie należy lekko ucisnąć okolicę lędźwiową ku siebie, aż beknie). Bekanie może powodować u niemowląt wymioty (ulewanie pokarmu), wskazane jest użycie szmatki lub podkładki na ramieniu trzymającego dla ochrony jego odzieży.
Mowa bekania.
Możliwe jest umyślne bekanie poprzez połknięcie powietrza i następne wypuszczenie go. Można przy tym próbować mówić, generując charakterystyczną mowę bekaną. Podczas gdy stosowane jest to często przez dzieci w czasie zabawy, może także służyć udźwięcznieniu ludzi po laryngektomii z beknięciem zastąpionym artykulacją krtaniową. Znane jest to pod nazwą mowy przełykowej.
Wśród zwierząt.
Inne ssaki, jak bydło domowe, psy czy owce, także bekają. W ich przypadku wydzielanym gazem jest metan – produkt uboczny zwierzęcego trawienia. Beztlenowce, jak "Escherichia coli" i metanogenne archeowce, powodują ten efekt. Uważa się, że przeciętna samica bydła domowego wydziela od 542 l (przebywającej w oborze) do 600 l metanu dziennie, bekając i puszczając gazy. Czyni to ją ważnym współkreatorem efektu cieplarnianego. 95% tego gazu jest emitowane właśnie przez bekanie. Zmotywowało to naukowców z Commonwealth Scientific and Industrial Research Organisation w Perth w Australii do zbudowania antymetanogennej szczepionki, celem zminimalizowania zawartości metanu w bydlęcych bekach.
Wiadomo, że niektóre ryby także wydalają powietrze ze skrzeli. U nich beknięcie generowane jest przez gaz uciekający z pęcherza pławnego.
Inne ssaki, jak konie czy szczury, nie posiadają zdolności bekania.

</doc>
<doc id="1038704" url="https://pl.wikipedia.org/wiki?curid=1038704" title="Zofia Krassowska">
Zofia Krassowska

Zofia Halina Krassowska ps. „"Zosia Duża”" (ur. 26 lutego 1921 w Warszawie, zm. 6 sierpnia 1944 tamże) – sanitariuszka, podharcmistrzyni, uczestniczka powstania warszawskiego, dowódca plutonu żeńskiego "Oleńka" batalionu „Zośka”.
Życiorys.
W 1938 roku ukończyła żeńskie liceum Jadwigi Kowalczykówny i Jadwigi Jawurkówny przy ul. Wiejskiej 5 („Szkoła na Wiejskiej”). W obronie Warszawy 1939 niosła pomoc rannym leżącym w Szpitalu Ujazdowskim. Była związana na terenie szkoły z organizacją ideowo-wychowawczą „Pet”. Zofia podczas okupacji niemieckiej studiowała medycynę na tajnym Wydziale Lekarskim Uniwersytetu Warszawskiego. Angażowała się w konspirację. Była jedną z organizatorek kobiecych służb pomocniczych batalionu „Zośka”, mających na celu m.in. pomoc rannym w akcjach dywersyjnych żołnierzom. W grudniu 1943 została dowódcą tego oddziału.
Ukończyła Szkołę Podchorążych Rezerwy Piechoty „Agricola”.
Podczas powstania w 1944 roku służyła jako sanitariuszka w II plutonie żeńskim „Oleńka” 3. kompanii batalionu „Zośka”. Wkrótce przydzielono ją do II plutonu „Alek” 2. kompanii „Rudy”. 5. dnia walk została ranna, gdy biegła na pomoc koledze, który był raniony podczas ataku na „Gęsiówkę” i znajdował się w strefie ognia. Zosia została ciężko ranna w brzuch. Od śmierci na polu walki uratował ją Andrzej Romocki ps. „Morro”. Zmarła z odniesionych ran dnia następnego – 6 sierpnia – w Szpitalu Wolskim (gdzie przeniesiono ją ze szpitala Karola i Marii przy ul. Leszno). Miała 23 lata. Pochowana na Cmentarzu Powązkowskim w Warszawie.
W powstaniu poległa też jej siostra Teresa.
Przyjaciele i rodzina nazywali ją Lalka.
Dwukrotnie odznaczona Krzyżem Walecznych.
Zofia Krassowska jest patronką dwóch żeńskich drużyn Związku Harcerstwa Rzeczypospolitej: 29. Łódzkiej Drużyny Harcerek „Polana” i 20 Warszawskiej Drużyny Harcerek „Orawa".

</doc>
<doc id="1038705" url="https://pl.wikipedia.org/wiki?curid=1038705" title="Chowany">
Chowany



</doc>
<doc id="1038706" url="https://pl.wikipedia.org/wiki?curid=1038706" title="Prawdziwa pustka i subtelna rzeczywistość">
Prawdziwa pustka i subtelna rzeczywistość

Prawdziwa pustka i subtelna rzeczywistość (; kor. 진공묘유 "chingong myoyu"; jap. "shinkū myoyū"; wiet. "chân không diệu hữu") – termin buddyjski związany początkowo ze szkołą tiantai, a później także ze szkołą chan.
Z filozofii tiantai określenie to przejął mistrz chan Yongjia Xuanjue (665–713). Zgodnie z nim, gdy mówi się, że coś jest rzeczywiste, to nie jest to względnie rzeczywiste. Jeśli mówi się, że coś jest puste, to nie jest to względnie puste. To, co jest rzeczywiste, jest puste. To, co jest puste, jest rzeczywiste.
Ta identyfikacja pustego i rzeczywistego osiągnięta jest przez absolutny umysł, który jest wolny od wszelkich dychotomii. Jest to powstanie stałej świadomości, która jest świadoma samej siebie i nie jest różna od zwykłego umysłu.
Na ten temat IX-wieczny mistrz chan Daning Daoguan powiedział
Później dodał do tego
Gdy rzeczywista pustka jest substancją, a subtelna rzeczywistość jest w działaniu, spełnia się zwyczajne, codzienne czynności – i w tym samym czasie – przekracza je. Osiąga się więc i wolność i mądrość. Yongjia stwierdził:
Wprowadzenie tego terminu do chanu świadczy o syntezie chanu i nauk tiantai, której dokonał Yongjia.

</doc>
<doc id="1038707" url="https://pl.wikipedia.org/wiki?curid=1038707" title="Białoruska Partia Lewicy „Sprawiedliwy Świat”">
Białoruska Partia Lewicy „Sprawiedliwy Świat”

Białoruska Partia Lewicy „Sprawiedliwy świat” (biał. Беларуская партыя левых «Справядлівы свет», "Biełaruskaja partyja lewych „Sprawiadliwy swiet”"; ros. Белорусская партия левых «Справедливый мир», "Biełorusskaja partija lewych „Sprawiedliwyj mir”"; do października 2009 roku pod nazwą: Partia Komunistów Białoruska, biał. Партыя камуністаў Беларуская, "Partyja kamunistau Biełaruskaja", ros. Партия коммунистов Белорусская, "Partija kommunistow Biełorusskaja") – lewicowa, eurokomunistyczna partia polityczna na Białorusi, opozycyjna wobec prezydenta Alaksandra Łukaszenki. Jej przewodniczącym jest Siarhiej Kalakin. Organem kierowniczym jest Komitet Centralny. Wchodzi w skład bloku partii opozycyjnych – Zjednoczonych Sił Demokratycznych.
Struktura.
Najwyższym organem partii pozostaje zjazd zwoływany co najmniej raz na cztery lata. Zjazd przyjmuje program ugrupowania, a także wybiera Komitet Centralny, który kieruje ugrupowaniem między zjazdami. Komitet Centralny wybiera Biuro i sekretarzy KC (w tym pierwszego sekretarza – przewodniczącego partii), decyduje o bieżącej działalności politycznej, wchodzeniu w alianse polityczne, a także kieruje kampanią wyborczą. Biuro i sekretariat są organami wykonawczymi KC.
Program.
Deklarowanym celem partii jest „zjednoczenie i rozwój polityczny robotników pracy najemnej w celu osiągnięcia pełnego wyzwolenia od eksploatacji we wszystkich jej rodzajach oraz budowa bezklasowego społeczeństwa sprawiedliwości socjalnej”.
Polityka zagraniczna.
Podobnie jak w przypadku ugrupowań pro-prezydenckich, w kwestiach polityki międzynarodowej partia utrzymuje prorosyjskie i prosowieckie stanowisko. Jako swoje cele programowe podaje m.in. „aktywny udział Republiki w zbiorowych wysiłkach postępowych sił wspólnoty światowej, mających na celu przeciwdziałanie hegemonistycznym i ekspansjonistycznym dążeniom bloku NATO – wpływowej siły światowego imperializmu”, a także „realną promocję procesów integracyjnych, w pierwszej kolejności z Federacją Rosyjską i Ukrainą”. Partia wspomina także w swoim programie o konieczności odbudowania w pełnym zakresie wzajemnych stosunków międzynarodowych z innymi krajami i strukturami międzynarodowymi”.
Z uwagi na członkostwo w bloku Zjednoczonych Sił Demokratycznych, partia teoretycznie musi realizować jego program w zakresie stosunków międzynarodowych. Wśród wymienionych w programie bloku celów jest „wstąpienie do Światowej Organizacji Handlu i Europejskiego Stowarzyszenia Wolnego Handlu, podpisanie z Unią Europejską porozumienia o partnerstwie i udział w programie 'Nowi Sąsiedzi'”, ale także „zachowanie i rozwój stabilnej i wzajemnie korzystnej współpracy z Rosją, Ukrainą i innymi krajami WNP, stworzenie pełnowartościowej strefy wolnego handlu”.
Historia.
Partia powstała 7 grudnia 1991 roku po tym, jak Rada Najwyższa Białorusi zakazała, wzorem Rosji, działalności partii komunistycznej na terytorium Republiki Białorusi. Nowe ugrupowanie odwołujące się do ideologii marksizmu-leninizmu zostało założone pod nazwą "Partia Komunistów Białorusi". Oficjalnie zarejestrowane zostało 26 maja 1992 roku. W pierwszej połowie lat 90. było jednym z głównym ugrupowań politycznych Białorusi. W 1994 roku zmieniono jego nazwę na "Partia Komunistów Białoruska". W wyborach 1995 uzyskała największą liczbę mandatów spośród partii ubiegających się o miejsce w Radzie Najwyższej, nigdy jednak nie była reprezentowana w rządzie oraz wykonawczych organach terytorialnych. Na czele ugrupowania stał Siarhiej Kalakin. Podczas kryzysu konstytucyjnego w 1996 roku partia opowiedziała się przeciwko działaniom Alaksandra Łukaszenki mającym na celu ograniczenie roli, a następnie likwidację Rady Najwyższej XIII kadencji. W 1996 roku część członków PKB niezadowolona z obranego kursu dokonała reaktywacji Komunistycznej Partii Białorusi, która poparła prezydenta. Partia Kalakina pomyślnie przeszła obowiązkową ponowną rejestrację 5 lipca 1999 roku.
W wyborach 2006 ugrupowanie poparło Alaksandra Milinkiewicza jako kandydata na urząd prezydenta. Lider partii Kalakin został szefem jego sztabu wyborczego. W tym samym roku partia znalazła się wśród ugrupowań tworzących Zjednoczone Siły Demokratyczne. 25 października 2009 zagrożona likwidacją partia zmieniła nazwę na Białoruską Partię Lewicy „Sprawiedliwy świat”. Jej lider Kalakin wchodzi w skład białoruskiej delegacji do Euro-Nestu.
Partia była współzałożycielem utworzonej 9 stycznia 2011 roku Narodowej Koordynacyjnej Rady Opozycji, której zadaniem jest domagać się "uwolnienia ludzi aresztowanych z przyczyn politycznych, informować obywateli Białorusi i wspólnotę międzynarodową, domagać się powrotu Białorusi na drogę prawa i demokracji, a także tworzyć warunki do przeprowadzenia w kraju wolnych i demokratycznych wyborów".
Reprezentacja.
Działacze PKB bez powodzenia ubiegali się o mandaty poselskie w wyborach w 2000, a także w 2004 roku (w tym wypadku z ramienia koalicji 5+). W wyborach samorządowych z 2003 roku 133 członków ugrupowania zostało radnymi terenowych rad deputowanych ludowych. W wyborach do rad z 25 kwietnia 2010 roku partia Sprawiedliwy Świat uzyskała 5 mandatów.

</doc>
<doc id="1038728" url="https://pl.wikipedia.org/wiki?curid=1038728" title="Jill Tarter">
Jill Tarter

Jill Cornell Tarter (ur. 16 stycznia 1944) – amerykańska astronom i astrobiolog, dyrektor Centrum Instytutu SETI. Popierała kandydaturę Bernarda Olivera na członka programu SETI.
Życiorys.
Jill Tarter ukończyła studia na Uniwersytecie Cornell. Pracowała także przy kilku naukowych projektach. Najważniejszym z nich było poszukiwanie życia pozaziemskiego. Od 1992 jest dyrektorem projektu NASA pod patronatem Instytutu SETI. Po śmierci Bernarda M. Olivera Jill Tarter została dyrektorem programu poszukiwania inteligencji pozaziemskiej. Była także inspiracją do nakręcenia filmu "Kontakt" (była pierwowzorem głównej bohaterki filmu, Ellie Arroway, odtwarzanej przez Jodie Foster). Sam film oparty był na książce Carla Segana o tym samym tytule.
Na jej cześć nazwano planetoidę (74824) Tarter.

</doc>
<doc id="1038729" url="https://pl.wikipedia.org/wiki?curid=1038729" title="Seth Shostak">
Seth Shostak

Seth Shostak (ur. 20 lipca 1943) - amerykański astronom i astrobiolog.
Życiorys.
Absolwent Princeton University. Seth Shostak jest najstarszym astronomem pracującym w Instytucie SETI, znajdującym się w Mountain View w Kalifornii. Przed dołączeniem do projektu SETI pracował nad wszechświatem i jego dalszymi losami używając teleskopów w USA i Holandii. Seth Shostak jest gospodarzem dla tygodniowego radiowego programu Instytutu SETI "Czy jesteśmy sami?", a także programu Projekt Phoenix. W 2004 otrzymał nagrodę Doroty Klumpke-Roberts.

</doc>
<doc id="1038731" url="https://pl.wikipedia.org/wiki?curid=1038731" title="Beautiful (film)">
Beautiful (film)

Beautiful – polski offowy dramat obyczajowy Piotra Matwiejczyka.
Nagrody.
2006 – nagroda za kreację aktorską dla Sylwii Juszczak (Festiwal Filmów Niezależnych "Bartoszki Film Festival")

</doc>
<doc id="1038739" url="https://pl.wikipedia.org/wiki?curid=1038739" title="Lecka Górna">
Lecka Górna



</doc>
<doc id="1038740" url="https://pl.wikipedia.org/wiki?curid=1038740" title="Wywołaniec">
Wywołaniec

Wywołaniec (niem. "Zippel-Berg", 543 m n.p.m.) – rozległe wzniesienie w centralnej części Północnego Grzbietu Gór Kaczawskich, w Sudetach Zachodnich, stanowiące zachodnie zakończenie masywu Okola, między Leśniakiem a Rogatką, nad Chrośnicą i Rząśnikiem.
Masyw zbudowany jest ze staropaleozoicznych skał metamorficznych – zieleńców i łupków zieleńcowych oraz fyllitów i kwarcytów, należących do metamorfiku kaczawskiego, poprzecinanych żyłami wulkanicznych porfirów. Porośnięty lasem świerkowym, niżej pola i łąki.

</doc>
<doc id="1038741" url="https://pl.wikipedia.org/wiki?curid=1038741" title="Dosyteusz (Barila)">
Dosyteusz (Barila)

Dosyteusz, imię świeckie Dimitrie Barila, w brzmieniu spolszczonym "Dymitr Baryła" (ur. 26 października 1624 w Suczawie, zm. 13 grudnia 1693 w Żółkwi) – mołdawski duchowny prawosławny, metropolita Mołdawii w latach 1671–1686, humanista, poeta i tłumacz.
Życiorys.
Dymitr Baryła pochodził z macedowołoskiej rodziny drobnych bojarów. Studiował na uczelni książęcej w Jassach i prawdopodobnie także w szkole Bractwa Prawosławnego we Lwowie. W mołdawskim monasterze Probota został w 1649 postrzyżony na mnicha z imieniem zakonnym Dosyteusz. W 1658 został biskupem Huși, a o rok później biskupem Romanu. W latach 1671–1686 pełnił funkcję metropolity mołdawskiego. Mówił biegle po rumuńsku, staro-cerkiewno-słowiańsku, grecku, rusku i polsku. Z pomocą patriarchy moskiewskiego i całej Rusi Joachima oraz za zgodą cara przywiózł z Rosji do stolicy Mołdawii Jassów drukarnię, za pomocą której wydawał pierwsze drukowane w języku mołdawskim księgi (w większości były to jego własne tłumaczenia tekstów liturgicznych). Funkcjonowała ona przy cerkwi św. Mikołaja. W 1688 patriarcha Konstantynopola rzucił na niego klątwę, po czym Dosyteusz musiał emigrować do Polski.
Twórczość.
Metropolita Dosyteusz jest jednym z najwyraźniejszych przedstawicieli literatury mołdawskiej w XVII wieku. Przyczynił się do wprowadzenia języka mołdawskiego do liturgii i urzędów państwowych. Jako pisarz przełamał tradycyjny w jego czasach kanon literatury religijnej. Jego głównym dziełem jest "Psałterz świętego proroka Dawida napisany wierszem" (mołd., rum. "Psâltirea Svîntului prooroc David pre versuri tocmită," 1673), nad którym pracował 10 lat. Jest to pierwsze, tak obszerne dzieło napisane po mołdawsku. Przy jego pisaniu Dosoftei inspirował się twórczością m.in. Jana Kochanowskiego i niektórymi utworami ruskich autorów.

</doc>
<doc id="1038742" url="https://pl.wikipedia.org/wiki?curid=1038742" title="Fudbalski Klub Sileks Kratovo">
Fudbalski Klub Sileks Kratovo



</doc>
<doc id="1038744" url="https://pl.wikipedia.org/wiki?curid=1038744" title="Rogatka (szczyt)">
Rogatka (szczyt)

Rogatka (niem. "Hornig-Berg", 490 m n.p.m.) – wzniesienie w północno-zachodniej części Północnego Grzbietu Gór Kaczawskich, w Sudetach Zachodnich, pomiędzy masywem Okola a Skałą.
Zbudowana ze staropaleozoicznych skał metamorficznych – zieleńców i łupków zieleńcowych – oraz fyllitów i łupków serycytowo-chlorytowo-kwarcowych, należących do metamorfiku kaczawskiego. Znajdują się tu zagajniki, pola i łąki.

</doc>
<doc id="1038745" url="https://pl.wikipedia.org/wiki?curid=1038745" title="Katarzyna Tlałka">
Katarzyna Tlałka

Katarzyna Dorota Tlałka, również jako "Katarzyna Tlałka-Bryś, Katarzyna Tlałka-Majewska, Katarzyna Tlałka-Neinert" (ur. 24 września 1970 w Krakowie) – polska aktorka teatralna i telewizyjna.
Życiorys.
W 1995 roku ukończyła Państwową Wyższą Szkołę Teatralną im. L. Solskiego w Krakowie. Od ukończenia studiów jest aktorką Teatru Ludowego w Krakowie (Nowej Hucie). Jest mężatką, ma troje dzieci.

</doc>
<doc id="1038747" url="https://pl.wikipedia.org/wiki?curid=1038747" title="Teorie rozwoju osobowości">
Teorie rozwoju osobowości

W tym artykule zostaną zaprezentowane różnorodne, psychoanalityczne teorie rozwoju osobowości człowieka.
Wstęp.
Psychologia od dawna szukała odpowiedzi na pytanie dlaczego psychika jednego i drugiego człowieka różni się tak bardzo. Jednolita teoria rozwoju osobowości, którą można by wytłumaczyć wszystkie zachowania była niezwykle kusząca.
Formalizacji i unifikacji pojęcia osobowości jako pierwszy podjął się Pierre Janet. Traktuje on owo pojęcie jako fenomen, którego wytworzenie zmusza do pozbycia się chociaż części instynktów i automatyzmów, kierujących życiem na początku jego bytności. W zakres osobowości wchodzą wszystkie emocje, uczucia, zachowania kreujące poglądy, które przeszły proces deliberacji z samym sobą i konfrontacji z rzeczywistością. Te zachowania, które sprzeciwiają się tendencjom naturalnym, instynktownym tworzą osobowość, wyodrębniając, indywidualizując jednostkę. Rozwój osobowości, według Janet jest wyodrębnianiem cielesnym i społecznym. Efektem tego jest przede wszystkim indywidualne, psychicznie niezależne, postrzeganie świata.
Teorie psychoanalityczne.
Teoria Freuda.
Pierwszą zwartą i dużo bardziej rozbudowaną niż poprzednie, teorią psychoanalityczną przedstawiającą rozwój osobowości była koncepcja Sigmunda Freuda. Zwrócił on uwagę, że niebywale ważnym okresem życia jest dzieciństwo, którego okresy muszą być przeżyte w ściśle określonych zasadach, utrwalone błędy (fiksacje) powodują bowiem nieodwracalne, określone cechy w dorosłym życiu.
Według niego, osobowość rozwija się w sposób ciągły, ale najbardziej znaczącym okresem jej formowania jest okres między 1 a 5 rokiem życia. Wedle Freuda - co charakterystyczne - mechanizm przemian rozwojowych polega na ewolucji popędu seksualnego, a jego istota na zmianie sfer w których się manifestuje, oraz sposobów jego kontroli lub zaspokajania. Główną rolę w przemianach odgrywa relacja tzw. zachowań elementarnych, czyli instynktownych, ze światem zewnętrznym, który poddaje owe zachowania naciskom, a ich posiadacza - określonym, kategorycznym wymaganiom.
Prowadzi to do zastępowania przedmiotów wywierających nacisk na emocje (przedmiotów katektycznych) innymi, co w rezultacie kończy się przenoszeniem doznań ze sfery seksualnej na sferę psychiczną.
Ewolucja libido wedle Freuda (skrótowe przedstawienie obok) zachodzi w następujący sposób:
Teoria Freuda zainteresowała Melanie Klein, lecz ona skierowała raczej swoją uwagę na dramat obiektywizacji. Połączony z matką, próbuje skierować uwagę całego świata tylko na sobie, lecz spotyka się z dramatyczną wieloznacznością rzeczywistości. To prowadzi do przeżywania skrajnych emocji, ale w rezultacie - do wchodzenia na wyższe pozycje psychiki. Teoria Klein jest więc niejako uzupełnieniem teorii Freudowskiej, która nie dość dokładnie tłumaczy jak to się dzieje, że poszczególne fazy faktycznie się zmieniają.
Neofreudyści.
Na uwagi Klein zwróciło uwagę bardzo wielu psychoanalityków, teoria relacji dziecka z otoczeniem stała się głównym obiektem zainteresowań. Utworzyło się kilka oddzielnych frakcji:
Matka u Spitza i Winnicott'a.
R. Spitza, rozwinął teorię o roli matki w kształtowaniu się osobowości dziecka. W badaniach longitudinalnych śledził on te zależności, formułując tzw. teorię organizatorów świata.
Myśli Spitza zmodyfikował Donald W. Winnicott. Jego zdaniem matka, tworzy u dziecka pierwszy obraz świata zewnętrznego. Noworodek sam dla siebie nie istnieje, jest całkowicie uzależniony od rodzicielki. Jej natura jednak sprawia, że może zacząć swój rozwój. Dzięki matce zapoczątkowuje się relacja z samym sobą, odczuwanie własnych popędów i możliwość ich modyfikacji, możliwość obiektywnej relacji z rzeczywistością.
Po okresie "czułej adaptacji" dziecko wchodzi w okres małych wymagań stawianych przez rodziców. Fakt, że nie wszystko jest podporządkowane jemu, powoduje frustrację, która jest kulminacyjnym momentem procesu. Matka bowiem tworząc deziluzje pomaga dziecku w przezwyciężeniu bezradności i wytworzeniu poczucie mocy. Ono z kolei uczy się czerpać satysfakcję z doznanych lub wykreowanych rzeczy, a to sprawia, że w końcu godzi się ze światem. Zgoda może jednak zajść tylko wtedy, gdy "ja" jest w pełni zintegrowane.
Co charakterystyczne więc, u Winnicotta wykształcenie osobowości nie polega na procesach wyodrębniania "ja" ze świata, nie jest procesem w którym poszczególne fazy zachodzą gwałtownie - jak u Freuda. Jest wykształceniem, nabyciem relacji ze światem, a głównym i niezbędnym czynnikiem pozwalającym na to, jest osoba matki.
Erikson i otoczenie obiektu.
Angielski psychoanalityk, Erik Erikson, zburzył dotychczasową strukturę freudowskiej teorii osobowości. Przede wszystkim, według niego osobowość kształtuje się przez całe życie, a nie tylko przez kilka pierwszych lat. Stworzył on więc koncepcję ośmiu stadiów psychicznych, w jakich znajduje się człowiek. Mają one zawsze charakter wewnętrznego konfliktu, którego względne rozwiązanie (bo nie da się rozwiązać całkowicie) prowadzi do coraz większego formowania się charakteru, a to determinuje dalszą bytność. Konflikty powodowane są przede wszystkim sprzecznością interesów między superego (nakierowanie na wartości kulturowo oczekiwane) a id (próba realizowania czynności elementarnych). Rolę rozjemcy pełni tutaj ego. Załagodzenie konfliktu zależy od otoczenia jednostki.
Rozwój jako gra stałych tendencji.
Według Carla Junga osobowość kształtuje się nie tyle w zdeterminowanych procesach, ile w grze stałych tendencji jakimi są intro- i ekstrawersja. A więc w pierwszym okresie dziecko jest w okresie zabaw symbolicznych, umiłowania bajek, fantazji, skłonność do przekory. W drugim okresie otwiera się na świat, próbuje go naśladować - a więc buduje realizm, by w trzecim okresie znów zamknąć się w sferze idei, dąży do samodzielności, odseparowania od rodziców.
Podobnie sprawę traktuje L. Corman, z tym że stałymi, determinującymi rozwój są procesy ekspansji i konserwacji (samozachowania). I tak w pierwszym stadium (faza oralna u Freuda) dziecko asymiluje się ze wszystkim co przynosi środowisko - jest to ekspansja bierna. W drugim (faza analna), dziecko próbuje zdobywać otoczenie, a wszelkie "porażki" traktuje impulsywnie. W trzecim stadium (2-3 rok) rozpoczyna się agresywna ekspansja autoerotyczna. W czwartym zaś mamy do czynienia z ekspansją kontrolowaną, gdzie dziecko zostając wystawione na różne przeszkody, musi nauczyć się selekcjonować czerpanie ze świata, poznawać go na miarę własnych możliwości.
Psychoanaliza kulturowa.
Klasyczna psychoanaliza, choć nie ujmowała środowisku społecznemu pewnej roli kreatora osobowości, to za główny motor uznawała dyspozycje fizyczne i psychiczne jednostki. Psychoanaliza kulturowa za taki motor uznaje właśnie szeroko pojęte oddziaływanie społeczne.
K. Horney dostrzegła w relacjach społecznych, łączących dziecko z rodzicami źródło późniejszych trudności, konfliktów i nieadekwatnych oczekiwań (ze względu na iluzje autorstwa rodziców), ale koniec końców, prowadzi do wytworzenia się twardego systemu obronnego. W. Reich wysunął tezę, że osobowość człowieka ma swoje źródło w strachu przed społecznym odrzuceniem.
Myśli te rozwinął E. Fromm, uznając za jedną z najważniejszych potrzeb, potrzebę jedności z innymi ludźmi. Owa potrzeba, konfrontowana jest nieustannym dążeniem do egoizmu i czynności elementarnych.
Można więc przyjąć, że według niego, osobowość jest pewnego rodzaju ukształtowana na matrycy systemów socjokulturowych. Struktura osobowości indywidualnej, oraz osobowości społecznej są ze sobą w ścisłym związku. Dziecko przyswaja sobie cechy, wymagania, specyfikę kultury, wzrastając ze wzorami podsuwanymi mu przez dorosłych.
Teoria stosunków interpersonalnych.
Do najbardziej rozbudowanych teorii psychoanalizy kulturowej, należy tzw. teoria stosunków interpersonalnych, H. Sullivana. Jego zdaniem istota ludzka jest wytworem relacji społecznych, sił działających między nią a środowiskiem, na którego działanie jest jednocześnie zdana i skazana. Jednocześnie jednostka narażona jest na biologicznie uwarunkowane dążenie do przyjemności. Te dwa motory działań - kulturowy i biologiczny, są zdaniem badacza odpowiedzialne za rozwój osobowości.
Najważniejszym skutkiem tego faktu, jest lęk zrodzony w wyniku bojaźni przed dezaprobatą rodziców, aktywującą się w momencie popełnienia czynu zakazanego. Dezaprobata jednak, ma ważną cechę jaką jest samowiedza - dziecko uświadamia sobie fakt, że to ONO musi siebie kontrolować. Niekiedy nieaprobowane cechy, mają skłonność do "odszczepiania się" przez co jednostka przestaje uznawać je za część siebie, lub ocenia je negatywnie, próbując się pozbyć.
Teoria ról społecznych.
Najzagorzalsi zwolennicy tej teorii głosili, że osobowość nie jest niczym innym, jak tylko sumą wyuczonych ról społecznych, przydzielanych przez społeczeństwo. Wyznaczona rola, stawia przed jednostką żądania do kategorycznego spełnienia. Wraz z rozwojem fizjologicznym, ról przydziela się coraz więcej, a te ograniczając jednostkę, kreują jej osobowość.
Niektórzy, mniej skrajni, przedstawiciele tej teorii, jak A. Lonton, zwracają uwagę na pewną elastyczność w przyswajaniu roli. Dziecko przyjmuje kulturę w przybliżeniu, nigdy dokładnie - już bardzo wcześnie widać bunt przeciw pewnym jej elementom. Wcielanie modelu skorygowanego jest przyczyną indywidualizacji.
Teoria pola.
K. Lewin stworzył teorię, która nie tyle skupiała się na czynnikach rozwojowych, co na istocie przemian. Opisuje ona rozwój jako wzrost przestrzeni życiowej - w wyniku interakcji, wzrasta liczba systemów, potrzeb, zachowań. Wraz z poszerzeniem pól "kulturowych" wzrastają też pola "czasowe". Dziecko, początkowo żyjąc chwilą, staje się zdolne w późniejszych okresach swojego życia, do objęcia myślą przeszłości i przyszłości. Staje się zdolne do planowania, rozpamiętywania, posiada myślenie abstrakcyjne. Lewin wyróżnia trzy podstawowe obszary: sferę frontalną, peryferyczną i centralną, zawierającą osobowe "ja". Istotą rozwoju, jest według tego badacza wyodrębnianie się i utrwalanie struktur, oraz wzmacnianie między nimi bariery.
Teoria motywacji.
Wedle tej teorii rozwój osobowości zachodzi na podstawie potrzeb i sposobów ich zaspokajania. Jest to więc znacząca różnica w porównaniu z powyższymi teoriami, albowiem nie kultura i jej wzory stanowią największą i decydującą wartość, ale potrzeby. Klasyczna teoria motywacji jako główny cel wokół którego kręci się wszystko inne ujmuje szukanie przyjemności, zaś unikanie przykrości.
Zdaniem W. McDaugalla mają pewne skłonności zaznaczające się od urodzenia, ale w miarę rozwoju konfrontują je ze światem zewnętrznym - jest to więc walka nieświadomego (w chwili czynu) instynktu z kulturą.
A. Maslow uważa, że potrzeby są aktywne - ciągle się zmieniają, a zaspokojenie tych fundamentalnych, jest jedynie podstawowym warunkiem adaptacji organizmu. Myśl tę rozwinął G. W. Allport, który stwierdził, że nie istnieją motywy wtórne, wszystkie są pierwotne, a rozwój polega na pojawianiu się nowych. Motywy autonomiczne tworzą "ja" jednostki - świadomość i obraz siebie pozwalają na równi z motywami, na skierowanie ku określonym celom.
Teoria dezintegracji pozytywnej.
Pozytywne znaczenie konfliktów w procesie kształtowania osobowości zauważył Kazimierz Dąbrowski. Według niego, dziecko jest na początku globalnym związkiem przyszłego człowieka. W miarę upływu czasu, wchodzi w okres rozwoju określonych funkcji. Niektóre z nich zaczynają dominować, inne ustępują miejsca. Dziecko przeżywa zatem drogę od pełnej integracji - symbiozy z matką, światem, który przyjmuje bezrefleksyjnie i jednostajnie, do okresu gdy odróżnia siebie, przedmioty, ludzi - zaczyna mieć sympatie i antypatie.

</doc>
<doc id="1038753" url="https://pl.wikipedia.org/wiki?curid=1038753" title="Młodzież Wielkiej Polski">
Młodzież Wielkiej Polski

Młodzież Wielkiej Polski – organizacja młodzieżowa Obozu Narodowego okresu międzywojnia. 
"MWP" została założona w 1932 roku, terenem jej działalności były szkoły średnie. Po wybuchu II wojny światowej jej działacze podjęli walkę z okupantami. Na początku 1945 roku reaktywowana w antykomunistycznej konspiracji. Rozbita przez UB w 1946.
Grupa Młodzieży Wielkiej Polski związana z Narodowo-Ludową Organizacją Wojskową teoretycznie była odrębną organizacją występującą pod własną nazwą. Praktycznie stanowiła ona część składową NLOW i samodzielnej, na zewnątrz widocznej działalności nie prowadziła. Większość jej członków należała zarazem do wspólnej dla obydwu odłamów Stronnictwa Narodowego wojskowej organizacji konspiracyjnej - Narodowej Organizacji Wojskowej. Spośród przedwojennego kierownictwa "MWP" znajdowali się Jerzy Grabowski, Tadeusz Łabędzki i Tadeusz Zawadziński.

</doc>
<doc id="1038754" url="https://pl.wikipedia.org/wiki?curid=1038754" title="Skała (szczyt)">
Skała (szczyt)

Skała (niem. "Stein-Berg") (485 m n.p.m.), wzniesienie w północno-zachodniej części Północnego Grzbietu Gór Kaczawskich, w Sudetach Zachodnich, pomiędzy Rogatką a Babińcem.
Zbudowana ze staropaleozoicznych skał metamorficznych – zieleńców i łupków zieleńcowych oraz fyllitów i kwarcytów, należących do metamorfiku kaczawskiego. Na grzbiecie znajdują się zagajniki, pola i łąki.

</doc>
<doc id="1038756" url="https://pl.wikipedia.org/wiki?curid=1038756" title="Babiniec (Góry Kaczawskie)">
Babiniec (Góry Kaczawskie)

Babiniec (niem. "Frauenberg", 486 m n.p.m.) – wzniesienie w północno-zachodniej części Północnego Grzbietu Gór Kaczawskich, w Sudetach Zachodnich, pomiędzy Tarczynką a Skałą.
Zbudowany ze staropaleozoicznych skał metamorficznych – łupków serycytowo-chlorytowo-kwarcowych, fyllitów i kwarcytów, należących do metamorfiku kaczawskiego. Porośnięty lasem mieszanym z zarastającymi polanami i łąkami.

</doc>
<doc id="1038758" url="https://pl.wikipedia.org/wiki?curid=1038758" title="Potrzymionek">
Potrzymionek

Potrzymionek – jeden z siedmiu obszarów o szczególnym znaczeniu na terenie rezerwatu Nadgoplański Park Tysiąclecia w województwie kujawsko-pomorskim. Obejmuje pas trzcin i szuwarów w południowej części zatoki Pięciu Wysp w zachodniej odnodze jeziora Gopła oraz wyspę Potrzymionek wraz z otaczającym ją pasem trzcin. Cały obszar ma powierzchnię 81 hektarów. Rozciąga się wzdłuż brzegów Gopła na odcinku 6800 metrów od południowo-zachodniego cypla półwyspu Potrzymiech do punktu na zachodnim brzegu jeziora przy dawnej przeprawie promowej w Rzeszynku.
Potrzymionek jest największą wyspą Gopła. Jej linia brzegowa mierzy 1500 metrów, zaś wraz z pasem przybrzeżnych trzcin zajmuje powierzchnię 24 ha. Wyspa porośnięta jest wierzbami, brzozami i olszami. Gnieździ się na niej około 40 par gęsi gęgawej, znajduje się tam również 10 gniazd błotniaka stawowego, kilka par łabędzia niemego, perkoza dwuczubego i bąki.

</doc>
<doc id="1038759" url="https://pl.wikipedia.org/wiki?curid=1038759" title="Święto Przodków">
Święto Przodków



</doc>
<doc id="1038760" url="https://pl.wikipedia.org/wiki?curid=1038760" title="IKONOS">
IKONOS

IKONOS − komercyjny satelita obrazujący powierzchnię Ziemi, jako pierwszy rejestrował dostępne publicznie zdjęcia o 1-metrowym pikselu w zakresie panchromatycznym i 4-metrowym w zakresie wielospektralnym.
Specyfikacja.
Rozdzielczość czasowa.
IKONOS jest w stanie wykonać zdjęcia tego samego terenu w okresie od 3 do 5 dni. Aby pojawić się znowu dokładnie w nadirze nad tym samym punktem potrzeba 144 dni.
Obrazowany pas.
Pojedyncza scena obrazowanego pasa ma wymiary 11 km x 11 km.
Wykorzystanie.
Zdjęcia wykonane przez satelitę IKONOS wykorzystuje między innymi serwis Zumi.

</doc>
<doc id="1038761" url="https://pl.wikipedia.org/wiki?curid=1038761" title="Ogniwo Sopot">
Ogniwo Sopot

Ogniwo Sopot – polski klub rugby z siedzibą w Sopocie założony 23 czerwca 1966 przez Mieczysława Opiekę i Zbigniewa Kulenty jako sekcja rugby wielosekcyjnego MKS Ogniwo Sopot. Jeden z najbardziej utytułowanych klubów rugby w Polsce. Jedenastokrotny mistrz Polski i dziesięciokrotny zdobywca Pucharu Polski. Obecnie gra w Ekstralidze.
Historia.
Początki sekcji rugby sięgają 1963, kiedy do zarządu MKS Ogniwo wpłynął wniosek o powołanie drużyny. Sopocki klub został przyjęty do Polskiego Związku Rugby dopiero 23 czerwca 1966. Data rejestracji w związku uważana jest za powstanie sekcji rugby Ogniwa. W 1967 drużyna rozegrała swój pierwszy ligowy sezon. Po dwóch latach występów sekcja została rozwiązana. W 1971 drużyna zostaje reaktywowana. Wraz z zatrudnieniem w 1976 Edwarda Hodury, rozpoczyna się złoty okres klubu. Juniorzy i kadeci zdobywają pod wodzą Hodury medale mistrzostw Polski. W 1983 seniorzy trenowani przez Hodurę awansowali do I ligi. Od 1 kwietnia 1984 do 4 czerwca 2011 Ogniwo występowało nieprzerwanie w ekstralidze. W 1987 seniorzy zdobywają pierwsze mistrzostwo oraz puchar kraju.
W 2011 po przegranych barażach o utrzymanie w ekstralidze z Juvenią Kraków drużyna Ogniwa spadła do I ligi. W 2013 ponownie awansowała do ekstraligi, w 2017, 2018, a następnie w 2022 sięgnęła po wicemistrzostwo Polski, a w 2019 i 2021 po mistrzostwo.

</doc>
<doc id="1038762" url="https://pl.wikipedia.org/wiki?curid=1038762" title="Sobów (stacja kolejowa)">
Sobów (stacja kolejowa)

Sobów – stacja kolejowa w Sobowie, dzielnicy Tarnobrzega, w województwie podkarpackim, w Polsce.
W roku 2017 stacja obsługiwała 0–9 pasażerów na dobę.

</doc>
<doc id="1038769" url="https://pl.wikipedia.org/wiki?curid=1038769" title="Port lotniczy Bornholm">
Port lotniczy Bornholm

Port lotniczy Bornholm – port lotniczy położony 5 km na południowy wschód od Rønne. Jest jedynym portem lotniczym na wyspie Bornholm. W 2010 obsłużył około 250 000 pasażerów.
25 marca 1956 r. zanotowano akt dezercji pilota z 26 PLM bazującego w Zegrzu Pomorskim. Podczas wykonywania zadania walki powietrznej por. pilot Zygmunt Gościniak skierował samolot Lim-2 nr 1B 013-027 / 1327 w kierunku morza, by po kilkunastominutowym locie wylądować awaryjnie na wyspie Bornholm w rejonie remontowanego lotniska w Rønne.

</doc>
<doc id="1038770" url="https://pl.wikipedia.org/wiki?curid=1038770" title="Synkrisis">
Synkrisis

Słowo synkrisis znane również w pisowni nieco odmiennej synkrysis, pochodzi z j. greckiego σύγκρισις, i jest terminem technicznym z zakresu retoryki. Etymologia tego słowa: przedimek syn- - oznacza on wspólnie, równocześnie, jednocześnie, i krisis- oznacza ocenę, sąd, osąd. Słowo to jest określeniem zabiegu retorycznego, polegającego na porównaniu dwóch osób, rzeczy, etc. z wyraźnym zamiarem ich przeciwstawienia.
Przykłady: pięciokrotne zestawienie osób w Księdze Mądrości, rozdz. 10, wersety 1-14.

</doc>
<doc id="1038771" url="https://pl.wikipedia.org/wiki?curid=1038771" title="Autosan H9">
Autosan H9

Autosan H9 – seria autobusów lokalnych, międzymiastowych a także miejskich klasy midi produkowanych w latach 1973-2002 w Sanockiej Fabryce Autobusów (SFA), a następnie w zakładach Autosan S.A. w Sanoku. Nieliczne egzemplarze produkowano jeszcze do 2006 roku. Autobus zdobył dużą popularność na rodzimym rynku, szczególnie wśród przedsiębiorstw PKS oraz w mniejszym stopniu szkół nauki jazdy oraz przewoźników prywatnych. Wpłynęła na to prosta i trwała konstrukcja odporna na złą jakość polskich dróg, łatwość napraw i serwisu oraz niska cena.
Geneza.
Pierwsze prace nad stworzeniem nowego autobusu, będącego następcą dla modelu San H100, podjęto w 1967 roku. H100 był modelem przestarzałym, traktowanym jako przejściowe rozwiązanie dla Sanockiej Fabryki Autobusów. W założeniu nowy pojazd miał być autobusem średniej pojemności z silnikiem usytuowanym za tylną osią. Planowano także, by całkowita długość nadwozia była nieznacznie większa niż w przypadku Sana H100.
Pierwsze prototypy.
Sanos A9.
Po nawiązaniu współpracy z jugosłowiańską firmą „Karoserija – 11 Oktomvri” ze Skopja (obecnie Macedonia Północna) zbudowano 15 prototypowych egzemplarzy 9-metrowego autobusu w wersjach: miejskiej, podmiejskiej, międzymiastowej i turystycznej (1967) o oznaczeniu Sanos A9. Wnętrze pojazdu dostosowane zostało do przewozu 38 pasażerów na miejscach siedzących. Do napędu wykorzystano 6-cylindrowy rzędowy silnik wysokoprężny typu SW-400 o pojemności skokowej 6540 cm³ i mocy 92 kW (125 KM). Produkowany był on na licencji firmy British Leyland w WSW Andoria w Andrychowie. Umieszczony został wzdłużnie za tylną osią, pozwoliło to na wygospodarowanie przestrzeni pod podłogą na luki bagażowe. Prototypy charakteryzowały się nadwoziem typu wagonowego opartym na ramowej konstrukcji połączonej z kratownicowym szkieletem. Długość całkowita nadwozia wynosiła 9160 mm, rozstaw osi 4000 mm, masa własna zaś 7444 kg. Autobus mógł rozpędzić się do 96 km/h, zużywając przy tym średnio 27 litrów paliwa na 100 km. Autobus miał trafić do produkcji seryjnej w roku 1969.
Sanok 09.
Pod koniec 1967 roku w SFA rozpoczęto niezależnie prace nad własnym autobusem. Brali w nich udział konstruktorzy Sanockiej Fabryki Autobusów, Politechniki Krakowskiej, Przemysłowego Instytutu Motoryzacji oraz Wojskowej Akademii Technicznej. W czwartym kwartale 1967 roku zaprezentowano przedprototypowy egzemplarz nowego autobusu o oznaczeniu Sanok 09. Pod względem zastosowanych rozwiązań technicznych Sanok 09 podobny był do Sanosa A9. Konstrukcja autobusu oparta była na stalowej ramie, na którą osadzone zostało nadwozie o konstrukcji kratownicowej z poszyciem z blach stalowych. W prawej ścianie bocznej autobusu na zwisie przednim oraz tylnym umieszczone zostały jednoskrzydłowe, otwierane ręcznie drzwi prowadzące do wnętrza pojazdu. W lewej ścianie bocznej zastosowano natomiast drzwi przeznaczone dla kierowcy. Pod podłogą umieszczone zostały bagażniki, do których dostęp możliwy był od zewnątrz, poprzez umieszczone po obydwu stronach nadwozia boczne klapy. Wentylacja wnętrza zapewniana była przez dwa włazy dachowe oraz otwierane górne części okien. Do napędu autobusu zastosowano licencyjny silnik Leyland SW400 o pojemności skokowej 6540 cm³ i mocy maksymalnej 92 kW (125 KM) osiąganej przy 2400 obr./min., zblokowany z pięciostopniową ręczną skrzynią biegów o oznaczeniu S5-45, produkowana na licencji niemieckiej firmy ZF w Tczewie. Zespół napędowy pozwalał na rozpędzenie pojazdu, o masie własnej wynoszącej 7300 kg, do prędkości 80 km/h. Średnie zużycie paliwa na 100 km wynosiło 22 litry oleju napędowego. Przy konstruowaniu autobusu wykorzystano część podzespołów z prototypu samochodu ciężarowego Star A-200. W przednim zawieszeniu wykorzystano sztywną belkę zawieszoną na podwójnych resorach piórowych. Za tłumienie drgań odpowiadały amortyzatory hydrauliczne. Zawieszenie tylne stanowił sztywny most napędowy, oparty na dwóch resorach piórowych. Autobus wyposażono w hydrauliczny układ hamulcowy ze wspomaganiem nadciśnieniowym oraz w hamulec silnikowy. Hamulec pomocniczy działał na koła osi tylnej.
W 1968 roku stworzono serię 4 prototypów modelu Sanok 09 w odmianach międzymiastowej, wyposażonej w 39 miejsc siedzących oraz turystycznej, przystosowanej do przewozu 33 pasażerów. W tym samym roku prototypowy pojazd nr 1 zaprezentowany został na Międzynarodowych Targach Motoryzacyjnych w Poznaniu. W porównaniu z Sanem H100, Sanok 09 oferował podróżującym o wiele wyższy poziom komfortu, jego wzrost był możliwy dzięki opcjonalnej klimatyzacji, fotelom lotniczym czy też lepiej wyciszonemu wnętrzu. Po przeprowadzeniu testów autobusów Sanos A9 i Sanok 09, zdecydowano o wyborze polskiego modelu i jego dalszym rozwoju.
Autosan H9.
Autosan H9-01/02/03/04/15.
W 1970 roku zaprezentowano kolejny zmodernizowany prototypowy model o oznaczeniu Autosan H9. W stosunku do poprzednich prototypów zwiększono całkowitą długość nadwozia pojazdu do 9310 mm, pozwoliło to na zwiększenie pojemności przestrzeni pasażerskiej do 48 osób (36+2 na miejscach siedzących, 10 na stojących). Do napędu prototypów zastosowano produkowany w Andrychowie silnik 6C107 o mocy maksymalnej 101,5 kW (138 KM) lub produkowaną w Starachowicach jednostkę napędową typu S359 o mocy 110 kW (150 KM). Modernizacji poddany został układ hamulcowy, w którym zastosowano pneumatyczny system sterowania hamulcem zasadniczym i pomocniczym. Zmieniono także kształt nadwozia, linia dachu otrzymała charakterystyczne załamanie w przedniej części. W pasie nadokiennym zamontowano dodatkowe okna. Wersje turystyczne charakteryzowały się bogatszym wyposażeniem wnętrza od odmian międzymiastowych. Standardowym wyposażeniem wersji turystycznych były fotele lotnicze, które zapewniały wyższy poziom komfortu podróży.
Przedprodukcyjna seria informacyjna, zbudowana w 1970 roku, liczyła 6 egzemplarzy. W następnych latach wyprodukowano kolejne pojazdy w trzech seriach informacyjnych przeznaczonych do prób drogowych: 1971 – 6 sztuk, 1972 – 22 sztuki, 1973 – 51 sztuk. Prototypowe autobusy przekazano do kursów na regularnych liniach PKS.
Produkcję seryjną rozpoczęto w 1973 roku w dwóch wersjach wyposażeniowych: turystycznej (H9-02) oraz międzymiastowej (H9-03). W pojazdach montowano 6-cylindrowy rzędowy silnik wysokoprężny Andoria 6C107 o pojemności skokowej 6540 cm³ i mocy maksymalnej 101,5 kW (138 KM) lub 6-cylindrowy rzędowy silnik Star S359 o pojemności skokowej 6840 cm³ i mocy 110 kW (150 KM). Obydwie jednostki napędowe zblokowane były z 5-biegową manualną skrzynią biegów typu S5-45. Zawieszenie przedniej sztywnej osi oraz tylnego mostu napędowego oparte zostało na półeliptycznych resorach piórowych oraz hydraulicznych amortyzatorach teleskopowych. Na tle konkurencji seria H9 wyróżniała się jakością zabezpieczenia antykorozyjnego. W tym samym roku konstrukcja ta została nagrodzona tytułem Mistrza Techniki Rzeszowszczyzny, a rok później twórcy Autosana H9 zostali odznaczeni I Nagrodą Zarządu Wojewódzkiego NOT.
Modele z wersji H9-15 typu turystycznego z luksusowym wyposażeniem zostały włączone do obsługi turnieju Mistrzostw Świata w Hokeju na Lodzie 1976, zorganizowanego w dniach 8-25 kwietnia 1976 w Katowicach.
W 1977 dokonano zmian konstrukcyjnych modelu H9. Usprawniono tylny most, układ hamulcowy oraz oś przednią. Rok później przedstawione zostały dwa prototypy, Autosan H9/II (miejski) i Autosan H9/III (międzymiastowy). Charakteryzowały się one kanciastą stylistyką nadwozia oraz prostokątnymi przednimi reflektorami zapożyczonymi z Wartburga 353. Nadwozia obu prototypów miały 10 metrów długości, do napędu użyto jednostki 6C107/1. Prototypy te zapoczątkowały prace konstrukcyjne nad nową rodzina autobusów o oznaczeniu H10.
22 maja 1975 wyprodukowano 2500. egzemplarz modelu. Do roku 1979 powstało 17 178 egzemplarzy modelu H9 w wersji międzymiastowej. Produkcji wersji H9-03 i H9-15 oraz ich pochodnych zaprzestano w 1980 roku.
9 stycznia 1981 wyprodukowano model Autosan H9 numer 25 000.
Wersje rodziny H9 z lat 1974-1980:
Autosan H9-33/35.
W 1969 roku zbudowano prototypowy model serii H9 w odmianie miejskiej. Zmiany w tej wersji objęły głównie wnętrze, które zostało przeprojektowane i dostosowane do przewozu 70 pasażerów, z czego 23 na miejscach siedzących. Nadwozie wyposażone zostało w umieszczone na zwisie przednim i tylnym, sterowane elektropneumatycznie z miejsca kierowcy dwie pary drzwi. W lewej ścianie bocznej zastosowano otwierane ręcznie drzwi prowadzące do stanowiska kierowcy. Nad szybą czołową umieszczone zostało miejsce przeznaczone na tablicę informacyjną. Zmieniona została również instalacja elektryczna oraz zastosowano wspomaganie kierownicy.
Produkcję seryjną miejskich odmian autobusów serii H9 rozpoczęto w IV kwartale 1975 roku. W zależności od zastosowanej jednostki napędowej autobusy te oznaczane były jako H9-33 w przypadku silnika S359 lub H9-35 z silnikiem 6C107. Seryjne pojazdy przeznaczone zostały do przewozu 70 pasażerów, z czego 24 na miejscach siedzących, wnętrze wyposażone zostało w szereg elementów z większego autobusu Jelcz PR100 oraz samochodu osobowego Polski Fiat 125p. W stosunku do odmian międzymiastowych i turystycznych usunięto luki bagażowe oraz obniżony został o 35 mm poziom podłogi (945 mm) i wysokość stopni wejściowych. Nadwozie w stosunku do pozostałych wersji charakteryzowało się wyrównaną linią dachu w przedniej części nadwozia oraz zastosowaniem na zwisie przednim i tylnym składanych czteroskrzydłowych drzwi sterowanych z miejsca kierowcy. Nad przednią szybą umieszczono miejsce na tablicę kierunkową. Zastosowano instalację elektryczną o napięciu 24 V, co pozwoliło na unifikację osprzętu z Jelczem PR100. Model Autosan H9-35 był w sprzedaży od 4 grudnia 1975, a pierwsza partia kilkunastu sztuk otrzymało miasto Wałbrzych. W tym samym miesiące kolejne autobusy tej serii były przekazywane do Wrocławia, Zielonej Góry, Białegostoku, Olsztyna i Gdańska.
Do 1977 w miejskich odmianach H9 montowano z lewej strony nadwozia drzwi dla kierowcy. W tym samym roku usprawniono układ ogrzewania wnętrza oraz otwierania drzwi. Od 1978 roku w modelu tym stosowana była przekładnia kierownicza ZF 8060, wyposażona we wspomaganie oraz nowe koło kierownicy pochodzące z miejskich autobusów marki Jelcz. W 1980 roku wycofano z oferty model H9-33 ze względu na niewielkie zainteresowanie klientów, spowodowane awaryjnością jednostki napędowej. W 1981 roku przeprowadzono modernizację Autosana H9-35, której celem było zunifikowanie konstrukcji pojazdu z wprowadzonymi do produkcji rok wcześniej modelami H9-20 i H9-21. W wyniku zmian zastosowano do napędu wyposażony w turbosprężarkę silnik 6CT107/A3 o pojemności skokowej 6540 cm³ i mocy maksymalnej 110 kW (150 KM). Jednostka napędowa współpracowała z 5-biegową, manualną skrzynią biegów S5-45. Z nadwozia autobusu usunięte zostały dodatkowe małe okna, umieszczone w pasie nadokiennym. W 1992 roku rozpoczęto montaż osi produkowanych przez firmę FON Radomsko zamiast wcześniej stosowanych podzespołów ze Starachowic. W 1995 roku przeprowadzono niewielkie zmiany ściany czołowej pojazdu oraz powiększono otwierane części okien. Autosan H9-35 wycofany został z oferty producenta w 2000 roku. Przez 25 lat produkcji wyprodukowano 8709 egzemplarzy wersji H9-33/35.
Autobus produkowano w latach 1975-1997 oraz w krótkiej serii w roku 2000.
W 1976 12-osobowa grupa pracowników fabryki otrzymała Nagrodę I stopnia Ministra Przemysłu Maszynowego za opracowanie i uruchomienie produkcji modelu „Autosan H9-35”.
Autosan H9-20/21.
W roku 1976 powstał projekt o nazwie Autosan H9/I. Zbudowane wówczas pojazdy charakteryzowały się wydłużonym z 4000 do 4700 mm rozstawem osi oraz zmodernizowanym nadwoziem, którego długość została zwiększona do 10 000 mm. Wprowadzono także szereg udoskonaleń w konstrukcji. Wykonano wówczas pięć prototypów w następujących odmianach:
Produkcję seryjną zmodernizowanych autobusów międzymiastowych i turystycznych serii H9 rozpoczęto 6 marca 1980 roku. W stosunku do starszych odmian modele H9-20 (wersja turystyczna) oraz H9-21 (odmiana międzymiastowa) charakteryzowały się wydłużonym o 690 mm (10 000 mm) oraz podwyższonym o 160 mm (3150 mm) nadwoziem. Dodatkowe zmiany nadwozia dotyczyły likwidacji okien bocznych w tylnych słupkach oraz pasie nadokiennym. Modele te dostosowane zostały do przewozu 41 pasażerów na miejscach siedzących w przypadku wersji H9-20 lub 51 pasażerów z czego 39 na fotelach w Autosanie H9-21. Ściany boczne oraz sufit wnętrza autobusu wykończone zostały płytami laminatowymi. Ściana przednia pokryta została wykładziną skóropodobną, natomiast do wykończenia podłogi z blachy stalowej zastosowano wykładzinę typu tarafleks. Przestrzeń pasażerska ogrzewana była przez agregat wodny oraz elektryczne nagrzewnice. Wentylację zapewniały otwory wentylacyjne w ścianie czołowej pojazdu, klapy dachowe oraz otwierane górne części okien bocznych. Do napędu zastosowano zmodernizowany, turbodoładowany silnik Andoria 6CT107/A3 (później 6CT107/A6/7) o pojemności skokowej 6540 cm³ i mocy maksymalnej 110 kW (150 KM), który od 1981 roku stanowiła również źródło napędu autobusu H9-35. Silnik ten zblokowany był z 5-biegową, manualną skrzynią biegów S5-45. Dzięki modyfikacji układu wydechowego udało się ograniczyć hałas wewnątrz autobusu. Oprócz tego zmodernizowano wiele innych elementów autobusu. Zastosowano sterowane hydraulicznie sprzęgło, obrotomierz, zawiasy wewnętrzne klap bagażników podpodłogowych i komory silnika, nową spawaną podłogę oraz zmieniono konstrukcję niektórych elementów dachu.
Mimo starzejącej się konstrukcji, autobus produkowano równolegle z modelem H10. Wpłynął na to fakt, że zakład miał problemy ze zwiększeniem poziomu produkcji H10, a popyt na autobusy klasy średniej był bardzo duży.
W 1992 roku skierowano do produkcji odmiany H9-20.41 oraz H9-21.41, w których zrezygnowano ze stosowania mostu napędowego oraz przedniej osi marki Star na rzecz produktów FON Radomsko. W 1995 roku przeprowadzono modernizację ściany czołowej, w wyniku której zrezygnowano z umieszczania loga producenta wykonanego z plastiku, na rzecz naklejki. Dodatkowo powiększono otwierane części okien bocznych.
W 1997 roku nawiązana została między Autosanem a rosyjskim producentem autobusów firmą PAZ współpraca, której wynikiem było wyprodukowanie na podwoziu modelu H9-20/21, serii 10,1-metrowych, średniopodłogowych autobusów miejskich PAZ-4223 z silnikiem Cummins B5.9-180-10 o mocy maksymalnej 132 kW (180 KM), który współpracował z 5-biegową manualną skrzynią biegów TS 5-60. Model ten przystosowany był do przewozu 80 pasażerów, z czego 27 na miejscach siedzących. Produkcja autobusów na polskim podwoziu została zakończona w 2000 roku.
W 1999 roku do oferty wprowadzono specjalną odmianę modelu H9-21, autobus szkolny Autosan H9-21.41S „Kleks”. W tej wersji zastosowano wykonane z plastiku 42 twarde siedzenia pasażerskie, dźwiękowy sygnał ostrzegawczy informujący o otwarciu tylnych drzwi oraz przednie dwupłatowe drzwi sterowane pneumatycznie z miejsca kierowcy. W tylnej części wnętrza, pomiędzy prawym nadkolem a drzwiami znajdowało się miejsce dostosowane do przewozu wózka inwalidzkiego. Z zewnątrz wersja „Kleks” wyróżniała się jaskrawym pomarańczowym lakierem, tablicami informacyjnymi oraz umieszczonymi na dachu w tylnej części nadwozia lampami obrysowymi. W 2000 roku zastosowano wykonane z aluminium przednie drzwi jednopłatowe z modelu Autosan A0909L Tramp. Od 1999 roku opcjonalnie montowano sterowane pneumatycznie dwuskrzydłowe drzwi przednie w wersji międzymiastowej, niedługo później wprowadzono podobne rozwiązanie dla drzwi tylnych. Rok później wprowadzono możliwość montażu drzwi przednich jednoskrzydłowych.
W roku 2004 zakończono produkcję autobusów serii H9. Ostatnia wyprodukowana partia otrzymała ścianę przodu i tyłu z innego modelu autobusu – A0909L – model ten oznaczono symbolem „H9-21/A09”. Według innych źródeł ostatnie 4 sztuki tej serii wykonano w 2005 roku dla trzech odbiorców. W 2006 roku wznowiono produkcję modeli „H9-21/A09”. Wyprodukowano 30 egzemplarzy dla Veolia Transport Polska z silnikiem Andoria 6CT107-3 Euro-2 o mocy maksymalnej 125 kW (170 KM). Pojazdy te nie spełniały obowiązujących wówczas norm czystości spalin, jednak ich rejestracja była możliwa dzięki specjalnej decyzji ministra transportu, który zwolnił tę serię pojazdów z obowiązku uzyskania homologacji.
Autosan A0909L Tramp.
Autobus w trakcie produkcji był stopniowo modernizowany. W wyniku głębszej modernizacji „Autosana H9” w roku 2000 powstał model Autosan A0909L Tramp. W tym samym roku wdrożono do produkcji jego odmianę szkolną, tzw. gimbusa, model Autosan A0909S Smyk.
Od 2003 roku Autosan przeprowadza kompleksowe remonty generalne serii H9, w trakcie których wymieniane jest nadwozie na fabrycznie nowe, w którym zastosowano elementy znane z modelu A0909L. Jedynymi elementami przejętymi ze starego autobusu są silnik oraz skrzynia biegów (poddawane były regeneracji).
Wersje specjalne.
Na bazie „Autosana H9” powstawało wiele wersji specjalnych (określane jako usługowe), zwłaszcza na przełomie lat 70. i 80., wśród nich: sklep, autobus konferencyjny, kinobus, laboratorium analityczne, rentgen, punkt poboru krwi, autobus dla Poczty Polskiej.
Odbiór.
Autosan H9 trafiał głównie do przedsiębiorstw PKS, szkół nauki jazdy oraz przewoźników prywatnych. Atutem są ekonomiczne i proste konstrukcyjnie silniki, które zużywają przeciętnie 20 litrów oleju napędowego na 100 km. Okres międzynaprawczy dla autobusu wynosi od 300 000 do 500 000 km. Bolączką H9 jest łatwo korodujące poszycie nadwozia. Trwały, sztywny mechaniczny układ zawieszenia obydwu osi nie przysparza problemów w eksploatacji. Przy niskich temperaturach pojawiają się problemy z układem przeniesienia napędu oraz instalacją elektryczną.
Prototypy oparte na Autosanie H9.
Autosan H11.
W 1968 roku skonstruowano prototyp 11-metrowego autobusu międzymiastowego Autosan H11, którego konstrukcja była rozwinięciem modelu Sanok 09. Konfiguracja wnętrza umożliwiała przewóz 63 pasażerów z czego 45 na miejscach siedzących. Do napędu prototypu zastosowano 6-cylindrowy rzędowy silnik wysokoprężny typu SW 680 o pojemności skokowej 11 100 cm³ i mocy maksymalnej 149 kW (200 KM), zblokowany z 6-biegową manualną skrzynią biegów ZF S6-90. Autobus charakteryzował się masą własną na poziomie 9800 kg i ładownością 5780 kg. Prędkość maksymalna wynosiła 88 km/h, średnie zużycie paliwa na 100 km zaś 28,3 l. W układzie jezdnym zastosowano elementy z samochodu ciężarowego Jelcz 315. Oś przednia oparta została na dwóch resorach piórowych oraz dwóch amortyzatorach teleskopowych, natomiast zawieszenie tylne stanowił sztywny most Rába P018 zawieszony na resorach piórowych i hydraulicznych amortyzatorach teleskopowych.
Autosan H12.
W 1971 roku zbudowano kolejny prototypowy model Autosan H12, który podobnie jak prototyp H11 stanowił przedłużoną odmianę rodziny H9. Pojazd ten dostosowany został do przewozu 54 pasażerów na miejscach siedzących oraz dodatkowo 10 na miejscach stojących. Autosan H12 wyposażony został w polski 6-cylindrowy, rzędowy silnik wysokoprężny typu SW 680, o pojemności skokowej 11 100 cm³ i mocy maksymalnej 149 kW (200 KM), który zblokowany został z 5-biegową ręczną skrzynią biegów typu 315.20. Masa własna pojazdu wynosiła 10 400 kg, ładowność – 5200 kg. Prędkość maksymalna autobusu wynosiła 88 km/h, zużywając średnio 28,3 litra paliwa na 100 km.
Autosan H10-10P.
W 1989 roku ze względu na przedłużające się prace nad Autosanem H10-10, będącym 10-metrową odmianą nowej rodziny autobusów Autosan H10, jak i duże zainteresowanie odbiorców autobusami międzymiastowymi klasy midi o prostych rozwiązaniach technicznych, rozpoczęto działania mające na celu zmodernizowanie starzejących się modeli H9-20 i H9-21. Efektem tych prac był prototypowy Autosan H10-10P. Nadwozie pojazdu uzyskało zmienioną z użyciem elementów zapożyczonych z serii H10, ścianę przednią ze zderzakiem z tworzywa sztucznego i prostokątnymi reflektorami oraz ścianę tylną. W prototypie zastosowano nowe, sterowane elektro-pneumatycznie przez kierowcę, dwupłatowe, otwierane na zewnątrz drzwi przednie. Pojazd ten dostosowany był do przewozu 51 pasażerów, z czego 41 na indywidualnych fotelach. Do napędu prototypu posłużył silnik Andoria 6CT107-2 o mocy maksymalnej 125 kW (170 KM). Produkcji zmodernizowanej na wzór prototypu H10-10P rodziny H9 nie podjęto. Jedyny wyprodukowany egzemplarz tegoż modelu eksploatowany był przez PKS Jasło do 2013 r. Po wycofaniu został zezłomowany.
Eksport.
Autosany H9 były w czasie produkcji eksportowane za granicę. Trafiały one do: Chin, Ghany, Angoli, Nigerii, Korei, Czadu, Panamy, Ugandy, Kostaryki, ZSRR, Egiptu, Cypru, Bułgarii, Grecji (podwozia), Libii, Litwy oraz Łotwy.
Wypadki.
Modele autobusów Autosan H9 uczestniczyły w wypadkach drogowych: pod Żywcem (1978), w Gdańsku (1994).

</doc>
<doc id="1038774" url="https://pl.wikipedia.org/wiki?curid=1038774" title="Aegis BMD">
Aegis BMD

AEGIS Balistic Missile Defense (Aegis BMD) – morski system antybalistyczny Stanów Zjednoczonych oraz Japonii stanowiący jeden z segmentów amerykańskiego wielowarstwowego systemu obrony antybalistycznej ("Ballistic Missile Defense"). Na aktualnym etapie rozwoju, system jest elementem obrony w warstwie środkowej ("midcourse defense") oraz terminalnej ("terminal phase defense"). Docelowo jednak, Aegis BMD obejmować ma wszystkie trzy warstwy obrony, począwszy od zwalczania pocisków balistycznych w ich startowej fazie lotu balistycznego ("boost phase defense").
Charakterystyka systemu.
Aegis BMD jest rozwinięciem klasycznego systemu Aegis. W aktualnej fazie rozwojowej, powstaje poprzez dostosowanie części istniejących okrętów Aegis do wymagań obrony antybalistycznej. Pierwsza modyfikacja dotyczyła możliwości wyszukiwania i śledzenia dalekiego zasięgu "Long-range Search and Track" (LRS&amp;T). Modyfikacja LRS&amp;T każdego okrętu trwa około 6 tygodni, zaś jej koszt to ok. 10 milionów dolarów. Kolejnymi istotnymi modyfikacjami były zmiana dotychczasowego "Aegis Combat System" na "Aegis BMD 3.0 Combat System" w ramach modyfikacji o nazwie "linebacker", a następnie "Aegis BMD 3.03" umożliwiający zwalczanie pocisków balistycznych. Zmiany te uniemożliwiły jednakże zwalczanie innego rodzaju zagrożeń, co spowodowało niezadowolenie w niektórych kręgach Marynarki. Wbrew jednak początkowym obawom sceptyków, zmiany charakteru wybranych okrętów nie wpływają na zmniejszenie ich zdolności do współpracy z innymi zespołami floty, zwłaszcza z zespołami lotniskowcowymi w zakresie zwykłej obrony powietrznej. Umożliwiły to bowiem kolejne modernizacje, zwłaszcza zaś upgrade oprogramowania do wersji Aegis 3.6, umożliwiającej zarówno zwalczanie pocisków balistycznych jak i samolotów oraz rakietowych pocisków atmosferycznych.
Aegis BMD 3.6 Combat System.
Aegis BMD 3.6 jest najnowszą wersją wyposażenia oraz oprogramowania okrętu służącego do zwalczania pocisków balistycznych pośredniego (MRBM), średniego (IRBM) oraz krótkiego (SRBM) zasięgu, w odróżnieniu od poprzedniej wersji 3.0, umożliwiająca także wykonywanie innych zadań bojowych, na przykład obrony powietrznej. W skład tego systemu, wchodzą:
Sea-Based X-Band Radar (SBX).
Morski radar Sea-Based X-Band Radar (SBX) działający w zakresie fal X na platformie okrętowej, jest jednym z kluczowych elementów całego amerykańskiego systemu antybalistycznego, w tym także Aegis BMD. Radar ten wspomagający wykrywanie i śledzenie pocisków i głowic balistycznych, wykonuje również zadania polegające na wspomaganiu odróżniania przez głowice kinetyczne pocisków antybalistycznych stanowiących ich cele głowic bojowych od wabików, głowic fałszywych oraz pozostałości rakiety nośnej. Radar ten zainstalowany jest na platformie wiertniczej ropy naftowej umieszczonej na pokładzie statku o wyporności 50 000 ton. Całość platformy radaru zdolnej wraz z umieszczonym na niej radarem poruszać się z prędkością 8 węzłów, została zaprojektowana w Norwegii, zaś wykonana w Rosji, instalacja zaś i integracja samego radaru na tak przygotowanej platformie, nastąpiła w 2005 r. w Teksasie, w Stanach Zjednoczonych. Po przeprowadzeniu – w tym samym roku – testów morskich i wysokiej radiacji na Zatoce Meksykańskiej, cały radar został przemieszczony wokół Przylądka Dobrej Nadziei na Hawaje, gdzie dopłynął w styczniu 2006 r., aby następnie udać się do swojego portu macierzystego w Adak na Alasce.
Przyszłość systemu.
Od Aegis do Aegis BMD.
Do 2009 roku w pełni konwertowane z systemu Aegis do Aegis BMD ma być 18 okrętów. Plan rozbudowy okrętów tej grupy w oparciu o okręty typów "Ticonderoga" i "Arleigh Burke", przedstawia zamieszczona niżej tabela:
Krążowniki CG(X).
Po zakończeniu wprowadzania do systemu Aegis BMD okrętów Aegis, Marynarka Stanów Zjednoczonych planuje pozyskanie do Aegis BMD 19 nowych krążowników typu CG(X). Okręty te mają dysponować radarami o większych od aktualnie używanych możliwościach, przede wszystkim zaś dysponować podobnie dużymi możliwościami w zakresie zarówno obrony antybalistycznej, jak i powietrznej przyszłości. Będą uzbrojone w najnowsze rakietowe pociski antybalistyczne serii Standard SM-3 i wielofunkcyjne SM-6 ERAM firmy Raytheon oraz Kinetic Energy Interceptor (KEI) produkcji Northrop Grumman. Wraz z rozwojem technologii pocisk SM-3 Block IIA zostanie wyposażony w system MKV. Dzięki temu uzbrojeniu okręty CG(X) będą mogły zwalczać rakietowe pociski balistyczne we wszystkich fazach ich lotu. Pierwotnie, rozpoczęcie budowy pierwszego okrętu typu CG(X) planowane było na rok budżetowy 2011, ostatniego zaś na rok budżetowy 2018, jednakże pierwotne plany uległy częściowej zmianie, i pewne wydatki na program krążownika CG(X) ujęto już w planie budżetowym na rok 2006. W przypadku braku opóźnień programu, pierwszy okręt tego typu wejdzie do służby w roku 2017, ostatni zaś w 2029. Pewne opóźnienia są jednak możliwe, jest to bowiem uzależnione od środków budżetowych przydzielonych US Navy i konieczności ich dzielenia pomiędzy różne programy Marynarki. Opóźnienia te mnogą spowodować możliwość wcielania do służby jedynie jednego okrętu rocznie, co przedłuży czas trwania całego programu dziewiętnastu okrętów o wiele lat.
Realizacja programu CG(X) w takim kształcie uzależniona jest także od postępu prac nad nowym radarem. W przypadku opóźnień w tych ostatnich pracach, zostaną na nie skierowane dodatkowe środki z ogólnego budżetu programu CG(X), sam zaś okręt tymczasowo zastąpiony zostanie inna – tańszą klasą, kosztem niektórych możliwości bojowych. Nowy radar o założonych możliwościach walki w ramach BMD jest bowiem sprawą pierwszoplanową i Agencja Obrony Antybalistycznej ("Missile Defense Agency" – MDA) wraz z Pentagonem i Marynarką, gotowe są poświęcić niektóre inne możliwości nowych okrętów, na ołtarzu zdolności antybalistycznych.
Program antybalistyczny Aegis BMD.
System Aegis BMD powstaje jako przedłużenie systemu Aegis, jego podstawowym zaś zadaniem w przewidywalnej przyszłości jest i będzie rozwój zdolności do obrony przeciwko pociskom balistycznym każdego rodzaju i zasięgu. Program ten wpisuje się w ogólną koncepcję wielowarstwowej obrony antybalistycznej na każdym etapie lotu pocisku balistycznego, przy czym w odróżnieniu od innych elementów systemu BMD, zwalczać ma pociski balistyczne w każdej fazie ich lotu. Podobnie jak wszystkie inne elementy BMD, zgodnie z prezydencką dyrektywa, również ten wprowadzany jest stopniowo, w miarę osiągania choćby wstępnej zdolności bojowej przez jego poszczególne komponenty. I tak, mimo trwania wciąż testów operacyjnych (ang. "operational tests") pocisków SM-3 Block IA i Block IB, okręty wyposażone w te systemy znajdują się już w czynnej służbie bojowej. W ramach założeń systemu Aegis BMD przewidziano stopniowe wprowadzanie do służby pocisków:
W planach MDA jest także niszczenie pocisków balistycznych na ich wyrzutniach, przed wystrzeleniem – za pomocą ultraszybkich pocisków manewrujących o prędkości kilkukrotnie przekraczającej prędkość dźwięku. Jednakże jakkolwiek zadania tego rodzaju będą realizowane w dużej mierze także przez Marynarkę, ten rodzaj zadań antybalistycznych nie jest ściśle związany z systemem Aegis BMD.
Systemy Multiple Kill Vehicle (MKV) oraz Kinetic Energy Interceptor (KEI) w roku 2007 znajdowały się wciąż jeszcze na etapie prac projektowych. Zwalczanie pocisków balistycznych w ich fazie startowej, wymaga niezwykłej prędkości pocisku antybalistycznego, osiągnięcie której wymaga silniejszych, większych stopni napędowych, co z kolei skutkuje koniecznością umieszczenia ich w większych wyrzutniach, umieszczonych w większych okrętach. Okrętami tymi, w myśl planów MDA i US Navy maja być krążowniki CG(X) oraz najprawdopodobniej okręty LPD typu San Antonio i przezbrojone (typu "SSGN") atomowe okręty podwodne typu "Ohio".
Według danych z 26 czerwca 2007 roku, całkowity budżet na badania naukowe, prace konstrukcyjne i testowe Aegis BMD w latach budżetowych 1995-2013 to 12 424,70 mln dolarów.
Współpraca międzynarodowa.
Współpracą ze Stanami Zjednoczonymi w ramach Aegis BMD, w różnym stopniu zainteresowane są różne kraje. Stany Zjednoczone są jednak dość wstrzemięźliwe w międzynarodowym transferze technologii BMD oraz udzielaniu dostępu do prac nad tymi technologiami, i to mimo zachęcania do tego władz wykonawczych przez Kongres Stanów Zjednoczonych. Wyjątkiem w tym zakresie jest Japonia.
Japonia.
Japońskie zainteresowanie systemem obrony antybalistycznej i współpracą z USA w tym zakresie bierze swój początek w sierpniu 1998 r., kiedy w ramach przeprowadzonego przez Koreę Północną testu pocisku balistycznego Taepo Dong-1, pocisk ten przeleciał nad Japonią zanim wpadł do Pacyfiku. W 1999 roku, Stany Zjednoczone podpisały z Japonia pierwszą umowę o kooperacji przy pracach badawczych i konstrukcyjnych nad pociskiem SM-3 Block II i Block IIA. Umowa zobowiązała strony do wspólnego finansowania prac nad czterostopniowym pociskiem – sensorami, zaawansowanymi głowicami kinetycznymi, drugim stopniem napędowym oraz lekkim wagowo stożkiem pocisku. Niezależnie od tej umowy, Japonia dostosowuje swoje rakietowe niszczyciele Aegis typu "Kongō" – „Kongō” (DDG-173), JDS Chōkai (DDG-176), JDS Myōkō (DDG-175) i JDS Kirishima (DDG-174) do standardu Aegis BMD. 17 grudnia 2007 roku, przy współudziale strony amerykańskiej, z pokładu japońskiego niszczyciela „Kongō” (DDG-173) z sukcesem przeprowadzono pierwszy japoński (dwunasty udany w ogóle z 14 przeprowadzonych) test pocisku SM-3 Block IA.
Inne kraje.
Udziałem w programie Aegis BMD lub pozyskaniem niektórych jego technologii, zainteresowane są również:
Zastosowanie.
21 lutego 2008 Stany Zjednoczone z wykorzystaniem systemu AEGIS BMD zainstalowanego na pokładzie krążownika rakietowego USS „Lake Erie” za pomocą pocisku SM-3 zniszczyły tajnego satelitę wywiadowczego USA 193, który wymknął się spod kontroli.

</doc>
<doc id="1038776" url="https://pl.wikipedia.org/wiki?curid=1038776" title="Iceland Express">
Iceland Express

Iceland Express – islandzkie tanie linie lotnicze z siedzibą w Reykjavíku. Obsługiwały połączenia do krajów Europy Zachodniej. 
Linia wykonywała też loty rejsowe z Warszawy i Krakowa do Keflavíku. Głównym węzłem tego przewoźnika był port lotniczy Keflavík.
W 2012 roku linię przejął przewoźnik WOW air.

</doc>
<doc id="1038780" url="https://pl.wikipedia.org/wiki?curid=1038780" title="Associazione Calcio Parma">
Associazione Calcio Parma



</doc>
<doc id="1038781" url="https://pl.wikipedia.org/wiki?curid=1038781" title="Arvid Wittenberg">
Arvid Wittenberg

Arvid Wittenberg, właśc. Arvid Wirtenberg von Debern (ur. w 1606 w Porvoo, zm. 7 września 1657 lub 23 października w Zamościu) – szwedzki hrabia (1652) i feldmarszałek (1655), uczestnik wojny trzydziestoletniej i potopu szwedzkiego.
Życiorys.
W wojsku od 1622, po I bitwie pod Nördlingen w 1634 awansowany na pułkownika, wzięty do niewoli, został wkrótce uwolniony. Brał udział w bitwach pod Wittstock w 1636 i pod Chemnitz w 1639 i awansowany na generała-majora. Pod dowództwem Lennarta Torstensona przesłużył resztę wojny aż do jego rezygnacji w 1645. Naczelny dowódca sił szwedzkich do czasu przybycia Carla Gustafa Wrangla.
W 1655 mianowany feldmarszałkiem przez Karola X Gustawa w ramach przygotowań do ataku na Polskę, znanego jako potop szwedzki, do której wkroczył 21 lipca 1655 na czele 14 000 wojska i 72 dział. 25 lipca po bitwie pod Ujściem przyjął kapitulację Wielkopolski, następnie zdobył m.in. Kraków (19 października). Objął dowodzenie nad obroną zajętej przez Szwedów Warszawy, która skapitulowała 21 czerwca 1656. Wzięty do niewoli, osadzony został w twierdzy Zamość, gdzie zmarł z przyczyn naturalnych (wrzody w przełyku).

</doc>
<doc id="1038783" url="https://pl.wikipedia.org/wiki?curid=1038783" title="Mord katyński">
Mord katyński



</doc>
<doc id="1038787" url="https://pl.wikipedia.org/wiki?curid=1038787" title="Pyroliza">
Pyroliza



</doc>
<doc id="1038788" url="https://pl.wikipedia.org/wiki?curid=1038788" title="Sako">
Sako

Sako – siedzisko w postaci worka wypełnionego kulkami z polistyrenu. Jego cechą charakterystyczną jest to, że dopasowuje się do kształtu ciała.
Mebel został stworzony w 1968 roku przez trzech włoskich projektantów: Piero Gattiego, Cesare'a Paoliniego i Franco Teodoro. Zainspirowali się oni workami na liście i nazwali swój projekt Sacco (wł. "worek"). Następnie zaprezentowali go firmie Zanotta, która w kolejnym roku wprowadziła go na rynek. Sako według oryginalnego projektu znajduje się na ekspozycjach m.in. w Museum of Modern Art w Nowym Jorku i Centrum Pompidou w Paryżu jako ikona modernistycznego designu.
Worki sako bywają również wykorzystywane na salach porodowych jako element wspomagający porody wertykalne.

</doc>
<doc id="1038792" url="https://pl.wikipedia.org/wiki?curid=1038792" title="Bitwa pod Warszawą">
Bitwa pod Warszawą



</doc>
<doc id="1038794" url="https://pl.wikipedia.org/wiki?curid=1038794" title="Franciszek Garczyński">
Franciszek Garczyński

Franciszek Garczyński herbu własnego (zm. 1812) – pułkownik wojsk polskich Księstwa Warszawskiego.
Pochodzenie.
Ojciec jego, Stefan, był generałem i adiutantem króla Stanisława Augusta Poniatowskiego, a matka Weronika pochodziła z rodziny Krzyckich. Jego braćmi byli: Antoni, prefekt departamentu kaliskiego Księstwa Warszawskiego, Jan Nepomucen, uczestnik insurekcji kościuszkowskiej i oficer Legionów Polskich oraz Stefan, w 1813 podprefekt powiatu krotoszyńskiego.
Dziadek, również Stefan, piastował urząd wojewody poznańskiego.
Życiorys.
W 1794 Franciszek Garczyński jako rotmistrz pułku Kawalerii Narodowej Garczyńskich wziął udział w powstaniu wielkopolskim. Po upadku I Rzeczypospolitej służył w wojsku pruskim, w którym został majorem. W 1806 z rąk gen. Jana Henryka Dąbrowskiego otrzymał patent pułkownika i dowództwo 2 pułku strzelców konnych. Na czele pułku w 1807 wziął udział w walkach początkowo w Krajnie, a potem na Pomorzu. Zadania do działań w Krajnie postawił mu osobiście Dąbrowski. Ich realizację rozpoczął 23 stycznia 1807 r. 26 stycznia był w Łobżenicy. Rozwinął działalność patrolową i zwiadowczą, jednocześnie wszędzie zbierał po okolicy pruskich dezerterów, maruderów oraz pozostawioną broń. Z ochotników sformował własny oddział piechoty. 27 stycznia zajął Piłę. 2 lutego Wałcz. Z Wałcza wysłał liczne patrole rozpoznawcze, którymi objął dość duży obszar aż do Choszczna i Drezdenka. Możliwe, że patrole te docierały również do Tuczna, Drawna i Połczyna Zdroju. 
W rozkazie z 5 lutego 1807 r. gen. Dąbrowski przydzielił płk. Garczyńskiemu dodatkowych 130 kawalerzystów. Zgodnie z zadaniem, pułk miał opanować sytuację na ziemi wałeckiej, po czym przemieścić się na Kołobrzeg. Jednak kolejne rozkazy zmieniły zadania pułku i poprzez Okonek i Szczecinek, przeszedł w rejon działania zgrupowania gen. Kosińskiego. W konsekwencji ta decyzja doprowadziła do zamiany nastawienia płk. Garczyńskiego i 11 lutego w Człuchowie w meldunku do gen. Axamitowskiego poprosił o zwolnienie ze służby. Zanim to nastąpiło, brał udział w akcji gen. Sokolnickiego na Słupsk. W dniach 17/18 lutego przegrupował się po trasie Rekowo, Bytów, Kołczygłowy, Kobylnica. W południe 18 lutego, po minięciu Kobylnicy, stoczył potyczkę z patrolem pruskim. Następnie podszedł pod Słupsk. Około godziny 23.00 opanował Bramę Nową i wdarł się do miasta. Płk Garczyński osiągnął sukces swego życia, gdyż zajął w krótkim czasie prawie cały Słupsk, łącznie z trzema bramami. Niestety po tym sukcesie na mocy rozkazu gen. Sokolnickiego musiał się z miasta wycofać. Do Słupska wkroczył razem z innymi polskimi oddziałami 19 lutego po godz. 11.00. Do 22 lutego wykonywał zadania okupacyjne. Następnie razem z 2 pułkiem odszedł pod Gdańsk. Tam otrzymał dymisję. Niedługo potem, wiosną 1807 r., po włączeniu do 5 Pułku Strzelców Konnych przestał istnieć jego 2 psk. Dzięki protekcji gen. Dąbrowskiego, płk Garczyński został mianowany komendantem placu w Rawiczu. Poseł na Sejm Księstwa Warszawskiego z powiatu krobskiego departamentu poznańskiego. Zmarł w 1812 r. jako bankrut. 
Był bardzo trudnego charakteru, niezdyscyplinowany i kłótliwy, lecz pozytywną rolę jaką odegrał w 1807 roku trudno jest nawet dziś przecenić. Jego syn Stefan był oficerem WP i adiutantem gen. Umińskiego w powstaniu listopadowym oraz dość popularnym poetą. Napisał "Wacława dzieje". Na podstawie jego relacji Adam Mickiewicz napisał "Redutę Ordona".
Upamiętnienie.
Decyzją z dnia 5 września 2019 r. Ministra Obrony Narodowej płk Franciszek Garczyński został patronem 104. Batalionu Logistycznego Brygady Wsparcia Dowodzenia Wielonarodowego Korpusu Północny-Wschód.

</doc>
<doc id="1038796" url="https://pl.wikipedia.org/wiki?curid=1038796" title="Kees Schouhamer Immink">
Kees Schouhamer Immink

Kornelis Antonie „Kees” Schouhamer Immink (ur. 18 grudnia 1946 w Rotterdamie) – holenderski inżynier, przedsiębiorca i naukowiec. Współwynalazca płyty CD, DVD i Blu-Ray.
Życiorys.
Immink studiował inżynierię elektryczną w Eindhoven, na Uniwersytet Techniczny w Eindhoven, gdzie otrzymał tytuł doktora w 1985 roku. W latach 1967–1998 pracował w Philips Research Laboratories w Eindhoven w Holandii. Pełni funkcje prezesa i
założyciela firmy Turing Machines Inc. i gościnnie wykłada na Institute for Experimental Mathematics w Essen w Niemczech oraz na Data Storage Institute w Singapurze. W latach 2001–2002 był prezesem stowarzyszenia Audio Engineering Society.
Przyczynił się do konstrukcji i rozwoju całej gamy cyfrowych nagrywarek; systemów takich, jak Compact Disc, Compact Disc Video, DAT, DCC, DVD i Blu-ray. Odegrał decydującą role w rozwoju technologii kodowania sprzętu audio i wideo. Zaprojektował kody źródłowe EFM i EFMPlus, z których korzystają płyty CD i DVD. Jego badania naukowe są udokumentowane w ponad 100 pracach naukowych z dziedziny techniki oraz w ponad 1000 patentów z i spoza Stanów Zjednoczonych.
W 2000 otrzymał tytuł szlachecki. Został uhonorowany przez Narodową Akademię Sztuki Telewizyjnej i Nauki (NATAS) nagrodą Emmy za wybitne osiągnięcia techniczne. Jest członkiem Królewskiej Holenderskiej Akademii Nauk oraz tzw. foreign associate amerykańskiej Narodowej Akademii Technicznej

</doc>
<doc id="1038802" url="https://pl.wikipedia.org/wiki?curid=1038802" title="Superskalar">
Superskalar



</doc>
<doc id="1038803" url="https://pl.wikipedia.org/wiki?curid=1038803" title="Robert Motherwell">
Robert Motherwell

Robert Motherwell (ur. 24 stycznia 1915 w Aberdeen, zm. 16 lipca 1991 w Provincetown) – amerykański malarz, przedstawiciel ekspresjonizmu abstrakcyjnego.
Jego prace to np. "Elegia o Republice Hiszpańskiej" (1949—1976), seria ponad 100 obrazów poświęconych hiszpańskiej wojnie domowej.

</doc>
<doc id="1038805" url="https://pl.wikipedia.org/wiki?curid=1038805" title="Bogdan Poniży">
Bogdan Poniży

Bogdan Poniży (ur. 19 lutego 1944 w Bukówcu Górnym, zm. 29 listopada 2020 w Poznaniu) – polski duchowny rzymskokatolicki, profesor, egzegeta i teolog biblijny, ze szczególnym uwzględnieniem pism sapiencjalnych Starego Testamentu (zwłaszcza Księga Mądrości), wykładowca Wydziału Teologicznego Uniwersytetu im. Adama Mickiewicza.
Życiorys.
Studia.
W latach 1961–1967 odbył studia filozoficzno-teologiczne w Arcybiskupim Seminarium Duchowny w Poznaniu, pracę magisterską obronił na Papieskim Uniwersytecie Świętego Tomasza z Akwinu w Rzymie (1971), broniąc pracy "L'ordinazione dei non cristiani alla Chiesa nella teologia postconciliare polacca". Został nostryfikowany (LNB) w 1974 roku na podstawie pracy "The True Idea of God in Wisdom 13,1-9" (pod kierownictwem o. prof. Eduarda des Places). Doktorat uzyskał na Akademii Teologii Katolickiej w 1978 roku po przeprowadzeniu rozprawy doktorskiej "Drogi poznania Boga według Księgi Mądrości" (pod kierownictwem ks. prof. dr hab. Stanisława Grzybka). Habilitację zdobył na Akademii Teologii Katolickiej w 1988 roku na podstawie pracy "Reinterpretacja wyjścia Izraelitów z Egiptu w ujęciu Księgi Mądrości".
W 1995 uzyskał tytuł naukowy profesora w Rzymie, a w 1999 w Warszawie. Od 2009 roku był profesorem zwyczajnym.
Działalność naukowa.
W latach 1975–1998 był wykładowcą na Papieskim Wydziale Teologicznym w Poznaniu, po utworzeniu Wydziału Teologicznego w ramach struktur UAM rozpoczął na nim wykłady i seminaria z teologii biblijnej.
Od 1999 do 2008 roku pełnił funkcję kierownika Zakładu Nauk Biblijnych Wydziału Teologicznego UAM, a od 2009 roku był kierownikiem Zakładu Teologii Biblijnej.
Promotor i recenzent wielu prac doktorskich i magisterskich (6 doktoratów, ponad 270 prac magisterskich), przewodów habilitacyjnych oraz profesorskich.
Był członkiem International Organization for the Study of the Old Testament, Poznańskiego Towarzystwa Przyjaciół Nauk oraz Towarzystwa im. Romana Brandstaettera.
Był także członkiem zwyczajnym Stowarzyszenia Biblistów Polskich. W latach 2003–2008 był członkiem jego zarządu I kadencji.
Zmarł 29 listopada 2020 w Poznaniu.
Publikacje.
Był autorem ponad 200 publikacji.

</doc>
<doc id="1038817" url="https://pl.wikipedia.org/wiki?curid=1038817" title="60 Dywizjon Rakietowy">
60 Dywizjon Rakietowy



</doc>
<doc id="1038819" url="https://pl.wikipedia.org/wiki?curid=1038819" title="Oratorianie">
Oratorianie



</doc>
<doc id="1038821" url="https://pl.wikipedia.org/wiki?curid=1038821" title="Wait and Bleed">
Wait and Bleed

Wait And Bleed - singel zespołu Slipknot. Wydawnictwo ukazało się w 2000 roku.

</doc>
<doc id="1038822" url="https://pl.wikipedia.org/wiki?curid=1038822" title="Rumuńskie królowe">
Rumuńskie królowe

Królowe Rumunii

</doc>
<doc id="1038826" url="https://pl.wikipedia.org/wiki?curid=1038826" title="Nagroda Hugo za najlepszą miniaturę literacką">
Nagroda Hugo za najlepszą miniaturę literacką

Lista zwycięzców i nominowanych do nagrody Hugo w kategorii "najlepsza miniatura literacka" ("short story", utwór składający się z mniej niż 7500 słów).
Nagroda Hugo za najlepszą miniaturę literacką.
Legenda:
Ceremonia rozdania nagród za najlepszą miniaturę literacką nie odbyła się w 1953 i 1957 roku.
Nagroda „Retro Hugo”.
Legenda: 

</doc>
<doc id="1038827" url="https://pl.wikipedia.org/wiki?curid=1038827" title="Film dokumentalno-kryminalny">
Film dokumentalno-kryminalny

Film dokumentalno-kryminalny, także docu-crime – gatunek literacki lub filmowy o fabule najczęściej tworzonych z realnych historii i nieco zmienionych danych.
Docu-crime łączy "document" (element realistyczny, tzw. non-fiction) i "crime" (zbrodnię, przestępstwo). Zbrodnia jest elementem, wskazującym na fikcyjność opowieści. Seriale typu docu-crime opowiadają o pracy detektywów i policjantów rozwiązujących zagadki kryminalne. Człon „docu” (czyli dokumentalny) budzi wiele kontrowersji, gdyż seriale te różnią się od tradycyjnego modelu dokumentu. Dlatego tego typu produkcje nazywane są także pseudo-dokumentalnymi lub mockumentary, co oznacza, że naśladują dokumenty, ale nie prezentują rzeczywistych wydarzeń i są wyreżyserowane. Pierwszym polskim serialem telewizyjnym gatunku docu-crime jest "W11 – Wydział Śledczy". W serialach docu-crime grają głównie osoby bez wykształcenia aktorskiego, aktorzy amatorzy.

</doc>
<doc id="1038840" url="https://pl.wikipedia.org/wiki?curid=1038840" title="Rawhi Fathouh">
Rawhi Fathouh



</doc>
<doc id="1038842" url="https://pl.wikipedia.org/wiki?curid=1038842" title="Nabbeun namja">
Nabbeun namja

Nabbeun namja (kor.: 나쁜 남자) – film południowokoreański z 2001 roku w reżyserii Kim Ki-duka. Film wzbudził kontrowersje m.in. w związku z gloryfikacją gangsterstwa, prostytucji czy niewolnictwa seksualnego.
Fabuła.
Historia filmu dotyczy sytuacji kobiety uwikłanej w świat prostytucji oraz mężczyzny, za którego sprawą znalazła się ona w tej sytuacji. Scena otwierająca fabułę przedstawia młodą dziewczynę, która na oczach swojego chłopaka, nie potrafiącego jej obronić, zmuszona zostaje przez niemego mężczyznę do pocałunku.

</doc>
<doc id="1038845" url="https://pl.wikipedia.org/wiki?curid=1038845" title="Dzień zagłady">
Dzień zagłady



</doc>
<doc id="1038846" url="https://pl.wikipedia.org/wiki?curid=1038846" title="Vermilion (singel)">
Vermilion (singel)

Vermilion - singel zespołu Slipknot pochodzący z albumu . Wydawnictwo ukazało się w 2004 roku. Do utworu został realizowany teledysk w reżyserii Marka Klasfelda i Shawna Crahana.

</doc>
<doc id="1038850" url="https://pl.wikipedia.org/wiki?curid=1038850" title="Michael W. Smith">
Michael W. Smith

Michael Whitaker Smith (ur. 7 października 1957 w Kenova, USA) – amerykański wokalista, autor piosenek, gitarzysta i keyboardzista występujący w nurcie współczesnej muzyki chrześcijańskiej.
Życie.
Michael Whitaker Smith jest związany z muzyką od kiedy ukończył 10 lat. Sprzedał ponad 13 milionów płyt, wiele jego piosenek stało się przebojami. Jest posiadaczem 5 platynowych i 14 złotych płyt. Zdobył również 40 nagród Dove Awards, a także 3 nagrody Grammy.
Jest dobrym przyjacielem lidera U2 – Bono. Podczas prac nad płytą How to Dismantle an Atomic Bomb, Bono często zapraszał Smitha na sesje nagraniowe. Współpracuje z Franklinem Grahamem, 14-15 czerwca 2014 wystąpił na Festiwalu Nadziei w Warszawie.
Ma żonę Deborah oraz piątkę dzieci. Mieszkają w Nashville w USA.

</doc>
<doc id="1038854" url="https://pl.wikipedia.org/wiki?curid=1038854" title="Misjonarze Oblaci">
Misjonarze Oblaci



</doc>
<doc id="1038856" url="https://pl.wikipedia.org/wiki?curid=1038856" title="Bitwa pod Bezzeccą">
Bitwa pod Bezzeccą

Bitwa pod Bezzeccą – starcie zbrojne, które miało miejsce 21 lipca 1866 r. na północny zachód od jeziora Garda w czasie wojny włosko-austriackiej, będącej częścią konfliktu prusko-austriackiego. W wyniku bitwy oddziały włoskie dowodzone przez Giuseppe Garibaldiego pokonały austriackie oddziały generała majora Kuhna von Kuhnenfelda.
Wprowadzenie.
W roku 1866 doszło do wybuchu wojny pomiędzy Prusami i Austrią. W nadziei wyzwolenia spod władzy austriackiej Wenecji, Włochy zawarły sojusz z Prusami. Wojska włoskie zaatakowały z 3 regionów: z Lombardii uderzenie skierowane było na czworobok twierdz Mantua-Peschiera-Verona-Legnago, atak z Emilii Romanii w kierunku Wenecji, natomiast w rejonie Alp uderzenie skierowano na Trydent, gdzie doszło do walk pod Bezzeccą.
Bitwa.
Po kilkutygodniowych walkach o Monte Suello i Condino, wojska Garibaldiego zdobyły Forte d'Ampola. Umożliwiło to Garibaldiemu wdarcie się w rejon Valle di Ledro (w której znajduje się Bezzecca), gdzie jednak natknął się na gwałtowny opór wojsk austriackich generała Franza Kuhna von Kuhnenfelda. Po długim nieskutecznym obleganiu Bezzeccy, Garibaldi rozkazał po wstępnym przygotowaniu artyleryjskim, frontalny atak na miasto, zdobywając je po krwawej walce. Austriacy zmuszeni zostali wycofać się w okoliczne góry. Podczas marszu Włochów w rejon Trydentu i w kierunku twierdzy Lardaro, Garibaldi otrzymał informację o wycofaniu się Piemontczyków po przegranej bitwie pod Custozą, w związku z czym zgodnie z decyzją króla Wiktora Emanuela II zdecydował się na odwrót, o czym poinformował władcę telegramem o treści "Obbedisco" ("Podporządkowuję się", "Jestem posłuszny"), którego treść głęboko zakorzeniła się we włoskiej świadomości narodowej.
Po bitwie.
Przedwcześnie zakończona przez Włochów bitwa pod Custozą i następujący po niej odwrót z Trydentu miały poważne konsekwencje. Austriacy po porażce pod Sadową (Königgrätz) zmuszeni byli co prawda zwrócić Włochom Wenecję, co było podstawą sojuszu pomiędzy Włochami i Prusami, jednak tereny Tyrolu i Pobrzeża nadal pozostawały w rękach Austriaków. Rejony te stały się ponownie teatrem działań wojennych w trakcie I wojny światowej.
W uznaniu zasług (skutecznej obrony Tyrolu wobec czterokrotnie silniejszych sił przeciwnika), generał Kuhn von Kuhnenfeld został awansowany do stopnia feldmarszałka porucznika i odznaczony Krzyżem Komandorskim Orderu Marii Teresy.
W zniszczonym w czasie bitwy i odrestaurowanym w 1895 kościele Santo Stefano z 1521 znajduje się obecnie pomnik nieznanego żołnierza włoskiego, a także ossuarium ofiar bitwy. Dzieje bitwy upamiętnia ponadto znajdujące się w mieście muzeum Garibaldiego. 
Przy drodze do Dos Ceri znajduje się kamień pamiątkowy z napisem "Ai Morti Combattendo Per La Patria, Volontari Italiani 21 Iuglio 1866" (Poległym włoskim ochotnikom, którzy walczyli za ojczyznę, 21 lipca 1866), wzniesiony na skałach tuż po bitwie przez żołnierzy Garibaldiego. 31 października 1866 Austriacy, którzy na mocy układu pokojowego odzyskali ten fragment Tyrolu, zrzucili go ze skały. Na swoje miejsce powrócił on z inicjatywy mieszkańców Bezzecca dopiero 21 lipca 1919, po włączeniu Tyrolu Południowego do Włoch. Z kolei na szczycie Dos Ceri w 1896 (30. rocznicę bitwy) Austriacy umieścili duży biały krzyż, upamiętniający poległych żołnierzy austriackich i włoskich.

</doc>
<doc id="1038860" url="https://pl.wikipedia.org/wiki?curid=1038860" title="Magnirostris">
Magnirostris

Magnirostris to niewielki ceratops, którego szczątki odkryto w datowanych na późny kampan osadach Bayan Mandahu na terenach Mongolii Wewnętrznej w Chinach (Azja). Znany wyłącznie z prawie kompletnej czaszki pozbawionej jednak kryzy odkrytej przez uczestników projektu chińsko-kanadyjskich dinozaurów. Najbardziej charakterystyczną cechą tego dinozaura jest mocno rozwinięta kość rostralna, tworząca duży dziób do którego odnosi się nazwa rodzajowa "Magnirostris". Pochodzi ona od łacińskich słów "magnus" wielki i "rostrum" - dziób, tymczasem epitet gatunkowy ("dodsoni") honoruje Petera Dodsona - amerykańskiego paleontologa, który opisał między innymi awaceratopsa. Na kościach nosowych występuje dobrze rozwinięty grzebień. Widać także zaczątki rogów nadoczodołowych, które mogą okazać się jednak uszkodzeniami skamieliny. Być może "Magnirostris" jest naprawdę młodszym synonimem bagaceratopsa Podobnie jak inne ceratopsy "Magnirostris" był roślinożercą, który do swojej diety mógł włączać paprocie, sagowce i igły drzew iglastych.

</doc>
<doc id="1038862" url="https://pl.wikipedia.org/wiki?curid=1038862" title="Peter Coudrin">
Peter Coudrin



</doc>
<doc id="1038867" url="https://pl.wikipedia.org/wiki?curid=1038867" title="Graciliceratops">
Graciliceratops

Graciliceratops ("Graciliceratops mongoliensis") – niewielki dinozaur z grupy ceratopsów ("Ceratopsia").
Żył w okresie późnej kredy (ok. 85–71 mln lat temu) na terenach centralnej Azji. Długość ciała ok. 80 cm, wysokość ok. 40 cm, masa ok. 2 kg. Jego szczątki znaleziono w Mongolii. Jego nazwa znaczy "drobne rogate oblicze".

</doc>
<doc id="1038876" url="https://pl.wikipedia.org/wiki?curid=1038876" title="Drew Seeley">
Drew Seeley

Drew Seeley, właśc. Andrew Michael Lloyd Seeley (ur. 30 kwietnia 1982 w Ottawie) – kanadyjsko-amerykański aktor, piosenkarz, autor tekstów piosenek i tancerz. Nagrał wiele piosenek dla Walt Disney Company. Tańczył jako dziecko w Ontario do około 16 roku życia, a następnie przeniósł się na Florydę.
Życiorys.
Dorastał w pobliżu Toronto razem ze swoimi rodzicami i młodszą siostrą Katie (ur. 1987). W wieku dziesięciu lat uczył się aktorstwa i śpiewu. W 2000 ukończył szkołę średnią Lake Brantley High School w Orlando na Florydzie. W latach 1999-2002 występował z grupą R&amp;B Nu Ground. Po udziale w "Camp Tanglefoot: It All Adds Up" (1999), pojawił się w trzech odcinkach opery mydlanej CBS "Guiding Light" (2000) oraz serialach - "Jezioro marzeń" ("Dawson's Creek", 2002) i Warner Bros. "Pogoda na miłość" ("One Tree Hill", 2003-2004), Nie ma to jak hotel. Ostatnio wziął udział w filmie z Seleną Gomez.
Śpiewał piosenki wykonywane przez postać Troya Boltona w filmie "High School Musical" (2006), zastępując w tej roli Zaca Efrona, który wcielił się w tę postać. Za wykonanie piosenki pt. "Get'cha Head In The Game" otrzymał nominację do nagrody Emmy. Jedna z jego piosenek pt. "I'm ready" została także wykorzystana do telewizyjnej komedii "Wskakuj!" ("Jump In!", 2007). 28 kwietnia 2013 roku ożenił się z Amy Paffrath.

</doc>
<doc id="1038878" url="https://pl.wikipedia.org/wiki?curid=1038878" title="RIM-156 Standard Missile 2ER Block IVA">
RIM-156 Standard Missile 2ER Block IVA

RIM-156 Standard Missile 2 ERAM Block IVA – planowany do wprowadzenia do służby w roku 2003 amerykański morski pocisk przeciwlotniczy dalekiego zasięgu rodziny Standard.
Według pierwotnych planów, RIM-156 SM-2ER Block IVA miał wejść na wyposażenie krążowników i niszczycieli rakietowych morskiego systemu Aegis BMD marynarki wojennej Stanów Zjednoczonych. Budżet US Navy na rok budżetowy 2002 zabezpieczał kwotę 2,2 mld dolarów USD na zakup ponad 400 pocisków SM-2ER Block IVA, jednakże grudniu 2001 roku – już po przeprowadzeniu kilku testów pocisku w locie – z powodu przekroczenia o 50% zaplanowanego budżetu programu oraz jego znacznych opóźnień, cały program pocisku RIM-156 SM-2ER Block IVA został anulowany. 
Opracowane w ramach tego programu technologie pozwoliły jednak na opracowanie na jego podstawie wyspecjalizowanego kinetycznego pocisku antybalistycznego Raytheon RIM-161 Standard Missile 3 Block IA, wykorzystującego technologię Hit-to-Kill. 

</doc>
<doc id="1038880" url="https://pl.wikipedia.org/wiki?curid=1038880" title="Kulceratops">
Kulceratops

Kulceratops ("Kulceratops kulensis") – rodzaj wątpliwy ceratopsa, którego szczątki znaleziono w datowanych na alb (wczesna kreda) osadach formacji Khodzhakul w Uzbekistanie. Znany jest wyłącznie z holotypu oznaczonego jako TsNIGR #495/12457 i zawierającego niekompletną lewą kość szczękową wraz z zębami.
Lew Nessow – twórca opisu kulceratopsa uznał go za przedstawiciela Protoceratopsidae o niepewnej pozycji systematycznej. Czyniło by go to najstarszym przedstawicielem tej grupy. Jednak interpretacja jest niepewna, a z powodu fragmentaryczności materiału kopalnego trudno ustalić pozycje systematyczną kulceratopsa. Najprawdopodobniej jest to jakiś bazalny neoceratops.
Nazwa "Kulceratops" pochodzi od uzbeckiego słowa "kul" – jezioro i greckich "kerat" - róg oraz "ops" - twarz. Odnosi się ona do jeziora Khodzharkul leżącego obok miejsca odkrycia szczątków tego dinozaura.
Najprawdopodobniej kulceratopsy podobnie jak inne ceratopsy "Kulceratops" był roślinożernym zwierzęciem, który zrywał roślinność w tym igły drzew iglastych, sagowce i paprocie za pomocą papuziego dzioba. Ceratopsy pojawiły się pod koniec jury, a dotrwały do samego wymierania kredowego. Z powodu braku cech diagnostycznych obecnie uważa się kulceratopsa za "nomen dubium" tj. rodzaj wątpliwy.

</doc>
<doc id="1038882" url="https://pl.wikipedia.org/wiki?curid=1038882" title="Sławociech (książę czeski)">
Sławociech (książę czeski)

Sławociech (łac. "Sclavitago", czes. "Slavitah"; zm. po 857) – czeski książę.
Był synem księcia Wiztracha, którego główny gród część badaczy identyfikuje z Vitoradzem (obecna Weitra). Sławociech wygnał swojego brata, który znalazł schronienie u Cześcibora, księcia Serbów.
W 857 roku przeciwko Sławociechowi ruszyła wyprawa frankijska na czele z Otgarem biskupem Eichstädt, pfalcgrafem Ruodoldtem oraz Ernestem synem margrabiego Ernesta. Wypędzony przez Franków Sławociech musiał ratować się ucieczką na dwór Rościsława, księcia morawskiego.
Następcą Sławociecha został jego poprzednio wypędzony brat, osadzony przez Franków na ojcowskim grodzie.

</doc>
<doc id="1038884" url="https://pl.wikipedia.org/wiki?curid=1038884" title="Element wykonawczy">
Element wykonawczy

Element wykonawczy, urządzenie wykonawcze, organ wykonawczy, człon wykonawczy, moduł wykonawczy, aktuator – urządzenie występujące w układach regulacji, które na podstawie sygnału sterującego wypracowuje sygnał wejściowy do obiektu regulacji. W języku branżowym, zwłaszcza w automatyce budynkowej, lub .
Elementami wykonawczymi są, między innymi, siłowniki pneumatyczne, hydrauliczne, silniki, dźwignie hydrauliczne, wzmacniacze elektrohydrauliczne, elektryczne źródło ciepła (grzejnik). Do aktuatorów można zaliczyć także palce, dłonie, ręce i nogi człowieka.

</doc>
<doc id="1038885" url="https://pl.wikipedia.org/wiki?curid=1038885" title="Juliusz Kłos">
Juliusz Kłos

Juliusz Kłos (ur. 8 sierpnia 1881 w Warszawie, zm. 5 stycznia 1933 w Wilnie) – polski architekt, historyk architektury, profesor Uniwersytetu Stefana Batorego w Wilnie, kierownik Wydziału I architektury i opieki nad krajobrazem w Ministerstwie Sztuki i Kultury w 1919 roku.
Życiorys.
Od 1920 był profesorem Uniwersytetu Stefana Batorego. Był dziekanem wydziału sztuk pięknych. W latach 1920–1929 kierował katedrą architektury. Później wykładał historię architektury. Zajmował się rekonstrukcją dziedzińca Piotra Skargi Uniwersytetu Stefana Batorego. Przeprojektował budynki Uniwersytetu Stefana Batorego, by umożliwić ich wykorzystanie jako sale wykładowe i gabinety oraz odsłonił krużganki.
Badał podziemia Katedry Świętego Stanisława, gdzie w 1931 roku odkrył wraz z prof. Lorentzem grób króla Aleksandra Jagiellończyka. Badał i inwentaryzował architektoniczne zabytki północno-wschodniej części kraju, i je fotografował. Tworzył albumy. Materiały te są obecnie przechowywane w archiwach muzeów. Opracował przewodnik po Wilnie (wydany w 1923, 1929 i 1937). 
Zmarł na atak serca w drodze z pracy do domu. Pochowany został na Cmentarzu Na Rossie.

</doc>
<doc id="1038886" url="https://pl.wikipedia.org/wiki?curid=1038886" title="Andrew Seeley">
Andrew Seeley



</doc>
<doc id="1038887" url="https://pl.wikipedia.org/wiki?curid=1038887" title="10 Dywizjon Techniczny">
10 Dywizjon Techniczny

10 Dywizjon Techniczny Wojsk Obrony Powietrznej Kraju w Strudze k. Marek był punktem konserwacji i napraw systemu rakietowego klasy ziemia-powietrze S-75 dla 3 Warszawskiej Brygady Rakietowej Obrony Powietrznej.

</doc>
<doc id="1038888" url="https://pl.wikipedia.org/wiki?curid=1038888" title="Ewodia">
Ewodia



</doc>
<doc id="1038892" url="https://pl.wikipedia.org/wiki?curid=1038892" title="Archeoceratopsy">
Archeoceratopsy

Archeoceratopsy (Archaeoceratopsidae) – rodzina niewielkich dinozaurów z grupy ceratopsów (Ceratopsia)
Żyły w okresie wczesnej kredy na terenach wschodniej Azji. Ich szczątki znaleziono w Chinach. Do rodziny tej zalicza się najwcześniejsze, najprymitywniejsze i najmniejsze ceratopsy. Długość ciała do 1,5 m, wysokość do 50 cm.
Gatunki rodziny archeoceratopsów: archeoceratops, kulceratops, liaoceratops.

</doc>
<doc id="1038897" url="https://pl.wikipedia.org/wiki?curid=1038897" title="Turn- und Sportverein Bayer 04 Leverkusen">
Turn- und Sportverein Bayer 04 Leverkusen



</doc>
<doc id="1038902" url="https://pl.wikipedia.org/wiki?curid=1038902" title="PFK CSKA Sofia">
PFK CSKA Sofia



</doc>
<doc id="1038904" url="https://pl.wikipedia.org/wiki?curid=1038904" title="Józef Berkowicz">
Józef Berkowicz

Józef Berkowicz (ur. 1789 na Pradze, zm. 1846 w Liverpoolu) – polski wojskowy pochodzenia żydowskiego, major Legii Litewskiej w powstaniu listopadowym.
Jedyny syn Berka Joselewicza.
W młodości uzyskał tradycyjne wykształcenie żydowskie. W 1809 wstąpił do Armii Księstwa Warszawskiego i jako dwudziestoletni młodzieniec wziął udział w wojnie Księstwa Warszawskiego z Austrią, u boku ojca wziął udział w bitwie pod Kockiem. Wziął również udział w wojnie z Rosją 1812 roku w randze porucznika. Za zasługi bojowe został odznaczony Legią Honorową ze Złotym Krzyżem, a także innymi odznaczeniami.
W latach 1819–1830 pracował jako pomocnik leśniczego. Razem ze swoim synem, Leonem wziął udział w powstaniu listopadowym, w którym nawiązując do ojcowskiej tradycji, podjął się ze Stanisławem Herniszem, organizacji oddziału żydowskiej kawalerii. Działania te nie zyskały aprobaty zarówno władz powstańczych, jak i środowisk żydowskich, zaś jego nie dość wielkie zdolności organizacyjne, utrudniały realizację pomysłu. W toku powstania, walczył na Litwie i pod Iłżą. Po zakończeniu powstania, był internowany przez władze austriackie. W służbie wojskowej był ranny łącznie 16 razy.
Po upadku powstania, wyemigrował do Francji, w 1832 roku przebywał w zakładzie dla polskich uchodźców wojennych w Besançon. Potem udał się do Wielkiej Brytanii, gdzie w 1846, wkrótce po jego śmierci, wydano w języku angielskim, tłumaczony z francuskiego, rękopis powieści "Stanisław, ułan polski w świcie Napoleona na wyspie Elbie" (Stanislaus or the Polish Lancer in the Suite of Napoleon, from the Island of Elbe).

</doc>
<doc id="1038906" url="https://pl.wikipedia.org/wiki?curid=1038906" title="Neftçi Peşəkar Futbol Klubu">
Neftçi Peşəkar Futbol Klubu



</doc>
<doc id="1038907" url="https://pl.wikipedia.org/wiki?curid=1038907" title="Liga Mistrzów UEFA (1997/1998)">
Liga Mistrzów UEFA (1997/1998)

VI Liga Mistrzów UEFA 1997/1998
XLIII Puchar Europy Mistrzów Klubowych 1997/1998
LM 1997/1998 wygrał Real Madryt, który odzyskał trofeum po 32 latach przerwy. W finale rozegranym na Amsterdam ArenA Real pokonał Juventus F.C., który doszedł do finału 3 raz z rzędu. Obrońca tytułu, Borussia Dortmund doszła aż do półfinału, gdzie została wyeliminowana przez późniejszego triumfatora. Mistrz Polski, Widzew Łódź dotarł tylko do 2. rundy kwalifikacyjnej, gdzie za silna okazała się włoska Parma.
Faza grupowa.
Do ćwierćfinału awansowali zwycięzcy grup oraz dwa najlepsze kluby spośród tych, które w swoich grupach zajęły drugie miejsce.
Finał.
 
ZDOBYWCA LIGI MISTRZÓW 1997/1998
REAL MADRYT SIÓDMY TYTUŁ 

</doc>
<doc id="1038910" url="https://pl.wikipedia.org/wiki?curid=1038910" title="Robert Downey Sr.">
Robert Downey Sr.

Robert John Downey Sr., właściwie Robert Elias Jr. (ur. 24 czerwca 1936 w Nowym Jorku, zm. 7 lipca 2021 tamże) – amerykański aktor, scenarzysta i reżyser filmowy, wykładowca w Lake Placid Film Forum.
Życiorys.
Urodził się w Nowym Jorku. Jego matka, Elizabeth (z domu McLauchlen), była modelką, a ojciec, Robert Elias Sr., kierownikiem restauracji i hotelu. Mając 22 lata służył w armii, grał w mniejszej lidze baseballu Minor League Baseball, zdobył nagrodę Złotych Rękawic i tytuł mistrza w amatorskim boksie. Downey zajął się filmem po odbyciu służby w armii amerykańskiej. Pisał scenariusze do przedstawień wystawianych na scenie off-off-Broadwayu. W 1961 podjął pracę z montażystą filmowym Fredem von Bernewitzem, zanim zaczął reżyserować filmy o niskim budżecie 16 mm, debiutując krótkometrażową produkcją fantasy "Blef Balla" ("Ball’s Bluff", 1961) o żołnierzu wojny o niepodległość Stanów Zjednoczonych, który budzi się w Central Parku w 1961 roku.
Stał się najbardziej znany jako reżyser i scenarzysta czarno-białego satyrycznego filmu o nowojorskiej agencji reklamowej Madison Avenue "Putney Swope" (1969) z udziałem Elżbiety Czyżewskiej w roli pokojówki Putneya.
Życie prywatne.
Był trzykrotnie żonaty. W 1962 ożenił się z tancerką i piosenkarką Elsie Downey Ford, z którą miał córkę Allyson Lee (ur. 1963) i syna Roberta (ur. 4 kwietnia 1965). 18 lutego 1982 doszło do rozwodu. 15 marca 1991 poślubił Laurę Ernst, która zmarła 27 stycznia 1994. 8 maja 1998 ożenił się z Rosemary Rogers.

</doc>
<doc id="1038912" url="https://pl.wikipedia.org/wiki?curid=1038912" title="Hongszanozaur">
Hongszanozaur

Hongszanozaur ("Hongshanosaurus houi") – dinozaur z grupy ceratopsów (Ceratopsia).
Żył w epoce wczesnej kredy (ok. 124 mln lat temu) na terenach wschodniej Azji. Długość ciała ok. 2 m (długość czaszki 20 cm), wysokość ok. 80 cm, masa ok. 100 kg. Jego szczątki znaleziono w Chinach (w prowincji Liaoning).

</doc>
<doc id="1038914" url="https://pl.wikipedia.org/wiki?curid=1038914" title="Luke Moore">
Luke Moore

Luke Isaac Moore (ur. 13 lutego 1986 roku w Birmingham) – angielski piłkarz występujący na pozycji napastnika w CD Chivas USA. Mierzy 180 cm wzrostu, waży 76 kg.
Zaliczył pięć występów w reprezentacji Anglii U-21, w której zadebiutował w roku 2005.

</doc>
<doc id="1038916" url="https://pl.wikipedia.org/wiki?curid=1038916" title="Zakłady dla dzieci robotnic zagranicznych w III Rzeszy">
Zakłady dla dzieci robotnic zagranicznych w III Rzeszy

Zakłady dla dzieci robotnic zagranicznych w III Rzeszy (niem. "Ausländerkinder-Pflegestätte", także "Säuglingsheim", "Entbindungsheim") – zakłady tworzone od 1943 dla niemowląt i dzieci robotnic zagranicznych, w tym polskich, w III Rzeszy. Ze względu na niedożywienie śmiertelność przekraczała w nich często 50%, a nawet dochodziła do 90%. Serwisy internetowy "Krieg gegen Kinder" informuje o ponad 400 takich zakładach.
Robotnice zmuszano często do aborcji. Część dzieci przekazano niemieckim rodzinom do adopcji. Głównych sprawców tych zbrodni osądzono w procesie RuSHA.
Oddziałowa komisja ścigania zbrodni przeciwko Narodowi Polskiemu w Poznaniu prowadzi dwa śledztwa:
8 maja 2001 w Brunszwiku poświęcono tablicę pamiątkową na cmentarzu przy Hochstraße.

</doc>
<doc id="1038920" url="https://pl.wikipedia.org/wiki?curid=1038920" title="Craig Gardner">
Craig Gardner

Craig Gardner (ur. 25 listopada 1986 roku w Solihull) – angielski piłkarz występujący na pozycji pomocnika w Birmingham City.

</doc>
<doc id="1038923" url="https://pl.wikipedia.org/wiki?curid=1038923" title="Rebuild of Evangelion">
Rebuild of Evangelion

 – tetralogia będąca remakiem anime "Neon Genesis Evangelion".
We wrześniu 2006 roku japoński magazyn „Newtype” doniósł, że latem 2007 roku w kinach zadebiutuje pierwsza część "Rebuild of Evangelion". 9 września 2006 na oficjalnej stronie Gainaxu potwierdzono tę informację, dodając, że całość składać będzie się z czterech części. Pierwsze trzy będą przypomnieniem serii telewizyjnej, zawierającym jednak m.in. nowe sceny, a ostatnia pozwoli na inną interpretację przedstawionej w serialu historii.
"EVANGELION:1.0 You Are (Not) Alone".
Pierwszy film tetralogii odpowiada pierwszym sześciu odcinkom oryginalnej serii telewizyjnej. Fabuła filmu nie różni się znacząco od fabuły serii telewizyjnej; wiele scen w filmie jest niemal identycznych z odpowiadającymi im scenami z serii, z tym, że przy ich tworzeniu wykorzystano tym razem grafikę 3D CG technology, co nie było możliwe w 1995 roku.
Jedną z różnic jest logo NERV-u i SEELE. Dwie wersje nowego logo zawierają w sobie słowo "NERV" ze starym mottem "God’s in his heaven, all’s right with the world", czyli "Bóg w swych niebiosach, ze światem wszystko w porządku". Zachowano również liść figowy z oryginalnego logo. Drugi projekt to oryginalne logo, z tym, że litera V w słowie "NERV" została zmieniona. Nowe logo SEELE powiela stary projekt (trójkąt z siedmioma oczami), ale całość oplata wąż, znajduje się na nim również napis "Überm Sternenzelt richtet Gott, wie wir gerichtet", który pochodzi z 71. i 72. wiersza "Ody do radości" Friedricha Schillera. 
Już w tym filmie, a więc znacznie wcześniej niż w serii telewizyjnej, ujawnione zostaje istnienie Lilith, przetrzymywanej w podziemiach bazy NERV-u; Lilith jest już ukrzyżowana i przebita Włócznią Longinusa. Przed finałową walką z Ramielem Misato pokazuje Shinjiemu Lilith, wyjaśniając przy tym, że to ona jest przyczyną, dla której Anioły atakują Tokyo-3. Lilith ma w filmie inną maskę niż w serii telewizyjnej, kształtem przypominającą bardziej „maskę” Sachiela; ponadto na jej piersi widoczna jest ogromna blizna.
W filmie Tokyo-3 atakują kolejno trzy Anioły: Sachiel, Shamshel i Ramiel. Sachiel i Shamshel nie różnią się znacząco od swoich odpowiedników z serii telewizyjnej, Ramiel natomiast zyskał zdolność zmieniania kształtu podczas emisji niszczycielskiego promienia.
W ostatniej scenie filmu pojawia się Kaworu Nagisa, przebywający w bazie na Księżycu, gdzie odbywa krótką rozmowę z członkami SEELE, komunikującymi się z nim za pośrednictwem hologramów-monolitów. W tej samej bazie znajduje się też gigantyczny biały humanoid, którego twarz zakryta jest maską podobną do maski Lilith z serii telewizyjnej.
Film "Evangelion 1.11 (Nie) jesteś sam" zarobił 2 miliardy jenów, uplasowując się na piętnastym miejscu najlepiej zarabiających filmów w Japonii w 2007 roku.
"EVANGELION:2.0 You Can (Not) Advance".
Japońska premiera tego filmu miała miejsce 27 czerwca 2009 r. W filmie pojawiają się m.in. Asuka Langley Shikinami (jej japońskie nazwisko w filmie zmieniono ze znanego z serii telewizyjnej „Sōryū”), Ryōji Kaji i nowa postać - pilot Evangeliona Jednostki 05, Mari Illustrious Makinami. W filmie pojawiają się też kolejne Evangeliony (Jednostka 02, Jednostka 03 i dwa nowe Evangeliony - Jednostka 05 i Jednostka 06, która przybywa na Ziemię z Księżyca razem ze swym pilotem, Kaworu Nagisą; wzmiankowany jest też los jednostki 04), oraz pięć Aniołów - dwa nowe i trzy znane z serii telewizyjnej: Sahaquiel, Bardiel i Zeruel.
Film zarobił 4 miliardy jenów, uplasowując się na czwartym miejscu najlepiej zarabiających filmów w Japonii w 2009 roku.
"EVANGELION:3.0 You Can (Not) Redo".
Film zarobił ponad 5 miliardów jenów, uplasowując się na czwartym miejscu najlepiej zarabiających filmów w Japonii w 2012 roku.
"Evangelion: 3.0+1.0: Thrice Upon A Time".
Nagrania dialogów filmu rozpoczęły się w marcu 2019 roku. W lutym 2020 seiyū Megumi Ogata powiedziała podczas wywiadu, że nagrania do filmu zostały zakończone.
Pierwotnie premiera filmu została zapowiedziana na 27 czerwca 2020 roku w Japonii, jednakże ze względu na pandemię COVID-19 była ona kilkukrotnie przesunięta. Ostatecznie film był wyświetlany od 8 marca 2021 roku.
Film ten zarobił ponad 10,28 miliarda jenów, uplasowując się na pierwszym miejscu najlepiej zarabiających filmów w Japonii w 2021 roku.

</doc>
<doc id="1038924" url="https://pl.wikipedia.org/wiki?curid=1038924" title="Platyceratops">
Platyceratops

Platyceratops ("Platyceratops tatarinovi") – dinozaur z grupy ceratopsów (Ceratopsia).
Żył w okresie późnej kredy (ok. 75–72 mln lat temu) na terenach centralnej Azji. Długość ciała ok. 1 m, wysokość ok. 50 cm, masa ok. 20 kg. Jego szczątki znaleziono w Mongolii.
Jego status jako odrębnego taksonu jest sporny; Czepiński (w druku) uznał gatunek "Platyceratops tatarinovi" za młodszy synonim "Bagaceratops rozhdestvenskyi".

</doc>
<doc id="1038925" url="https://pl.wikipedia.org/wiki?curid=1038925" title="Marc Augé">
Marc Augé

Marc Augé (ur. 2 września 1935 w Poitiers) – francuski etnolog i antropolog kulturowy.
Życie i działalność.
Przedmiotem badań Marca Augé była z początku kultura ludów Wybrzeża Kości Słoniowej. Z czasem w jego centrum zainteresowań znalazła się problematyka podstaw metodologicznych w badaniach etnologicznych. Od lat 80. poświęcił się antropologii współczesnego miasta. W latach 1985-1995 kierował prestiżową instytucją naukową École des hautes études en sciences sociales. Obecnie pracuje na niej jako kierownik badań.
Koncepcje i publikacje.
Augé stara się znaleźć nowe obszary tematyczne dla antropologii kulturowej i jednocześnie poddaje krytyce współczesną amerykańską antropologię postmodernistyczną, która według niego prowadzi do nadmiernej relatywizacji i odrzucenia teorii. W swych pracach wskazuje na korzyści płynące z integracji badań etnologicznych z historiograficznymi.
Augé najlepiej jest znany z koncepcji "nie-miejsc" (franc. "non-lieux"), które stanowią opozycyjny biegun tak zwanych miejsc antropologicznych, historycznie zdefiniowanych, określonych w danym miejscu i czasie. Choć nie-miejsca nigdy nie będą całkowite, to one definiują współczesność, podczas gdy dawne miejsca antropologiczne, choć nie ulegają wymazaniu, są wykluczane z nowych "krajobrazów" i stają się ledwie "miejscami pamięci". Nie-miejsca powstają w czasach supernowoczesności w wyniku krzyżowania się ze sobą ludzi i informacji z odległych od siebie miejsc i środowisk. Augé ma tu na myśli nie tyle "nie-miejsca" same w sobie co i relacje osób przebywających w takich miejscach – relacje zarówno w stosunku do siebie nawzajem, jak i w stosunku do tych miejsc. Nie-miejsca istnieją poza tradycyjnie rozumianym czasem i przestrzenią, są "wszędzie takie same" i pozbawione swoistego, lokalnego kolorytu. W nie-miejscach zniwelowaniu ulega różnica pomiędzy tym co bliskie i dalekie a także pomiędzy tym co indywidualne i zbiorowe. Osoby przebywające w nie-miejscu znajdują się wszędzie i nigdzie zarazem. Przykładem takich nie-miejsc są supermarkety, lotniska, wielkie hotele, autostrady, miejsca przed ekranami telewizorów, terminale komputerowe a także cała komputerowa sieć Internetu – swoista nie-przestrzeń jako suma nie-miejsc. Można powiedzieć, że koncepcja nie-miejsc choć uwypukla aspekt przestrzenny odnosi się też do czasu i ujmuje kategorię bezczasowego czasu (ang. "timeless time") zaproponowaną przez Manuela Castellsa. Z "bezczasowym czasem" mamy do czynienia wówczas, gdy dochodzi do rozbicia linearnej ciągłości czasu – fragmentaryzacji chronologii oraz przełączeń pomiędzy jej fragmentami. Bezczasowy czas jest typowym sposobem odczuwania czasu w epoce komputerów, które wprawiają niejako użytkownika w subiektywnie doznawaną "wieczną teraźniejszość". Takie pojmowanie czasu zastępuje doświadczanie cykliczności czasu, typowe dla społeczeństw pierwotnych, i doświadczanie linearności czasu – typowe dla kultury nowożytnoeuropejskiej.
Tłumaczenia prac na język polski.
publikacje zwarte:
pozostałe:

</doc>
<doc id="1038927" url="https://pl.wikipedia.org/wiki?curid=1038927" title="Archaeoceratopsidae">
Archaeoceratopsidae



</doc>
<doc id="1038928" url="https://pl.wikipedia.org/wiki?curid=1038928" title="Ashley Young">
Ashley Young

Ashley Simon Young (ur. 9 lipca 1985 w Stevenage) – angielski piłkarz występujący na pozycji obrońcy w angielskim klubie Aston Villa. W latach 2007–2018 reprezentant Anglii. Uczestnik Mistrzostw Europy 2012 i Mistrzostw Świata 2018.
Kariera klubowa.
Swoją karierę piłkarską Young rozpoczynał w roku 2000 w Watfordzie. Przez pierwsze dwa lata gry w tym zespole grał w drużynie juniorów, po czym został włączony do pierwszego zespołu. Zadebiutował tam 13 września 2003 roku w ligowym spotkaniu z Millwall. W tym spotkaniu Anglik zdobył także bramkę. W debiutanckim sezonie Young zagrał jeszcze w czterech ligowym spotkaniach. Podstawowym zawodnikiem swojej drużyny stał się w następnym sezonie, kiedy to zaliczył 34 występy. Na Vicarage Road Young grał do roku 2007. W tym czasie wraz ze swoim zespołem awansował do Premier League, zaś w roku 2005 został wybrany najlepszym młodym graczem Watfordu sezonu. 23 stycznia 2007 roku przeszedł za kwotę 7,65 milionów funtów do Aston Villi.
W nowym klubie swój pierwszy występ zaliczył 31 stycznia w przegranym 3:1 meczu z Newcastle United. W tym pojedynku zdobył także swoją pierwszą bramkę dla Aston Villi. Ponadto w sezonie 2007/2008 był drugi w klasyfikacji najlepszych asystentów oraz został wybrany do najlepszej jedenastki sezonu w Premier League. Young został wybrany najlepszym piłkarzem miesiąca w lidze we wrześniu 2008 roku.
W styczniu 2009 roku po raz trzeci w swojej karierze Young został wybrany najlepszym graczem miesiąca w lidze. Pod koniec sezonu 2008/2009 został wybrany przez PFA młodym piłkarzem roku. W drużynie Aston Villi Young zaliczył już ponad 100 ligowych występów oraz strzelił 22 gole.
23 czerwca 2011 roku Ashley Young podpisał pięcioletni kontrakt z Manchesterem United. Natomiast 7 sierpnia 2011 r. wygrał razem z Manchesterem United Tarczę Wspólnoty. 7 sierpnia 2015 r. przedłużył kontrakt z klubem do czerwca 2018 r. z opcją przedłużenia go o kolejny rok.
17 stycznia 2020 roku podpisał półroczny kontrakt z opcją przedłużenia o kolejny rok z Interem Mediolan.
Kariera reprezentacyjna.
W latach 2006-2007 Young zaliczył 10 występów w reprezentacji Anglii do 21 lat. W seniorskiej kadrze zadebiutował 16 listopada 2007 roku w pojedynku z reprezentacją Austrii.
Sukcesy.
Inter Mediolan
Serie A (1): 2020/21

</doc>
<doc id="1038929" url="https://pl.wikipedia.org/wiki?curid=1038929" title="In Our Time">
In Our Time

In Our Time (ang. "Nasze czasy") – cykliczna, popularnonaukowa audycja radiowa nadawana przez brytyjską stację radiową BBC Radio 4 od 15 października 1998. Prowadzącym program jest dziennikarz, autor i parlamentarzysta Melvyn Bragg.
W programie "In Our Time" poruszane są tematy z szeroko rozumianej historii cywilizacji. Są to różnorodne zagadnienia z historii, filozofii, sztuk pięknych, nauk ścisłych, społecznych i przyrodniczych.
Do każdej audycji Melvyn Bragg zaprasza 3 ekspertów, często są to profesorowie lub eksperci z wiodących uczelni wyższych w Wielkiej Brytanii, np. uniwersytetów w Oksfordzie i Cambridge. Seria ukazuje się co tydzień przez cały rok z przerwą letnią (lipiec-wrzesień) 8 do 10 tygodni.
Od 2004 na serwerze BBC dostępne są strony internetowe dotyczące bieżącego programu i wersji archiwalnych. Można przez internet posłuchać tych audycji w postaci strumieniowej, a od 2011 wszystkie audycje dostępne są jako podcasty w formacie MP3.
Program uznawany jest za jedno z najbardziej udanych przedsięwzięć BBC, jako program, który "zmienił sposób przedstawiania poważnych zagadnień w porze największej słuchalności".
W 2005 r. słuchacze audycji zostali zaproszenia do wzięcia udziału w ankiecie "Największy filozof w historii". Filozof, który okaże się zwycięzcą, miał też stać się tematem ostatniej audycji przed wakacjami. Oddano 30 tys. głosów, zwyciężył Karl Marx z 27,9% głosów, kolejne miejsca zajęli: David Hume (12,7%), Ludwig Wittgenstein (6,8%), Friedrich Nietzsche (6,5%), Platon (5,6%), Immanuel Kant (5,6%), Tomasz z Akwinu (4,8%), Sokrates (4,8%), Arystoteles (4,5%) i Karl Popper (4,2%).

</doc>
<doc id="1038931" url="https://pl.wikipedia.org/wiki?curid=1038931" title="Langenhagen">
Langenhagen

Langenhagen − miasto w niemieckim kraju związkowym Dolna Saksonia, wchodzi w skład związku komunalnego Region Hanower. Miasto liczy 51 691 mieszkańców.
W dzielnicy Godshorn podczas wojny działał zakład dla dzieci robotnic zagranicznych w III Rzeszy, w którym wskaźnik umieralności polskich dzieci sięgał 100 procent.
Współpraca.
Miejscowości partnerskie:

</doc>
<doc id="1038932" url="https://pl.wikipedia.org/wiki?curid=1038932" title="Gary Cahill">
Gary Cahill

Gary James Cahill (ur. 19 grudnia 1985 w Dronfield) – angielski piłkarz grający na pozycji obrońcy.
Kariera klubowa.
Początkowo zawodnik Aston Villi (od 2000 roku). W listopadzie 2004 został wypożyczony do Burnley. Regularnie występował w pierwszym zespole, dzięki czemu został uznany najlepszym graczem swojej drużyny. Latem 2005 roku powrócił do klubu z Birmingham. 1 kwietnia 2006 roku zadebiutował w jego barwach w Premier League w przegranym 0:5 meczu z Arsenalem. Pierwszego gola strzelił 16 kwietnia w derbowym spotkaniu z Birmingham City, przyczyniając się do zwycięstwa 3:1. W sezonie 2006/2007 rozegrał w angielskiej ekstraklasie 20 meczów. We wrześniu 2007 roku został wypożyczony do Sheffield United, w którym był podstawowym graczem.
30 stycznia 2008 roku przeszedł na zasadzie transferu definitywnego do Boltonu Wanderers, z którym podpisał trzyipółletni kontrakt. W sezonie 2007/2008 wraz z nim uczestniczył w rozgrywkach Pucharu UEFA – zagrał m.in. w dwóch ćwierćfinałowych meczach ze Sportingiem. Od momentu przejścia do Boltonu, Cahill był jego podstawowym zawodnikiem i stanowił ważny punkt zespołu. Łącznie rozegrał w nim 147 meczów i strzelił 15 goli, w tym jednego w wygranym 2:1 spotkaniu z Evertonem – swoim ostatnim występie w barwach klubu z Horwich (4 stycznia 2012).
16 stycznia 2012 roku przeszedł do Chelsea. Media poinformowały, że cena transferu wyniosła ok. 7 milionów funtów. W londyńskim zespole zadebiutował 5 lutego w zremisowanym 3:3 meczu z Manchesterem United. Pierwszego gola strzelił 18 marca w spotkaniu z Leicester City, przyczyniając się do zwycięstwa 5:2. W sezonie 2011/2012 zdobył wraz z Chelsea puchar Anglii (w finałowym pojedynku z Liverpoolem nie zagrał z powodu kontuzji), wygrał również rozgrywki Ligi Mistrzów – w meczu finałowym z Bayernem Monachium wystąpił w podstawowym składzie. Rok później wraz z klubem wygrał Ligę Europejską. 1 marca 2015r. wygrał z Chelsea Puchar Ligi Angielskiej. 3 maja zdobył mistrzostwo Anglii, wyczyn ten powtórzył dwa lata później. Po odejściu Johna Terry'ego z Chelsea, Cahill został wybrany nowym kapitanem drużyny.
16 listopada 2022 roku Gary Cahill ogłosił zakończenie kariery piłkarskiej.
Kariera reprezentacyjna.
Cahill był uprawniony do występów w reprezentacji Irlandii (jego dziadek jest Irlandczykiem), jednak wybrał grę dla Anglii.
Występował w młodzieżowych reprezentacjach Anglii. W 2007 roku uczestniczył w mistrzostwach Europy do lat 21. W turnieju rozegranym w Holandii Anglicy dotarli do półfinału, zaś Cahill zagrał jedynie w zremisowanym bezbramkowo meczu z Czechami w fazie grupowej.
W kadrze seniorskiej zadebiutował 3 września 2010 roku w spotkaniu z Bułgarią, zmieniając w drugiej połowie Michaela Dawsona (pierwsze powołanie otrzymał już w 2009 na pojedynek z Kazachstanem). Pierwszego gola w barwach narodowych strzelił 2 września 2011 również w pojedynku z Bułgarią, przyczyniając się do zwycięstwa 3:0.
W maju 2012 roku został powołany przez selekcjonera Roya Hodgsona do kadry na mistrzostwa Europy w Polsce i na Ukrainie. 2 czerwca w towarzyskim meczu z Belgią został popchnięty przez napastnika rywali Driesa Mertensa, w wyniku czego wpadł w angielskiego bramkarza Joe Harta i złamał szczękę. Kontuzja wykluczyła go z udziału w turnieju, jego miejsce w kadrze zajął Martin Kelly.
Sukcesy.
Klubowe.
Chelsea

</doc>
<doc id="1038933" url="https://pl.wikipedia.org/wiki?curid=1038933" title="Kudu małe">
Kudu małe

Kudu małe ("Ammelaphus imberbis") − ssak z rodziny wołowatych występujący w Afryce Wschodniej.
Wygląd.
Żółta sierść z białymi pasami na tułowiu. Samce posiadają skręcone rogi dochodzące do 1 m długości. Długość ciała ok. 140 cm.
Waga: 50-90 kg.
Tryb życia.
Zwierzę roślinożerne, żyje w niewielkich stadach.

</doc>
<doc id="1038934" url="https://pl.wikipedia.org/wiki?curid=1038934" title="Tragelaphus imberbis">
Tragelaphus imberbis



</doc>
<doc id="1038936" url="https://pl.wikipedia.org/wiki?curid=1038936" title="East West Bank Classic 2007">
East West Bank Classic 2007

East West Bank Classic 2007 – tenisowy turniej WTA z cyklu East West Bank Classic rozgrywany w dniach 4–12 sierpnia 2007 roku w Carson na kortach twardych o puli nagród 600 000 dolarów amerykańskich.

</doc>
<doc id="1038939" url="https://pl.wikipedia.org/wiki?curid=1038939" title="Mark Delaney">
Mark Delaney

Mark Delaney (ur. 13 maja 1976 w Haverfordwest) – walijski piłkarz, grający na pozycji obrońcy. W latach 1999–2007 znany z występów w angielskim zespole Aston Villa F.C., do którego przybył za 250 tysięcy funtów z Cardiff City. Występował także w walijskim Carmarthen Town. W reprezentacji Walii wystąpił 36 razy. 15 sierpnia 2007 zakończył karierę z powodu kontuzji kolana.

</doc>
<doc id="1038941" url="https://pl.wikipedia.org/wiki?curid=1038941" title="Tylocefal">
Tylocefal

Tylocefal ("Tylocephale gilmorei") – dinozaur z rodziny pachycefalozaurów (Pachycephalosauridae).
Żył w epoce późnej kredy (ok. 83-71 mln lat temu) na terenach centralnej Azji. Długość ciała ok. 1,4 m, wysokość ok. 50 cm, masa ok. 15 kg. Jego szczątki znaleziono w Mongolii.

</doc>
<doc id="1038944" url="https://pl.wikipedia.org/wiki?curid=1038944" title="Stuart Taylor">
Stuart Taylor

Stuart James Taylor (ur. 28 listopada 1980 w Romford) – angielski piłkarz występujący na pozycji bramkarza w angielskim klubie Southampton. Wychowanek Arsenalu, w swojej karierze grał także w takich zespołach jak Bristol Rovers, Crystal Palace, Peterborough United, Leicester City, Aston Villa, Cardiff City, Manchester City, Reading, Yeovil Town oraz Leeds United. Były młodzieżowy reprezentant Anglii.

</doc>
<doc id="1038945" url="https://pl.wikipedia.org/wiki?curid=1038945" title="Alateen">
Alateen



</doc>
<doc id="1038947" url="https://pl.wikipedia.org/wiki?curid=1038947" title="Pirytyzacja">
Pirytyzacja

Pirytyzacja – proces zastępowania pierwotnej substancji chemicznej pirytem (FeS2). Może zastępować substancje organiczne prowadząc do powstania spirytyzowanej skamieniałości bądź jakiegokolwiek innego szkieletu w procesie fosylizacji. Jest to jeden z procesów substytucji, obok kalcytyzacji i sylifikacji. Proces ten zachodzi na skutek: redukcji żelaza, zastępowania substancji organicznej, procesów hydrotermalnych i innych. 
Występowanie.
Proces ten odbywa się w przypadku długotrwałego niedosycenia tlenem (warunki anoksyczne, środowisko redukcyjne).

</doc>
<doc id="1038948" url="https://pl.wikipedia.org/wiki?curid=1038948" title="Mikropachycefalozaur">
Mikropachycefalozaur

Mikropachycefalozaur ("Micropachycephalosaurus hongtuyanensis") – dinozaur z podrzędu ceratopsów. 
Żył w okresie późnej kredy (około 83-71 mln lat temu) na terenach wschodniej Azji. Długość ciała ok. 70 cm, wysokość ok. 30 cm, masa ok. 15 kg. Jego szczątki znaleziono w Chinach (w prowincji Shandong).
Taksonomia.
"M. hongtuyanensis" jest jedynym znanym gatunkiem monotypowego rodzaju "Micropachycephalosaurus". Opisany został w 1978 roku przez Dong Zhiminga, który przyporządkował go do Pachycephalosauria, grupy dwunożnych roślinożerców o kopulasto wysklepionych głowach. Dokonany w 2006 roku przez R.M. Sullivan przegląd rodziny Pachycephalosauridae podał w wątpliwość taką klasyfikację. W badaniach Butlera i Zhao z 2008 również nie udało się odnaleźć cech łączących mikropachycefalozaura z pachycefalozaurami. Fragment zgrubiałego dachu czaszki, który mógł wskazywać na taki związek i potwierdzić oryginalną klasyfikację, zaginął i nie mógł być poddany oględzinom. W związku z tym uczeni przyporządkowali ten gatunek jako pośredniego członka Cerapoda. W 2011 roku Bulter i współpracownicy dokonali analizy kladystycznej, której wyniki wskazują na zajmowanie przez mikropachycefalozaura pozycji bazalnej w obrębie Ceratopsia.

</doc>
<doc id="1038956" url="https://pl.wikipedia.org/wiki?curid=1038956" title="Jacques Alexandre Law de Lauriston">
Jacques Alexandre Law de Lauriston

Jacques Alexandre Law de Lauriston (ur. 1 lutego 1768 w Pondicherry; zm. 11 czerwca 1828 w Paryżu) – francuski generał, marszałek Francji, potomek szkockiego ekonomisty Johna Lawa.
Wstąpił do armii i od 1795 był pułkownikiem artylerii. Po zamachu 18. Brumaire został powołany przez Pierwszego Konsula Napoleona Bonapartego do Sztabu Generalnego. W 1801 został jego adiutantem a wkrótce potem awansował do stopnia generała brygady. Brał udział w wyprawach okresu wojen napoleońskich.
Po restauracji dynastii Burbonów powrócił do Francji, oddał hołd poddańczy Ludwikowi XVIII. Podczas okresu "100 dni" przebywał na swoich włościach. Po odzyskaniu władzy przez króla został dowódcą 1 Dywizji Piechoty Gwardyjskiej. W 1820 minister Domu Królewskiego i marszałek Francji. Dowodził podczas ekspedycji do Hiszpanii 1823 2. Korpusem Rezerwowym. Zmarł 11 czerwca 1828 w Paryżu.

</doc>
<doc id="1038957" url="https://pl.wikipedia.org/wiki?curid=1038957" title="Alexandre Jacques Bernard Law de Lauriston">
Alexandre Jacques Bernard Law de Lauriston



</doc>
<doc id="1038958" url="https://pl.wikipedia.org/wiki?curid=1038958" title="Jacques Law">
Jacques Law



</doc>
<doc id="1038959" url="https://pl.wikipedia.org/wiki?curid=1038959" title="Hansuezja">
Hansuezja

Hansuezja ("Hanssuesia sternbergi") – dinozaur z rodziny pachycefalozaurów (Pachycephalosauridae).
Żył w epoce późnej kredy (ok. 83-71 mln lat temu) na terenach Ameryki Północnej. Długość ciała ok. 3 m, wysokość ok. 1,2 m, masa ok. 60 kg. Jego szczątki znaleziono w Kanadzie (w prowincji Alberta) i w USA (w stanie Montana).

</doc>
<doc id="1038960" url="https://pl.wikipedia.org/wiki?curid=1038960" title="Jacques Lauriston">
Jacques Lauriston



</doc>
<doc id="1038961" url="https://pl.wikipedia.org/wiki?curid=1038961" title="Światowe Dni Młodzieży 2008">
Światowe Dni Młodzieży 2008

23. Światowe Dni Młodzieży – spotkanie młodych katolików, które odbyło się w Sydney, w Australii w dniach 10–20 lipca 2008 roku. ŚDM 2008 było celem podróży apostolskiej papieża Benedykta XVI do Australii.
Przygotowania.
Hasłem spotkania był cytat:. 10 etapów przygotowania duchowego, zawartego w biuletynach "Święto Młodych trwa bez końca". Od lipca 2007 roku po diecezjach Australii wędrował Krzyż Światowych Dni Młodzieży oraz obraz Marii z Dzieciątkiem.
Hymn XXIII ŚDM – "Receive the power" ("Przyjmij moc") wykonał zwycięzca pierwszej edycji australijskiego Idola, Guy Sebastian. Droga Krzyżowa w Sydney została skrócona o sześć stacji, gdyż biskup Anthony Fisher obawiał się, że "odtworzenie Pasji Chrystusa może wzbudzić antysemickie resentymenty".
Program pielgrzymki Benedykta XVI do Sydney.
Niedziela, 13 lipca. Przylot Benedykta XVI. Pierwsze trzy dni to czas odpoczynku. Papież odpoczywał w domu rekolekcyjnym Opus Dei o nazwie Kenthurst Study Centre, odległym o 30 km od Sydney.
Czwartek, 17 lipca 2008. 7.30 – msza w Domu Arcybiskupim Katedry St. Mary's, Sydney. 9.00 – ceremonia powitania w Government House. 9.30 – przejazd do Mary MacKillop Memorial Chapel. 10.00 – spotkanie z gubernatorem i premierem Australii. 11.05 – przejazd do St. Marys Cathedral House. 14.20 – przejazd na Rose Bay. Aborygeńska ceremonia powitania. 14.45 – rejs statkiem "Sydney 2000" przez Port Jackson do Barangaroo. 15.30 – przybycie do Barangaroo, Ceremonia Powitania i spotkanie z młodzieżą. 16.45 – przejazd papamobile z Barangaroo do St. Mary's Cathedral House.
Piątek, 18 lipca 2008. 7.30 – msza w St. Marys Cathedral House. 9.30 – audiencja prywatna z gubernatorem NSW i premierem NSW, St. Marys Cathedral House. 10.30 – ekumeniczne spotkanie w krypcie katedry. Przemówienie papieża. 11.20 – Spotkanie z liderami innych religii. Kolejne przemówienie Benedykta XVI. 12.30 – obiad z reprezentantami młodzieży. 15.00 – droga krzyżowa. 18.30 – spotkanie z młodzieżą studencką na Uniwersytecie Notre Dame w Sydney.
Sobota, 19 lipca 2008. 9.30 – msza w St Mary's Cathedral dla seminarzystów i wspólnot życia konsekrowanego, konsekracja nowego ołtarza katedralnego. Homilia papieża. 12.15 – obiad z ubogimi i pokrzywdzonymi przez los, St Marys Cathedral House. 18.30 – przejazd na hipodrom w Randwick. 19.00 – wieczorne czuwanie z pielgrzymami Światowych Dni Młodzieży, hipodrom Randwick. 21.30 – powrót do St. Mary's Cathedral House.
Niedziela, 20 lipca 2008. 8.30 – przejazd na heliport w Victoria Barracks. 8.45 – lot helikopterem nad Southern Cross Precint (Centenial Park i hipidrom Randwick). 9.15 – przejazd papamobile z Victoria Barracs na hipodrom Randwick, przejazd między sektorami. 10.00 – msza kończąca XXIII Światowe Dni Młodzieży, Randwick. Homilia papieża. Anioł Pański. 18.00 – spotkanie z benefaktorami i organizatorami XXIII ŚDM w Reception Hall St.Mary's Cathedral House. Przemówienie Benedykta XVI.
Poniedziałek, 21 lipca 2008. 7.00 – msza w kaplicy St. Mary's Cathedral House. 8.45 – przejazd papamobile na Domain i spotkanie z wolontariuszami XXIII ŚDM. Przemówienie papieża. 9.30 – ceremonia pożegnania na międzynarodowym lotnisku Sydney. Przemówienie papieża. 15.00 – odlot do Rzymu.

</doc>
<doc id="1038966" url="https://pl.wikipedia.org/wiki?curid=1038966" title="Gabriel Jean Joseph Molitor">
Gabriel Jean Joseph Molitor

Gabriel Jean Joseph Molitor (ur. 7 marca 1770 w Hayingen (Hayange), Lotaryngia, zm. 28 lipca 1849 w Paryżu) – francuski generał, marszałek Francji i par Francji.
Molitor po wybuchu Rewolucji Francuskiej wstąpił jako dowódca do batalionu ochotników. Dowodził brygadą piechoty w wyprawie w 1793 pod zwierzchnictwem gen. Louisa Lazare'a Hoche'a pod Kaiserslautern i Weißenburg. Został poważnie ranny podczas ataku na twierdzę Festung Mainz (w Moguncji). W Nancy wzniesiono jego pomnik.

</doc>
<doc id="1038968" url="https://pl.wikipedia.org/wiki?curid=1038968" title="Gabriel Molitor">
Gabriel Molitor



</doc>
<doc id="1038970" url="https://pl.wikipedia.org/wiki?curid=1038970" title="Amanda Plummer">
Amanda Plummer

Amanda Michael Plummer (ur. 23 marca 1957 w Nowym Jorku) – amerykańska aktorka teatralna i filmowa. Córka aktorów Tammy Grimes i Christophera Plummera. Zdobywczyni nagród Emmy oraz Tony.

</doc>
<doc id="1038972" url="https://pl.wikipedia.org/wiki?curid=1038972" title="Małopolski Kurier Nieruchomości">
Małopolski Kurier Nieruchomości

Małopolski Kurier Nieruchomości – specjalistyczny dwutygodnik branżowy ukazujący się na terenie województwa małopolskiego od maja 2002 r. 
Magazyn jest w całości poświęcony tematyce rynku nieruchomości. Obok „Krakowskiego Rynku Nieruchomości” jest największym tego typu czasopismem w regionie. Zawiera przede wszystkim ogłoszenia nieruchomości zamieszczane przez deweloperów i agencje nieruchomości. Dwutygodnik objęty jest patronatem Małopolskiego Stowarzyszenia Pośredników w Obrocie Nieruchomościami.
„Małopolski Kurier Nieruchomości” wydawany jest przez firmę Media Nieruchomości S.A. Bliźniacze magazyny ukazują się także w województwach mazowieckim, pomorskim, śląskim i lubelskim. Firma jest również właścicielem ogólnopolskiego serwisu nieruchomości nportal.pl.

</doc>
<doc id="1038981" url="https://pl.wikipedia.org/wiki?curid=1038981" title="Kolepiocefal">
Kolepiocefal

Kolepiocefal ("Colepiocephale lambei") – dinozaur z rodziny pachycefalozaurów (Pachycephalosauridae).
Żył w epoce późnej kredy (ok. 83-71 mln lat temu) na terenach Ameryki Północnej. Długość ciała ok. 1,2 m, wysokość ok. 60 cm, masa ok. 20 kg. Jego szczątki znaleziono w Kanadzie (w prowincji Alberta).
Ten dinozaur został początkowo sklasyfikowany jako jeden z gatunków stegocerasa – "Stegoceras lambei" (Sternberg, 1945). W 2003 r. został uznany za odrębny rodzaj.

</doc>
<doc id="1038989" url="https://pl.wikipedia.org/wiki?curid=1038989" title="Dean Stockwell">
Dean Stockwell

Robert Dean Stockwell (ur. 5 marca 1936 w North Hollywood, zm. 7 listopada 2021 w Ranchos de Taos) – amerykański aktor filmowy i telewizyjny, aktywny przez ponad 60 lat. Nominowany do Nagrody Akademii Filmowej, zdobywca nagrody Emmy.
Życiorys.
Wczesne lata.
Urodził się w North Hollywood w stanie Kalifornia jako syn pary aktorskiej i piosenkarskiej – Niny Olivette (z domu Elizabeth Margaret Veronica; 1910–1993) i Harry’ego Baylessa Stockwella (1902–1984), który użyczył głosu postaci księcia w disnejowskim filmie animowanym "Królewna Śnieżka i siedmiu krasnoludków". Jego starszy brat Guy Harry (1933–2002) był także aktorem. Wychowywał się w Nowym Jorku. Uczęszczał do szkół publicznych na Long Island i Martin Milmore School w Bostonie.
Kariera.
W wieku siedmiu lat trafił na Broadway rolą w spektaklu Richarda Hughesa "Orkan na Jamajce" (1943). Dwa lata później podpisał kontrakt z MGM i mając dziewięć lat, wystąpił w głównej roli Donalda Martina w filmie muzycznym George’a Sidneya "Podnieść kotwicę" ("Anchors Aweigh", 1945) obok Franka Sinatry i Gene’a Kelly’ego. Był synem Gregory’ego Pecka w melodramacie Taya Garnetta "Dolina decyzji" ("The Valley of Decision", 1945) z Greer Garson.
Na ekranie grał wrażliwych chłopców, jako Nipper w "The Mighty McGurk" (1946) z Wallace Beerym, komediodramacie Josepha Loseya "Chłopiec z zielonymi włosami" ("The Boy With Green Hair", 1948) z Robertem Ryanem i ekranizacji powieści Frances Hodgson Burnett "Tajemniczy ogród" ("The Secret Garden", 1949) z Margaret O’Brien, a także w dramacie "W dół do morza na statkach" ("Down to the Sea in Ships", 1949) jako Jed Joy, wnuk Lionela Barrymore’a i protegowany Richarda Widmarka i dramacie Henry’ego Kinga "Głębokie wody" ("Deep Waters", 1948). W filmie przygodowym "Kim" (1950) wg powieści Rudyarda Kiplinga obok Errola Flynna wystąpił w roli tytułowej jako Kimball 'Kim' O’Hara Jr.
Już jako dorosły w 1957 na Broadwayu zagrał postać Judda Steinera w przedstawieniu "Bez emocji" ("Compulsion"), a dwa lata później w jego ekranowej wersji – dramacie kryminalnym Richarda Fleischera (1959); za występ – wraz z Bradfordem Dillmanem i Orsonem Wellesem – odebrał Złotą Palmę dla najlepszego aktora na 12. Festiwalu Filmowym w Cannes.
Wystąpił też w serialu-westernie NBC "The Restless Gun" (1958) z Johnem Payne’em i Danem Blockerem, brytyjskim filmie Jacka Cardiffa "Synowie i kochankowie" ("Sons and Lovers", 1960) jako Paul Morel, obok Trevora Howarda i Wendy Hiller, premierowym odcinku serialu ABC "Stop Bus" (1961) z Marilyn Maxwell, a także serialach: NBC "Jedenasta godzina" ("The Eleventh Hour", 1964), "Bonanza" (1969) jako zestrzelony żołnierz i "Columbo" (1972, 1975). Za rolę Edmunda Tyrone w adaptacji sztuki Eugene’a O’Neilla "U kresu dnia" ("Long Day’s Journey Into Night", 1962) z Katharine Hepburn, Ralphem Richardsonem i Jasonem Robardsem otrzymał Złotą Palmę dla najlepszego aktora na 15. Festiwalu Filmowym w Cannes.
W połowie lat siedemdziesiątych był hipisem z pokolenia „dzieci kwiatów”, pracował jako pośrednik w obrocie nieruchomościami i zaprojektował charakterystyczną okładkę albumu Neila Younga "American Stars ’n Bars" (1976).
W latach 80. grał ekscentryków i wyrzutków, w tym bezlitosnego brudnego moralnie Bena w filmie Davida Lyncha "Blue Velvet" (1986). Za kreację Tony’ego „Tygrysa” Russa w czarnej komedii Jonathana Demme’a "Poślubiona mafii" ("Married to the Mob", 1988) zdobył nominację do Oscara dla najlepszego aktora drugoplanowego. Nowy szczebel kariery Stockwell osiągnął po przyjęciu roli wiceadmirała Alberta „Ala” Calavicciego w serialu "Zagubiony w czasie" ("Quantum Leap", 1989-93).
Życie prywatne.
15 kwietnia 1960 ożenił się z aktorką Millie Perkins, lecz 30 lipca 1962 doszło do rozwodu. 15 grudnia 1981 poślubił Joy Marchenko. Mają dwójkę dzieci: syna Austina (ur. 5 listopada 1983) i córkę Sophię (ur. 5 sierpnia 1985).

</doc>
<doc id="1038995" url="https://pl.wikipedia.org/wiki?curid=1038995" title="Pyszna">
Pyszna

Pyszna – rzeka w środkowej Polsce, prawy dopływ Oleśnicy o długości ok. 30 km. Płynie na Nizinie Południowowielkopolskiej oraz w na krótkim odcinku na Wyżynie Wieluńskiej, w województwie łódzkim.
Rzeka wypływa ze źródeł na krańcu Wyżyny Wieluńskiej na południowy zachód od Wielunia.
Główny dopływ: Pomianka.

</doc>
<doc id="1039000" url="https://pl.wikipedia.org/wiki?curid=1039000" title="Browar Staropolski">
Browar Staropolski

Browar Staropolski – browar i rozlewnia piwa w Zduńskiej Woli.
Historia.
Browar Staropolski został założony w 1892, jako browar typu parowego. Jego pierwszym właścicielem i prawdopodobnie założycielem był Izrael Tykociner. Następnie został sprzedany Abramowi Warszawskiemu. Prawdopodobnie w 1902 przeszedł w ręce Zenona Anstadta, który był przedstawicielem znanej łódzkiej rodziny piwowarów. Anstadt rozwinął przedsiębiorstwo i stworzył wokół park na wzór tego, jaki był w podłódzkim Helenowie. Po śmierci Zenona Anstadta w 1914 spadkobiercą zakładu została jego żona Helena oraz dzieci Karol Gustaw, Oskar i Ella Małgorzata. W 1919 przedsiębiorstwo Browar Parowy Zenona Anstadta przeszło w ręce Józefa Ungera i Szymona Fürstenberga, a w 1921 do spółki doszła rodzina Magierkiewiczów.
W czasie II wojny światowej browar pozostawał pod nadzorem władz okupacyjnych. W 1945 stał się własnością rodziny Blusiewiczów, a w 1951 został upaństwowiony i włączony w skład Łódzkich Zakładów Piwowarskich. W 1996 spadkobiercy rodziny Blusiewiczów odzyskali zakład i od 1997 rozpoczęli produkcję piwa, jako firma rodzinna pod nazwą Przedsiębiorstwo Produkcyjno-Handlowe Browar Staropolski Teresa Strzelińska Spółka Jawna. Browar zmodernizowano i zwiększono jego moce produkcyjne do 100 tysięcy hektolitrów piwa rocznie. Pod koniec lat 90. XX wieku firma zaczęła eksportować swoje wyroby za granicę do Stanów Zjednoczonych Ameryki i Wielkiej Brytanii. Od 2002 browar podupadał w związku z problemami związanymi z konkurencją dużych grup piwowarskich, a w 2007 znacznie zmniejszył swoje moce produkcyjne.
W 2008 rodzina Strzelińskich sprzedała browar. Nabywcą zakładu została rodzina Sroczyńskich.
W 2009 Browar Staropolski wprowadził do sprzedaży nowe marki piwa Acan i Barrel, a także napój bezalkoholowy „Klik”. Zrezygnowano z rozlewu piwa do szklanych butelek na rzecz opakowań PET i puszek. W 2010 w browarze uwarzono najmocniejsze piwo w Polsce. Zawartość alkoholu w tym okolicznościowym piwie, zaprezentowanym na targach w Poznaniu wynosiła 21%.
W 2012 browar obchodził uroczyście 120 rocznicę powstania. W niedługim czasie po tym wydarzeniu zaprzestał produkcji. W lutym 2013 zarządzająca nim spółka ogłosiła upadłość.
W maju 2014 Browar Staropolski został nabyty w toku postępowania upadłościowego przez nowego właściciela, firmę Dystrybucja Pomorze Sp. z o.o.. W sierpniu tego samego roku została wznowiona produkcja, w której powrócono do szklanych butelek.

</doc>
<doc id="1039001" url="https://pl.wikipedia.org/wiki?curid=1039001" title="Doppelganger">
Doppelganger



</doc>
<doc id="1039007" url="https://pl.wikipedia.org/wiki?curid=1039007" title="Eric Stoltz">
Eric Stoltz

Eric Hamilton Stoltz (ur. 30 września 1961 w Whittier, w Kalifornii) – amerykański aktor, reżyser i producent filmowy.
Życiorys.
Wczesne lata.
Jedyny syn i najmłodsze z trojga dzieci nauczycieli - wiolonczelistki Evelyn B Stoltz (zm. 1994 na nowotwór złośliwy) i szkoły teatralnej Jacka Stoltza. Dorastał wraz z dwiema starszymi siostrami - Catherine (ur. 1954) i Susan R. (ur. 1957) – w Samoa Amerykańskim i Santa Barbara, w Kalifornii. W wieku czternastu lat dorabiał grając na fortepianie w lokalnych muzycznych produkcjach teatralnych. Uczęszczał do San Marcos High School w Santa Barbara i na Uniwersytet Południowego Stanu Kalifornii w Los Angeles. W latach 70. brał udział w koncertach podczas festiwalu w Edynburgu, w Szkocji.
Kariera.
Mając siedemnaście lat trafił na szklany ekran w komedii CBS "Trawa jest zawsze zieleńsza nad szambem" ("The Grass Is Always Greener Over the Septic Tank", 1978) z Lindą Gray. W 1981 uczył się aktorstwa pod kierunkiem Stelli Adler i Peggy Feury w Nowym Jorku. Pojawił się w operze mydlanej CBS "Knots Landing" (1981), teledramacie ABC "Papierowe lalki" ("Paper Dolls", 1982) z Joan Collins, Daryl Hannah, Alexandrą Paul i Markiem Singerem, zanim zadebiutował w kinowej komedii romantycznej "Beztroskie lata w Ridgemont High" ("Fast Times at Ridgemont High", 1982) u boku Seana Penna, Jennifer Jason Leigh, Judge’a Reinholda i Foresta Whitakera.
W 1985 miał pierwotnie zagrać Marty’ego McFlya w "Powrocie do Przyszłości", jednak po wyprodukowaniu pierwszych scen okazało się, że jego poczucie humoru nie odpowiada twórcom. Ostatecznie w roli Marty’ego wystąpił Michael J. Fox. Za kreację 16-letniego inteligentnego i wrażliwego Roya L.'Rocky’ego' Dennisa z rzadką chorobą kości twarzy w dramacie biograficznym Petera Bogdanovicha "Maska" ("Mask", 1985) zdobył nominację do nagrody Złotego Globu.
W 1988 wystąpił po raz pierwszy na scenie broadwayowskiej w przedstawieniu Thorntona Wildera "Nasze miasto" ("Our Town"), a za rolę George’a Gibbsa był nominowany do nagrody Tony, Theatre World Award i Drama Desk Award. Zagrał potem na Broadwayu w nowojorskich sztukach: "Dwóch szekspirowskich aktorów" ("Two Shakespearean Actors", 1992), "Trzy siostry" Antoniego Czechowa (1997) i "Sly Fox" (2004) oraz off-Broadwayu - "Bądźmy poważni na serio" ("The Importance of Being Earnest") Oscara Wilde’a i "Szklana menażeria" ("The Glass Menagerie") Tennessee Williamsa.
Rola dilera narkotykowego Lance’a w czarnej komedii sensacyjnej Quentina Tarantino "Pulp Fiction" (1994) przyniosła mu nominację do nagrody Niezależnego Ducha. W 1998 na festiwalu filmów niezależnych w Los Angeles otrzymał nagrodę Indie Supporter. W 2001 zadebiutował jako reżyser telewizyjnego komedidramatu "Ten okropny rok!" ("My Horrible Year!") z Karen Allen, zdobywając nominację do nagrody Emmy.
Życie prywatne.
Spotykał się z Ally Sheedy (1980-83), Jennifer Jason Leigh (1985-89), Leą Thompson (1987), Lili Taylor (1990), Bridget Fondą (1990-98), Helen Hunt (1992), Rachel Griffiths (1999) i Laurą Linney (2000).
Jest wegetarianinem.

</doc>
<doc id="1039015" url="https://pl.wikipedia.org/wiki?curid=1039015" title="John Banville">
John Banville

John Banville (ur. 8 grudnia 1945) – irlandzki powieściopisarz i dziennikarz, zdobywca Nagrody Bookera w 2005 za powieść "The sea" (2005, wyd. pol. 2007 pt. "Morze," przekład Jerzy Jarniewicz). Do tej pory w Polsce ukazały się następujące powieści pisarza: "Morze", "Mefisto", "Zaćmienie", "Księga zeznań", "Niedotykalny". Banville jest również laureatem Nagrody Franza Kafki (2011) i Nagrody Literackiej Irlandzkiego PEN-Clubu (Irish PEN Award for Literature, 2013). 

</doc>
<doc id="1039016" url="https://pl.wikipedia.org/wiki?curid=1039016" title="Zakon Świętego Pawła Pierwszego Pustelnika">
Zakon Świętego Pawła Pierwszego Pustelnika



</doc>
<doc id="1039017" url="https://pl.wikipedia.org/wiki?curid=1039017" title="Bitwa pod Warszawą 1944">
Bitwa pod Warszawą 1944

Bitwa pod Warszawą, znana jako "bitwa pancerna na przedpolach Warszawy", "bitwa pod Radzyminem" lub "bitwa pod Wołominem" – bitwa stoczona w czasie II wojny światowej na prawym brzegu Wisły na wschód od Warszawy w dniach 25 lipca – 5 sierpnia 1944 pomiędzy radziecką 2 Armią Pancerną a niemieckimi oddziałami m.in. dywizjami Waffen-SS Wiking i Totenkopf oraz dywizją Hermann Göring. Bitwa zbiegła się z działaniem Armii Krajowej z radzymińskiego Obwodu „Rajski Ptak”, której oddziały w lipcu 1944 przystąpiły do akcji „Burza”.
W bitwie brały udział jednostki 3 Korpusu Pancernego, 8 Korpusu Pancernego i 16 Korpusu Pancernego z radzieckiej 2 Armii Pancernej w sile około 700 czołgów i dział, nacierającej od strony Lublina przez Dęblin oraz kilka dywizji pancernych wojsk niemieckich, a mianowicie: 1 Dywizji Pancerno-Spadochronowej „Hermann Göring”, 5 Dywizji Pancernej SS „Wiking”, 3 Dywizji Pancernej SS „Totenkopf” oraz 4 i 19 Dywizji Pancernej. Walki rozgrywające się na przedpolach Warszawy były ostatnim impulsem do podjęcia decyzji o rozpoczęciu powstania warszawskiego. W bitwie po obu stronach wzięło udział około 1000 czołgów, z czego ponad połowa została zniszczona w walce.
Przebieg działań bojowych.
Pierwsze jednostki zwiadowcze Armii Czerwonej dotarły pod Warszawę pod koniec lipca 1944, a 3 Korpus Pancerny nacierając od strony Mińska Mazowieckiego w kierunku pn.-zach. podszedł na odległość 5 km od mostu na rzece Narew w Zegrzu, z zamiarem uchwycenia przepraw na Bugu i Narwi. Kontratak niemiecki rozpoczął się 30 lipca siłami XXXIX Korpusu Pancernego dowodzonego przez gen. Karla Deckera, w rejonie Radzymina. Już 1 sierpnia niemieckie 19 DPanc. i 5 DPanc. SS po spotkaniu się pod Okuniewem zamknęły pod Wołominem w okrążeniu 3 Korpus Pancerny, który po ciężkich walkach został zmuszony do odwrotu. W dniu 2 sierpnia jednostki radzieckie przeszły do defensywy. 3 Korpus Pancerny został rozbity. Walki trwały do 10 sierpnia. Z powodu ogromnych strat (szczególnie dotkliwych w czołgach), wojska 2 Armii Pancernej już od 6 sierpnia były luzowane przez jednostki z 70 i 47 armii.
Ofensywa Armii Czerwonej została powstrzymana, aczkolwiek radzieckie dokumenty wojskowe z tego okresu, które przywołuje w swej pracy Mikołaj Iwanow, nie potwierdzają, iż nastąpiło to bezpośrednio na skutek porażki w bitwie pancernej. Elitarne dywizje niemieckie zatrzymały postępy 1 Frontu Białoruskiego Armii Czerwonej. Istotnym powodem wstrzymania walk było również to, że wskutek szybkiego przesunięcia się linii frontu niebezpiecznie wydłużyły się linie zaopatrzenia, przy czym jednak związane z tym problemy rozwiązano mniej więcej do połowy sierpnia. Zastopowanie ofensywy było korzystne dla Józefa Stalina z powodu wybuchu 1 sierpnia powstania w Warszawie.
Jednostki Armii Czerwonej biorące udział w bitwie.
2 Armia Pancerna (2 APanc) – gen. lejt. Aleksiej Radzijewski
Bitwa a powstanie warszawskie.
Radziecka propaganda i historiografia, a w ślad za nią historiografia Polski Ludowej wskazywały bitwę pod Warszawą jako jedną z głównych przyczyn, dla których Armia Czerwona musiała wstrzymać ofensywę na kierunku warszawskim i nie była w stanie przyjść z pomocą powstaniu warszawskiemu. To właśnie z powodu poniesionych ogromnych strat, wojska 2 Armii Pancernej już od 6 sierpnia miały być luzowane przez jednostki z 70 i 47 armii. Część zachodnich historyków również jest zdania, że bitwa zatrzymała radziecką ofensywę na kierunku warszawskim.
Zdaniem Mikołaja Iwanowa porażka spowolniła ofensywę 1 Frontu Białoruskiego, lecz w mniejszym stopniu niż przedstawiała to później radziecka propaganda. Mimo poniesionych strat 2 APanc nie utraciła bowiem możliwości ofensywnych. W dokumentach z tego okresu, przechowywanych w Centralnym Archiwum MON Federacji Rosyjskiej, nie odnaleziono żadnej wzmianki o załamaniu natarcia na Warszawę ze względu na niemiecki opór. Radzieckie dowództwo oceniało przy tym, że niemiecki kontratak w rejonie Warszawy miał na celu jedynie zabezpieczenie ewakuacji na lewy brzeg Wisły – nie zaś zatrzymanie radzieckiego natarcia. 1 sierpnia dowodzący 2 APanc generał Aleksiej Radzijewski wydał swoim oddziałom rozkaz przejścia do obrony, lecz miała to być jedynie przerwa taktyczna – niezbędna, aby uzupełnić zapasy amunicji i paliwa. Jeszcze 2 sierpnia radziecka „Prawda” zagrzewała czerwonoarmistów hasłem „na Warszawę!”. Piotr M. Majewski w swym artykule z 2004 oceniał, że „przegrana bitwa i konieczność zabezpieczenia linii komunikacyjnych mogły ograniczać zdolności uderzeniowe Armii Czerwonej nie dłużej niż 4 tygodnie”. Z kolei według Iwanowa już w połowie sierpnia 1 Front Białoruski był w stanie wznowić ofensywę i okazać konkretną pomoc polskim powstańcom w Warszawie.
Fakt, iż działania zaczepne na kierunku warszawskim wstrzymano na ponad miesiąc, wynikał z decyzji politycznej. Iwanow oceniał, że wybuch powstania warszawskiego zaskoczył Stalina, stąd postawa ZSRR wobec polskiego zrywu była początkowo ambiwalentna. Dopiero gdy okazało się, że polski zryw nie wygaśnie zbyt szybko, a jego przywódcy reprezentują opcję niepodległościową, Moskwa miała przyjąć wobec powstania jednoznacznie wrogą postawę. 6 sierpnia z szeregów 2 APanc niespodziewanie wycofano 1 pułk pontonowy, co można uznać za rezygnację z przeprawy przez Wisłę. Dwa dni później 2 APanc została wycofana spod Warszawy i skierowana na odpoczynek, a na jej miejsce wprowadzono znacznie słabszą 47 Armię. Z okolic miasta wycofano także radzieckie 61 i 70 Armię, a także 1 Armię Wojska Polskiego. Radzieckie lotnictwo otrzymało zakaz prowadzenia lotów bojowych nad Warszawą (obowiązywał do 10 września), dozwolone były wyłącznie loty rozpoznawcze. Według Iwanowa z militarnego punktu widzenia wstrzymanie przez Armię Czerwoną natarcia na Warszawę było przy tym działaniem nie tylko bezsensownym, lecz wręcz szkodliwym. Zaniechano bowiem rozwijającej się pomyślnie ofensywy w kierunku Berlina oraz pozostawiono w rękach Niemców ważny węzeł komunikacyjny. Zdaniem Iwanowa można z dużym prawdopodobieństwem przyjąć, że motywy tej decyzji były czysto polityczne.
W dniach 10-15 września miały miejsce walki o prawobrzeżną Warszawę, a następnie 16-23 września o przyczółki warszawskie.

</doc>
<doc id="1039019" url="https://pl.wikipedia.org/wiki?curid=1039019" title="Zakon Kanoników Regularnych od Pokuty">
Zakon Kanoników Regularnych od Pokuty



</doc>
<doc id="1039028" url="https://pl.wikipedia.org/wiki?curid=1039028" title="Ulica Trakt Lubelski w Warszawie">
Ulica Trakt Lubelski w Warszawie

Trakt Lubelski – ulica w dzielnicy Wawer i w Warszawie. Łączy ulicę Płowiecką z Wałem Miedzeszyńskim. Jest drogą powiatową.
W latach 2019–2020 przebudowano odcinek ulicy od ul. Borków do ul. Skalnicowej.

</doc>
<doc id="1039029" url="https://pl.wikipedia.org/wiki?curid=1039029" title="Jonas Brothers">
Jonas Brothers

Jonas Brothers – amerykański zespół, pochodzący z Wyckoff w stanie New Jersey grający pop-rock.
Jego skład tworzy trzech braci Jonas: Kevin, Joe i Nick. Wydali cztery albumy – "It’s About Time" w 2006, "Jonas Brothers" w 2007, "A Little Bit Longer" w 2008 i "Lines, Vines and Trying Times" w 2009. 28 lutego 2019 roku powrócili do grania i wydali piosenki „Sucker” oraz „Cool”.
Grupa była nominowana do Nagrody Grammy w kategorii Best New Artist za rok 2009.
Życiorys.
Początki kariery i solowy album Nicka Jonasa (1999–2005).
Początkowym stadium zespołu była kariera solowa Nicka Jonasa. Gdy miał 6 lat, jego talent został odkryty przez profesjonalnego menadżera podczas wizyty u fryzjera. Gdy miał 7 lat, zaczął występować na Broadwayu. Występował w kilku przedstawieniach, takich jak: "Opowieść wigilijna" (w 2000 jako Tiny Tim i Scrooge w wieku ośmiu lat), "Annie Get Your Gun" (w 2001 jako Little Jake), "Piękna i Bestia" (w 2002 jako Chip), i "Nędznicy" (w 2003 jako Gavroche). Gdy przestano grać „Nędzników”, występował w „The Sound of Music” (jako Kurt) w Paper Mill Playhouse.
W 2002 roku podczas występów w "Pięknej i Bestii", Nick napisał ze swoim ojcem piosenkę "Joy To The World (A Christmas Prayer)". Wykonał ją wraz z obsadą "Pięknej i Bestii" w 2002 roku na corocznej broadwayowskiej płycie "Equity Fights AIDS", Broadway’s Greatest Gifts: Carols for a Cure, Vol. 4. W listopadzie 2003 roku, INO Records otrzymało kopię demo utworu "Joy To The World (A Christmas Prayer)". Wytwórnia wyemitowała ją na antenie chrześcijańskiej rozgłośni radiowej, gdzie zyskała ona ogromną popularność na chrześcijańskiej liście przebojów Record &amp; Radio’s Christian Adult Contemporary Chart. Podczas gdy Nick pracował nad swoim solowym projektem (płytą "Nicholas Jonas"), Joe podążył jego krokami występując na Broadwayu, w „La Bohème”.
W sierpniu 2004 roku wytwórnia Columbia Records dowiedziała się o piosence Nicka. Podpisał kontrakt z wytwórnią i wydał singiel „Dear God”. Kolejny singiel, „Joy To The World (A Christmas Prayer)” (nagrany solo), był wydany 16 listopada. Kolejnym projektem miała być solowa płyta Nicolasa wydana w grudniu, lecz termin ten został przesunięty. W rezultacie ukazała się tylko w serii limitowanej. Nick, wraz z braćmi Kevinem i Joe, napisali kilka innych piosenek na płytę.
Na początku 2005 roku nowy prezes wytwórni Columbia Records wysłuchał płyty Nicka. Płyta nie przypadła mu do gustu, jednak był pod wrażeniem jego głosu. Po spotkaniu z Nickiem i wysłuchaniu piosenki „Please Be Mine” napisanej i zagranej z braćmi, Columbia Records zdecydowała się podpisać kontrakt z trzema braćmi.
It’s about time (2005–2006).
Po podpisaniu kontraktu bracia szukali nazwy dla swojego zespołu. Zanim wybrali „Jonas Brothers”, brali jeszcze pod uwagę „Sons Of Jonas”.
W roku 2005 Jonas Brothers występowali na kilku trasach koncertowych, między innymi Kelly Clarkson, Jessego McCartneya, Backstreet Boys i The Click Five. Następnie brali udział w anty-narkotykowej trasie z Aly &amp; AJ i The Cheetah Girls. Dodatkowo, stanowili support na koncertach The Veronicas na początku 2006 roku.
Podczas pracy nad płytą It’s About Time, zespół współpracował z różnymi autorami piosenek, takimi jak Adam Schlesinger (Fountains of Wayne), Michael Mangini (Joss Stone), Desmond Child (Aerosmith, Bon Jovi), Billy Mann (Destiny’s Child, Jessica Simpson) and Steve Greenberg (Joss Stone, Hanson). Początkowo album miał być wydany w lutym 2006, ale kilka razy zmieniano datę. Było to spowodowane zmianą zarządu w Sony, z którym współpracowało Columbia Records. Jonas Brothers wykonali do albumu covery dwóch przebojów brytyjskiego zespołu Busted – "Year 3000" i "What I Go to School For".
Ich pierwszy singiel "Mandy" został wydany 27 grudnia 2005 r. Teledysk do utworu wyemitowano po raz pierwszy w programie MTV Total Request Live 22 lutego 2006 r. u uplasował się na czwartym miejscu. Kolejna piosenka, Time for Me to Fly, została wydana na ścieżce dźwiękowej do filmu Akwamaryna, również w lutym. W marcu, Mandy była przedstawiona w specjalnym odcinku serialu telewizyjnego Zoey 101 „Zoey 101: Spring Break-Up” oraz na składance płytowej „Zoey 101: Music Mix”. Muzyka zespołu była również wykorzystana w „Kreskówkowych Piątkach” na kanale Cartoon Network. Zespół przerobił również piosenkę „Yo Ho (A Pirate’s Life for Me)” z na płytę DisneyMania 4, wydaną 4 kwietnia 2006 r. W lecie roku 2006, Jonas Brothers pojechali w trasę koncertową z Aly &amp; AJ. Jonas Brothers napisali także piosenkę do serialu Disneya "Amerykański smok Jake Long", emitowanego od czerwca 2006 do września 2007 na kanale Disney Channel.
Płyta "It’s About Time" była w końcu wydana 8 sierpnia 2006 w jedynie 50 tys. kopii. Ponieważ Sony nie chciał więcej współpracować z zespołem, Jonas Brothers rozważali zmianę wytwórni.
3 października 2006 solowy singiel Nicka z 2004 roku „Joy to the World (A Christmas Prayer)”, był ponownie wydany na płycie „Joy to the World: The Ultimate Christmas Collection”. W październiku, Jonas Brothers przerobili piosenkę z "Małej Syrenki" "Poor Unfortunate Souls". Piosenka była wydana, wraz z teledyskiem, na specjalnym dwupłytowym wydaniu ścieżki dźwiękowej do filmu Mała Syrenka. Kolejnym singlem z płyty była piosenka "Year 3000", która zyskała ogromną popularność na Radio Disney, a teledysk miał swoją premierę na Disney Channel w styczniu 2007.
Zespół zerwał kontrakt z wytwórnią Columbia Records na początku 2007 roku.
Jonas Brothers (2007–2008).
Pozostając przez chwilę bez wytwórni, Jonas Brothers podpisali kontrakt z Hollywood Records w lutym 2007. W tym samym czasie zaczęli występować w reklamach telewizyjnych słodyczy Baby Bottle Pops, śpiewając do nich piosenkę. 24 marca wydano dwie piosenki na różnych płytach: „Kids of the Future” na ścieżce dźwiękowej do filmu „Rodzinka Robinsonów” i „I Wanna Be like You” na DisneyManię 5.
Ich druga płyta Jonas Brothers została wydana 7 sierpnia 2007. Osiągnęła piątą pozycję na liście Billboard Hot 200 już w pierwszym tygodniu. Dwa single wraz z teledyskami były wydane w mniej więcej tym samym czasie: "Hold On" dwa tygodnie przed i "S.O.S." tuż po wydaniu płyty.
W sierpniu Jonas Brothers wystąpili kilkakrotnie w telewizji. 17 sierpnia wystąpili gościnnie w serialu Disney Channel Hannah Montana zatytułowanym „Me and Mr. Jonas and Mr. Jonas and Mr. Jonas”. Wystąpili również z Miley Cyrus w piosence „We Got The Party”, pokazanej w tym odcinku, który był wyemitowany tuż po premierze filmu High School Musical 2 i był obejrzany przez ponad 10 milionów widzów. 24 sierpnia Jonas Brothers zagrali dwie piosenki na konkursie wyborów Miss USA. Następnego dnia wyemitowano ceremonię zakończenia Igrzyskach Disney Channel, na którym nie zabrakło występu Jonas Brothers. Występ był kręcony 27 sierpnia 2007 w Orlando na Florydzie. 26 sierpnia Jonas Brothers wręczali razem z Miley Cyrus nagrodę na "Teen Choice Awards". To właśnie podczas tej uroczystości Kevin ogłosił, że wybierają się w trasę koncertową Best of Both Worlds Tour razem z odtwórczynią głównej roli w serialu Hannah Montana. Wystąpili również na American Music Awards 18 października 2007, śpiewając piosenkę „S.O.S.”.
22 listopada 2007 bracia wystąpili na 81. corocznej paradzie "Macy’s Thanksgiving Day Parade". Na koniec roku 2007 wystąpili ze swoimi singlami „Hold On” i „S.O.S.” na koncercie "Dick Clark’s New Year’s Rockin' Eve". Kevin Jonas był współtwórcą tekstu piosenki dla piosenkarki Malese Jow.
Jonas Brothers rozpoczęli swoją trasę koncertową "Look Me In The Eyes Tour" 31 stycznia 2008 w Tucson, w stanie Arizona. Zaśpiewali na niej kilka piosenek, które mają się ukazać na ich trzecim studyjnym albumie A Little Bit Longer.
Na rodzinę spadła wiadomość, że Nick Jonas cierpi na cukrzycę typu I. Mimo to bracia nie zerwali postanowień i zagrali na wszystkich zaplanowanych koncertach.
A Little Bit Longer (2008–2009).
Trzeci album studyjny zespołu, "A Little Bit Longer", został wydany w Stanach Zjednoczonych 12 sierpnia 2008 roku w technologii CDVU+. 24 czerwca iTunes ogłosił, że co dwa tygodnie będzie wydawał cztery piosenki przed premierą płyty. Każda z czterech wydanych w ten sposób piosenek ("Burnin' Up", "Pushin' Me Away", "Tonight", "A Little Bit Longer") osiągnęła pierwsze miejsce na iTunes i utrzymała się na nim przez co najmniej trzy dni.
Zaraz po zakończeniu trasy koncertowej Look Me in the Eyes Tour 22 marca 2008, Jonas Brothers ogłosili, że będą supportem na trasie Avril Lavigne "Best Damn Tour" razem z zespołem Boys Like Girls, ale tylko od maja do czerwca w Europie.
Zespół wystąpił w filmie produkcji Disney Channel zatytułowanym "Camp Rock", gdzie zagrali zespół Connect Three. Joe wcielił się w postać Shane’a Graya, głównego bohatera męskiego; Nick – Nate’a; Kevin – Jasona. Ścieżka dźwiękowa do filmu została wydana 17 czerwca 2008 i zadebiutowała na trzecim miejscu listy Billboard 200, sprzedając się w ponad 188 tys. egzemplarzy w pierwszym tygodniu. Camp Rock miał swoją premierę 20 czerwca na amerykańskim Disney Channel oraz kanadyjskim "Family Channel". W Polsce premiera odbyła się 3 października 2008 na Disney Channel.
Podczas kręcenia Camp Rocka, Jonas Brothers napisali kilka piosenek dla koleżanki z planu filmowego Demi Lovato, na jej debiutancki album, "Don't Forget". Płyta zostanie wydana 23 września w Stanach Zjednoczonych. Bracia są również współproducentami płyty i śpiewają z nią jedną piosenkę z płyty ("On The Line").
Reality show z udziałem zespołu, "", miał swoją premierę na amerykańskim Disney Channel 16 maja 2008. Serial, który zszedł z anteny 5 września 2008 opowiadał o kulisach życia zespołu podczas trwania trasy "Look Me in the Eyes Tour".
Latem 2008 roku Jonas Brothers rozpoczęli trasę koncertową po Ameryce Północnej Burning Up Tour, promującą płytę "A Little Bit Longer" i ścieżkę dźwiękową z filmu "Camp Rock". Nie obyło się oczywiście bez starszych hitów z poprzednich płyt: "It’s About Time" i "Jonas Brothers". Trasa rozpoczęła się 4 lipca, z zakończyła 5 września 2008. Podczas występów kręcony był film 3D, w którym wystąpiła również ich bliska przyjaciółka i piosenkarka country Taylor Swift, która zaśpiewała swój najnowszy singiel "Should’ve Said No". Film ma mieć swoją premierę 22 lutego 2009 w kinach. Nick Jonas ogłosił, że, wraz z braćmi, napisali już pięć nowych piosenek na ich czwartą płytę.
Jonas Brothers ustanowili rekord, będąc pierwszym zespołem, którego trzy kolejne single były pobrane ponad 100 tys. razy: „Burnin' Up” – ponad 183 tys., „Play My Music” – ponad 109 tys. i „Pushin' Me Away” – ponad 116 tys. razy. W dodatku każda z nowych piosenek z płyty "A Little Bit Longer": "Burnin' Up", "Pushin' Me Away" i "Tonight" zajęły pierwsze miejsce na iTunes w dziale „Top Songs”.
Zespół znalazł się również na okładce magazynu Rolling Stone w lipcowym numerze.
4 sierpnia 2008 bracia wystąpili w programie "The Tonight Show", gdzie wykonywali piosenkę "Burnin' Up" przed dużą publicznością.
W listopadzie 2008 roku w USA premierę miała książka autorstwa Kevina, Joe i Nicka Jonasów, pt. „Burnin' up Book”, w której bracia opisali swoje wrażenia z koncertów. Książka zawiera dużo ekskluzywnych zdjęć z trasy koncertowej.
W grudniu 2008 roku Jonas Brothers zostali nominowali do nagrody Grammy.
26 lutego 2009 roku na ekrany kin wszedł trójwymiarowy koncert Jonas Brothers "Jonas Brothers 3D Concert Experience". Pokazuje on przygotowania do koncertu z trasy koncertowej „Burnin' up Tour” i jeden z koncertów. W filmie występują gościnnie Demi Lovato i Taylor Swift.
Ostatnio zostało potwierdzone, że Jonas Brothers będą pracować z producentem R&amp;B Timbalandem nad piosenką „Dumb” na jego nową płyę Shock Value 2, która ma być wydana w 2009.
W wywiadzie Chris Brown powiedział "JustJared.com" że „Być może będzie z nimi nad czymś pracował. Jeśli będą mnie chcieli na płycie, to wystąpię, ale chciałbym nagrać dla nich płytę.
Jonas Brothers wystąpili gościnnie w "Saturday Night Live" 14 lutego 2009. Był to ich debiut w tym programie. W 2008 roku bracia tworzyli swój własny serial Jonas opowiadający o losach trzech braci, którzy mają własny zesół, lecz pomimo sławy próbują wieść normalne życie. Serial emitowany był na kanale Disney Channel.
"Lines, Vines and Trying Times" (2009).
Na początku 2009 roku Jonas Brothers zaczęli pracować nad czwartym studyjnym albumem. Przy kilku okazjach mówili, że piszą piosenki na nową płytę od czasu trasy Burnin' Up tour w 2008 r.
W wywiadzie dla magazynu "Rolling Stone" Jonas Brothers ogłosili, że "Lines, Vines And Trying Times" jest tytułem ich czwartej płyty.
11 marca 2009 zespół ogłosił daty nowej, światowej trasy koncertowej, która miała rozpocząć się w połowie 2009 roku.
23 maja odbyła się premiera teledysku do pierwszego singla – "Paranoid" na oficjalnym kanale YouTube zespołu, natomiast 7 czerwca na tej samej stronie opublikowane zostało video do piosenki "Fly with Me". Album "Lines, Vines and Trying Times" miał trafić do sklepów 16 czerwca 2009 zarówno w USA, jak i w Polsce. W tymże roku pracowali na planie serialu Jonas L.A kontynuacji J.O.N.A.S.
2010.
Pod koniec roku 2009 Jonas Brothers ogłosili, że latem 2010 planują wyruszyć w kolejną trasę koncertową. W roku 2010 ukazała się także ścieżka dźwiękowa do serialu "Jonas". W tym roku bracia ogłosili iż rozstają się. Nick Jonas stworzył własny zespół Nick Jonas And The Administration, z którym nagrał płytę Who I Am. Joe Jonas z kolei rozpoczął prace nad swoją solową płytą Fastlife. Z kolei Kevin postanowił skupić się na swoim małżeństwie. Potem nagrali razem piosenkę, która początkowo była przeznaczona na płytę Joe Jonasa Dance Until Tomorrow.
2012.
W 2012 roku na kanale E! rozpoczęła się emisja serialu Married To Jonas pokazujący życie małżeństwa Danielle i Kevina Jonas. W tymże serialu ogłoszone zostało, że Jonas Brothers ponownie będzie razem. Ich wielkim powrotem był koncert zagrany w Październiku 2012 roku w Radio City Music Hall gdzie bracia przedstawili swoje nowe piosenki: First Time, Let's go i Wedding Bells. Po zaprezentowaniu Wedding Bells fani zaczęli spekulować, że jest ona o Miley Cyrus, z którą spotykał się najmłodszy z braci Nick. Miley potwierdziła te przypuszczenia mówiąc, że piosenka faktycznie jest o niej. Ogłoszono wydanie nowej płyty, która początkowo miała ukazać się pod koniec roku, jednak jej wydanie przeniesiono na koniec 2013 roku.
2013.
W lutym 2013 roku bracia wydali singiel Pom Poms, który razem z teledyskiem opublikowany został na stronie YouTube. Jonas Brothers zapowiedziali, że kolejnym singlem będzie First Time. W tym roku zespół wyruszył na trasę koncertową po Ameryce Południowej, a potem rozpoczął trasę po Stanach Zjednoczonych. Bracia na Facebooku ogłosili, że planują kolejną trasę tym razem na całym świecie. W czerwcu 2013 roku świat obiegła informacja, że najstarszy z braci Kevin Jonas zostanie ojcem. Jonas Brothers poprowadzili wybory Miss USA i podczas tej uroczystości zaprezentowali fragment swojego nowego utworu Neon. Zespół wydał płytę z trasy koncertowej 2013. W 2013 roku na skutek konfliktu zespół oficjalnie się rozpadł.
2019: Powrót oraz singiel „Sucker”.
28 lutego 2019 roku Jonas Brothers za pośrednictwem mediów społecznościowych i programu "The Late Late Show with James Corden" ogłosili powrót oraz wydanie nowego singla "Sucker". Piosenka wraz z teledyskiem pojawiła się dzień później – 1 marca 2019 roku.
Trasy koncertowe.
Jonas Brothers Fall 2005 Promo Tour.
5 listopada 2005 – 17 grudnia 2005
Jonas Brothers American Club Tour.
28 stycznia 2006 – 3 marca 2006
trasa promująca ich pierwszą płytę It’s About Time
Marvelous Party Tour.
25 czerwca 2007 – 21 października 2007
Trasa promująca album Jonas Brothers w stylu balu maturalnego „prom”.
Best of Both Worlds Tour.
18 października 2007 – 9 stycznia 2008
Jonas Brothers wystąpili gościnnie na trasie koncertowej Miley Cyrus/Hannah Montana Wystąpili również w wersji 3-D koncertu, który miał premierę w kinach 1 lutego 2008 r.
Look Me in the Eyes Tour.
31 stycznia 2008 – 22 marca 2008
Na ostatni koncert z trasy Look Me in the Eyes Tour Jonas Brothers przyprowadzili swoją rodzinę, przyjaciół, zespoły, które z nimi występowały i cały sztab ludzi, z którymi pracowali i zaśpiewali wspólnie piosenkę zespołu Queen "We Are the Champions". Ich supportem był zespół Rooney i okazjonalnie Valora i Menudo.
Burning Up Tour.
4 lipca 2008 – 5 września 2008
Trasa Burning Up Tour promowała album "A Little Bit Longer" oraz muzykę z filmu Camp Rock. Supportem ma być ich koleżanka z planu Camp Rock Demi Lovato, z którą Jonas Brothers pracowali nad jej debiutancką płytą.
World Tour 2009.
17 maja 2009 – 24 października 2009
Światowa trasa promująca czwarty album zespołu "Lines, Vines And Trying Times". Supportem miał być zaprzyjaźniony zespół Honor Society, a gościem specjalnym Jordin Sparks oraz Demi Lovato i Miley Cyrus.
Live In Concert Tour 2010.
Trasa koncertowa będzie promować ścieżkę dźwiękową do filmu . Podczas tej trasy Jonas Brothers byli w USA, lecz 15 października 2010 zaczęli koncertować w Ameryce Południowej.
Amierica Tour.
Trasa promująca 5 album, odbywająca się w krajach Ameryki Południowej
USA Tour 2013.
Trasa po Stanach Zjednoczonych promująca album V.
Działalność charytatywna.
W roku 2007 Jonas Brothers zarobili około 12 milionów dolarów, z czego 10% przeznaczyli na fundację Nicka Change for the Children Foundation. Oznacza to, że przekazali 1,2 miliona dolarów.

</doc>
<doc id="1039036" url="https://pl.wikipedia.org/wiki?curid=1039036" title="Tarczynka (Góry Kaczawskie)">
Tarczynka (Góry Kaczawskie)

Tarczynka (niem. "Kuttenberg", 422 m n.p.m.) – wzniesienie w północno-zachodniej części Północnego Grzbietu Gór Kaczawskich, w Sudetach Zachodnich, pomiędzy Szubieniczną a Babińcem, nad wsią Tarczyn.
Tarczynka zbudowana jest ze staropaleozoicznych skał metamorficznych – fyllitów i kwarcytów, należących do metamorfiku kaczawskiego. Porośnięta lasem świerkowym z zarastającymi polanami i łąkami. Rozległe widoki.

</doc>
<doc id="1039045" url="https://pl.wikipedia.org/wiki?curid=1039045" title="Edward Gibalski">
Edward Gibalski

Edward Michał Gibalski, ps. "Franek" (ur. 13 września 1886 w Czystej Dębinie, zm. 13 września 1915 pod Stobychwą) – działacz niepodległościowy, jeden z najwybitniejszych bojowców Organizacji Bojowej PPS, podporucznik Legionów Polskich, kawaler Orderu Virtuti Militari.
Życiorys.
Urodził się 13 września 1886 w Czystej Dębinie, w rodzinie robotnika–powstańca z 1863. Od najmłodszych lat życia musiał pracować zarobkowo ze względu na trudną sytuację ekonomiczną w domu. Początkowo pracował jako ślusarz w Lublinie, a później jako telegrafista na Kolei Nadwiślańskiej. W 1904 wstąpił do Polskiej Partii Socjalistycznej, gdzie był znany pod pseudonimem "Franek" (w początkowym okresie także "Mały").
Gibalski szybko rozpoczął organizowanie bojówek. Już w 1905 zorganizował pod kierownictwem Józefa Mireckiego pierwszą piątkę bojową na terenie Lubelszczyzny. Pierwszą akcją bojową Gibalskiego było wykonanie – na początku 1905 – wyroku śmierci na policjancie w Lublinie. Wydział bojowy PPS oceniając działania Gibalskiego podjął decyzję o wysłaniu go w 1906 do szkoły instruktorskiej. Po jej ukończeniu objął funkcję kierownika Wydziału Bojowego okręgu płockiego PPS. Na terenie okręgu płockiego Gibalski zorganizował wiele grup bojowych i przeprowadził szereg akcji bojowych. Jedną z bardziej znaczących i udanych akcji wymierzonych w administrację carską był przeprowadzony w 1906 pod dowództwem Gibalskiego napad na konwój pocztowy wiozący pieniądze do Łowicza. W walce zdobyto około 30 000 rubli. Pod koniec 1906 roku Gibalski został aresztowany w Warszawie – podczas kontroli dokumentów legitymował się fałszywym paszportem. Po kilku miesiącach śledztwa został zwolniony z powodu braku dowodów winy. W tym okresie był już jednak intensywnie poszukiwany na terenie Lubelszczyzny. W 1907 został komendantem Wydziału Bojowego w okręgu kieleckim PPS. W czasie pełnienia tej funkcji przeprowadził udane akcje ekspropriacyjne: na pocztę w Rejowcu, na pociąg pod Tumlinem i w listopadzie 1907 na ambulans pocztowy w Ostrowcu Świętokrzyskim. Każda z tych akcji przyniosła partii pokaźne ilości pieniędzy. 26 kwietnia 1908 w czasie strzelaniny (ukrywając się w domu przy ulicy Kamiennej w Ostrowcu) zastrzelił trzech żandarmów rosyjskich i pomimo że został ranny, zdołał zbiec. W 1908 brał udział m.in. w uwieńczonej sukcesem tzw. akcji pod Bezdanami.
W latach 1909–1911 brał udział – w dalszych akcjach bojowych Organizacji Bojowej PPS Frakcji Rewolucyjnej: pod Sierpcem (9 czerwca 1910), pod Krasnymstawem (styczeń 1911) i pod Turkiem (pierwsza połowa 1911). Był przeciwnikiem oddzielenia Związku Walki Czynnej od PPS. W kwietniu 1911 na znak protestu przeciw uniezależnianiu ZWC, wraz z Tomaszem Arciszewskim złożył rezygnację z Wydziału Bojowego i związał się z PPS-Opozycja.
W 1912 wyjechał do Krakowa, a później jako stypendysta Muzeum Polskiego w Rapperswilu do Szwajcarii, gdzie osiedlił się wraz z żoną – towarzyszką partyjną Bronisławą Opatołowiczówną w Winterthurze. Tamże Gibalski został słuchaczem szkoły technicznej „Technicum”. Instruktor tamtejszego Związku Strzeleckiego.
Na wieść o wybuchu wojny powrócił do Polski i zgłosił się do legionów. Rozpoczął służbę wojskową jako podporucznik w pułku ułanów pod dowództwem Beliny-Prażmowskiego, w którym przebył kampanię 1914 i 1915. Jesienią 1915 walczył na Wołyniu. 13 września 1915 oddział Gibalskiego dostał się pod Stobychwą w zasadzkę. W czasie walk Gibalski poległ. Został pochowany w Kowlu. Pośmiertnie został awansowany na porucznika ze starszeństwem z 3 lipca 1915, a później zweryfikowany w stopniu kapitana.
Upamiętnienie.
Imię Edwarda Gibalskiego noszą:
We wsi Zbójno na skraju lasu przy drodze z Sierpca do Płocka w miejscu bitwy oddziału OB PPS pod dowództwem Gibalskiego w 1938 został ustawiony pamiątkowy pomnik. Podczas okupacji niemieckiej pomnik został zniszczony, zaś zachowane fragmenty zostały ukryte przez okolicznych mieszkańców. Zostały odnalezione po czterdziestu latach. 6 listopada 1988 odbudowano pomnik z nową tablicą o treści: 
17 listopada 2005 pomnik został odnowiony i umieszczono na nim nową tablicę z napisem Drugi napis zawiera błąd rzeczowy. Imię "Franek" jest pseudonimem, a imię bojowca brzmi Edward.

</doc>
<doc id="1039048" url="https://pl.wikipedia.org/wiki?curid=1039048" title="Dc Talk">
Dc Talk

dc Talk (lub DC Talk albo dc talk) – amerykański zespół rockowy założony w późnych latach 80. w Lynchburg w Virginii. Istniał w latach 1989 – 2000.
Zaczynali jako grupa hip-hopowa, w połowie lat 90. stali się zespołem rockowym. Eksperymentowali jednak dalej z rapem a także elektroniką podczas swojej dalszej działalności.
Największą popularność dc Talk przyniósł album "Jesus Freak" który rozszedł się w dwóch milionach egzemplarzy.
Zespół jest zdobywcą 17 nagród Dove Awards, a także 4 nagród Grammy.
W 2000 roku, grupa uległa rozwiązaniu, a każdy z trzech jej członków poświęcił się karierze solowej, choć nadal można spotkać wszystkich trzech artystów razem podczas okazjonalnych koncertów oraz różnych wydarzeń.

</doc>
<doc id="1039049" url="https://pl.wikipedia.org/wiki?curid=1039049" title="Vendela Kirsebom">
Vendela Kirsebom

Vendela Maria Kirsebom (ur. 12 stycznia 1967 w Sztokholmie) – szwedzka i norweska modelka. 
Urodzona w Sztokholmie, córka Norweżki i Turka. Po raz pierwszy zauważona podczas kolacji z rodzicami w wieku 13 lat. W wieku 18 lat ukończyła szkołę Rudolfa Steinera i przeniosła się do Włoch by kontynuować karierę modelki w Ford Models. Następnie podpisała kontrakty z agencjami w Nowym Jorku, Monachium i Barcelonie. W Nowym Jorku w 1997 roku została twarzą "Victoria’s Secret". 
Pojawiała się na okładkach i odbywała sesje zdjęciowe do wielu prestiżowych magazynów mody na świecie, m.in.: Vogue, Elle i Cosmopolitan. W 1998 roku zakończyła międzynarodową karierę i została rzecznikiem firmy Almay.

</doc>
<doc id="1039051" url="https://pl.wikipedia.org/wiki?curid=1039051" title="DC Talk">
DC Talk



</doc>
<doc id="1039054" url="https://pl.wikipedia.org/wiki?curid=1039054" title="Sittard (stacja kolejowa)">
Sittard (stacja kolejowa)

Sittard – stacja kolejowa w Sittard, w prowincji Limburgia, w Holandii. Stacja została otwarta w 1862.

</doc>
<doc id="1039055" url="https://pl.wikipedia.org/wiki?curid=1039055" title="Aralia chinensis">
Aralia chinensis



</doc>
<doc id="1039056" url="https://pl.wikipedia.org/wiki?curid=1039056" title="Houston Dynamo">
Houston Dynamo

Houston Dynamo - amerykański klub piłkarski z Houston, założony w 2005 roku, występujący w Major League Soccer.

</doc>
<doc id="1039057" url="https://pl.wikipedia.org/wiki?curid=1039057" title="Monica Potter">
Monica Potter

Monica Potter (ur. 30 czerwca 1971 w Cleveland w stanie Ohio) – amerykańska aktorka filmowa i telewizyjna.

</doc>
<doc id="1039061" url="https://pl.wikipedia.org/wiki?curid=1039061" title="Sporting Kansas City">
Sporting Kansas City

Sporting Kansas City – amerykański klub piłkarski z Kansas City, założony 6 czerwca 1995.
Historia.
Klub został założony w 1995 roku. Od sezonu 1996 występuje w MLS. Mistrz MLS w 2000 roku, 2. miejsce w 2004 roku, ponadto klub otrzymał nagrodę MLS Supporters Shield dla najlepszej drużyny sezonu zasadniczego, wygrał puchar MLS. A w 2004 r. wygrali puchar Lamar Hunt U.S. Open. W amerykańskiej Champions League CONCACAF w 2002 dotarli do półfinału, a w 2005 do ćwierćfinału. 
Statystyka występów.
"* Wygrana MLS Supporters' Shield"
"** 2007 MLS Cup Playoffs udział dzięki dzikiej karcie"

</doc>
<doc id="1039063" url="https://pl.wikipedia.org/wiki?curid=1039063" title="Almelo (stacja kolejowa)">
Almelo (stacja kolejowa)

Almelo – stacja kolejowa w Almelo, w prowincji Overijssel, w Holandii. Stacja została otwarta w 1865.

</doc>
<doc id="1039067" url="https://pl.wikipedia.org/wiki?curid=1039067" title="Szubieniczna (Góry Kaczawskie)">
Szubieniczna (Góry Kaczawskie)

Szubieniczna (niem. "Galgenberg") (325 m n.p.m.), wzniesienie w północno-zachodniej części Północnego Grzbietu Gór Kaczawskich, w Sudetach Zachodnich, kończące ten grzbiet na północnym zachodzie, na prawym Brzegu Bobrem, w pobliżu Wlenia.
Zbudowane ze skał osadowych – permskich (czerwony spągowiec) zlepieńców i piaskowców oraz dolnotriasowych (pstry piaskowiec) piaskowców, należących do niecki północnosudeckiej. Porośnięty lasem świerkowo-bukowym z polanami i łąkami. Widoki na Pogórze Izerskie.

</doc>
<doc id="1039070" url="https://pl.wikipedia.org/wiki?curid=1039070" title="Ibanez Apex">
Ibanez Apex

Ibanez Apex to 7-strunowa gitara elektryczna, sygnowana przez gitarzystę zespołu Korn, Jamesa Shaffera. Jest to następca serii Ibanez K7. Do gitar Apex należą: Apex 1, Apex 2, Apex 100, Apex 20 i Apex 200. Układ strun to: A, D, G, C, F, A, D (od najniższej do najwyższej). Gitary charakteryzują się głębokim, metalicznym brzmieniem.
Ibanez Apex 1-BBK
Ibanez Apex 2-GSF
Ibanez Apex 100
Ibanez Apex 200
Ibanez Apex 20

</doc>
<doc id="1039072" url="https://pl.wikipedia.org/wiki?curid=1039072" title="New England Revolution">
New England Revolution

 New England Revolution – amerykański klub piłkarski z Foxborough (Massachusetts), założony 15 czerwca 1995, występujący w Major League Soccer. Nazwa "Revolution" nawiązuje do wkładu regionu Nowej Anglii w rewolucję amerykańską.
"The Revs" swoje mecze rozgrywają na Gillette Stadium.

</doc>
<doc id="1039074" url="https://pl.wikipedia.org/wiki?curid=1039074" title="Rafako">
Rafako

Rafako, pełna nazwa Rafako S.A. – spółka akcyjna notowana na Giełdzie Papierów Wartościowych w Warszawie. Rafako świadczy usługi EPC dla energetyki oraz branży ropy i gazu. Jest wykonawcą bloków energetycznych i producentem urządzeń związanych z wytwarzaniem energii. Przedsiębiorstwo oferuje także projektowanie i produkcję kotłów, w tym kotłów na parametry nadkrytyczne, kotłów fluidalnych oraz urządzeń ochrony środowiska, jak elektrofiltry, instalacje odsiarczania spalin oraz instalacje katalitycznego odazotowania spalin.
W 2019 roku Rafako podjęło próbę wejścia na silnie rozwijający się rynek autobusów elektrycznych, jednak ostatecznie jego spółka celowa zajmująca się projektem autobusu elektrycznego, Rafako Ebus została przejęta przez Agencji Rozwoju Przemysłu 28 września 2020 roku.
Spółka zatrudnia około 1510 osób (2020). Jest spółką zależną od PBG. Obecnie prezesem Zarządu spółki jest Radosław Domagalski-Łabędzki.
Rafako wyprodukowało oraz dostarczyło instalację odsiarczania spalin oraz kocioł opalany węglem brunatnym dla największego bloku energetycznego w Polsce, pracującego na parametry nadkrytyczne pary, o mocy 858 MW w PGE Elektrowni Bełchatów.
W chwili obecnej trwa rozruch nowoczesnego bloku 910 MW w Elektrowni Jaworzno wyposażonego w kocioł na nadkrytyczne parametry pary, instalację odsiarczania metodą mokrą wapienną oraz katalityczne odazotowanie spalin SCR.
Ponad 80% kotłów w energetyce zawodowej pracujących w Polsce jest zaprojektowanych i wyprodukowanych przez Rafako:
W 2019 zaprezentowany został prototyp elektrycznego autobusu firmy Rafako.

</doc>
<doc id="1039075" url="https://pl.wikipedia.org/wiki?curid=1039075" title="Middelburg (stacja kolejowa)">
Middelburg (stacja kolejowa)

Middelburg – stacja kolejowa w Middelburgu, w prowincji Zelandia, w Holandii. Stacja została otwarta w 1872.

</doc>
<doc id="1039076" url="https://pl.wikipedia.org/wiki?curid=1039076" title="Obszar Chronionego Krajobrazu Pogórza Ciężkowickiego">
Obszar Chronionego Krajobrazu Pogórza Ciężkowickiego

Obszar Chronionego Krajobrazu Pogórza Ciężkowickiego – obszar chronionego krajobrazu położony na pograniczu województw małopolskiego i podkarpackiego. Ustanowiony przez Wojewodę Tarnowskiego w drodze rozporządzenia Nr 23/96 z dnia 28 sierpnia 1996 r. Obejmuje fragment Pogórza Ciężkowickiego pomiędzy dolinami Dunajca i Wisłoki oraz część Jeziora Czchowskiego. Pełni funkcję otuliny Ciężkowicko-Rożnowskiego Parku Krajobrazowego. Obszar ma charakter rolniczo-leśny o zróżnicowanej rzeźbie terenu. Dominują tu żyzne lasy bukowe tworzące podgórską formę buczyny karpackiej oraz grądy. Obszar bogaty jest w zabytki kultury materialnej oraz sieć szlaków turystycznych. Znajduje się pod nadzorem Dyrektora Zespołu Parków Krajobrazowych Województwa Małopolskiego. Obejmuje części powiatów: miasto Tarnów, dębicki, nowosądecki, gorlicki, jasielski, brzeski, tarnowski. Gminy: Tuchów, Rzepiennik Strzyżewski, Tarnów, Skołyszyn, Ciężkowice, Czchów, Szerzyny, Biecz, Pleśna, Zakliczyn, Korzenna, Gródek nad Dunajcem, Wojnicz, Moszczenica, Skrzyszów, Bobowa, Jodłowa, Gromnik, Ryglice, Pilzno, Łososina Dolna.
Mapa obszaru wg Geoserwis.

</doc>
<doc id="1039077" url="https://pl.wikipedia.org/wiki?curid=1039077" title="Karl Radda">
Karl Radda

Karl Radda (ur. 23 października 1844 w Cieszynie, zm. 22 czerwca 1885 w Cieszynie) – niemiecki historyk.
Od 1871 roku był nauczycielem w gimnazjum w Cieszynie. Był autorem szeregu artykułów poświęconych historii Cieszyna, zamieszczanych w ramach corocznych sprawozdań szkolnych.

</doc>
<doc id="1039078" url="https://pl.wikipedia.org/wiki?curid=1039078" title="Sołtysie Skały (Góry Kaczawskie)">
Sołtysie Skały (Góry Kaczawskie)

Sołtysie Skały (niem. "Scholzenstein", 695 m n.p.m.) – nieznaczny wierzchołek w centralnej części Północnego Grzbietu Gór Kaczawskich, w Sudetach Zachodnich, w masywie Okola, między Leśniakiem a Okolem.
Zbudowane ze staropaleozoicznych skał metamorficznych – zieleńców i łupków zieleńcowych oraz fyllitów i kwarcytów, należących do metamorfiku kaczawskiego. Na szczycie i w pobliżu skałki zieleńcowe. Porośnięte lasem świerkowym.

</doc>
<doc id="1039080" url="https://pl.wikipedia.org/wiki?curid=1039080" title="Emanuel Hannak">
Emanuel Hannak

Emanuel Franz Adam Hannak (ur. 30 maja 1841 w Cieszynie, zm. 27 lutego 1899 w Wiedniu) – pedagog i historyk, autor podręczników szkolnych.
Wychowywany przez dziadka w Cieszynie, w latach 1850-1859 był uczniem tamtejszego gimnazjum. Ukończył studia na Uniwersytecie Wiedeńskim w zakresie historii i języków starożytnych. W 1864 uzyskał stopień doktora filozofii. Od 1872 był dyrektorem Okręgowego Seminarium Nauczycielskiego w Wiener Neustadt, od 1881 był dyrektorem Pedagogium w Wiedniu, wreszcie – kierownikiem pierwszego Żeńskiego Gimnazjum w Wiedniu.

</doc>
<doc id="1039081" url="https://pl.wikipedia.org/wiki?curid=1039081" title="Michel Chasles">
Michel Chasles

Michel Chasles (ur. 15 listopada 1793 w Épernon, zm. 18 grudnia 1880 w Paryżu) – francuski naukowiec: matematyk, fizyk i historyk nauki. Członek Francuskiej Akademii Nauk, profesor na Sorbonie i École polytechnique. Laureat Medalu Copleya (1865). Zasłynął jako geometra – zasłużył się zwłaszcza w geometrii rzutowej i syntetycznej.
Życiorys.
Od 1841 był profesorem w Paryżu, gdzie wykładał geodezję i budowę maszyn w Szkole Politechnicznej. Od 1846 pracował na Uniwersytecie w Sorbonie, wykładając geometrię tzw. "wyższą".
Chasles padł ofiarą oszustwa dokonanego przez Denisa Vrain-Lucasa, któremu zapłacił łącznie ponad 100 tysięcy franków za rzekome historyczne manuskrypty.
Publikacje.
Chasles napisał między innymi:
Ogłosił też szereg rozpraw, poświęconych teorii przecięć krzywych stożkowych i innym gałęziom matematyki.
Upamiętnienie.
Jego nazwisko pojawiło się na liście 72 nazwisk na wieży Eiffla.

</doc>
<doc id="1039082" url="https://pl.wikipedia.org/wiki?curid=1039082" title="Rotterdam Noord">
Rotterdam Noord

Rotterdam – stacja kolejowa w Rotterdamie, w prowincji Holandia Południowa, w Holandii. Stacja została otwarta w 1953.

</doc>
<doc id="1039087" url="https://pl.wikipedia.org/wiki?curid=1039087" title="Teresa Strzembosz">
Teresa Strzembosz

Teresa Strzembosz (ur. 11 września 1930 w Warszawie, zm. 8 czerwca 1970 tamże) – polska działaczka katolicka, współtwórczyni ośrodków adopcyjno-opiekuńczych i domów samotnej matki.
Życiorys.
Córka Adama i Zofii z Gadomskich. Siostra Adama i Tomasza Strzemboszów. Absolwentka XXV Liceum Ogólnokształcące im. Józefa Wybickiego w Warszawie. Ukończyła Instytut Wyższej Kultury Chrześcijańskiej we Wrocławiu oraz studium felczerskie. Początkowo pracowała w pogotowiu ratunkowym w Otwocku, równocześnie rozwijając działalność charytatywną w obrębie instytucji kościelnych. Po odwilży gomułkowskiej współpracowała ze Stefanem Wyszyńskim. Zatrudniona w Spółdzielni Pracy „Ognisko” w Warszawie, organizowała Duszpasterstwo Służby Zdrowia, propagowała ideę opieki parafialnej nad przewlekle chorymi, pracowała społecznie w Towarzystwie Przyjaciół Dzieci, zakładała ośrodki adopcyjno-opiekuńcze. W 1958 założyła dom dla samotnej matki w Chyliczkach, noszący jej imię. Organizatorka i krajowa instruktorka poradnictwa dotyczącego naturalnej regulacji poczęć. Zmarła z powodu nowotworu. Została pochowana na warszawskich Powązkach (kwatera 261-6-18/19).
Upamiętnienie.
O jej życiu i działalności Elżbieta Sujak napisała książkę pt. "Charyzmat zaangażowania. Życie Teresy Strzembosz", wydaną przez Instytut Wydawniczy PAX w 1988 w Warszawie, a w 2010 w Łomiankach wydano książkę Benedykty Perzanowskiej zatytułowaną "Teresa Strzembosz i jej dzieło poradnictwa rodzinnego w Polsce".

</doc>
<doc id="1039090" url="https://pl.wikipedia.org/wiki?curid=1039090" title="Lazare Hoche">
Lazare Hoche

Louis Lazare Hoche (ur. 25 lipca 1768 w Montreuil pod Wersalem (dzisiaj "dzielnica Montreuil"); zm. 18./19 września 1797 w Wetzlar) – francuski generał okresu rewolucji francuskiej, który przez swoje rozważne działanie przy tłumieniu insurekcji wendystów 1795 zyskał sobie przydomek "Pacificateur de la Vendée".
Hoche był synem starego weterana wojskowego. W wieku 14 lat został stajennym w stajniach królewskich, a mając lat 16 wstąpił do pułku "Gardes françaises". W momencie wybuchu rewolucji francuskiej był sierżantem. W 1792 awansował na stopień podporucznika. Szybko piął się po szczeblach kariery wojskowej. Od 15 lipca 1797 do 22 lipca 1797 piastował urząd ministra wojny Francji. Chory na gruźlicę płuc, zmarł nagle.

</doc>
<doc id="1039091" url="https://pl.wikipedia.org/wiki?curid=1039091" title="ISO 10646">
ISO 10646

Norma ISO/IEC 10646 opisuje uniwersalny zestaw znaków (UCS – "Universal Character Set") służący do opisu znaków (liter, cyfr, symboli, ideogramów itd.) z wielu języków, pism i tradycji na świecie. Zestaw zawiera około 100 000 abstrakcyjnych znaków, z których każdy posiada unikalną nazwę i kod znaku.
Teoretycznie standard pozwala na zapisanie ponad 2 miliardów znaków (w 31 bitach, zobacz UCS-4), jednak w powszechnym użyciu jest jedynie pierwsze 65 536 znaków (UCS-2) ze zbioru Podstawowej Płaszczyzny Wielojęzycznej (BMP - Basic Multilingual Plane).
UCS jest ciągle rozwijany, aktualnie trwają prace nad poprawką numer 3 i 4 do standardu ISO/IEC 10646:2003 Amendment 1 and Amendment 2.
Relacje do Unicode.
W 1991 ISO Working Group podjęło współpracę z Unicode Consortium w celu stworzenia jednego standardu dla zapisu wielojęzykowego tekstu. Unicode 1.1 opublikowany w 1993 roku był już zgodny z normą ISO/IEC 10646-1:1993. Odtąd Unikod stał się oficjalną implementacją ww. normy.
Zobacz §D.1 of "The Unicode Standard" dla szczegółowych informacji.
Konwersja pomiędzy kodowaniem ISO 10646 a innymi.
Format określony w ISO 10646 jest już używany w technologii XML. W związku z problemami podczas obsługi kodowania ISO-8859-2 sugerowane jest przekodowanie znaków spoza ASCII na odpowiednie leksemy.
Przykładowy plik XML może mieć postać:
 &lt;test opis="Zażółć gęślą jaźń"&gt;
Po konwersji wygląda tak:
 &lt;test opis="Za&amp;#380;&amp;#243;&amp;#322;&amp;#263; g&amp;#281;&amp;#347;l&amp;#261; ja&amp;#378;&amp;#324;"&gt;
Do wykonania konwersji może być przydatny program AWK
 gsub(/Ą/, "\\&amp;#260;");
 gsub(/Ć/, "\\&amp;#262;");
 gsub(/Ę/, "\\&amp;#280;");
 gsub(/Ł/, "\\&amp;#321;");
 gsub(/Ń/, "\\&amp;#323;");
 gsub(/Ó/, "\\&amp;#211;");
 gsub(/Ś/, "\\&amp;#346;");
 gsub(/Ź/, "\\&amp;#377;");
 gsub(/Ż/, "\\&amp;#379;");
 gsub(/ą/, "\\&amp;#261;");
 gsub(/ć/, "\\&amp;#263;");
 gsub(/ę/, "\\&amp;#281;");
 gsub(/ł/, "\\&amp;#322;");
 gsub(/ń/, "\\&amp;#324;");
 gsub(/ó/, "\\&amp;#243;");
 gsub(/ś/, "\\&amp;#347;");
 gsub(/ź/, "\\&amp;#378;");
 gsub(/ż/, "\\&amp;#380;");
 print

</doc>
<doc id="1039093" url="https://pl.wikipedia.org/wiki?curid=1039093" title="Louis Lazare Hoche">
Louis Lazare Hoche



</doc>
<doc id="1039095" url="https://pl.wikipedia.org/wiki?curid=1039095" title="Team McLaren">
Team McLaren



</doc>
<doc id="1039096" url="https://pl.wikipedia.org/wiki?curid=1039096" title="Rotterdam Zuid">
Rotterdam Zuid

Rotterdam Zuid – stacja kolejowa w Rotterdamie, w prowincji Holandia Południowa, w Holandii. Stacja została otwarta w 1877.

</doc>
<doc id="1039098" url="https://pl.wikipedia.org/wiki?curid=1039098" title="Manuel Sanchís Martínez">
Manuel Sanchís Martínez

Manuel Sanchís Martínez (ur. 26 marca 1938 w Alberic, zm. 28 października 2017 w Madrycie) – były hiszpański piłkarz grający na pozycji obrońcy, później trener.
Ojciec Manuela Sanchísa byłego zawodnika Realu Madryt i reprezentanta Hiszpanii.
Kariera klubowa.
Sanchís jest wychowankiem CD Condal, skąd trafił do Realu Valladolid. 
W 1964 roku obrońca dołączył do stołecznego Realu Madryt, gdzie występował przez następne siedem lat, w trakcie których zdobył cztery mistrzostwa kraju, Puchar Króla oraz Puchar Europy w 1966 roku.
Piłkarską karierę zakończył w wieku trzydziestu czterech lat jako piłkarz Cordoby.
Sanchís był członkiem drużyny Realu Madryt, w której barwach zagrał w 213 meczach, w tym 143 razy wystąpił w La Liga i 35 w europejskich pucharach. 
Kariera reprezentacyjna.
Sanchís jest jedenastokrotnym reprezentantem Hiszpanii
Uczestnik Mistrzostw Świata w 1966 roku. Na turnieju zdobył gola w spotkaniu fazy grupowej przeciwko Szwajcarii (2:1).
Kariera trenerska.
Po zakończeniu kariery pracował jako trener piłkarski, prowadząc min. CD Tenerife, reprezentacji Gwinei Równikowej i kilku hiszpańskich zespołów z niższych klas rozgrywkowych.
Śmierć.
Manuel Sanchís zmarł 28 października 2017 roku w wyniku zatorowość płucnej.
Sukcesy.
Real Madryt

</doc>
<doc id="1039106" url="https://pl.wikipedia.org/wiki?curid=1039106" title="Wincenty Zając">
Wincenty Zając

Wincenty Zając (ur. 28 marca 1903 w Kostkowicach, zm. 16 lutego 1975) – polski nauczyciel, działacz społeczny i polityczny, bibliofil.
Życiorys.
Ukończył Seminarium Nauczycielskie w Cieszynie w 1923, Wyższy Kurs Nauczycielski w Krakowie i Instytut Pedagogiczny w Katowicach. Pracował jako nauczyciel w Goleszowie, Bażanowicach, Cieszynie, Nierodzimiu, Bystrzycy, Niedobczycach i Zamarskach. Był współzałożycielem, a w latach 1925-1930 prezesem sekcji narciarskiej klubu „Watra”. Działacz PTT, ZHP, Macierzy Szkolnej i Polskiego Towarzystwa Pedagogicznego.
Brał udział w kampanii wrześniowej. Dostał się do niewoli i resztę wojny spędził w więzieniu w Stalagu II A w Neubrandenburgu. Po zakończeniu wojny pracował jako nauczyciel w Zamarskach, a później w Zasadniczej Szkole Zawodowej w Cieszynie.
Był członkiem PZPR, należał do Egzekutywy Komitetu Powiatowego PZPR w Cieszynie. W latach 1950-1953 i 1962-1963 był Przewodniczącym Miejskiej Rady Narodowej.
Wincenty Zając był bibliofilem; jego księgozbiór liczył kilka tysięcy tomów, które częściowo za jego życia, a w pozostałej części po jego śmierci zasiliły bibliotekę Muzeum Śląska Cieszyńskiego.
Został pochowany na Cmentarzu Komunalnym w Cieszynie

</doc>
<doc id="1039108" url="https://pl.wikipedia.org/wiki?curid=1039108" title="Ciało przemienne">
Ciało przemienne



</doc>
<doc id="1039110" url="https://pl.wikipedia.org/wiki?curid=1039110" title="Piotr Trybalski">
Piotr Trybalski

Piotr Trybalski (ur. 1975 w Przeworsku) – polski dziennikarz, pisarz, podróżnik i fotoreporter. Organizator imprez podróżniczych i wypraw o charakterze ekspedycyjnym.
Życiorys.
Pochodzi z Przeworska (województwo podkarpackie). W latach 1990–1994 uczęszczał do Liceum Ogólnokształcącego im. Władysława Jagiełły w Przeworsku. Studiował geografię w Instytucie Geografii na Uniwersytecie Jagiellońskim. Zdobył tytuł Travel Photographer of The Year 2014. Jest współautorem biografii himalaisty Piotra Pustelnika. Jego książka "Wszechmogący. Andrzej Zawada. Człowiek, który wymyślił Himalaje" otrzymała tytuł "Książki Górskiej Roku 2021" i "Sportowej Książki Roku 2021". Obecnie mieszka w Krakowie.
Praca zawodowa.
Od 1999 do listopada 2008 roku związany z portalem internetowym Onet.pl, był wydawcą serwisów internetowych i szefem działu "Podróże". Współzałożyciel (2005) i członek Rady Fundacji Imago Mundi. W latach 2008–2009 był dyrektorem działu on-line w Wydawnictwie Edipresse Polska. Od 2009 prowadzi agencję doradczą Travelbrain.
Był pomysłodawcą i organizatorem (wraz z Markiem Tomalikiem) Festiwalu Podróżników Trzy Żywioły w Krakowie, Bolkowie i Srebrnej Górze, a także Festiwalu Filmów Świata Trzy Żywioły we Wrocławiu. W latach 2013–2016 współorganizował i prowadził Pannonica Folk Festival w Barcicach. W latach 2018–2019 był dyrektorem Festiwalu Literatury Górskiej w Lądku-Zdroju.
Współorganizował wyprawy o charakterze ekspedycyjnym, m.in.: "R1 Himalaja Expedition 2000" do Nepalu, "Totale Sun Eclipse 2001" na Madagaskar, "Tepui 2003" do Wenezueli, "Strzelecki Traces Expedition 2004" do Australii, oraz liczne wyprawy fotograficzne do Mali, Senegalu, USA, Izraela, Jordanii, Gwatemali, Hondurasu, Wietnamu, na Kubę, Islandię, Sri Lankę, do Patagonii chilijsko-argentyńskiej. W 1998 roku dotarł słynnym  hippie trail do Indii i Nepalu.
Prowadzi pokazy multimedialne z podróży na festiwalach, w klubach, szkołach oraz imprezach firmowych .
Obecność w mediach.
W latach 1996–1998  pracował w "Magazynie Eurostudent" jako dziennikarz, później jako redaktor naczelny. W latach 1996–1997 prowadził na antenie Telewizji Kraków magazyn "Universitas". W latach 1997–1999 współpracował z krakowskim Radiem Rak.
Pisał i fotografował dla m.in.: "Outside Magazine", "Podróży", "National Geographic Polska", "National Geographic Traveler", "Polityki", "Wprost", Przekroju, "Gazety Wyborczej", "Kaleidoscope", "Magazynu Górskiego", "Viva!", "Poznaj Świata".
Działalność fotograficzna.
Od 2008 r. prowadzi blog internetowy dla podróżujących fotografów "Fotograf w podróży". Od 2010 roku prowadzi szkolenia z fotograficzne w Polsce i za granicą oraz uczy obróbki fotografii w programach graficznych. W 2012 r. wydał poradnik "Fotograf w podróży". Jest zwycięzcą i finalistą konkursów fotograficznych: Grand Press Photo, Wielki Konkurs National Geographic, Leica Street Photo, Travel Photographer of The Year w kategorii Spirit of Adventure, Urban Photo Awards.

</doc>
<doc id="1039111" url="https://pl.wikipedia.org/wiki?curid=1039111" title="Jeżak brzegowy">
Jeżak brzegowy

Jeżak brzegowy, jeżowiec przybrzeżny ("Psammechinus miliaris") – zwierzę z gromady jeżowców występujące w północno-wschodnim Atlantyku oraz Morzu Północnym i zachodniej części Morza Bałtyckiego.
Jeżowiec o średnicy 4 cm i kolcach długości 1 cm. Posiada lekko wypukły, wapienny pancerz w kolorze zielonkawym. Kolce koloru zielonego z fioletowymi końcówkami. Na całej powierzchni ułożone rzędami nóżki ambulakralne. Otwór gębowy ułożony w centralnej, spodniej części ciała. Odżywia się polipami i mięczakami, sam jest pożywieniem wielu ryb. Często hodowany w akwariach.

</doc>
<doc id="1039112" url="https://pl.wikipedia.org/wiki?curid=1039112" title="Ludwik Heimb">
Ludwik Heimb

Ludwik Heimb (ur. ok. 1698 lub ok. 1700, zm. 1765 w Pruchnej) – polski ksiądz katolicki, poeta i tłumacz.
Życiorys.
Data urodzenia nie jest znana. Sądzi się, że przyszedł na świat na przełomie XVII i XVIII wieku. W latach 1717-1721 uczył się w gimnazjum w Cieszynie, gdzie ukończył 4 klasy. Następnie studiował, prawdopodobnie w Ołomuńcu, filozofię i teologię. Później został księdzem katolickim i podjął działalność duszpasterską. Był także nauczycielem domowym w Cieszynie u rodziny miejscowego burmistrza Leopolda Polzera - uczył ich córkę Joannę Alokzję. Przez jakiś czas mieszkał w Skoczowie, gdzie był wikarym i proboszczem. Później był proboszczem w Grodźcu, a począwszy od 1761 roku w Pruchnej, gdzie zmarł 4 lata później (1765).
Twórczość.
Już w szkole tworzył wesołe wierszyki i piosenki. Z jego twórczości zachowały się dwa teksty poetyckie: "Pochwała Łysej Góry" i "Gloria Quadorum" oraz wiersz gratulacyjny, dedykowany jednemu z przyjaciół.
Utwory.
Rękopisy bez tytułu znajdują się w Bibliotece w Cieszynie sygn. DD IX 22 (2 odpisy, osobny i włączony do "Poemata Ludovici Heimb parochi", obok "Glorii Quadorum").
Przekłady.
Rękopisy znajdują się w Bibliotece w Cieszynie sygn. DD IX 22 (2 odpisy, w rękopisie "Poemata Ludovici Heimb parochi" i rękopisie "Jubilus quadicus novissime ab uno Polonisatus", dat. 1755 – w chronostychu. Rękopis ten obejmuje tekst polski, łaciński oraz utwór niemiecki z roku 1792 J. K. G. Weiganga "Geographisches Lied über Schlesien und die Grafschaft Glatz").
Tekst polski jest przekładem dawniejszej wersji łacińskiej (oba liczą po 55 czterowierszowych zwrotek); tekst niemiecki jest utworem odmiennym (139 czterowierszowych zwrotek), ogłosił go W. Karger w: "Inedita aus der Scherschnik-Bibliothek", "Zeitschrift f. Geschichte u. Kulturgeschichte Schlesiens" (Opawa) XX (1930/33), s. 92-99.

</doc>
<doc id="1039115" url="https://pl.wikipedia.org/wiki?curid=1039115" title="Kansas City w Missouri">
Kansas City w Missouri



</doc>
<doc id="1039117" url="https://pl.wikipedia.org/wiki?curid=1039117" title="ʥ">
ʥ



</doc>
<doc id="1039118" url="https://pl.wikipedia.org/wiki?curid=1039118" title="Wenus żebracza">
Wenus żebracza

Wenus żebracza – poemat Antoniego Langego wydany w 1890 w Warszawie. 
Treść.
Utwór opowiada o greckiej bogini Wenus, która, znudzona "egejską falą", pragnie obcować wśród pijaków, prostytutek i ludzi wyrzuconych na bruk. Przesiadując w melinach i szynkowniach oczekuje, aż ktoś spoza "ciemnego łachmanu" dostrzeże w niej "ciało nieśmiertelne"; ona również wśród ludzi z marginesu społecznego szuka "iskry bożej". Poeta przeciwstawia obraz nędzy tego środowiska z obrazem bogatych, lecz skazanych na zagładę dandysów-dekadentów. W efekcie uczucie, jakim darzą oni wyidealizowaną Wenus, skazuje ich na śmierć w "bezpłodności wysiłku", a prawdziwą poezję zaczynają tworzyć "ludzie ulicy". 
Forma.
Poemat został napisany strofą sześciowersową rymowaną abaaba, układaną klasycznym trzynastozgłoskowcem ze średniówką po sylabie siódmej.
Interpretacja.
Poemat odczytywać można jako krytykę dandyzmu i młodopolskiego estetyzmu. Przewiduje on również tendencje, które pojawiły się dopiero w okresie dwudziestolecia międzywojennego.

</doc>
<doc id="1039119" url="https://pl.wikipedia.org/wiki?curid=1039119" title="ʑ">
ʑ



</doc>
<doc id="1039121" url="https://pl.wikipedia.org/wiki?curid=1039121" title="ɮ">
ɮ



</doc>
<doc id="1039122" url="https://pl.wikipedia.org/wiki?curid=1039122" title="ɕ">
ɕ



</doc>
<doc id="1039123" url="https://pl.wikipedia.org/wiki?curid=1039123" title="Akrania">
Akrania

Akrania, bezczaszkowie – letalne zaburzenie rozwojowe polegające na niewykształceniu kości pokrywy czaszki. Występuje zazwyczaj razem z anencefalią (bezmózgowiem).

</doc>
<doc id="1039125" url="https://pl.wikipedia.org/wiki?curid=1039125" title="Ɬ">
Ɬ



</doc>
<doc id="1039126" url="https://pl.wikipedia.org/wiki?curid=1039126" title="Jean-Charles Pichegru">
Jean-Charles Pichegru

Jean-Charles Pichegru (ur. 16 lutego 1761 w Arbois, Franche-Comté, zm. 5 kwietnia 1804 w Paryżu) – francuski generał okresu Rewolucji Francuskiej, w której odegrał przewodnią rolę w zdobyciu austriackich Niderlandów i Holandii, potem konspirował z kontrrewolucjonistami i planował zamach na Napoleona Bonapartego.
Życiorys.
Pichegru studiował u franciszkanów i jako nauczyciel matematyki przyodział habit zakonny, jednak święceń nigdy nie otrzymał. Nauczał także w szkole wojskowej w Brienne.
Karierę wojskową zakończył w stopniu generała dywizji.

</doc>
<doc id="1039127" url="https://pl.wikipedia.org/wiki?curid=1039127" title="Południowa Rodezja">
Południowa Rodezja



</doc>
<doc id="1039128" url="https://pl.wikipedia.org/wiki?curid=1039128" title="ʨ">
ʨ



</doc>
<doc id="1039129" url="https://pl.wikipedia.org/wiki?curid=1039129" title="Jean Charles Pichegru">
Jean Charles Pichegru



</doc>
<doc id="1039130" url="https://pl.wikipedia.org/wiki?curid=1039130" title="ʣ">
ʣ



</doc>
<doc id="1039131" url="https://pl.wikipedia.org/wiki?curid=1039131" title="Antoine Charles Louis Lasalle">
Antoine Charles Louis Lasalle



</doc>
<doc id="1039132" url="https://pl.wikipedia.org/wiki?curid=1039132" title="Sens i nominat">
Sens i nominat

"Sens i nominat" (przekład Jerzego Pelca) lub "Sens i znaczenie" (w przekładzie Bogusława Wolniewicza) – rozprawa autorstwa Gottloba Fregego, opublikowana po raz pierwszy po niemiecku w 1892 roku w "Zeitschrift für Philosophie und philosophische Kritik", NF 100, 1892, str. 25-50; (niem. "Über Sinn und Bedeutung", ang. "On sense and reference").
W tekście tym Frege wprowadził rozróżnienie między sensem a nominatem wyrażenia, które stanowią dwa różne aspekty znaczenia. "Nominatem" był dla Fregego przedmiot lub zjawisko wskazywane przez m.in. nazwy własne, "sensem" nazwy własnej natomiast to, co jest "uchwycone przez każdego, kto posiada wystarczającą znajomość języka [...] do jakiego ona należy; sens wyjaśnia jednak tylko jeden z aspektów nominatu, przy przyjęciu, że w ogóle istnieje jakiś nominat".
Rozróżnienie to było przedmiotem wielu dyskusji w filozofii języka oraz filozofii logiki, jednak ważne jest również w takich dziedzinach jak filozofia umysłu, etyka lub estetyka.

</doc>
<doc id="1039133" url="https://pl.wikipedia.org/wiki?curid=1039133" title="Lithodes maja">
Lithodes maja



</doc>
<doc id="1039134" url="https://pl.wikipedia.org/wiki?curid=1039134" title="Lithodes maia">
Lithodes maia



</doc>
<doc id="1039136" url="https://pl.wikipedia.org/wiki?curid=1039136" title="Ion Neculce">
Ion Neculce

Ion Neculce [jon nekulcze] (ur. ok. 1672 w Prigorenii, zm. 1745 w Târgu Frumos), mołdawski kronikarz; dowódca wojsk mołdawskich w powstaniu antytureckim z 1710 i 1711 roku.
Życie.
Ion Neculce pochodził z wpływowej rodziny bojarskiej o greckich korzeniach. Urodził się w małej miejscowości Prigorenii Mici, przemianowanej później na jego cześć na Ion Neculce. Ojciec Iona – Enache Neculce był skarbnikiem hospodara mołdawskiego Bazylego Lupu. O matce Iona Neculce nie zachowało się do naszych czasów wiele informacji. W 1678 roku ojciec Iona Neculce został zabity przez polską bandę w miejscowości Târgu Ocna. Od 1693 roku Ion Neculce piastował różne urzędy na mołdawskim dworze książęcym. Za panowania Dymitra Kantemira, w latach 1710-1711, został dowódcą wojsk mołdawskich i najbliższym doradcą księcia. Po porażce rosyjsko-mołdawskich wojsk w bitwie stoczonej z Turkami pod Stănileşti musiał emigrować z kraju. Przebywał w Rosji i Polsce, w 1720 roku powrócił do rodzimej Mołdawii.
Twórczość.
Ion Neculce w swojej kronice pdt. "Latopis Mołdawii od Dabiji Vody do panowania Jana Mavrocordata" (mołd., rum. "Letopiseţul Ţării Moldovei de la Dabija Vodă până la domnia lui Ioan Mavrocordat") opisuje wydarzenia, które miały miejsce w Mołdawii od 1661 roku (czyli od momentu, w którym kończy się kronika Mirona Kostyna) aż do drugiego panowania Konstantyna Mavrocordata (1743). Najobszerniejszą część kroniki tworzy opis krótkich, ale "rewolucyjnych" rządów księcia Dymitra Kantemira, który walczył o niepodległość Mołdawii. Szczególną wartość literacką mają portrety mołdawskiego księcia i cara Rosji Piotra I Wielkiego, a także opisy atmosfery panującej przy ich spotkaniach oraz bitew stoczonych z Turkami. Kronika została napisana w "żywym języku" za pomocą "barwnego słownictwa" i jest bardzo dokładna pod względem faktograficznym.
Wydania.
Kronika Iona Neculce została po raz pierwszy wydana dopiero w 1845 roku przez mołdawskiego historyka Mihaila Kogălniceana.

</doc>
<doc id="1039137" url="https://pl.wikipedia.org/wiki?curid=1039137" title="Vincenzo Maria Coronelli">
Vincenzo Maria Coronelli

Vincenzo Maria Coronelli (ur. 16 sierpnia 1650 w Wenecji, zm. 9 grudnia 1718 tamże) – włoski geograf, kartograf i encyklopedysta; franciszkanin.
Życiorys.
Od 1683 r. kosmograf Republiki Weneckiej. W 1684 r. założył pierwsze na świecie towarzystwo geograficzne – Accademia cosmografica degli argonauti, którego członkiem był m.in. Jan III Sobieski. W 1702 r. został generałem zakonu franciszkanów konwentualnych.
Coronelli zasłynął jako konstruktor globusów (przechowywane są m.in. w wiedeńskiej Bibliotece Narodowej i w Bibliotece Narodowej w Paryżu). Jest autorem licznych dzieł z zakresu geografii i historii, atlasów oraz szeregu map, a także nieukończonej encyklopedii powszechnej – "Biblioteca universale sacro-profana".

</doc>
<doc id="1039139" url="https://pl.wikipedia.org/wiki?curid=1039139" title="Ludwika Elżbieta Burbon">
Ludwika Elżbieta Burbon



</doc>
<doc id="1039140" url="https://pl.wikipedia.org/wiki?curid=1039140" title="FC Encamp">
FC Encamp

Fútbol Club Encamp − andorski klub piłkarski z siedzibą w Encamp. Został założony w 1950 roku.
Nazwa.
Ze względu na sponsora klubu (firma "Gran Valira Encamp") można spotkać się z nazwami FC Encamp Granvalira Dicoansa, FC Encamp Granvalira bądź Granvalira Encamp.
Obecny skład.
"Aktualny na 3 czerwca 2019 r."

</doc>
<doc id="1039141" url="https://pl.wikipedia.org/wiki?curid=1039141" title="Spekulant">
Spekulant

Spekulant – osoba zarabiająca na wahaniach cen. Skupuje ona dany produkt, licząc że jego cena wzrośnie w danym okresie, co z kolei daje możliwość jego odsprzedaży i zarobienia na różnicy cen.
Spekulacja wiąże się z dużym ryzykiem. Współcześnie jest kojarzona głównie z rynkami finansowymi.
Spekulacja w PRL.
W okresie PRL było to pejoratywne określenie, będące jednym z elementów ówczesnej nowomowy, charakteryzujące drobnego handlarza. Spekulacja w PRL polegała na wykupowaniu trudnodostępnego towaru w sklepach po cenie urzędowej (nierzadko wręczając łapówki lub korzystając ze znajomości), a następnie sprzedawaniu go po kilkakrotnie wyższej cenie rynkowej na rynku wtórnym. Propaganda państwowa przedstawiała spekulantów jako odpowiedzialnych za niedobory w sklepach. Ze „spekulacją” walczono na równi z przestępstwami kryminalnymi.
Spekulacja była karalna w myśl uchwalonej 25 września 1981 r. przez Sejm ustawy o zwalczaniu spekulacji (Dz.U. z 1982 nr 36, poz. 243).
Etykietka ta posiadała funkcję piętnującą i niewiele miała wspólnego z pierwotnym określeniem spekulant, którego etymologia związana jest głównie ze zorganizowanym rynkiem finansowym, surowcowym, towarowym, bądź nieruchomości. Jednak ideologiczne podłoże tego pejoratywnego znaczenia widoczne jest jeszcze wcześniej – jak np. od czasów rewolucji francuskiej – gdzie winą za całe zło na świecie obarcza się spekulantów.

</doc>
<doc id="1039142" url="https://pl.wikipedia.org/wiki?curid=1039142" title="Pańska Wysoczka">
Pańska Wysoczka

Pańska Wysoczka (niem. "Güntherhöhe", 658 m n.p.m.) – szczyt w centralnej części Północnego Grzbietu Gór Kaczawskich, w Sudetach Zachodnich, we wschodniej części masywu Okola, między Okolem a Świerkami.
Zbudowany ze staropaleozoicznych skał metamorficznych – zieleńców i łupków zieleńcowych oraz fyllitów i łupków albitowo-serycytowych z grafitem oraz fyllitów, łupków albitowo-serycytowych z grafitem i kwarcytów oraz keratofirów (skał metamorficznych pochodzenia wulkanicznego), należących do metamorfiku kaczawskiego. Porośnięty lasem świerkowym, niżej pola i łąki.

</doc>
<doc id="1039143" url="https://pl.wikipedia.org/wiki?curid=1039143" title="Sir David Bruce">
Sir David Bruce



</doc>
<doc id="1039145" url="https://pl.wikipedia.org/wiki?curid=1039145" title="Jean-Baptiste Kléber">
Jean-Baptiste Kléber

Jean-Baptiste Kléber (ur. 9 marca 1753 w Strasburgu, zm. 14 czerwca 1800 w Kairze) – francuski generał.
Życiorys.
Urodził się w ubogiej rodzinie. Jego ojciec był ogrodnikiem kardynała de Rohan, arcybiskupa Strasburga. 
Kléber syn pragnął zostać architektem i w tym celu udał się do Paryża, by pobierać nauki u Jeana François Chalgrina. Z powodu problemów finansowych musiał jednak przerwać studia i wrócił do swojego rodzinnego miasta. W 1777 roku wstępuje do szkoły wojskowej w Monachium. Umożliwia mu to rozpoczęcie kariery wojskowej w armii cesarskiej. W 1785 roku uzyskał stopień podporucznika. Nie widząc sensu w dalszej służbie wraca do kraju. Po rozpoczęciu rewolucji zostaje dowódcą jednostki gwardii narodowej powołanej w 1789 roku. Kléber znalazł się w armii rewolucyjnej kierowanej przez La Fayetta a potem, po udziale w ofensywie nad Renem, został oddelegowany do Moguncji i zajął się jej fortyfikowaniem. Gdy pozycja ta została zajęta przez Prusaków, dowódcę obrony gen. Custine stracono a Klébera aresztowano. Jednakże dzięki posiadaniu dobrej opinii nie tylko został uniewinniony, ale też szybko awansował. W 1793 w stopniu generała brygady wysłano go do burzącej się Wandei i objął dowództwo Armii Wybrzeży Brestu. Ze swoimi oddziałami ruszył na południe od Loary by tłumić powstanie. Rozbił powstańców pod Cholet i w innych starciach. Sukcesy stają się kolejnym stopniem kariery, mianowany generałem dywizji przechodzi do Armii Północy, później Sambry i Mozy. Pod dowództwem gen. Jordana 26 czerwca 1794 bije się pod Fleurus, po której armia zajmuje Belgię i wkracza do Holandii. Sam Kléber wyróżnia się przy zdobyciu Masstricht. Pobity wróg zostaje wyparty za Ren, Francuzi zajmują Kolonię i Bonn, a Prusy wycofują się z wojny. W styczniu 1795 roku Kléber kolejny raz w życiu staje pod Moguncją. Tym razem dowodzi oblężeniem. Ale końca wojny nie widać. Austria rusza z nową ofensywą, która przynosi im kolejne sukcesy. W 1796 roku arcyksiążę Karol bije Jourdana pod Ambergiem i Würzburgiem. Mimo pewnych sukcesów Klébera 19 września pod Altenkirchen, armie francuskie wycofują się za Ren. Po wygraniu kampanii włoskiej. Napoleon zaczął przygotowania do wyprawy egipskiej dzięki czemu Kléber, zwróciwszy uwagę Napoleona stał się jednym z ważniejszych oficerów Armii Egiptu. Ostatecznie flota ruszyła 19 maja 1798 roku. Kléber znajdował się na pokładzie "Franklina" z którego zsiadł 30 czerwca by stanowić prawe skrzydło lądującej armii. W czasie marszu na Aleksandrię oddziały Klébera szły w centrum w towarzystwie Bonapartego i jego sztabu. 2 lipca mając wyznaczony kierunek na kolumnę Pompejusza ruszył do szturmu, który dla niego osobicie skończył się raną w czasie forsowania muru. Jako że nie mógł maszerować dalej, mianowano go dowódcą garnizonu Aleksandrii i funkcję tę pełnił do 21 października, kiedy zjawił się w Kairze. W 1799 roku ruszyła wyprawa do Syrii, w której Kléber objął dowództwo dywizji. Przydarzyła mu się przykra przygoda, 23 lutego jego oddziały pobłądziły na pustyni. Wziął udział w bitwie pod Gazą i oblężeniu Akki, w bitwie pod górą Tabor odegrał decydującą rolę. W czasie odwrotu do Egiptu dowodził ariergardą, po czym został skierowany do Damietty. Został z wezwany pod Abukir, ale przybył po bitwie. Niedługo po tym Kléber przejął dowództwo wszystkich oddziałów francuskich w Egipcie. 20 marca 1800 roku armia Klébera pokonała wojska tureckie w bitwie pod Heliopolis. 14 czerwca 1800, Kléber, został zasztyletowany przez Suleimana El-Halaby, studenta mieszkającego w Egipcie.
Ciało generała wróciło do Francji wraz z resztkami Armii Egiptu. Początkowo spoczywało w twierdzy If na małej wysepce u wybrzeży Marsylii, ale w 1818 roku sprowadzono je do Strasburga.

</doc>
<doc id="1039147" url="https://pl.wikipedia.org/wiki?curid=1039147" title="Jean-Baptiste Kleber">
Jean-Baptiste Kleber



</doc>
<doc id="1039149" url="https://pl.wikipedia.org/wiki?curid=1039149" title="Henrietta Anna Burbon">
Henrietta Anna Burbon



</doc>
<doc id="1039151" url="https://pl.wikipedia.org/wiki?curid=1039151" title="Świerki (szczyt)">
Świerki (szczyt)

Świerki (niem. "Stumpen") (561 m n.p.m.), szczyt we wschodniej części Północnego Grzbietu Gór Kaczawskich, w Sudetach Zachodnich, stanowiący wschodnie zakończenie masywu Okola.
Zbudowany ze staropaleozoicznych skał metamorficznych - zieleńców i łupków zieleńcowych oraz keratofirów (skał metamorficznych pochodzenia wulkanicznego), należących do metamorfiku kaczawskiego. Na szczycie skałka zieleńcowa „Leśna Ambona”.
Porośnięty lasem świerkowym.

</doc>
<doc id="1039153" url="https://pl.wikipedia.org/wiki?curid=1039153" title="Nu skool breaks">
Nu skool breaks

Nu skool breaks – podgatunek muzyki breakbeat cechujący się, poza charakterystycznym dla breakbeat rytmem, futurystycznym brzmieniem i występowaniem elementów typowych dla drum and bass i techno.
Tempo stosowane w tej muzyce waha się od 125 do 140 BPM. Termin został po raz pierwszy użyty w 1996 przez Renniego Pilgrema, Tayo oraz Adama Freelanda. W 1998 zostały wydane w Wielkiej Brytanii dwie kompilacje pt. "Nu Skool Breaks", wyselekcjonowane przez Danny'ego McMillana.

</doc>
<doc id="1039155" url="https://pl.wikipedia.org/wiki?curid=1039155" title="Altacet">
Altacet



</doc>
<doc id="1039156" url="https://pl.wikipedia.org/wiki?curid=1039156" title="Chromosom 4">
Chromosom 4

Chromosom 4 – jeden z 23 parzystych ludzkich chromosomów. DNA tworzące chromosom 4 liczy ponad 186 milionów par zasad, co stanowi 6-6,5% materiału genetycznego człowieka. Liczbę genów mających swoje "loci" na chromosomie 4 szacuje się na 700–1100.
Geny.
Niektóre geny mające swoje locus na chromosomie 4:
Aberracje chromosomalne.
Zespół Wolfa-Hirschhorna spowodowany jest mikrodelecją terminalnego fragmentu krótkiego ramienia jednego z pary chromosomów 4. Kariotyp pacjentów z tą aberracją chromosomalną zapisuje się codice_1 u płci męskiej i codice_2 u płci żeńskiej. Oprócz delecji terminalnej, u pacjentów z fenotypem zespołu Wolfa-Hirschhorna stwierdza się również występowanie translokacji, delecji interstycjalnej ramienia krótkiego, oraz chromosomu pierścieniowego.
Choroby genetyczne.
Niektóre z chorób związanych z mutacjami w obrębie chromosomu 4:

</doc>
<doc id="1039158" url="https://pl.wikipedia.org/wiki?curid=1039158" title="Marynarka 600 okrętów">
Marynarka 600 okrętów

Marynarka 600 okrętów (ang. "600-Ship Navy") – plan strategiczny Marynarki Wojennej Stanów Zjednoczonych, wprowadzony w latach 80. XX wieku mający na celu odbudowę floty wojennej po cięciach jakie nastąpiły po zakończeniu wojny wietnamskiej. Plan, oryginalnie opracowany przez liderów Partii Republikańskiej, był ważną platformą polityczną Ronalda Reagana w czasie wyborów prezydenckich w 1980 roku. Przyszły prezydent opowiadał się za zwiększeniem sił zbrojnych i strategiczną konfrontacją ze Związkiem Socjalistycznych Republik Radzieckich.
Program zakładał:
Plan ten był wspierany przez współpracowników Reagana Johna Lehmana – Sekretarza Marynarki Wojennej i Caspara Weinbergera – Sekretarza Obrony.
Podłoże.
Idea stojąca za planem stworzenia 600-okrętowej Marynarki Wojennej sięga czasów wojny wietnamskiej. Podczas jej trwania, jak to ma zazwyczaj miejsce podczas działań wojennych, cztery rodzaje wojsk: Armia, Marynarka Wojenna, Piechota Morska i Siły Powietrzne gwałtownie zwiększyły swoje rozmiary, aby sprostać stawianym przed nimi wymaganiom.
Wraz z końcem wojny rząd amerykański zredukował wydatki na wojsko. W 1978 roku admirał James Holloway stwierdził, że amerykańska marynarka wojenna ma bardzo małą przewagę nad swoim radzieckim odpowiednikiem. ZSRR, który wspierał Północny Wietnam, zaczął korzystać z byłych baz amerykańskich w Południowym Wietnamie, dzięki czemu radzieckie okręty mogły operować na wszystkich oceanach świata z dużo większą łatwością mogąc osiągać nawet Zatokę Meksykańską. Ponadto liczebność radzieckich sił pancernych, lotniczych i piechoty na terenie Europie Wschodniej również wzrosła.
Ostatecznie w 1979 roku, zajęcie przez Iran amerykańskiej ambasady, wzięcie zakładników, oraz fiasko akcji odbicia zakładników, pokazało, że amerykańskie zdolności militarne zostały znacznie ograniczone.
Plan Reagana.
Wydarzenia powyższe zbiegły się z wyborami prezydenckimi w Stanach Zjednoczonych w 1980 roku. Ronald Reagan, członek Partii Republikańskiej, uczestniczył w wyścigu na stanowisko prezydenta głosząc hasła wzmocnienia sił zbrojnych, co współgrało z ówczesnymi lękami wobec siły militarnej ZSRR. Także podczas następnej kampanii w 1984 roku opierał się na podobnych hasłach, co było szczególnie widoczne w czasie spotu reklamowego "Niedźwiedź w lesie", w trakcie którego używając niedźwiedzia jako symbolu ZSRR, zadawał retoryczne pytanie "Czyż nie jest mądre być tak silnym jak niedźwiedź?" (ang. "Isn't it smart to be as strong as the bear?").
W trakcie prezydentury Reagana znacznie wzrosły możliwości przeprowadzenia strategicznych uderzeń odwetowych, zaprojektowano i wprowadzono do służby takie nowe rodzaje uzbrojenia jak samolot bombowy Rockwell B-1 Lancer, transporter opancerzony M2 Bradley i czołg M1 Abrams.
Plan rozwoju okrętów i systemów uzbrojenia.
Marynarka Wojenna zyskała najwięcej na reformach Reagana. Podczas jego rządów ukończono pierwsze okręty podwodne typu "Ohio" przenoszące balistyczne pociski rakietowe, a budowa lotniskowców typu "Nimitz" i okrętów podwodnych typu "Los Angeles" została znacznie przyspieszona. W ramach tego planu, rozpoczęto także program atomowego okrętu podwodnego walki podwodnej typu "Seawolf", mającego potwierdzić amerykańską przewagę technologiczną nad Związkiem Radzieckim w zakresie wojny podwodnej. Rewolucyjny system walki Aegis zainstalowano na budowanych i istniejących krążownikach typu "Ticonderoga", których tempo budowy również wzrosło. Niektóre lotniskowce zmodernizowano w ramach Programu Przedłużania Okresu Służby (ang. "Service Life Extension Programs"), który miał na celu wydłużenie ich służby czynnej. Stare, ale nadal użyteczne pancerniki typu "Iowa" zostały ponownie włączone do służby i przezbrojone w nowe rodzaje uzbrojenia (RGM-84 Harpoon, BGM-109 Tomahawk i Phalanx CIWS), co znacznie podniosło ich zdolności ofensywne i defensywne, natomiast gruby pancerz uodparniał je przeciw pociskom typu MM38 Exocet, które dowiodły swej skuteczności podczas wojny o Falklandy-Malwiny. Pierwsze Harpoony, Tomahawki i pociski rakietowe AGM-88 HARM zostały wtedy po raz pierwszy wykorzystane jako broń okrętowa. Lotnictwo morskie zostało wzmocnione wraz z wprowadzeniem samolotów myśliwsko-szturmowych McDonnell Douglas F/A-18 Hornet, unowocześnionej wersji samolotów walki elektronicznej Northrop Grumman EA-6B Prowler, szturmowych Grumman A-6 Intruder i myśliwców pokładowych Grumman F-14 Tomcat.
Nowoczesna broń i technologia pomogły wzmocnić pozycję podczas zimnej wojny, oraz umożliwiły zmianę strategii. Wcześniej głównym zadaniem floty amerykańskiej była pasywna obrona wybrzeży Stanów Zjednoczonych i ochrona morskich linii komunikacyjnych pomiędzy Ameryką Północną a Europą. Admirał Thomas Hayward, a później admirał James Watkins argumentowali, że Marynarka Wojenna powinna pełnić aktywniejszą rolę i móc ofensywnie działać na wodach europejskich i bliskowschodnich, co zmusiłoby ZSRR do jednoczesnych zmagań na dwóch frontach, czyli niekorzystnej sytuacji strategicznej.
Watkins i Lehman, który byli bardzo sprawni w kontaktach z prasą, przekonali rząd i Kongres do konieczności posiadania "Marynarki 600 okrętów". Pomimo tego, że wiele planów nie ukończono, w 1990 Marynarka Wojenna Stanów Zjednoczonych była największa na świecie, składająca się z 15 bojowych grup lotniskowców (ang. "carrier battle group"), 4 bojowych grup okrętów liniowych (ang. "battleship battle group") i ponad 100 okrętów podwodnych.
Zakończenie planu.
Presja wywierana na Kongres, aby zmniejszyć deficyt budżetowy, spowodowała wprowadzenie ograniczeń wydatków na obronność. Weinberger walczył z Kongresem od 1986 roku o zmniejszenie cięć, ale między innymi z powodu afery "Iran-Contras" musiał ustąpić ze stanowiska w 1987 roku, na rzecz bardziej pragmatycznego Franka Carlucciego. Następcą Lehmana na stanowisku Sekretarza Marynarki był James Webb, który pozostał zdeklarowanym zwolennikiem dużej floty i nie zgadzał się z Carluccim w temacie cięć budżetu marynarki na równi z innymi rodzajami wojsk amerykańskich. Webb wolał zrezygnować niż zgodzić się na zredukowanie floty o 16 fregat. W "Dziennikach Reagana" ówczesny prezydent pisał na temat rezygnacji Webba z dnia 22 lutego 1988 roku: "Obecny Sekretarz Webb zrezygnował z powodu cięć budżetowych. Nie uważam aby marynarka wojenna żałowała jego odejścia."
Po upadku ZSRR na początku lat 90. XX wieku i braku znaczących zagrożeń dla Stanów Zjednoczonych, wiele założeń i planów administracji Reagana, takich jak plan "Marynarki 600 okrętów", zostało zmniejszonych lub porzuconych. Bazy amerykańskie w Europie i w Stanach Zjednoczonych zostały stopniowo demilitaryzowane i zamykane, działalność innych zawieszono. W Marynarce Wojennej zaniechanie planu spowodowało wycofanie ze służby kilku starych lotniskowców, przesunięcie do rezerwy wszystkich czterech pancerników typu "Iowa" i rezygnację z dalszej budowy okrętów podwodnych typu "Seawolf". Z planowanych 29 jednostek zbudowano tylko 3.

</doc>
<doc id="1039159" url="https://pl.wikipedia.org/wiki?curid=1039159" title="Scooby Doo i Scrappy Doo / Scrappy Doo i Yabba Doo">
Scooby Doo i Scrappy Doo / Scrappy Doo i Yabba Doo



</doc>
<doc id="1039160" url="https://pl.wikipedia.org/wiki?curid=1039160" title="Tamiasciurus hudsonicus">
Tamiasciurus hudsonicus



</doc>
<doc id="1039161" url="https://pl.wikipedia.org/wiki?curid=1039161" title="Reforma klasyfikacji okrętów amerykańskich z 1975">
Reforma klasyfikacji okrętów amerykańskich z 1975

Reforma klasyfikacji okrętów w roku 1975 – przeprowadzona w Marynarce Wojennej Stanów Zjednoczonych reforma polegająca na przekwalifikowaniu okrętów poprzez zmianę terminologii i oznaczeń dla lotniskowców, krążowników, niszczycieli i fregat.
Powody zmian.
Od lat 50. XX wieku do 1975 roku Marynarka Wojenna USA miała trzy typy okrętów eskortujących szybkie grupy uderzeniowe lotniskowców i jeden typ służący do osłony konwojów. Szybkie grupy bojowe były ochraniane przez eskortowce floty (), które dzieliły się na krążowniki rakietowe (oznaczone CAG/CLG/CG), fregaty (DL/DLG) i niszczyciele (DD/DDG). Do służby eskortowej przy konwojach przeznaczone były eskortowce oceaniczne (DE/DEG), określane też jako niszczyciele eskortowe. We wszystkich wypadkach ostatnia litera G oznaczała okręty rakietowe (ang. "Guided missiles"). Dodatkowo na początku lat 70. wszedł do służby nowy typ okrętów zwanych fregatami patrolowymi (PF). W 1975 roku ta klasyfikacja została uproszczona do krążowników (CG), niszczycieli (DD/DDG) i fregat (FF/FFG).
Przed reformą mianem krążowników określano duże okręty o rozmiarach wykorzystywanych podczas II wojny światowej klasycznych krążowników, przeznaczonych do walki z innymi okrętami. Wszystkie okręty klasy krążowników rakietowych, poza jednym USS "Long Beach" (CGN-9), były przebudowanymi krążownikami lekkimi lub ciężkimi z okresu II wojny światowej (CL → CLG lub CA → CAG), a część z nich mogła przenosić przeciwlotnicze pociski rakietowe dalekiego zasięgu RIM-8 Talos. Ogółem powstało ich 12, aczkolwiek nie wszystkie dotrwały do 1975 roku. Dla każdej grupy lotniskowcowej, ze względu na relatywnie małą liczbę tych okrętów, miał być przeznaczony tylko jeden krążownik, głównie z powodu kosztów krążowników oraz faktu, że fregaty mogły przenosić prawie tyle samo uzbrojenia.
Istniejące pomiędzy 1950 a 1975 rokiem fregaty były nową klasą okrętów, do 1955 roku nazywaną niszczycielami-liderami ("Destroyer Leader", stąd skrót DL), a następnie fregatami ("frigate"); bez zmiany prefiksów. Były one pośrednie pod względem rozmiarów między krążownikiem a niszczycielem i przeznaczone do obrony głównych sił bojowych. Pierwszy okręt tego typu był przeklasyfikowanym krążownikiem przeciwpodwodnym, następne cztery - dużymi niszczycielami przeciwlotniczymi (uzbrojonymi w działa), a kolejne przypominały zasadniczo powiększone niszczyciele rakietowe i przenosiły przeciwlotnicze pociski rakietowe średniego zasięgu RIM-2 Terrier. Dalsze fregaty typów "Leahy", "Belknap" i "California" były również okrętami rakietowymi, a ich wielkość stopniowo osiągnęła rozmiary krążowników.
Konstrukcja niszczycieli bazowała na projektach pochodzących z II wojny światowej i były one najmniejszymi okrętami eskorty szybkich zespołów uderzeniowych. Jednostki oznaczone literami DD były szybkimi okrętami do zwalczania okrętów podwodnych, DDG okrętami przeciwlotniczymi przenoszącymi pociski rakietowe krótkiego zasięgu RIM-24 Tartar.
Eskortowce oceaniczne wyewoluowały z niszczycieli eskortowych wykorzystywanych podczas II wojny światowej. Były przeznaczone do ochrony konwojów, a ich konstrukcja umożliwiała szybką i tanią budowę w przypadku wojny. Okręty oznaczone jako DE były okrętami zwalczania okrętów podwodnych, DEG były okrętami przeciwlotniczymi wyposażonymi w rakiety Tartar.
Amerykańska klasyfikacja fregat nie była stosowana wprost przez inne floty świata, aczkolwiek wywarła na nie pewien wpływ. Podobne duże okręty eskortowe z pociskami średniego zasięgu były oznaczane przez inne państwa zarówno jako fregaty, jak i niszczyciele lub krążowniki. W polskiej literaturze wszystkie okręty tego rodzaju określane były jako wielkie fregaty. Eskortowiec oceaniczny był podobnym typem okrętu do określanych przez inne państwa jako fregaty (okręty służące do ochrony konwojów).
Radziecka marynarka wojenna definiowała klasę krążowników inaczej, określając jako krążowniki rakietowe okręty rozmiaru amerykańskich fregat, lecz uzbrojone w pociski przeciwokrętowe dalekiego zasięgu i służące do zwalczania grup lotniskowcowych. Również duże śmigłowcowce typu "Moskwa" były oznaczone jako krążowniki przeciwpodwodne. Okręty wielkości amerykańskich fregat o zbliżonym przeznaczeniu były klasyfikowane jako „duże okręty przeciwpodwodne” (BPK), jednakże na zachodzie uznawano je za krążowniki. W efekcie, w 1974 roku w Marynarce Wojennej Stanów Zjednoczonych służyło tylko 6 okrętów klasyfikowanych jako krążowniki, natomiast we flocie ZSRR służyło 19 okrętów, które na zachodzie określane były jako krążowniki, a kolejnych 7 było budowanych (wszystkie dane podane nie dotyczą okrętów wyposażonych tylko w artylerię lufową). Wszystkie poza dwoma radzieckimi okrętami były relatywnie niewielkie, odpowiadając bardziej amerykańskim fregatom i będąc dużo mniejszymi od amerykańskich krążowników.
Różnica pomiędzy amerykańską definicją krążownika, a stosowaną dla określania okrętów radzieckich, powodowała polityczne problemy przy porównywaniu sił morskich Stanów Zjednoczonych i ZSRR. Tabela porównująca liczbę krążowników amerykańskich i radzieckich pokazywała tylko 6 okrętów amerykańskich i 19 radzieckich, pomijając istnienie 21 amerykańskich fregat równych bądź większych od radzieckich krążowników. To prowadziło do statystycznej różnicy w potencjałach i tworzenia się sztucznej "dziury krążowników".
Wprowadzone zmiany.
Aby załatać tę "dziurę" Amerykanie wyeliminowali 30 czerwca 1975 klasyfikację okrętów jako dotychczasowych fregat (DL/DLG), skreślając z listy okrętów wszystkie fregaty artyleryjskie (DL). Większość okrętów oznaczanych jako DLG przeklasyfikowano na krążowniki rakietowe (CG), ale jednostki typu "Farragut" zostały przeklasyfikowane na niszczyciele rakietowe (DDG). Zmiana klasy z DLG na CG przedefiniowała pojęcie krążownika w siłach morskich Stanów Zjednoczonych, jako okrętu mniejszego i bardziej podobnego do dużego niszczyciela. Klasyfikacja krążowników także została uproszczona, rakietowe lekkie krążowniki (CLG) stały się po prostu krążownikami rakietowymi (CG). Klasyczne krążowniki ciężkie utrzymały oznaczenie CA, ale ponieważ nie było już żadnej takiej jednostki w aktywnej służbie, oznaczenie to było i pozostaje nadal teoretyczne. Wycofano również do tamtej pory ciężkie krążowniki rakietowe (CAG). Oceaniczne eskortowce (DE/DEG) i fregaty patrolowe (PF) stały się fregatami lub fregatami rakietowymi (FF/FFG), odpowiadając w ten sposób klasie fregat wyróżnianej przez inne państwa. Ostatnią zmianą była zmiana klasyfikacji lotniskowców. Lotniskowce uderzeniowe (ang. "attack carriers" - CVA/CVAN) stały się lotniskowcami wielozadaniowymi (CV/CVN).
Zmiany w klasyfikacji okrętów Marynarki Wojennej Stanów Zjednoczonych spowodowały, że klasyfikacja amerykańska stała się bardziej podobna do klasyfikacji innych państw co wyeliminowało "dziurę krążowniczą". Ostatnie przeklasyfikowanie wprowadzono 1 stycznia 1980 roku, kiedy to krążownikami (CG) zostały okręty typu "Ticonderoga", początkowo klasyfikowane jako niszczyciele (DDG).

</doc>
<doc id="1039162" url="https://pl.wikipedia.org/wiki?curid=1039162" title="Michael Friedrich von Althann">
Michael Friedrich von Althann

Michael Friedrich von Althann (ur. 20 lipca 1682 w Kłodzku, zm. 20 czerwca 1734 w Vác) – austriacki duchowny katolicki, teolog, biskup ordynariusz Vác od 1718 roku, kardynał, polityk, wicekról Neapolu w latach 1722–1728.
Życiorys.
Młodość i wykształcenie.
Urodził się w 1682 roku w Kłodzku w austriackiej rodzinie szlacheckiej Althann jako syn starosty ziemi kłodzkiej Michaela Wenzela von Althann i jego żony Anny Marii Elżbiety von Aspremont. Uczęszczał do kolegium jezuickiego w Kłodzku, a po jego ukończeniu studiował w Ołomuńcu, Wrocławiu i Collegium Germanicum w Rzymie, gdzie uzyskał doktorat z teologii i prawa kanonicznego. Święcenia kapłańskie otrzymał w 1710 roku.
Kariera duchowna.
Michael Friedrich von Althann pełnił wiele funkcji kościelnych. Jeszcze przed otrzymaniem święceń kapłańskich został mianowany kanonikiem ołomunieckim. Następnie otrzymał beneficja kościelne w Pradze, Wrocławiu, Altbunzlau i w węgierskiej Tapolcy. W 1714 roku znalazł się w Rzymie, gdzie został audytorem Roty Rzymskiej, a następnie rektorem niemieckiego seminarium duchownego – Collegio Teutonico di Santa Maria dell’Anima. 4 stycznia 1718 roku papież Klemens XI mianował go ordynariuszem diecezji Vác. Jego konsekracja biskupia miała miejsce 27 czerwca tego samego roku. Dwa lata później został wyniesiony do godności kardynała-prezbitera z kościołem tytularnym S. Sabina na Awentynie. Kapelusz kardynalski i tytuł otrzymał 16 września 1720 roku. Był kamerlingiem kolegium kardynalskiego od lutego 1729 do lutego 1730 roku. Uczestniczył w konklawe z 1730 roku.
Dyplomata.
Należał do doradców cesarza Karola VI. Posiadając pełne zaufanie dworu wiedeńskiego, w latach 1720–1722 był jego stałym przedstawicielem cesarza przy Stolicy Apostolskiej. W jego imieniu na konklawe z 1721 roku zgłosił weto wobec kandydatury kardynała-sekretarza stanu Fabrizio Paolucci. Dążył do poprawy stosunków między Kurią Rzymską a dworem cesarskim w Wiedniu. Przeprowadził całkowitą reorganizację cesarskiego poselstwa w Rzymie. Dzięki jego zaangażowaniu i sprawnościom dyplomatycznym w 1722 roku diecezja wiedeńska została podniesiona do rangi arcybiskupstwa i metropolii.
Wicekról Neapolu.
W 1722 roku cesarz Karol VI mianował go wicekrólem Neapolu i Sycylii, które znalazły się w Monarchii Habsburgów na mocy zawartego w 1713 roku pokoju utrechckiego, kończącego wojnę o sukcesję hiszpańską. Jako namiestnik cesarza przyjął hołd od wszystkich przedstawicieli stanów Królestwa Neapolu i Sycylii. Poprzez umiejętną politykę personalną zdołał skonsolidować pełnię władzy w swoich rękach. Należał do mecenasów sztuki, teatru, muzyki i nauki.
O rozwoju Neapolu pod rządami Austriaka najlepiej świadczyć może fakt, iż w 1722 roku, gdy obejmował on swój urząd, miasto Neapol liczyło ok.  mieszkańców, a w 1728 roku już ok. . Althann przyspieszył wdrażanie modernizacyjnego planu austriackiego. Zmniejszył kompetencje magistratów i usprawnił działanie administracji. Starał się polepszyć relacje Neapolu z Rzymem – w końcu to za zasługi dyplomatyczne w Rzymie mianowano go wicekrólem. Założył Banco di San Carlo dla finansowania prywatnych przedsięwzięć finansowych. Zlikwidował kościelne prawo martwej ręki ("la manomorta, le mortmain") i poprawił stan finansów królestwa, dokonując przeglądu wewnętrznych i zewnętrznych taryf i rozliczeń celnych. Próbował bardziej sprawiedliwego podziału obciążeń podatkowych kosztem lokalnych, feudalnych, czym przysporzył sobie wrogów. Mieszczanie też mieli do niego pretensję o próby ograniczenia autonomii magistratów i urzędników sądowych, walkę z korupcją i poprawę systemu sądownictwa. Nie podobała się też w Neapolu polityka propapieska.
W 1723 roku Althann zezwolił na druk dwóch postępowych prac: "Istoria civile del regno di Napoli" autorstwa prawnika i antyklerykała Pietra Giannone (1676–1748), sprzeciwiającego się wpływowi papiestwa na wewnętrzne sprawy Królestwa Neapolu, i "Discussioni istoriche theologice e filosofice" (1667–1750), wywołując gwałtowną reakcję konserwatywnego duchowieństwa neapolitańskiego, zwłaszcza jezuitów przemawiających w dniu św. Januarego (San Gennaro), kiedy to tradycyjnie dokonywał się w 2 ampułkach przechowywanych w specjalnym relikwiarzu cud rozpuszczenia i wzburzenia zakrzepłej krwi patrona miasta.
W 1728 roku kardynał starał się uporządkować chaos w systemie neapolitańskiego sądownictwa (wielorakie sądy, których kompetencje nieustannie się krzyżowały); reformy nie doprowadził jednak do końca. Przed zakończeniem urzędowania udało mu się jeszcze zrównoważyć budżet.
W końcu musiał zrezygnować ze swego stanowiska, co związane było z licznymi intrygami wokół jego osoby. Poza tym podkreślano, że pełni podwójną rolę: z jednej strony – członka Kolegium Kardynalskiego, a z drugiej – przedstawiciela dworu panującego. Ostatecznie w 1728 roku rozczarowany powrócił na Węgry.
Po śmierci swojej matki w 1723 roku przejął część dóbr w hrabstwie kłodzkim – tzw. klucz stroński.
Biskup Vác.
Natychmiast po nominacji na , Michael Friedrich prowadził odbudowę swojej diecezji, która znacznie ucierpiała podczas okupacji tureckiej. Zarządził, by spisywano na nowo księgi wieczyste oraz prowadził wizytacje kanoniczne parafii na obszarze biskupstwa. Na wyludnione obszary sprowadzał nowych osadników katolickich, głównie z niemieckiego obszaru językowego.
Po swoim powrocie z Neapolu w 1728 roku, Althann poświęcił się całkowicie sprawom diecezji. Dysponując skromnymi środkami, zbudował rezydencję biskupią, seminarium duchowne i założył szpital w Vác. Zmarł w 1734 roku w wieku 52 lat. Został pochowany w miejscowej katedrze. Jego bratanek (1702–1756) został jego następcą na urzędzie biskupim.

</doc>
<doc id="1039167" url="https://pl.wikipedia.org/wiki?curid=1039167" title="Baza ludzi umarłych">
Baza ludzi umarłych

Baza ludzi umarłych – polski film produkcyjny z 1958 roku w reżyserii Czesława Petelskiego, nakręcony na podstawie noweli "Następny do raju" (pierwszy tytuł "Głupcy wierzą w poranek") Marka Hłaski. Tematem filmu jest marazm życia bieszczadzkich robotników tuż po II wojnie światowej, w których świat wkracza aktywista partyjny (Zygmunt Kęstowicz) obsesyjnie dążący do wykonania odgórnie narzuconego planu. Film swoją wymową i zakończeniem znacząco odbiegał od pierwowzoru literackiego, co skłoniło Hłaskę do wycofania swojego nazwiska z czołówki filmu.
Fabuła.
Film opowiada o surowym życiu pracowników położonej na zalesionym odludziu, w Bieszczadach, bazy „na skarpie” (w rzeczywistości samotnej, prymitywnej chałupy) zwózki drewna, tuż po zakończeniu II wojny światowej. Do odbudowy Polski, kopalń i codziennego życia ludność w kraju potrzebuje drewna. W fatalnych bieszczadzkich warunkach pracują życiowi wykolejeńcy i wyrokowcy. Brakuje im porządnych samochodów ciężarowych do zwożenia ściętych w górach drzew. Brakuje również ludzi do prowadzenia tych zrujnowanych ciężarówek, a ci, którzy są, planują wyjazd i porzucenie miejsca pracy. Kierowcy-mechanicy niemal co dzień stają oko w oko ze śmiercią na krętych i stromych drogach gruntowych.
Pewnego dnia do bazy przyjeżdża Zabawa – kierowca-mechanik i aktywista partyjny. Został przysłany przez dyrektora przedsiębiorstwa, by powstrzymać załogę przed ucieczką, bo bez ludzi niemożliwe jest wykonanie planu. Od razu po przybyciu rodzi się bardzo poważny konflikt między nim a pozostałymi kierowcami. Zabawa przywozi ze sobą żonę Wandę, która wywołuje zamieszanie w tym całkowicie męskim towarzystwie. Wanda za wszelką cenę chce wrócić do miasta, do normalnych warunków życia. Po kolei próbuje przeciągać na swoją stronę kolejnych mężczyzn. Oddaje się każdemu, kto tylko obiecuje zabrać ją stąd, jednak odrzuca awanse „Warszawiaka” z powodu jego wyglądu. Tymczasem ginie „Dziewiątka” (były lekarz, skazany za zabójstwo kochanka żony), wypadając ciężarówką z drogi, by ocalić przed najechaniem oddział wojska. Następnie ginie alkoholik „Apostoł”, podczas pracy przywalony kłodami drewna. „Orsaczek” zbiera na własną taksówkę, więc kradnie leśne drewno i sprzedaje je Marcinkowskiemu, który na koniec oszukuje go. Nawet nieustraszony „Partyzant” poddaje się i ucieka. „Buźka”, goniec przywożący motocyklem wypłaty do bazy, po wykorzystaniu Wandy zostaje poturbowany przez „Warszawiaka”. Wanda ucieka do miasteczka, gdzie znajduje następnego wielbiciela. Kiedy wreszcie nadjeżdżają nowe samochody, w bazie pozostają tylko Zabawa i jego najzagorzalszy wróg – „Warszawiak”.
Odstępstwa od noweli.
Film był powodem konfliktu między scenarzystą a reżyserem. Pierwotnie tytuł filmu miał brzmieć "Głupcy wierzą w poranek," stanęło jednak na "Bazie ludzi umarłych""." Również ze zmian w treści Hłasko nie był zadowolony. W zakończeniu filmu, inaczej niż w noweli, jest akcent optymistyczny - partyjniak Zabawa i jego najzagorzalszy przeciwnik Warszawiak w zgodzie pozostają w opuszczonej bazie i słyszą nadjeżdżające, długo wyczekiwane nowe ciężarówki.. Propagandowa wymowa filmu skłoniła Hłaskę do wycofania swojego nazwiska z czołówki oraz zmiany tytułu adaptacji.
Produkcja.
"Baza ludzi umarłych" została wyprodukowana przez Zespół Filmowy „Studio”, z Czesławem Petelskim jako reżyserem oraz Kurtem Weberem jako operatorem zdjęć. Muzykę do filmu skomponował Adam Walaciński, natomiast za montaż odpowiadała Felicja Rogowska. Zdjęcia do filmu kręcono w Sudetach niedaleko wsi Bielice, w Lądku-Zdroju oraz na drodze Złoty Stok – Lądek-Zdrój. Premiera filmu odbyła się 10 sierpnia 1959 roku.
Odbiór.
Po latach Mariola Dopartowa oceniła "Bazę ludzi umarłych" następująco:
Odmienną opinię wyraził Robert Birkholc:

</doc>
<doc id="1039173" url="https://pl.wikipedia.org/wiki?curid=1039173" title="Adam Strzembosz (starszy)">
Adam Strzembosz (starszy)

Adam Strzembosz (ur. 1895 w Żytomierzu, zm. 1968) – polski działacz niepodległościowy, prawnik, ojciec Teresy, Adama i Tomasza.
Życiorys.
Urodził się w Żytomierzu. Był synem lekarza, Wacława Strzembosza (1857–1931) i Marii z Bylinów (1871–1899). Dzieciństwo spędził w Oleksińcu, majątku rodzinnym. Był członkiem konspiracji uczniowskiej i „Strzelca”. Zabrany ze studiów w Kijowie do wojska, po rewolucji lutowej brał udział w organizowaniu polskich oddziałów na Wołyniu i Podolu z byłych żołnierzy armii carskiej, a następnie zgłosił się do II Korpusu. Po bitwie kaniowskiej 11 maja 1918 i ucieczce z niewoli, ze względu na stan zdrowia nie trafił na front, lecz organizował administrację na zapleczu. Po wojnie został zastępcą starosty w Ostrogu i Dubnie. Działał w Związku Ludowo-Narodowym. Po ukończeniu studiów prawniczych (magisterium 1925), został zastępcą starosty w Przasnyszu. Tam poznał swoją przyszłą żonę, Zofię Gadomską pochodzącą z majątku Helenowo-Gadomiec k. Przasnysza. Po przewrocie majowym rezygnował z pracy w administracji i po aplikacji został adwokatem w Warszawie (1928-1947). W czasie oblężenia stolicy zorganizował szpitalik dla ludności. Podczas okupacji działał w konspiracji, pracował w Departamencie Informacji i Propagandy Delegatury Rządu na Kraj pod pseudonimami „Wilczopolski" (od nazwiska babki) oraz „Boleszczyc” i z jej ramienia uczestniczył w powstaniu warszawskim (Rejonowa Delegatura Rządu IV Śródmieście Południe), podczas którego był ranny w nogę. Po wojnie pracował jako adwokat, ale szykanowany przez władze opuścił adwokaturę i został radcą prawnym.
Z żoną Zofią (ślub w 1928) miał trojaczki urodzone w 1930: Teresę, Adama i Tomasza.
Został pochowany na warszawskich Powązkach (kwatera 261-6-18/19).

</doc>
<doc id="1039174" url="https://pl.wikipedia.org/wiki?curid=1039174" title="Otto I Wittelsbach">
Otto I Wittelsbach



</doc>
<doc id="1039177" url="https://pl.wikipedia.org/wiki?curid=1039177" title="Erythema infectiosum">
Erythema infectiosum



</doc>
<doc id="1039178" url="https://pl.wikipedia.org/wiki?curid=1039178" title="Gustave Charpentier">
Gustave Charpentier

Gustave Charpentier (ur. 25 czerwca 1860 w Dieuze, zm. 18 lutego 1956 w Paryżu) – francuski kompozytor.
Życiorys.
Syn piekarza, jako dziecko pracował w przędzalni. Uczył się gry na skrzypcach w Tourcoing i w konserwatorium w Lille, następnie w 1879 roku otrzymał stypendium miasta Tourcoing na studia w Konserwatorium Paryskim, gdzie kształcił się w latach 1881–1887 u Lamberta Josepha Massarta (skrzypce), Émile’a Pessarda (harmonia) i Jules’a Masseneta (kompozycja). W 1887 roku otrzymał Prix de Rome za kantatę "Didon". Od 1888 do 1890 roku przebywał w Rzymie, gdzie skomponował dramat symfoniczny "La vie du poète" i suitę orkiestrową "Impressions d’Italie". Przez całe życie zaangażowany w pomoc ubogim klasom społecznym, w 1902 roku założył konserwatorium ludowe „de Mimi Pinson”, gdzie uczono solfeżu, śpiewu i gry na fortepianie. 
Zdobył popularność napisaną do własnego libretta operą "Luiza" (wyst. Paryż 1900), naturalistycznym dziełem opowiadającym o miłości młodego poety do tytułowej szwaczki. Pomyślana jako jej kontynuacja opera "Julian, czyli życie poety" (wyst. Paryż 1913) nie zdołała jednak powtórzyć sukcesu poprzedniczki.

</doc>
<doc id="1039179" url="https://pl.wikipedia.org/wiki?curid=1039179" title="Madara">
Madara

Madara (bułg. Мадара) – wieś we wschodniej Bułgarii, w Obwodzie Szumen, mieszka tu 1230 osób (stan z roku 2005).
W okolicach Madary zachowały się liczne zabytki archeologiczne z okresu średniowiecza (datuje się je na okres od VIII do XIV wieku). Najsłynniejszym zabytkiem jest wpisana na listę światowego dziedzictwa UNESCO płaskorzeźba postaci na koniu przebijającej włócznią lwa, zwana Jeźdźcem z Madary. Rzeźba powstała prawdopodobnie na początku VIII wieku dla upamiętnienia zwycięstwa chana Terweła nad wrogami.
Ponad rzeźbą, na szczycie urwiska znajdują się pozostałości fortyfikacji z czasów Pierwszego Państwa Bułgarskiego. Wały obronne, chroniące niegdyś pobliskie miasta Pliska i Tresław, wzniesiono na miejscu dawnej trackiej twierdzy z V wieku.
W okolicy odkryto także resztki czterech świątyń: trackiej, protobułgarskiej, rzymskiej (z I wieku) i wczesnochrześcijańskiej bazyliki. W pobliskich jaskiniach odnaleziono także ślady bytności człowieka z paleolitu i neolitu.

</doc>
<doc id="1039180" url="https://pl.wikipedia.org/wiki?curid=1039180" title="Terwel">
Terwel



</doc>
<doc id="1039187" url="https://pl.wikipedia.org/wiki?curid=1039187" title="Andrzej Krzysztof Holly">
Andrzej Krzysztof Holly

Andrzej Krzysztof Holly (ur. ?, zm. przed 1661 r.) – szlachcic z rodu Holly, pan na Rachowicach i Starym Dębieńsku.
Jako pan ziemski z baronem Johannem Welczkiem na Łabędach i Wielkim Dębieńsku wspólnie z radą miejską Gliwic na czele z ówczesnym burmistrzem i archiprezbiterem – proboszczem gliwickim postanowił w 1612 roku o budowie drewnianego klasztoru Franciszkanów w Gliwicach przy kościele pw. Podwyższenia Krzyża Świętego. Klasztor ten został wybudowany w latach 1612–1616.
Wspierał także budowę murowanego klasztoru Franciszkanów w Gliwicach rozpoczętą w 1658 roku.
W 1661 roku już nie żył, żyła natomiast wdowa po nim – Elisabeth.

</doc>
<doc id="1039190" url="https://pl.wikipedia.org/wiki?curid=1039190" title="Nieżyn (ujednoznacznienie)">
Nieżyn (ujednoznacznienie)



</doc>
<doc id="1039193" url="https://pl.wikipedia.org/wiki?curid=1039193" title="Ocaleni (powieść)">
Ocaleni (powieść)

Ocaleni (ang. "The Remnant: On the Brink of Armageddon") – X tom bestsellerowej serii "Powieść o czasach ostatecznych" autorstwa Tima LaHaye’a i Jerry’ego B. Jenkinsa.
Opis fabuły.
Dwa myśliwce Globalnej Wspólnoty bombardują Petrę, w której przebywają - wraz z milionem wierzącym - niektórzy z członków Opozycji Ucisku. Carpathia wydaje rozkaz, by dzieła zniszczenia dopełnił dodatkowy atak rakietą. Bóg otacza Petrę swą opieką i następuje cud - pociski nie wyrządzają ludziom szkody, a płomienie nie palą ich ciał. Transmisja z ataku zostaje przerwana. Rozsiani po świecie członkowie Opozycji Ucisku nie wiedzą, co się dzieje - z Petrą nie ma żadnego kontaktu. Antychryst Nicolae Carpathia jest wściekły, iż atak się nie powiódł. Jego szef wywiadu uśmierca 2 pilotów myśliwców, których oskarżył o niesubordynację i niewykonanie rozkazu.
Chloe Steele Williams, Hannah Palemoon i Mac McCullum udają się do Grecji, aby uwolnić George’a Sebastiana z rąk Globalnej Wspólnoty. Ming Toy opuszcza wieżowiec Stronga w Chicago - ze zmienioną tożsamością (przygotowaną przez "Małego Zeke") zamierza udać się do Chin, by odnaleźć ukrywających się rodziców, którzy zrozumieli, jak działa aparat represji Globalnej Wspólnoty. Brat Ming - Chang Wong - obawia się o bezpieczeństwo swej siostry i rozważa opuszczenie Nowego Babilonu.
Chang powiadamia Maca, że Globalna Wspólnota ma odnaleźć kryjówki wierzących w Ptolemaidzie. Niebawem donosi również, że na trójkę członków Opozycju Ucisku zastawiono pułapkę. George, zabijając Elenę, ucieka z rąk swoich oprawców, a następnie ukrywa się w miejscowym punkcie wymiany towarowej. Mac, Chloe, Hannah i George - z pomocą archanioła Michała - odlatują samolotem do Stanów Zjednoczonych.
Kryjówka Opozycji Ucisku w wieżowcu Stronga w Chicago nie jest już bezpiecznym domem. Szef wywiadu Globalnej Wspólnoty przypomina sobie, że nie był to nigdy teren skażony. Aparatura pomiarowa odnotowuje wahania termiczne (spowodowane przemieszczaniem się ludzi), ruch pojazdów oraz przeloty samolotów i helikopterów. Planowany jest atak jądrowy na Chicago.
Członkowie Opozycji Ucisku rozdzielają się Chloe, Buck i mały Kenny
wraz z George’em ukrywają się teraz w schronie w San Diego, Mały Zeke przebywa w środkowych Stanach Zjednoczonych, Leah i Hannah zajmują się sprzętem pielęgniarskim, a Mac i Abdullah Smith (wespół z Rayfordem i Albim) odbywają loty w ramach siedzi międzynarodowej wymiany towarowej.
Ming, w przebraniu szeregowca Globalnej Wspólnoty, dociera samolotem - pilotowanym przez Ree'a - do Chin. Od jednej z wierzącym dowiaduje się, że jej rodzice nie przyjęli znaku: ojciec został stracony, a matce udało się uciec z zasadzki. Niebawem odnajduje matkę, która ukrywa się we wspólnocie wierzących. Od jednego z aniołów dowiaduje się, że zarówno ona, jak i jej matka doczekają chwalebnego Przyjścia Chrystusa, jednak zostaną rozdzielone od siebie. Ming - zakochana z wzajemnością w pilocie Ree'u - wraca do Stanów Zjednoczonych.
Na świat spada kolejna plaga: ""A trzeci wylał swą czaszę na rzeki i źródła wód: i stały się krwią. I usłyszałem anioła wód, mówiącego: «Ty jesteś sprawiedliwy, Który jesteś, Który byłeś, o Święty, że tak osądziłeś. Ponieważ wylali krew świętych i proroków, krew również pić im dałeś. Godni są tego!»" (Ap 16, 4-6)
Piloci Opozycji Ucisku dostarczają różnorodne towary dla punktów wymiany towarowej na całym świecie. Podczas jednego z przerzutów dowiadują się od archanioła Michała, że krew w rzekach i jeziorach jest nią tylko dla oznaczonych znakiem bestii; gdy czerpią ją i piją wierzący - staje się wodą.
Część uchodźców w Petrze buntuje się przeciw Tsionowi i Chaimowi. Zamierzają opuścić miasto. Antychryst - poprzez Fałszywego Proroka - wysyła na świat fałszywych nauczycieli i proroków, by mamili ludzi cudami. Wzmaga się terror - trwają ostatnie dni znakowania ludzi. Ci, którzy nie przyjęli znaku bestii, są likwidowani. Żydów więzi się i poddaje torturom, mającym na celu ich powolną śmierć. Steve Plank wybiera śmierć na gilotynie i zostaje ścięty.
Trwają niepokoje w Petrze. Mimo ostrzeżeń wielu uchodźców opuszcza miasto i udaje się na pustynię, na której Globalna Wspólnota przygotowała pokaz cudów dokonywanych przez fałszywego proroka. Mac, Abdullah i Albie obserwują, jak zwodziciel przysłania słońce chmurę, zamienia statyw od mikrofonu w węża, uśmierca i wskrzesza ludzi. Fałszywy prorok sprowadza również na pustynię jadowite węże, które ścigają uchodźców z Petry i zabijają ich swym jadem.
Odbywa się telewizyjna debata pomiędzy Leonem Fortunato a Tsionem Ben-Judah. Fałszywy Prorok sławi Antychrysta - zmartwychwstałego Nicolae Carpathię i z dumą opowiada o jego dokonaniach. Tsion głosi Ewangelię i wzywa ludzi do nawrócenia, zawierzenia się Bogu i przyjęcia Jezusa Chrystusa.
Zostaje wylana kolejna czasza gniewu Bożego: "A czwarty wylał swą czaszę na słońce: i dano mu władzę dotknąć ogniem ludzi. I ludzie zostali dotknięci wielkim upałem, i bluźnili imieniu Boga, który ma moc nad tymi plagami, a nie nawrócili się, by oddać Mu chwałę." (Ap 16, 8-9)
Ludzie posiadający znak bestii, którzy przebywają na słońcu, ulegają poparzeniom i umierają. Wskutek ogromnego upału wyparowują wody, usychają rośliny, niszczeją budynki. Chang obserwuje, że słońce nie czyni jednak żadnej szkody Antychrystowi - Carpathia bez problemów wystawia swe ciało na promienie słoneczne.
Czwarta plaga zostaje cofnięta. Tsion głosi miłosierdzie Boże i po raz kolejny wzywa nieprzekonanych do nawrócenia. Wkrótce Nowy Babilon ogarnia następna katastrofa: "A piąty wylał swą czaszę na tron Bestii: i w jej królestwie nastały ciemności, a ludzie z bólu gryźli języki i Bogu nieba bluźnili za bóle swoje i wrzody, ale od czynów swoich się nie odwrócili." (Ap 16, 10-11). Wierzący potrafią jednak funkcjonować mimo ciemności - widzą wszystko dookoła w kolorach sepii, jakby przyciemnione.
Chang modli się, by ciemności trwały jak najdłużej. Pozwoli to członkom Opozycji Ucisku swobodnie się przemieszczać, jemu samemu zaś umożliwi ucieczkę z Nowego Babilonu.

</doc>
<doc id="1039197" url="https://pl.wikipedia.org/wiki?curid=1039197" title="Siergiej Kamieniew">
Siergiej Kamieniew

Siergiej Siergiejewicz Kamieniew (ros. Сергей Сергеевич Каменев, ur. w Kijowie, zm. 25 sierpnia 1936 w Moskwie) – pułkownik Sztabu Generalnego Armii Imperium Rosyjskiego, komandarm I rangi Armii Czerwonej, członek Wszechrosyjskiego Centralnego Komitetu Wykonawczego (WCIK), od 1930 członek WKP(b).
Urodził się w rodzinie inżyniera wojskowego, ukończył Aleksandrowską Szkołę Oficerską w 1900 i Mikołajewską Akademię Sztabu Generalnego w 1907.
I wojna światowa i wojna domowa w Rosji.
Od 1914 (I wojna światowa) na stanowiskach sztabowych, m.in. szef Oddziału Operacyjnego Sztabu 1 Armii. Od początku 1917 dowódca pułku w stopniu pułkownika. Po rewolucji październikowej 1917, szef sztabu 15 Korpusu, a potem 3 Armii.
W 1918 ochotniczo wstąpił do Armii Czerwonej i objął dowództwo 17 Dywizji Strzelców. Od sierpnia 1918 pomocnik dowódcy Zapory Zachodniej. Od września 1918 do lipca 1919 dowódca Frontu Wschodniego, następnie walczył przeciwko wojskom Kołczaka. Od lipca 1919 do 1924 naczelny dowódca sił zbrojnych RFSRR (Armii Czerwonej). Dowodził wojskami w wojnie domowej. Od kwietnia 1924 inspektor Robotniczo Chłopskiej Armii Czerwonej (RKKA), od marca 1925 szef sztabu Armii Czerwonej, od listopada 1925 główny inspektor RKKA, od kwietnia 1926 szef Głównego Zarządu RKKA, Od kwietnia 1924 do maja 1927 członek Rewolucyjnej Rady Wojennej. Od maja 1927 do czerwca 1934 zastępca ministra obrony i I zastępca Rewolucyjnej Rady Wojennej. Od czerwca 1934 szef Zarządu Obrony Powietrznej i jednocześnie od listopada 1934 członek Rady Wojennej przy ministrze obrony. Pochowany na Placu Czerwonym w ścianie kremlowskiej.
Wkrótce po śmierci, w trakcie czystek w RChACz w latach 1937-1939, Siergiej Kamieniew został oskarżony o udział w "wojskowo-faszystowskim" spisku; jego nazwisko zostało wymazane z oficjalnego zapisu wojny domowej w Rosji, a dokonania skazano oficjalnie na zapomnienie.
Odznaczenia: Order Czerwonego Sztandaru, Czerwony Półksiężyc I stopnia Bucharskiej Republiki.

</doc>
<doc id="1039199" url="https://pl.wikipedia.org/wiki?curid=1039199" title="Sergiej Sergiejewicz Kamieniew">
Sergiej Sergiejewicz Kamieniew



</doc>
<doc id="1039200" url="https://pl.wikipedia.org/wiki?curid=1039200" title="Wałki">
Wałki



</doc>
<doc id="1039201" url="https://pl.wikipedia.org/wiki?curid=1039201" title="Maria Liwo">
Maria Liwo

Maria Janina Liwo (ur. 23 stycznia 1916 w Mielcu, zm. 29 stycznia 1984 w Rzeszowie) – polska prawnik, działaczka organizacji narodowych, więzień gestapo, harcerka i działaczka konspiracji w czasie niemieckiej okupacji.
Życiorys.
Urodziła się 23 stycznia 1916 w Mielcu w rodzinie Józefa i Janiny z domu Harasiewicz. Absolwentka Prywatnego Gimnazjum Żeńskiego w Rzeszowie (1934) i Wydziału Prawa UJ (luty 1939). Ponadto, w 1938 r. ukończyła dwuletnią Szkołę Nauk Politycznych przy Wydziale Prawa UJ. Działaczka Młodzieży Wszechpolskiej i Stronnictwa Narodowego. W marcu 1939 r. rozpoczęła aplikację sędziowską w Okręgowym Sądzie Apelacyjnym w Krakowie. Od początku okupacji niemieckiej organizowała pierwsze ogniwa narodowej konspiracji w Rzeszowie. 18 września 1940 aresztowana przez gestapo. Więziona w Rzeszowie i Tarnowie, skąd w październiku 1941 r. została wywieziona do obozu w Ravensbruck. Od sierpnia 1943 przez kilka miesięcy pracowała w fabryce amunicji w Genthin. W obozie działała w konspiracyjnej drużynie harcerskiej „Mury". Po wyzwoleniu Ravensbruck, wiosną 1945 wróciła do Polski. Wznowiła w Rzeszowie aplikację sądową i pracowała jako asesor sądowy. W październiku 1948 r. została przeniesiona w stan spoczynku w związku z aresztowaniem jej brata, Mieczysława, działacza WiN. Do pracy zawodowej, tym razem jako radca prawny, wróciła po 1956.
Zmarła 29 stycznia 1984 w Rzeszowie. Pochowana na cmentarzu Pobitno w Rzeszowie.

</doc>
<doc id="1039202" url="https://pl.wikipedia.org/wiki?curid=1039202" title="Miłek (szczyt)">
Miłek (szczyt)

Miłek (niem. "Mühlberg") – niewielki masyw z kilkoma wierzchołkami (569, 596, 573 m n.p.m.) w zachodniej części Grzbietu Wschodniego w Górach Kaczawskich, położony nad Wojcieszowem Górnym.
Od wschodu łączy się z Osełką i Żeleźniakiem. Jego trzy kulminacje mają odrębne nazwy. Są to Młyniec, Cisowa i Wroniec. Na szczytach i na zboczach występują skałki, bloki skalne i rumowiska skalne. Zbocza są strome, a zachodnie i południowo-zachodnie – podcięte wyrobiskami kamieniołomów, w których wydobywano marmury.
Zbudowany jest ze staropaleozoicznych skał metamorficznych – zieleńców i łupków zieleńcowych, fyllitów, łupków albitowo-serycytowych i kwarcowo-serycytowych, marmurów (wapieni krystalicznych) oraz keratofirów i porfiroidów (skał metamorficznych pochodzenia wulkanicznego), należących do metamorfiku kaczawskiego. Największe rozprzestrzenienie mają wapienie krystaliczne, budujące najwyższe wzniesienia, zaś nieco mniejsze – zieleńce. Pozostałe skały mają podrzędne znaczenie. Na zboczach występują gliny i rumosze skalne.
W marmurach występują zjawiska krasowe – żłobki krasowe, leje krasowe i jaskinie, m.in. „Aven w Miłku”, „Schron Miłek I”, „Schron Miłek II”, „Dziura w Brzezinach”, „Jaskinia Ukośna”.
Porośnięty starym lasem bukowym z domieszką świerka, sosny, modrzewia, dębu, klonu, jaworu, brzozy i jarzębiny. W runie leśnym występują m.in. wawrzynek wilczełyko, lilia złotogłów, śnieżyczka przebiśnieg, przylaszczka, pierwiosnek, miesiącznica trwała, storczyki. Ograniczone widoki na Wojcieszów i Górę Połom występują ze skałek na szczycie Młyńca.
Szczyt objęty jest rezerwatem „Miłek” o powierzchni 141,39 ha.

</doc>
<doc id="1039204" url="https://pl.wikipedia.org/wiki?curid=1039204" title="Gaj Dymitrijewicz Gaj">
Gaj Dymitrijewicz Gaj



</doc>
<doc id="1039206" url="https://pl.wikipedia.org/wiki?curid=1039206" title="Jan Holly alias Czuchowski">
Jan Holly alias Czuchowski

Jan Holly alias Czuchowski (ur. ?, zm. przed 1687 r.?) – szlachcic z rodu Holly, brat Henryka Holly, pan na Starym Dębieńsku (do ok. 1661 r.) i Czuchowie. W latach 1654–1661 był właścicielem Dębieńska Starego. Był on także właścicielem jednej części miasteczka Pilchowice (od co najmniej 1666 r.), druga część należała do Jerzego Kozłowskiego. Według najstarszego protokołu wizytacyjnego z 1679 r. uiszczał roczny czynsz w wysokości trzech talarów na utrzymanie proboszcza w Dębieńsku Wielkim oraz dwa talary rocznie na kościół parafialny w Dębieńsku. Ustanowił także fundację w wysokości 100 talarów na rzecz kościoła Wszystkich Świętych w Gliwicach, z której czynsz wynosił 6 talarów rocznie. Kapitał znajdował się w majątku Czuchów. Proboszcz gliwicki zgodnie z nią zobowiązany był odprawić co miesiąc w ołtarzu św. Mikołaja mszę O zmarłych za duszę fundatora. Czynsz uiszczany był na Wielkanoc. Zmarł prawdopodobnie przed 1687 r. Pochowany został prawdopodobnie w kościele pw. Podwyższenia Krzyża Świętego w Gliwicach.

</doc>
<doc id="1039207" url="https://pl.wikipedia.org/wiki?curid=1039207" title="Unkle">
Unkle

Unkle (pisane również jako UNKLE) – brytyjska grupa muzyczna założona w 1994 roku przez dwóch szkolnych kolegów – Jamesa Lavelle'a i Tima Goldsworthy'ego. Zespół Unkle najczęściej określa się mianem grupy trip-hopowej.
Z grupą współpracowali m.in. Ian Astbury (The Cult), DJ Shadow, Thom Yorke (Radiohead), Michael Diamond (Beastie Boys), Richard Ashcroft (The Verve), Ian Brown, Josh Homme (Queens of the Stone Age), Robert Del Naja (Massive Attack), The Duke Spirit, Joel Cadbury (South), Gavin Clark i wielu innych artystów.
Historia.
Początki.
Po raz pierwszy o Unkle świat usłyszał w roku 1994, kiedy to wydany został minialbum "The Time Has Come". W skład grupy wchodzili wówczas: Tim Goldsworthy, James Levelle i Masayuki Kudo. Zespołowi często towarzyszyli ludzie świata muzyki, jak na przykład Money Mark (Beastie Boys) czy członkowie Scratch Perverts.
W roku 1995 ruszyły prace nad debiutanckim albumem. Wtedy też doszło do sprzeczki między członkami zespołu; okazało się bowiem, że Goldsworthy i Lavelle mają inne wizje tego, w jakim kierunku podążałaby grupa. Tim nie chciał wprowadzać żadnych zmian w muzyce, jaką Unkle tworzyli dotychczas dla wytwórni Mo' Wax, natomiast marzeniem Jamesa była współpraca z ludźmi świata hip-hopu i artystami rockowymi. Ten konflikt doprowadził w konsekwencji do odejścia Tima Goldsworthy’ego z zespołu. Jego miejsce zajął wówczas DJ Shadow, a cały nagrany wcześniej materiał odszedł w zapomnienie.
Rok 1998 był bardzo istotny w historii grupy. Poza trzema japońskimi minialbumami, wydany został debiutancki album "Psyence Fiction". Podczas nagrywania tego albumu, członkom Unkle towarzyszyło wielu artystów muzycznych, m.in. Thom Yorke (Radiohead), Mike D (Beastie Boys), Jason Newsted (Metallica) czy Richard Ashcroft (The Verve). Po trasie koncertowej promującej "Psyence Fiction" DJ Shadow zdecydował się opuścić zespół. Wówczas nawiązana została współpraca z Scratch Perverts i Richardem File’em.
Późniejsze lata.
Po nagraniu debiutanckiej płyty, "Psyence Fiction", członkowie Unkle obrali bardziej elektroniczny kierunek swojej twórczości. Przez dłuższy okres powstawały jedynie remiksy utworów z pierwszego albumu. Dopiero po pięciu latach od ukazania się Psyence Fiction, wydana została druga płyta, "Never, Never, Land". Album, na którym wokalnie udzielił się Richard File, jest wynikiem współpracy z wieloma artystami, m.in. z Ianem Brownem, Joshem Homme (Queens of the Stone Age), czy Robertem Del Naja (Massive Attack).
We wrześniu 2006 wytwórnia Global Underground wydała album "", na którym usłyszeć można remiksy i utwory bonusowe.
Latem 2007 roku przyszedł czas na następny, trzeci z kolei album Unkle, "War Stories". Po raz kolejny do współpracy zaangażowali się inni artyści muzyczni: Josh Homme, Gavin Clarke, Robert Del Naja i Ian Astbury. Do powstania płyty przyczynili się także członkowie The Duke Spirit, Autolux a także Neil Davidge. Wtedy też Pablo Clements stał się członkiem zespołu Unkle.
W styczniu 2008 ukazała się kompilacja "More Stories", będąca zbiorem zremiksowanych utworów pochodzących z "War Stories". Kilka miesięcy później, czerwcu 2008, wydany został czwarty album Unkle, "End Titles... Stories for Film". W tworzeniu płyty członkom Unkle towarzyszyli Chris Goss, Black Mountain, Philip Sheppard, Dave Bateman, Joel Cadbury i James Petralli (White Denim).

</doc>
<doc id="1039209" url="https://pl.wikipedia.org/wiki?curid=1039209" title="Bruno Saltor">
Bruno Saltor

Bruno Saltor Grau (ur. 1 października 1980 roku w El Masnou, Katalonia) – hiszpański piłkarz, grał na pozycji obrońcy.
Swoją karierę rozpoczął w 2000 roku, kiedy to grał dla rezerwowego zespołu Espanyolu Barcelona (RCD Espanyol B). Rok później, w 2001 roku przeszedł do Gimnàsticu de Tarragona. W barwach tej drużyny rozegrał 14 spotkań. W 2002 roku Saltor powrócił do Espanyolu B, a w 2003 roku przeszedł do UE Lleida. W tym klubie grał 3 lata, do 2006 roku. Rozegrał w nim 76 spotkań, nie strzelając w nich żadnej bramki. W 2006 roku Bruno Saltor przeszedł do Union Deportiva Almería. Był podstawowym zawodnikiem tego klubu, po czym latem 2009 roku podpisał 3-letni kontrakt z Valencią. W 2012 r. przeszedł do Brighton &amp; Hove Albion na zasadzie wolnego transferu. 10 maja 2019 roku zakończył karierę piłkarską.

</doc>
<doc id="1039212" url="https://pl.wikipedia.org/wiki?curid=1039212" title="Sufit (architektura)">
Sufit (architektura)



</doc>
<doc id="1039213" url="https://pl.wikipedia.org/wiki?curid=1039213" title="Actio auctoritatis">
Actio auctoritatis

Actio auctoritatis – w prawie rzymskim, powództwo przysługujące nabywcy, przeciwko zbywającemu, z tytułu wad prawnych rzeczy sprzedanej mancypacyjnie.
Charakterystyka powództwa.
Z mocy "actio auctoritatis" sprzedawca odpowiadał względem kupującego za wady prawne rzeczy, w podwójnej wysokości ceny wymówionej podczas mancypacji. Skarga należała do "actiones in personam".

</doc>
<doc id="1039215" url="https://pl.wikipedia.org/wiki?curid=1039215" title="Stanisław Flanek">
Stanisław Flanek

Stanisław Jan Flanek (ur. 18 kwietnia 1919 w Krakowie, zm. 4 listopada 2009 tamże) – polski piłkarz, obrońca. Długoletni zawodnik Wisły Kraków.
Życiorys.
Piłkarzem Wisły był od zakończenia wojny do 1954. Dwukrotnie zdobywał tytuł mistrza Polski (1949, 1950), znajdował się wśród zwycięzców ligi w 1951. W reprezentacji debiutował 11 czerwca 1947 w meczu - pierwszym powojennym Polaków - z Norwegią. Ostatni raz zagrał w 1950. Łącznie w reprezentacji wystąpił w 8 meczach.
Od 2001 do śmierci był honorowym członkiem PZPN. Jego kuzynem jest Mieczysław Kolasa, mistrz Polski z Cracovią z 1948.
Przypisy.
Źródła:

</doc>
<doc id="1039216" url="https://pl.wikipedia.org/wiki?curid=1039216" title="Herb powiatu kozienickiego">
Herb powiatu kozienickiego

Herb powiatu kozienickiego – podstawowy symbol powiatu kozienickiego.
Opis.
Jest to półokrągła tarcza zbudowana na podstawie prostokątu o barwie błękitnej. W ścisłym środku tarczy umieszczona jest jelenia głowa w kolorze złotym. Nad nią umieszczona została korona królewska Zygmunta Starego (także w tym kolorze). Pod głową, wzdłuż krawędzi tarczy umieszczone jest siedem złotych, sześcioramiennych gwiazd.
Symbolika.
Kolor tarczy symbolizować może to samo co w herbie Kozienic barwy wsi, która znajdowała się w tym samym miejscu, co dzisiejsze Kozienice lub wody Wisły i Pilicy, w czyich widłach leży powiat.
Głowa jelenia symbolizuje Puszczę Kozienicką, a umieszczana nad nią korona daje świadectwo odbywających się na jej terenach królewskich polowań, bądź Zygmunta I, który urodził się w tych stronach.
Zaś siedem gwiazd symbolizuje siedem gmin (6 wiejskich i 1 miejsko-wiejską) powiatu kozienickiego.

</doc>
<doc id="1039218" url="https://pl.wikipedia.org/wiki?curid=1039218" title="Bitwa pod Turskiem">
Bitwa pod Turskiem

Bitwa pod Turskiem – bitwa, która miała miejsce 13 lutego 1241 w rejonie wsi Tursko Wielkie, pomiędzy siłami polskimi pod dowództwem wojewody krakowskiego Włodzimierza a wojskami mongolskimi pod dowództwem Bajdara podczas I najazdu mongolskiego na Polskę w XIII wieku.
Doszło do niej po zablokowaniu drogi na Kraków w rejonie Miechowa przez wojewodę krakowskiego Włodzimierza. Obecność sił polskich zmusiła zagony mongolskie do odwrotu w kierunku Sandomierza. Idące na Kraków szlakiem poprzez Koprzywnicę, Wiślicę i Skalbmierz oddziały Bajdara wycofały się w okolice wsi Tursko Wielkie. Skoncentrowane wcześniej oddziały wojewody krakowskiego udały się w pogoń za siłami mongolskimi, doprowadzając do walnej bitwy. Najprawdopodobniej Bajdar wiedział o zgromadzonych siłach polskich i wycofanie się jego oddziałów w rejon Turska było manewrem mającym na celu zajęcie lepszych pozycji przed zbliżającą się bitwą. Według Jana Długosza pierwsze uderzenie Polaków przyniosło sukces w postaci zmuszenia przeciwnika do odwrotu i uwolnienia jeńców. Jednak odwrót okazał się udanym taktycznym manewrem Mongołów mającym na celu rozerwanie polskiego szyku bojowego. Dzięki dyscyplinie w szeregach Mongołów i luźnej taktyce udało im się pokonać liczniejszych, ciężkozbrojnych rycerzy małopolskich. Polacy ponieśli duże straty i nie byli w stanie stawić oporu aż do bitwy pod Chmielnikiem 18 marca 1241 roku. Po tym zwycięstwie oddziały mongolskie wycofały się wzdłuż lewego brzegu Wisły do Sandomierza.

</doc>
<doc id="1039220" url="https://pl.wikipedia.org/wiki?curid=1039220" title="Actio certae creditae pecuniae">
Actio certae creditae pecuniae



</doc>
<doc id="1039225" url="https://pl.wikipedia.org/wiki?curid=1039225" title="Herb powiatu przysuskiego">
Herb powiatu przysuskiego

Herb powiatu przysuskiego przedstawia tarczę dzieloną w słup, z prawej osiem pasów naprzemiennie czerwonych i srebrnych, z lewej w polu błękitnym inicjał P ażurowy, złoty, nad którym takaż korona ażurowa.
Symbolika.
Prawa strona herbu zaczerpnięta została z herbu dawnej ziemi sandomierskiej, na której terenie w całości leży powiat. Lewa strona herbu zawiera symbole siedziby powiatu, Przysuchy. Ponieważ władze powiatowe nie chciały nawiązywać do herbu Przysuchy, użyty został motyw z filigranu papierni w Przysusze z 1793 roku.
Historia.
Powiat przysuski starał się o ustanowienie herbu od 2009 roku. Wcześniej, powiat używał nieformalnie herbu Przysuchy. Była to jedyna tego typu sytuacja w Polsce. Pierwszy projekt herbu powiatowego zawierał godła województwa sandomierskiego, mazowieckiego oraz Przysuchy. Projekt ten został odrzucony przez Komisję Heraldyczną. Drugi projekt zyskał akceptację Komisji i został przyjęty przez Radę Powiatu 30 stycznia 2014 r.
Projekt herbu opracowali Robert Fidura i Kamil Wójcikowski.

</doc>
<doc id="1039227" url="https://pl.wikipedia.org/wiki?curid=1039227" title="Actio commodati contraria">
Actio commodati contraria

Actio commodati contraria – w prawie rzymskim powództwo przysługujące komodatariuszowi przeciw komodantowi z tytułu niewykonania umowy użyczenia, należące do powództw "in personam".
Charakterystyka powództwa.
W kontrakcie użyczenia, użyczający miał obowiązek zwrócić komodatariuszowi nakłady, jakie ten poczynił na rzecz będącą przedmiotem umowy. Ponadto użyczający odpowiadał za działanie podstępne ("dolus") oraz grube niedbalstwo ("culpa lata").
Pierwotnie roszczenia z tytułu szkód wyrządzonych w związku z umową użyczenia chroniła jedynie pretorska skarga "in factum". Chroniła ona negatywny interes umowny, tj. opiewała na wyrównanie wyrządzonej szkody. Z czasem (pod koniec republiki), kiedy nie zadowalano się samym odszkodowaniem, pretor zaczął udzielać stronom umowy skarg cywilnych, zmierzających do wypełnienia kontraktu. W wypadku roszczeń komodatariusza była to "actio commodati contraria".

</doc>
<doc id="1039228" url="https://pl.wikipedia.org/wiki?curid=1039228" title="Actio commodati directa">
Actio commodati directa

Actio commodati directa – w prawie rzymskim powództwo przysługujące komodantowi przeciw komodatariuszowi z tytułu niewykonania umowy użyczenia, należące do powództw "in personam".
Charakterystyka powództwa.
W kontrakcie użyczenia, komodatariusz miał obowiązek zwrócić użyczającemu użyczoną rzecz w oznaczonym terminie lub jeżeli spełnił się cel w jakim rzecz została użyczona. Ponadto komodatariusz odpowiadał za działanie zawinione ("culpa") oraz obowiązany był do strzeżenia rzeczy ("custodia").
Pierwotnie roszczenia z tytułu szkód wyrządzonych w związku z umową użyczenia chroniła jedynie pretorska skarga "in factum". Chroniła ona negatywny interes umowny, tj. opiewała na wyrównanie wyrządzonej szkody. Z czasem (pod koniec republiki), kiedy nie zadowalano się samym odszkodowaniem, pretor zaczął udzielać stronom umowy skarg cywilnych, zmierzających do wypełnienia kontraktu. W wypadku roszczeń komodanta była to "actio commodati directa".

</doc>
<doc id="1039229" url="https://pl.wikipedia.org/wiki?curid=1039229" title="Actio communi dividundo">
Actio communi dividundo

Actio communi dividundo – w prawie rzymskim powództwo o podział rzeczy wspólnej, przysługująca współwłaścicielowi przeciwko pozostałym współwłaścicielom.
Charakterystyka powództwa.
Współwłaściciel mógł się domagać sądowego zniesienia współwłasności, jeżeli współwłaściciele nie byli w stanie porozumieć się co do tej kwestii. Spośród skarg działowych, "actio comuni dividundo" miała charakter najbardziej ogólny. Skarga ta była powództwem opartym na dobrej wierze.

</doc>
<doc id="1039230" url="https://pl.wikipedia.org/wiki?curid=1039230" title="Dag Nasty">
Dag Nasty

Dag Nasty amerykański zespół grający emocore / hardcore punk, założony latem 1985 roku przez byłych członków Minor Threat i Bloody Mannequin Orchestra. Przez 4 lata aktywnego istnienia (1985-1988), zespół miał 2 różnych basistów, 3 wokalistów i 3 perkusistów.
Historia zespołu.
Zespół miał duży wpływ na muzykę undergroundową, w związku z faktem, że Dag Nasty wprowadził melodyjny hardcore w połowie lat 80. Muzyka grupy była bardziej przystępna i melodyjna niż zespołu Minor Threat. Pomysł stworzenia zespołu wyszedł od twórcy Minor Threat i gitarzysty Meatmen Briana Bakera. Po tym jak wokalista Shawn Brown opuścił zespół, były frontman DYS Dave Smalley wypełnił wizję Briana Bakera jakim ten zespół powinien być.
Dag Nasty nagrali pierwszy album "Can I Say" w 1986 roku, z Ianem MacKayem, który asystował w produkcji. Kolejnego roku Smalley opuścił zespół. Został zastąpiony przez Petera Cortnera, który wniósł do muzyki zespołu elementy popu, które pojawiły się na albumie "Wig Out at Denko's". Zespół przeniósł się z wytwórni McKaye'a Dischord do Giant w 1988 roku i wydał swój ostatni album (w tym czasie), "Field Day". Ten album jeszcze bardziej odbiegał od oryginalnego brzmienia zespołu. 
Po rozpadzie zespołu członkowie poszli własnymi drogami i brali udział we własnych projektach. Wraz z twórcą Big Boy Chrisem Gatesem, Baker stworzył metalowy zespół Junkyard w 1989, który wydał dwa albumy w Geffen przez zniknięciem.
Dag Nasty ponownie połączyło się w 1992 z Dave'em Smalleyem na tylnym wokalu. Wydali "Four on the Floor" dla wzrastającej undergroundowej sceny punk, która była jedynie kilka krótkich lat przed włamaniem się do dominującego nurtu. Odzew był entuzjastyczny, ale zespół znów zniknął z biznesu. Dziesięć lat później, ponownie zjednoczyli siły przy "Minority of One", który został wydany w Revelation Records.
Zespół stworzył taśmę demo, 5 pełnowymiarowych LP, kompilację box setu/LP, 2 single (jeden ma 12", drugi 7"), oraz pojawił się na kilku kompilacjach. Są rozmowy o przyszłych wydaniach i możliwych trasach koncertowych, ale nic nie jest ustalone.

</doc>
<doc id="1039231" url="https://pl.wikipedia.org/wiki?curid=1039231" title="Browar Gościszewo">
Browar Gościszewo

Browar Gościszewo – mały browar regionalny w miejscowości Gościszewo pod Malborkiem. Zakład jest członkiem Stowarzyszenia Regionalnych Browarów Polskich oraz stowarzyszenia Żywność z Pomorza.
Historia.
Browar w Gościszewie jest małym przedsiębiorstwem rodzinnym. Został założony przez braci Czarneckich w 1991 roku. Początkowo produkował tylko jedną markę piwa typu pilzneńskiego o nazwie Rycerz.
Po kilkunastu latach działalności od 2007 roku zakład rozpoczął wytwarzanie piw niepasteryzowanych marki Naturalne. Wśród nich jedynego na rynku polskim butelkowanego i dystrybuowanego na większą skalę piwa jęczmiennego w wersji niefiltrowanej.
Od 2009 roku Browar Gościszewo rozpoczął produkcję piwa pszenicznego.

</doc>
<doc id="1039232" url="https://pl.wikipedia.org/wiki?curid=1039232" title="Actio conducti">
Actio conducti

Actio conducti – w prawie rzymskim powództwo z kontraktu najmu, przysługujące najemcy ("conductor") przeciw wynajmującemu ("locator").
Charakterystyka powództwa.
Ponieważ umowa najmu przynosiła korzyści obu stronom, odpowiadały one za "omnis culpa". Ochronie roszczeń najemcy służyła, należąca do skarg osobowych, actio conducti.

</doc>
<doc id="1039233" url="https://pl.wikipedia.org/wiki?curid=1039233" title="Andrzej Olgierdowic">
Andrzej Olgierdowic

Andrzej Olgierdowic, też "Andrzej Połocki" zwany "Garbatym" (lit. "Andrius Algirdaitis" lub "Vingaudas", ur. 1325, zm. 12 lub 16 sierpnia 1399) – książę połocki i pskowski, syn wielkiego księcia litewskiego Olgierda Giedyminowica i Anny, brat księcia Fiodora, księcia Konstatyna, księcia Dymitra Starszego, księcia Włodzimierza oraz księżniczki Agrypiny. 
Przyrodni brat króla polski, Władysława Jagiełły, księcia Skirgiełły, księcia Korybuta Dymitra, księcia Lingwena, księcia Korygiełły, księcia Wigunta, księcia Świdrygiełły, księżnej mazowieckiej - Aleksandry, księżniczki Marii i Heleny.
Po śmierci ojca w 1377 roku sprzymierzył się z Krzyżakami i księciem smoleńskim, Świętosławem sprzeciwko nowemu wielkiego księciu.
Życiorys.
Za życia ojca.
Za życia Olgierda Andrzej został mianowany księciem połockim. Osadzony został także na tronie Pskowa, którego jednak nie utrzymał.
Po śmierci Olgierda.
Po śmierci ojca i przejęciu władzy nad Litwą przez Jagiełłę, Andrzej zbiegł do Pskowa i ponownie objął w nim władzę, uznając zwierzchność wielkiego księcia moskiewskiego Dymitra Dońskiego. W umowie między nimi Andrzej określany jest jako "Wielki Książę", co biorąc pod uwagę, że książęta pskowscy ani połoccy takiego tytułu nigdy nie używali, oznacza prawdopodobnie uznanie przez Moskwę praw Andrzeja do władzy nad Wielkim Księstwem Litewskim. Być może dowodził prawym skrzydłem (tzw. "pułkiem prawej ręki") wojsk ruskich w bitwie nad Wożą. Z pewnością zaś uczestniczył w moskiewskim najeździe na Litwę w roku 1379. W następnym roku podczas bitwy na Kulikowym Polu dowodził prawym skrzydłem wojsk ruskich i według niektórych historyków (m.in. Wasilij Tatiszczew) w znacznym stopniu przyczynił się do zwycięstwa wojsk moskiewskich. W 1381 roku został kniaziem Połocka, po buncie tego miasta i przegnaniu Skirgiełły. W roku 1387 został wzięty do niewoli przez Jagiełłę i uwięziony w Chęcinach.
Zginął w bitwie nad Worsklą 12 lub 16 sierpnia 1399 roku.

</doc>
<doc id="1039234" url="https://pl.wikipedia.org/wiki?curid=1039234" title="Actio confessoria">
Actio confessoria

Actio confessoria – powództwo konfesoryjne, w prawie rzymskim skarga służąca ochronie służebności ("servitutes"). W prawie przedjustyniańskim określana była jako vindicatio servitutis. Od kodyfikacji justyniańskiej stała się jedynym sposobem ochrony wszystkich służebności (osobistych i gruntowych).
Charakterystyka powództwa.
Powództwo miało charakter rzeczowy. Przysługiwało osobie uprawnionej do korzystania z rzeczy obciążonej służebnością. Pozwanym mogła być osoba zaprzeczająca istnieniu służebności lub uniemożliwiająca jej wykonywanie.
Służebności na gruntach prowincjonalnych chroniono odpowiednimi "actiones utiles".

</doc>
<doc id="1039236" url="https://pl.wikipedia.org/wiki?curid=1039236" title="Actio damnum iniuriae">
Actio damnum iniuriae

Actio damnum iniuriae – w prawie rzymskim powództwo przysługujące poszkodowanemu przeciwko sprawcy bezprawnego uszkodzenia rzeczy ("damnum iniuria datum").
Powództwo to zwano również actio legis Aquiliae, od ustawy "lex Aquilia" regulującej m.in. odpowiedzialność z tytułu deliktu bezprawnego uszkodzenia cudzej rzeczy.
Charakterystyka powództwa.
"Actio damnum iniuriae" było powództwem osobowym. Na jej podstawie sprawca szkody odpowiadał za najwyższą wartość zabitego niewolnika lub czworonożnego zwierzęcia domowego ("pecus"), jaką miał niewolnik lub zwierzę w ciągu roku poprzedzającego zabicie, bądź w ciągu 30 dni, jeżeli tylko bezprawnie zranił niewolnika lub zwierzę. Jeżeli zranione lub zabite zwierzę nie należało do kategorii "pecus", sprawca również odpowiadał za najwyższą wartość, jaką miało zwierzę w ciągu 30 dni poprzedzających wyrządzenie szkody. Jeżeli sprawca negował istnienie szkody, kara podlegała podwojeniu ("duplum").
Sprawca odpowiadał, jeżeli szkoda nastąpiła wskutek jego działania bezprawnego, bezpośrednio oddziałującego na rzecz oraz jeżeli rzecz została rzeczywiście uszkodzona.
Jeżeli sprawca wywołał szkodę działaniem pośrednim (np. doprowadził do zagłodzenia cudzego niewolnika), wówczas przysługiwała przeciw niemu actio utilis ex lege Aquilia. Jeżeli sprawca nie zniszczył ani nie uszkodził rzecz, zaś szkoda polegała na wyjęciu rzeczy spod władztwa właściciela (np. poprzez pomoc niewolnikowi w zbiegnięciu), wówczas sprawca odpowiadał z tytułu actio in factum ad exemplum legis Aquiliae. Od kodyfikacji justyniańskiej wszystkie te powództwa połączono w actio legis Aquiliae.

</doc>
<doc id="1039237" url="https://pl.wikipedia.org/wiki?curid=1039237" title="Actio de effusis vel deiectis">
Actio de effusis vel deiectis

Actio de effusis vel deiectis – w prawie rzymskim powództwo przysługujące z tytułu szkody wyrządzonej przez wyrzucenie lub wylanie czegoś z budynku.
Za wyrządzenie szkody wylaniem albo wyrzuceniem czegoś przez okno budynku, odpowiadała – na mocy "lex Aquilia" – osoba zajmująca pomieszczenie ("habitator") ze względu, na trudności jakie mogły spotkać próby ustalenia rzeczywistego sprawcy. Zasądzenie mogło opiewać na podwójną wartość wyrządzonej szkody ("duplum") jeżeli miała ona charakter materialny ("actio mixta"). Wysokość zasądzonego odszkodowania, w wypadku zranienia człowieka wolnego, zależała od uznania sędziego ("actio bona fidei"). Za zabicie człowieka wolnego groziła kara w wysokości 50000 sesterców, czego domagać się mogła, w ciągu roku od zdarzenia, każda osoba mająca zdolność procesową ("actio popularis").

</doc>
<doc id="1039238" url="https://pl.wikipedia.org/wiki?curid=1039238" title="Actio de deiectis vel effusis">
Actio de deiectis vel effusis



</doc>
<doc id="1039239" url="https://pl.wikipedia.org/wiki?curid=1039239" title="Herb Przysuchy">
Herb Przysuchy

Herb Przysuchy – jeden z symboli miasta Przysucha i gminy Przysucha w postaci herbu.
Wygląd i symbolika.
Herb przedstawia w polu złotym królewnę w sukni czerwonej, z uniesionymi ramionami, dosiadającą niedźwiedzia brunatnego, kroczącego.
Herb nawiązuje do herbu Rawicz Dembińskich, drugich właścicieli miasta, za których rządów osiągnęło ono największy rozwój. Herb w formie prostej, z odmianą tynktury niedźwiedzia na brunatną.
Historia.
XVIII wiek.
Pierwszy herb Przysucha uzyskała prawdopodobnie przywilejem królewskim dla Antoniego Czermińskiego herbu Wieniawa, założyciela miasta w 1710. Zachowało się potwierdzenie tego przywileju z roku 1745 z kolorowym herbem:
"W czerwonym polu tarczy, w liliowym wieńcu ze złotą obwódką, głowa wołu naturalna, ze złotym kolcem. Po bokach majuskuły złote M i P. Na tarczy, bez hełmu, lew wyskakujący, ukoronowany, żółty, trzymający takiż miecz."
Nie ma jednak pewności, czy władze miasta używały kiedykolwiek tego herbu.
Jeszcze przed przywilejem z 1745, około 1738, Przysucha przeszła na własność Jana Dembińskiego herbu Rawicz. Jak większość miast prywatnych w XVIII wieku, Przysucha posługiwała się symboliką właścicieli. Z okresu Dembińskich zachował się odcisk pieczęci miejskiej na dokumencie z 1779 roku, z godłem Rawicza w polu pieczęci. Rawiczem Dembińskich Przysucha posługuje się także dzisiaj.
XIX wiek.
W wieku XIX Przysucha stała się własnością Nieczujów Dembińskich (inna rodzina), ale nie zostały odnotowane żadne wpływy tego faktu na heraldykę miejską Przysuchy.
W roku 1847, w ramach próby reformy polskiej heraldyki miejskiej, Teodor Chrząński stworzył projekt nowego herbu dla Przysuchy. Herb ten pojawił się w zniszczonym w czasie II wojny światowej "Albumie Heroldii Królestwa Polskiego". Wedle przedwojennego odrysu Mariana Gumowskiego przedstawiał on:
"W polu złotym głowę żubra czarną między dwiema wieżami czerwonymi."
Herb ten nawiązywał do Czermińskich oraz używał uniwersalnych symboli samorządu miejskiego. Projekt nie wszedł w życie.
Herby papierni przysuskiej.
Działająca w XVIII wieku papiernia w Przysusze stemplowała swoje wyroby kompozycjami podobnymi do herbów. Zachowały się dwie takie kompozycje. Pierwsza, z końca XVIII wieku, przedstawiała między skrzyżowanymi rogami jelenimi godła herbów Leliwa i Rawicz (Urszuli z Morsztynów Dembińskiej i Franciszka Dembińskiego), w ukoronowanej tarczy; nad tym napis "M. PRZYSUCHA". Herb ten pochodzi z czasów administracji zakładem przez Franciszka i Urszulę z Morsztynów Dembińskich.
Druga kompozycja, z roku 1793, przedstawiała bez tarczy inicjał "P" pod koroną.
Herb powiatu przysuskiego.
Powiat przysuski do 2014 roku używał jako swojego herbu miasta i gminy. Była to jedyna tego typu sytuacja w Polsce.

</doc>
<doc id="1039241" url="https://pl.wikipedia.org/wiki?curid=1039241" title="Jan Krzysztof Holly">
Jan Krzysztof Holly

Jan Krzysztof Holly (ur. 1676, zm. 1751) – szlachcic z rodu Holly, pan na Dębieńsku Starym, współpatron kościoła parafialnego w Dębieńsku Wielkim. Był asesorem przy sądzie ziemskim i w latach 1730–1742 pisarzem ziemskim księstwa raciborskiego. 
Po włamaniu się złodziei do kościoła parafialnego w Dębieńsku Wielkim i kradzieży sprzętu liturgicznego podarował on kościołowi w 1717 roku mały pozłacany kielich. W 1724 roku podarował klasztorowi Franciszkanów w Gliwicach obraz św. Jana Nepomucena, który został umieszczony na murze obok kaplicy. W 1732 roku został wyznaczony przez Królewski Urząd Ziemski jednym z trzech komisarzy mającym rozsądzić spór pomiędzy właścicielem dóbr Żernik Franciszkiem Dobruskim, a miastem Gliwice odnośnie do wyszynku. Zmarł w 1751 roku w wieku 75 lat.

</doc>
<doc id="1039244" url="https://pl.wikipedia.org/wiki?curid=1039244" title="Fairuza Balk">
Fairuza Balk

Fairuza Alejandra Balk (ur. 21 maja 1974 w Point Reyes w stanie Kalifornia) – amerykańska aktorka filmowa. Znana z ról w filmach "Szkoła czarownic" ("The Craft", 1996) i "Kariera frajera" ("The Waterboy", 1998) oraz disneyowskiej produkcji "Powrót do Krainy Oz" (1985).
Imię „Fairuza” jest perskie i oznacza „turkus”, „zwycięstwo” lub „cenna rzecz”. Po ojcu Fairuza Balk ma korzenie cygańskie i czirokeskie.

</doc>
<doc id="1039245" url="https://pl.wikipedia.org/wiki?curid=1039245" title="PZL Okęcie">
PZL Okęcie



</doc>
<doc id="1039255" url="https://pl.wikipedia.org/wiki?curid=1039255" title="Guzkowe zapalenie tętnic">
Guzkowe zapalenie tętnic

Guzkowe zapalenie tętnic, choroba Kussmaula, choroba Kussmaula-Maiera (łac. "polyarteritis nodosa" lub "periarteritis nodosa") – zaliczana do grupy kolagenoz choroba o nieznanej etiologii, w której obrazie dominuje martwicze zapalenie tętnic o średnim i małym kalibrze (nieobejmujące jednak tętniczek, żyłek i włośniczek), niewywołująca kłębuszkowego zapalenia nerek. Choroba została opisana po raz pierwszy przez Kussmaula i Maiera w 1866 roku.
Zapadalność.
Częstość guzkowego zapalenia tętnic szacuje się na od 2 do 30 przypadków na 1 milion osób. Choroba może występować w każdym wieku, ale szczyt zachorowalności występuje pomiędzy 40-60. rokiem życia. Mężczyźni chorują dwukrotnie częściej niż kobiety. Stanowi około 5% wszystkich chorób zaliczanych do grupy zapaleń naczyń.
Etiologia.
Etiologia choroby nie jest znana, ale wiąże się ją z mechanizmem autoimmunologicznym. Postuluje się możliwość aktywacji kaskady zapalenia przez:
Objawy kliniczne.
Z uwagi na niespecyficzne objawy choroby, w 1990 Amerykańskie Kolegium Reumatologiczne zaproponowało zestaw 10 kryteriów rozpoznania choroby. Stwierdzenie trzech spośród nich pozwala na rozpoznanie guzkowego zapalenia tętnic w 82%.
Guzkowe zapalenie tętnic należy podejrzewać u każdego chorego, u którego występują następujące objawy ogólne lub narządowo swoiste:
Leczenie.
Wybór metody leczenia uzależniony jest od ciężkości choroby. Ciężkość choroby jest oceniana na podstawie występowania, lub nie, następujących objawów (tak zwana FFS – 5 "factor score"):
W przypadku stwierdzenia guzkowego zapalenia tętnic i FFS = 0 w leczeniu stosowane są kortykosteroidy, zwykle doustnie, jednak w początkowym okresie stosuje się duże dawki dożylnie (w przeliczeniu na metyloprednizolon 30 mg/kilogram masy ciała).
W przypadku stwierdzenia FFS &gt; 0 w leczeniu zalecany jest cyklofosfamid zwykle w codziennych dawkach doustnych, choć na początku leczenia preferuje się drogę dożylną.
Alternatywnymi do cyklofosfamidu lekami są: azatiopryna lub metotreksat.
Leczenie kontynuuje się przez rok. Chorzy ze znacznym podwyższeniem kreatyniny (powyżej 550 mmol/l) lub z objawami krwawienia do płuc wymagają dializowania.
Postać skórna.
U około 10% chorych stwierdza się jedynie zmiany skórne i towarzyszące objawy ogólne (gorączka, bóle mięśni i stawów, neuropatia obwodowa), a nie dochodzi do objawów zajęcia narządów wewnętrznych. Ta postać jest nazywana postacią skórną. W obrazie klinicznym dominują bolesne guzki skórne zlokalizowane głównie na kończynach dolnych, które mogą ulec owrzodzeniu. Goją się z pozostawieniem białej, gwiazdowatej blizny.
Choroba może ulec samoistnemu wyleczeniu, ma jednak tendencję do nawrotów. W leczeniu stosuje się glikokortykosterydy (FFS = 0).
Rokowanie.
Nieleczona choroba prowadzi do śmierci średnio w ciągu roku lub dwóch lat (12% chorych przeżywa 5 lat).
Właściwa terapia powoduje, że 5-letnie przeżycie uzyskuje się u 80% chorych.

</doc>
<doc id="1039259" url="https://pl.wikipedia.org/wiki?curid=1039259" title="Henry Roth">
Henry Roth

Henry Roth (ur. 8 lutego 1906 w Tyśmienicy, zm. 13 października 1995 w Albuquerque, USA) – amerykański powieściopisarz i autor opowiadań pochodzenia żydowskiego.
Pisarz jednej książki: "Call It Sleep" (1934, przekład polski "Nazwij to snem", 1975), klasycznej powieści o imigrantach, uważanej za arcydzieło literatury żydowsko-amerykańskiej. Książki, którą zauważono dopiero w latach 60. XX w., kiedy to sprzedano ją w milionie egzemplarzy.
Tymczasem autor nie wiedząc o czekającej go sławie pracował jako strażak, robotnik, nauczyciel. Pod koniec życia stworzył cykl sześciu powieści, z których wydano dotąd cztery.
Jego blokada pisarska mogła wynikać z kazirodczych relacji z siostrą i kuzynką, które opisał w owym cyklu.

</doc>
<doc id="1039260" url="https://pl.wikipedia.org/wiki?curid=1039260" title="Polyarteristis nodosa">
Polyarteristis nodosa



</doc>
<doc id="1039261" url="https://pl.wikipedia.org/wiki?curid=1039261" title="Choroba Kussmaula">
Choroba Kussmaula



</doc>
<doc id="1039262" url="https://pl.wikipedia.org/wiki?curid=1039262" title="Annabella Sciorra">
Annabella Sciorra

Annabella Sciorra (ur. 29 marca 1960 lub 24 marca 1964 w Wethersfield w stanie Connecticut) – amerykańska aktorka filmowa, telewizyjna i teatralna. Nominowana do nagrody Emmy za najlepszą gościnną żeńską rolę w serialu dramatycznym "Rodzina Soprano" (1999).

</doc>
<doc id="1039263" url="https://pl.wikipedia.org/wiki?curid=1039263" title="Wybory w 2006">
Wybory w 2006

Lista i rezultaty wyborów, które się odbyły na świecie w 2006 roku.

</doc>
<doc id="1039264" url="https://pl.wikipedia.org/wiki?curid=1039264" title="Choroba Kussmaula-Maiera">
Choroba Kussmaula-Maiera



</doc>
<doc id="1039267" url="https://pl.wikipedia.org/wiki?curid=1039267" title="Alexandru Vaida-Voievod">
Alexandru Vaida-Voievod

Alexandru Vaida-Voievod lub Vaida-Voevod, właśc. Alexandru Vaida (ur. w 1872 r. w Olpret, obecnie Bobâlna, zm. 19 marca 1950 r. w Sybinie) – rumuński lekarz, publicysta i polityk. 
Życiorys.
Jeden z głównych inicjatorów i twórców zjednoczenia Siedmiogrodu z Królestwem Rumunii w 1918 roku. Po tym wydarzeniu przyjął przydomek Voievod (czasem Voevod). W okresie międzywojennym czołowy polityk rumuńskiej Partii Narodowo-Chłopskiej. Trzykrotnie sprawował funkcję premiera Rumunii. Po II wojnie światowej aresztowany przez władze komunistyczne w dniu 24 marca 1945 i osadzony rok później w areszcie domowym w Sybinie. Do końca życia nie odzyskał wolności.
Był odznaczony łańcuchem Orderu Ferdynanda I.

</doc>
<doc id="1039268" url="https://pl.wikipedia.org/wiki?curid=1039268" title="Jean Victor Marie Moreau">
Jean Victor Marie Moreau

Jean Victor Marie Moreau (ur. 14 lutego 1763 w Morlaix, zm. 2 września 1813 w Lounach) – jeden z bardziej znaczących francuskich generałów okresu Rewolucji Francuskiej oraz Konsulatu, przeciwnik i rywal Napoleona Bonapartego.
Życiorys.
Moreau był synem adwokata. Od 1778 studiował prawo w Rennes i został tam urzędnikiem sądowym. Po wybuchu wojny w 1792 został wybrany do dowodzenia batalionem ochotników, wziął udział w działaniach zbrojnych w 1792 pod rozkazami gen. Dumourieza. W 1793 jako generał brygady kierował atakiem na wojska pruskie pod Pirmasens. W 1794 jako generał dywizji zdobył Menin, zmusił obrońców Ypres do kapitulacji, wreszcie zajął Brugię. W 1795 pod rozkazami gen. Pichegru dowodził lewym skrzydłem podczas zdobywania Holandii. Zwyciężył 3 grudnia 1800 roku pod Hohenlinden, zmuszając cesarza Franciszka II do zawarcia rozejmu.

</doc>
<doc id="1039269" url="https://pl.wikipedia.org/wiki?curid=1039269" title="Alexandru Vaida-Voevod">
Alexandru Vaida-Voevod



</doc>
<doc id="1039271" url="https://pl.wikipedia.org/wiki?curid=1039271" title="Franciszek Rąb">
Franciszek Rąb

Franciszek Rąb (ur. 25 sierpnia 1888 w Krasnem, zm. 25 kwietnia 1943 w Oranienburgu) – polski prawnik i polityk.
Życiorys.
Syn Andrzeja i Tekli z d. Kozioł-Rutkowskiej. Ukończył studia na Wydziale Prawa UJ, uzyskując doktorat. Jako ochotnik brał udział w wojnie polsko-ukraińskiej i polsko-bolszewickiej. Po studiach zamieszkał w Łodzi i do 1924 pracował w szkolnictwie (w latach 1919–1921 był zastępcą inspektora szkolnego w Łodzi i inspektorem w Rawie Mazowieckiej, a w latach 1921–1924 wizytatorem szkolnym).
W latach 1924–1928 pracował jako aplikant w Sądzie Apelacyjnym w Warszawie. Działacz TSL, zakładał kółka rolnicze. W latach 1922–1927 był posłem z listy Chrześcijańskiego Związku Jedności Narodowej w okręgu nr 14 (Łódź powiat, Łask, Sieradz). Działacz Związku Ludowo-Narodowego (przez cztery lata wiceprezes Rady Wojewódzkiej w Łodzi) i Stronnictwa Narodowego. W 1934 przeniósł się do Rzeszowa. Rozpoczął aplikanturę adwokacką w kancelarii dr. Zygmunta Tałasiewicza, zdając w 1937 egzamin adwokacki. Przez następne dwa lata prowadził kancelarię wspólnie z dr. Tałasiewiczem. Do wybuchu wojny wiceprezes Zarządu Okręgu SN w Rzeszowie. Prezes Akcji Katolickiej w Rzeszowie, w latach 1936–1937 wiceprezes rady nadzorczej Składnicy Kółek Rolniczych w tym mieście. W maju 1939 wybrany do rady miasta Rzeszowa. Aresztowany przez gestapo 18 maja 1940 i ponownie 15 maja 1941, został wywieziony do niemieckiego obozu koncentracyjnego Sachsenhausen (KL), gdzie zmarł 25 kwietnia 1943.

</doc>
<doc id="1039276" url="https://pl.wikipedia.org/wiki?curid=1039276" title="Irini Papas">
Irini Papas

Irini Papas (), właśc. Irini Leleku (, ur. 3 września 1926 lub 1929 w Chiliomodi w Koryntii, zm. 14 września 2022 tamże) – grecka aktorka.
Karierę artystyczną zaczęła w wieku 10 lat występując na scenie jako śpiewaczka. W filmie zadebiutowała w 1950. W latach 1950–2003 zagrała w ponad 80 filmach, odtwarzając m.in. tytułowe role w adaptacjach klasycznych greckich tragedii (Antygona i Elektra). Udzielała się również muzycznie:

</doc>
<doc id="1039278" url="https://pl.wikipedia.org/wiki?curid=1039278" title="Walker Percy">
Walker Percy

Walker Percy (ur. 28 maja 1916 w Birmingham, zm. 10 maja 1990 w Covington) – amerykański pisarz z Południa interesujący się filozofią i semiotyką. Najbardziej znany jest ze swoich powieści filozoficznych, z których pierwsza, "The Moviegoer" (1961, "Kinoman", wyd. polskie 2007), zdobyła National Book Award w dziedzinie fikcji literackiej. Łączył egzystencjalizm z południowym typem wrażliwości i głębokim katolicyzmem.
"The Moviegoer", powieść, z którą jest kojarzony, to historia młodego maklera giełdowego, weterana z Korei, poszukującego sensu życia.
W Polsce wydano też powieść "Miłość w ruinach" ("Love in the Ruins", 1971).

</doc>
<doc id="1039289" url="https://pl.wikipedia.org/wiki?curid=1039289" title="Drastamat Kanajan">
Drastamat Kanajan

Drastamat Kanajan (orm.: "Դրաստամատ Կանայան"; ps.: "Դրօ", tłum.: "Dro"; ur. 31 maja 1884, zm. 8 marca 1956) – ormiański żołnierz i polityk. Minister obrony narodowej w rządzie Demokratycznej Republiki Armenii. Jeden z przywódców dasznaków na emigracji. Dowódca 812. armeńskiego batalionu Wermachtu podczas II wojny światowej.
Życiorys.
Młodość.
Urodził się 31 maja 1884 roku w Iğdırze, w Imperium Rosyjskim. Był synem Martirosa Kanajana, głowy klanu Kanajanów w Iğdırze i Horom Kanajan. Uczył się w miejscowej szkole parafialnej, a następnie gimnazjum w Erywaniu. Pod wpływem opowieści o sukcesach w walkach z Turkami gen. Andranika Ozaniana i idei nacjonalistycznych głoszonych przez Armeńską Federację Rewolucyjną (dasznaków) wstąpił podczas nauki do tajnej młodzieżowej organizacji, która opowiadała się przeciw rządom carskim i za niezależnością Armenii. Po ogłoszeniu przez władze 12 czerwca 1903 edyktu oddającego całą własność ormiańskiego Kościoła pod zwierzchność rosyjską, uczestniczył w masowych demonstracjach organizowanych przeciw temu przez dasznaków. W latach 1903–1905 brał aktywny udział w ormiańskim ruchu narodowym; współuczestniczył w zabójstwie księcia Nakaszidze i gen. Alichanowa. Po ukończeniu gimnazjum uczył się w szkole wojskowej. W 1908 zbiegł do Imperium Osmańskiego. W 1914 powrócił do Armenii.
Kariera wojskowa (1914–1920).
Podczas I wojny światowej był jednym z dowódców ormiańskich oddziałów ochotniczych w ramach Rosyjskiej Armii Kaukaskiej; został osobiście odznaczony przez cara Mikołaja II. Po zwycięstwach nad Turkami w kampanii kaukaskiej stał się popularnym dowódcą wojskowym. Z tego powodu w okresie marzec-kwiecień 1918 został mianowany przez Armeńską Radę Narodową wojskowym komisarzem regionu Ararat w zachodniej Armenii. Brał udział w maju jako głównodowodzący wojskami ormiańskimi w bitwie pod Abaranem, która umożliwiła ogłoszenie niepodległej Armenii. W latach 1918–1920 pełnił funkcję ministra obrony narodowej w rządzie Demokratycznej Republiki Armenii. Dowodził wojskami ormiańskimi w wojnach z Gruzją (grudzień 1918), Azerbejdżanem i Turcją.
Emigracja i kolaboracja z III Rzeszą (1920–1945).
Po inkorporacji Armenii do Rosji sowieckiej na początku grudnia 1920, wyemigrował do Persji, a następnie Republiki Weimarskiej. Podczas II wojny światowej podjął kolaborację z Niemcami w nadziei wyzwolenia Armenii spod sowieckiej władzy i stworzenia niezależnego państwa. W 1941 został dowódcą 812 Armeńskiego Batalionu Wehrmachtu. Po kapitulacji Niemiec z 8 na 9 maja 1945, dostał się w Heidelbergu do niewoli amerykańskiej, ale wkrótce został zwolniony.
Przebywanie na emigracji w (1945–1956).
Zamieszkał w Libanie wśród tamtejszej dużej diaspory ormiańskiej. Zmarł 8 marca 1956 podczas leczenia w szpitalu w Bostonie.
Po odzyskaniu niepodległości przez Armenię jego prochy zostały w 2001 sprowadzone do ojczyzny i uroczyście pochowane.
Upamiętnienie.
Na jego cześć ustanowiono w Armenii Narodowy Instytut Studiów Strategicznych im. Drastamata Kanajana oraz odznaczenie wojskowe.

</doc>
<doc id="1039290" url="https://pl.wikipedia.org/wiki?curid=1039290" title="Sens i znaczenie">
Sens i znaczenie



</doc>
<doc id="1039292" url="https://pl.wikipedia.org/wiki?curid=1039292" title="Fairview (Gotowe na wszystko)">
Fairview (Gotowe na wszystko)



</doc>
<doc id="1039294" url="https://pl.wikipedia.org/wiki?curid=1039294" title="Hamulec aerodynamiczny">
Hamulec aerodynamiczny

Hamulec aerodynamiczny – rodzaj powierzchni sterowej w samolocie, służącej ograniczaniu prędkości w trakcie lądowania, w trakcie nurkowania (bombowce nurkujące) itp
. Od spojlera hamulec aerodynamiczny różni się głównie funkcją – zadaniem hamulca jest zwiększenie oporu aerodynamicznego bez zmiany siły nośnej, natomiast zadaniem spojlerów jest zmiana siły nośnej przy minimalnej zmianie oporu aerodynamicznego.
Hamulec aerodynamiczny ma postać płyt prostopadłych lub prawie prostopadłych do kierunku przepływu powietrza umieszczonych na dolnej i górnej powierzchni skrzydła lub kadłuba. Może mieć również postać spadochronu hamującego zmniejszającego prędkość w locie nurkowym (używany w szybowcach) lub skracającego dobieg podczas lądowania (samoloty, statki kosmiczne).
Większość współczesnych konstrukcji lotniczych posiada zarówno spojlery, jak i hamulce aerodynamiczne. Do wytracania prędkości wykorzystywany bywa też odwracacz ciągu silników. W latach 50. XX wieku hydraulicznie otwierane hamulce aerodynamiczne pojawiły się w stożku ogonowym samolotu Blackburn Buccaneer, podobne można spotkać w późniejszym radzieckim myśliwcu MiG-21 i wielu innych. 

</doc>
<doc id="1039295" url="https://pl.wikipedia.org/wiki?curid=1039295" title="Joasz">
Joasz



</doc>
<doc id="1039297" url="https://pl.wikipedia.org/wiki?curid=1039297" title="Bitwa pancerna na przedpolach Warszawy">
Bitwa pancerna na przedpolach Warszawy



</doc>
<doc id="1039300" url="https://pl.wikipedia.org/wiki?curid=1039300" title="Legwan fidżyjski">
Legwan fidżyjski

Legwan fidżyjski ("Brachylophus fasciatus") – gatunek gada z rodziny legwanowatych ("Iguanidae") występujący na wyspach fidżyjskich i tongijskich.
Taksonomia i etymologia.
Gatunek został opisany przez francuskiego zoologa, Alexandre'a Brongniarta w 1800 roku. Nazwa rodzajowa – "Brachylophus" – składa się z dwóch greckich słów: brachys (βραχύς), znaczącego „krótki” i lophos (λόφος), co oznacza „grzebień” lub „pióro”. Odnosi się to do krótkiego, kolczastego grzebienia, biegnącego wzdłuż grzbietu tych zwierząt. Epitet gatunkowy, "fasciatus", pochodzi z łaciny i znaczy „pręgowany”.
Legwan fidżyjski jest blisko spokrewniony z legwanem wityjskim. Uważa się, że oba gatunki ewoluowały z iguanami, które przypłynęły na Fidżi 13 milionów lat temu z Ameryki Południowej.
Wygląd.
U legwanów z Fidżi obie płcie mają zieloną skórę; samce dodatkowo posiadają białe poprzeczne pasy, a także fałd skórny na gardle i grzebień na grzbiecie. Gatunek ten osiąga długość około jednego metra.
Tryb życia.
Legwan fidżyjski zamieszkuje lasy tropikalne. Zwykle żywi się roślinami, ale zjada także owady.

</doc>
<doc id="1039301" url="https://pl.wikipedia.org/wiki?curid=1039301" title="Taniec z gwiazdami (V edycja)">
Taniec z gwiazdami (V edycja)



</doc>
<doc id="1039305" url="https://pl.wikipedia.org/wiki?curid=1039305" title="James Agee">
James Agee

James Rufus Agee (ur. 27 listopada 1909 w Knoxville, Tennessee, zm. 16 maja 1955 w Nowym Jorku) – amerykański powieściopisarz, scenarzysta, dziennikarz, poeta i krytyk filmowy.
Życiorys.
Urodził się w Knoxville (Tennessee), jako syn Hugh Jamesa Agee, pracownika firmy budowlanej oraz Laury Whitman Tyler. Rodzina ojca była słabo wykształconymi rolnikami górskimi, podczas gdy rodzina matki należała do solidnej klasy średniej. Agee był głęboko dotknięty śmiercią ojca w wypadku samochodowym w 1916 r. Idealizował swojego nieobecnego ojca oraz walczył z matką i jej nowym partnerem, czując do nich niechęć. „Matka Agee chciała, aby był czysty, czysty i trzeźwy” – zauważył fotograf Walker Evans, bliski przyjaciel. "Więc oczywiście nie był żadną z tych rzeczy." Śmierć ojca zainspirowała dorosłego Agee do spędzenia prawie dwóch dekad, z przerwami, odtwarzając słowami „moje dzieciństwo i mojego ojca takimi, jakimi były, tak dobrze i tak dokładnie, jak je pamiętam i przedstawiam”. Powstał więc rękopis, którego Agee nigdy nie mógł jednak dokończyć. Opublikowana pośmiertnie, w roku 1957, autobiograficzna powieść "A Death in the Family" (Śmierć w rodzinie) zdobyła prestiżową nagrodę Pulitzera w 1958 roku.
Kariera.
W latach 40. XX wieku był jednym z najbardziej wpływowych krytyków filmowych w USA. Rozgłos zdobył dzięki tekstom poświęconym problemom dzierżawców rolnych w Alabamie w czasach wielkiego kryzysu. Współpracował z Walkerem Evansem, fotografem, który zilustrował zdjęciami esej Agee "Let Us Now Praise Famous Men".

</doc>
<doc id="1039306" url="https://pl.wikipedia.org/wiki?curid=1039306" title="Świeckość">
Świeckość



</doc>
<doc id="1039307" url="https://pl.wikipedia.org/wiki?curid=1039307" title="Meredith Grey">
Meredith Grey

Meredith Grey – fikcyjna postać, główna bohaterka serialu "Chirurdzy" stacji ABC. Odgrywana jest przez Ellen Pompeo, a została stworzona przez Shondę Rhimes.
Opis postaci.
Ukończyła Dartmouth College, jest córką Ellis Grey, słynnej doktor oraz innowacyjnej chirurg. Meredith miała trudne i skomplikowane relacje z matką, która cierpiała ze względu na zaawansowane stadium choroby Alzheimera i zmarła pod koniec 3. sezonu. Jej ojciec, Thatcher, zostawił rodzinę, gdy była jeszcze dzieckiem (miała około pięciu lat) i rozpoczął życie z nową żoną, Susan Grey.
Meredith jest protestantką.
Historia postaci.
W noc przed rozpoczęciem praktyki stażysty w Seattle, Grey przeżywa upojne chwile z mężczyzną, którego poznała w barze. Nazajutrz odkrywa, że tym mężczyzną jest Derek Shepherd – nowy neurochirurg, a zarazem jej przełożony. Zakochują się w sobie, a ich związek zaczyna się rozwijać. Pod koniec pierwszego sezonu Meredith dowiaduje się, że Shepherd ma żonę, kiedy ta przyjeżdża do Seattle.
W drugim sezonie serialu Derek zostawia ją, by pogodzić się ze swoją żoną Addison. Te wydarzenia ją ranią, choć stara się pozostać w przyjaźni z Shepherdem. Zaczyna spotykać się z Finnem. Zauroczenie Grey i Dereka jest jednak na tyle silne, że kończy się ich ponownym zejściem. Meredith nie jest pewna, czy chce odnawiać tę znajomość ze względu na wcześniejsze wydarzenia. Musi wybrać pomiędzy Finnem a Derekiem. Wybiera Dereka, chociaż wciąż ma problemy z zaangażowaniem się w związek. Matka Meredith odzyskuje nagle pamięć, lecz po kilku dniach umiera. Podczas wypadku promu Meredith pomaga ofierze rannej w nogę, która w ataku paniki zrzuca ją do wody. Walczy by pozostać na powierzchni i dopłynąć do brzegu, ostatecznie jednak poddaje się i ulega zimnej wodzie. Zostaje wyłowiona przez Dereka i odratowana dzięki staraniom wszystkich lekarzy w Seattle Grace. W stanie śmierci klinicznej spotyka Dylana Younga, Denny’ego Duquette’a oraz swoją matkę Ellis, którzy namawiają ją, by walczyła o swoje życie.
Thatcher (jej ojciec) i Susan Grey próbują zbliżyć się do Meredith po śmierci jej matki. W czasie kolacji, Susan wyznaje, że czuje się winna, że Thatcher nie utrzymywał kontaktu z Meredith w czasie jej dzieciństwa. Wkrótce po tym spotkaniu Susan umiera z powodu dolegliwości rozpoznanej wstępnie jako czkawka. Thatcher obwinia Meredith za jej śmierć, w czasie rozmowy policzkuje swoją córkę i zabrania jej pojawienia się na pogrzebie.
Meredith przeprowadza skomplikowaną operację po powrocie do pracy, mając nadzieję, że jej matka byłaby z niej dumna. Jednak ostatnie wydarzenia, śmierć Susan i konfrontacja z ojcem-alkoholikiem, powodują, że Meredith nie zapisuje nic w czasie egzaminu, który ma zaważyć o jej karierze. Pozostali stażyści wstawiają się za nią przed szefem Webberem, który organizuje powtórny egzamin dla Meredith, który zdaje z sukcesem.
W czasie gdy Meredith pomaga Cristinie przygotować się do ślubu, Derek rozpoczyna trudną rozmowę dotyczącą zaangażowania Meredith w związek, oświadczając przy tym, że jest miłością jego życia. Tłumaczy jednak, że nie jest w stanie jej zaufać po tym, gdy nie walczyła o swoje życie. Po zerwanym ślubie doktora Burke’a i Cristiny, Meredith pomaga zszokowanej przyjaciółce. Przyszłość związku z Derekiem pozostaje niewiadoma.
W czwartym sezonie Meredith zostaje rezydentką. Poznaje swoją przyrodnią siostrę- Lexie Grey, która zaczyna staż w tym samym szpitalu. Ma problemy z nawiązaniu z nią bliższego kontaktu. Ona i Derek rozstają się, ponieważ nie jest gotowa na stały związek. Na horyzoncie pojawia się Rose, pielęgniarka, która nadzoruje operacje neurochirurgiczne. Ona i Derek zaczynają się spotykać. Meredith, która nie może się z tym pogodzić, chodzi na terapię. W tym samym czasie prowadzi badania kliniczne nad innowacyjnym sposobem na niszczenie specyficznych guzów mózgu razem z Shepherdem. W finale sezonu Meredith buduje dom ze świec w pobliżu domu Dereka, pokazując mu w ten sposób, że jest gotowa na stały związek. Derek kończy swój związek z Rose.
W piątym sezonie, wspólne życie i jej związek z Derekiem rozwijają się – Shepherd wprowadza się do Meredith. W czasie porządków i robienia miejsca dla niego, Meredith znajduje pamiętniki matki – notatki dotyczą głównie operacji, ale też romansu Ellis z Richardem. Meredith prosi o przeczytanie pamiętników Cristinę. Ich wspólne, nocne rozmowy irytują Dereka, który jest zazdrosny. Pewnego dnia, niespodziewanie, do domu Mer przyjeżdża jej dawna przyjaciółka – Sadie Harris. Meredith angażuje się w odnowienie stosunków z dawną przyjaciółką, ale mimo to trzeźwo myśli na stanowisku rezydenta. W międzyczasie kłóci się z Cristiną. Po załamaniu Dereka (w związku ze śmiercią pacjenta) i jego powrocie do pracy, z sukcesem oświadcza jej się on w szpitalnej windzie. Grey źle się czuje, gdy Izzie każe przymierzać jej suknie ślubne, ale robi to ze względu na śmiertelną chorobę przyjaciółki. Gdy Derek mówi, że jego świadkiem będzie Richard, nie reaguje ona dobrze – wciąż jest zła za to, że Webber miał romans z jej matką. Wdaje się w kłótnię z szefem – oskarża go, że traktuje ją jak córkę, a nie rezydenta. Meredith, wbrew szefowi, namawia pacjentkę na odejście od męża i zgodnie z ultimatum jakie postawił jej Richard chce odejść z pracy. Szef tłumaczy jej co zaszło między nim a jej matką. Gdy nadchodzi dzień ślubu, jest zdenerwowana – jej nerwy ulatują, gdy w prezencie ślubnym dostaje od Dereka solową operację. Do ślubu nie dochodzi – postanawia, aby ten dzień nie był dniem ślubu jej i Dereka, a Alexa i Izzie.
W 6 sezonie Meredith wychodzi za Dereka. Spisują przysięgę na małej karteczce. Jej mąż zostaje Szefem Oddziału Chirurgii. Meredith w wyjątkowych okolicznościach oddaje swojemu ojcu połowę wątroby. Dzięki temu znacznie polepszają się jej relacje z przyrodnią siostrą – Lexie. Pod koniec sezonu dowiaduje się, że jest w ciąży. Jednak po strzelaninie w szpitalu poroniła. Derek zostaje postrzelony w serce i jego stan jest krytyczny.
W siódmym sezonie leczy się u Andrew Perkinsa, z powodu traumy po strzelaninie. Bardzo długo nie dostaje zgody na operację. Otrzymuje ją, dopiero gdy mówi mężowi o poronieniu. Pozwala mieszkać w swoim mieszkaniu innym rezydentom, m.in. April Kepner i Jacksonowi Avery’emu. Wspólnie z Derekiem, starają się o dziecko, jednak po poronieniu zajście w ciążę jest utrudnione. Meredith zażywa leki, ale osłabia się jej wzrok. Prowadzi ona również badania kliniczne nad chorobą Alzheimera. Wkrótce potem na badania dostaje się Adele Webber, której chorobę Meredith zdiagnozowała jako pierwsza. Ponieważ Grey bardzo chce jej pomóc – podmienia placebo w kopercie na prawdziwy lek. Kiedy do szpitala zostają przywiezione dzieci z Afryki, Meredith i Derek postanawiają adoptować jedno z nich – dziewczynkę o imieniu Zola. Z tego powodu, biorą formalny ślub w Urzędzie Stanu Cywilnego. W finale siódmego sezonu Alex mówi Huntowi, że Meredith namieszała w badaniach. Grey zostaje zawieszona, a jej związek z Derekiem legł w gruzach. Ostatecznie winę lekarki bierze na siebie dr Webber, który wiedział, że kobieta chciała jedynie pomóc jego żonie, a nie zaszkodzić badaniom.
Wkrótce potem pracownica socjalna przyznaje Meredith opiekę nad Zolą. Meredith, aby ratować swój związek z Derekiem, postanawia nie mieszać życia zawodowego z życiem prywatnym. Ma duży dylemat z powodu wyboru specjalizacji. W finale ósmego sezonu bierze udział w katastrofie lotniczej, w wyniku, której ginie jej siostra Lexie oraz Mark Sloan
W sezonie dziewiątym Meredith cierpi po stracie przyrodniej siostry. Dużym powodem do zmartwienia jest też nie w pełni sprawna ręka Dereka, przez którą chirurg nie może operować. Dzięki jej determinacji Derek zgadza się poddać kolejnej operacji. Okazuje się też, że Meredith – mimo poważnych problemów z zajściem w ciążę – spodziewa się dziecka. Bardzo boi się, że może znowu poronić, dlatego o swym błogosławionym stanie nie mówi nikomu poza Derekiem, a potem także jednej z jego sióstr (tylko dlatego, że była ona dawcą nerwu dla Dereka). Z powodu katastrofy samolotu wraz z innymi poszkodowanymi otrzymuje spore odszkodowanie, które, jak się okazuje, musi wypłacić szpital, co doprowadza do jego bankructwa. Wraz z grupą lekarzy i pomocą Fundacji Harpera-Avery'ego wykupują szpital, żeby zapobiec zamknięciu i stają na czele jego zarządu. Pod koniec dziewiątego sezonu Meredith prawie traci życie z powodu powikłań po upadku i skomplikowanym porodzie. Na świat przychodzi syn jej i Dereka – Bailey Shepherd.
W dziesiątym sezonie stara się pogodzić życie rodzinne z karierą chirurga. Derek proponuje, że poświęci więcej czasu dzieciom, aby mogła się rozwijać. Grey zaczyna badania dotyczące drukowania żył głównych w 3D. Jest zazdrosna o Cristinę, której badania przynoszą lepsze rezultaty co doprowadza do kłótni dwóch przyjaciółek. Zdają sobie sprawę, że przez parę lat stały się zupełnie innymi ludźmi, a ich priorytety znacznie się różnią. Godzą się dopiero na ślubie April Kepner. Tymczasowo wprowadza się do nich siostra Dereka, Amy. Początkowo ma operować z Derekiem jednego pacjenta, jednak decyduje się zostać i przejąć pacjentów Sheparda zajętego badaniami nad mapowaniem mózgu.Tymczasem Derek dostaje pracę w Waszyngtonie. Chce, aby cała rodzina się tam przeprowadziła, załatwia tam również pracę Meredith. Gdy wszelkie papiery są przygotowane okazuje się, że Grey postanawia zostać w Seattle.
W jedenastym sezonie Derek zostaje zatrudniony przez rząd przy prestiżowym projekcie neurochirurgicznym i przeprowadza się do Waszyngtonu. Meredith źle znosi rozłąkę z mężem, zamieszkuje z nią siostra Dereka – Amelia Shepherd, która zostaje nowym szefem neurochirurgii w Grey Sloan Memorial (na miejsce Dereka). W pewnym momencie Derek zaczyna tęsknić za domem i rodziną i postanawia zrezygnować z projektu i wrócić do Seattle. Kiedy jest już w drodze do domu, na skutek tragicznego wypadku samochodowego trafia do szpitala, w którym przez błąd lekarzy wchodzi w śmierć mózgową. Meredith musi zdecydować o odłączeniu go od aparatury. Derek umiera. Po pogrzebie Meredith wyjeżdża z dziećmi i znika z Seattle na prawie rok. Nikt nie wie co się z nią dzieje i gdzie jest, nie odbiera telefonów od przyjaciół. W końcu Alex Karev otrzymuje telefon i przywozi do domu Meredith, Zolę, małego Baileya i – jak się okazuje – malutką córkę Meredith i Dereka – Ellis. Meredith nie potrafi się odnaleźć w domu na wzgórzu, w którym wszystko przypomina jej męża, dlatego Alex postanawia odsprzedać jej dom jej matki.
W sezonie 12. Meredith mieszka z Maggie i Amelią. Zaczyna umawiać się na randki z lekarzem poznanym przy operacji, jaką zespół lekarzy z Grey Sloan przeprowadza w szpitalu wojskowym. Jednak po wspólnie spędzonej nocy wyrzuca go z domu i stwierdza, że nie jest jeszcze gotowa. Pod koniec sezonu całuje się z Riggsem, kardiochirurgiem którego nienawidzi Hunt. Na ślubie Hunta pomaga uciec Amelii, jednak wracają na czas zaślubin.

</doc>
<doc id="1039310" url="https://pl.wikipedia.org/wiki?curid=1039310" title="Chris Tomlin">
Chris Tomlin

Christopher Dwayne Tomlin (ur. 4 maja 1972) – amerykański wokalista i autor piosenek chrześcijańskich, lider uwielbienia. Jego najbardziej znane piosenki to: "How Great Is Our God", "Forever", "Indescribable", "Famous One", "Your Grace is Enough", "Holy Is The Lord", "Let God arise", "Our God", "I Will Follow" i "God's Great Dance Floor"
Dyskografia.
Albumy:

</doc>
<doc id="1039311" url="https://pl.wikipedia.org/wiki?curid=1039311" title="Łysiak na łamach">
Łysiak na łamach

Łysiak na łamach – książka Waldemara Łysiaka wydana nakładem Ludowej Spółdzielni Wydawniczej w 1988 roku, zawierająca artykuły i felietony publikowane przez autora w różnych pismach. Teksty podzielone są na następujące działy tematyczne: 
Dane o książce
Książka liczy 368 stron, a nakład 49650+350 egzemplarzy, .

</doc>
<doc id="1039313" url="https://pl.wikipedia.org/wiki?curid=1039313" title="Sto lat">
Sto lat

Sto lat – tradycyjna polska piosenka śpiewana z okazji składania życzeń. Autor słów, jak i melodii, a także pochodzenie nie są ustalone.
Użycie.
Piosenka, której odpowiedniki w języku angielskim stanowią „Happy Birthday to You” i „For He's a Jolly Good Fellow”, jest śpiewana zarówno przy bardzo nieformalnych okazjach, zwykle urodzinach czy imieninach, ale często bywa intonowana w bardziej formalnych okolicznościach, po prostu jako forma serdecznych życzeń, niekoniecznie związana z długowiecznością. „Sto lat” było śpiewane zarówno podczas inauguracji prezydenta Lecha Kaczyńskiego jak i podczas wizyty papieża Jana Pawła II. Przy publicznych uroczystościach „Sto lat” bywa wykonywane przez orkiestrę (wojskową, policyjną czy strażacką) lub zespół muzyczny.
Mimo że obecnie piosenka ta ma całkowicie świecki charakter, jej przesłanie jest podobne do ukraińskiej „Mnogaja lita”, która jest wersją bizantyńskiego hymnu liturgicznego.
Utwór ten posiada wiele interpretacji. Jedną z nich jest: "Sto lat, Sto lat, Sto lat, Sto lat niechaj żyją nam", prezentuje się ona pod melodią pieśni Za górami, za lasami.
Często, szczególnie poza dziecięcymi przyjęciami, ze względu na odniesienie do spożywania napojów alkoholowych, po "Sto lat", jest śpiewany utwór "Niech im gwiazdka pomyślności".
Piosenka, z racji prostej melodii, bywa wykonywana ponadto przez początkujących muzyków jako pierwszy samodzielny utwór, podobnie jak "Wlazł kotek na płotek".
Słowa.
&lt;poem&gt;
Sto lat, sto lat,
Niech żyje, żyje nam.
Sto lat, sto lat,
Niech żyje, żyje nam,
Jeszcze raz, jeszcze raz, niech żyje, żyje nam,
Niech żyje nam!
&lt;/poem&gt;
Użycie jako zwrot.
Poza piosenką, jest także w użyciu sam zwrot „Sto lat!”, używany przy życzeniach długowieczności, jak i ogólnych życzeniach wszystkiego najlepszego, szczęścia itp. Używany także jako toast.
Innym zastosowaniem tego zwrotu jest zwyczajowa odzywka na czyjeś kichnięcie – podobnie jak „Na zdrowie!”.
Konotacje w kulturze.
Piosenka śpiewana jest w szeregu polskich filmów, m.in. w "Rejsie" z 1970 w reżyserii Marka Piwowskiego.

</doc>
<doc id="1039316" url="https://pl.wikipedia.org/wiki?curid=1039316" title="Airbus A310-300">
Airbus A310-300



</doc>
<doc id="1039318" url="https://pl.wikipedia.org/wiki?curid=1039318" title="Piotr Brygierski">
Piotr Brygierski

Piotr Brygierski (ur. ok. 1630, zm. 21 stycznia 1718 w Cieszynie) – polski malarz.
Pochodził z Wielkopolski z miasta „Kragink”, które identyfikuje się z Kraśnikiem. W 1655 roku namalował obraz przedstawiający chrzest Chrystusa; znajduje się on w kaplicy św. Jana Chrzciciela w kościele kamedułów w Bielanach.
16 stycznia 1678 roku poślubił Elżbietę Herman z Cieszyna, 18 grudnia 1682 roku przyjął prawa miejskie w tym mieście. Zaprojektował zaporę w Wiśle Małej w 1687 roku. Był autorem m.in. obrazów o tematyce religijnej, portretu wotywnego kanonika Klaybora (znajduje się w kościele św. Marii Magdaleny w Cieszynie) i portretu Adama Wacława, księcia cieszyńskiego (znajduje się w Muzeum Śląska Cieszyńskiego).
Był ojcem Ludwika Antoniego Brygierskiego, także malarza.

</doc>
<doc id="1039320" url="https://pl.wikipedia.org/wiki?curid=1039320" title="Metagram">
Metagram

Metagram – wyraz różniący się od innego jedną literą, pierwszą lub dowolną inną – np. trawa, brawa lub kasa, kara.
W szaradziarstwie rodzaj niediagramowego (słownego) zadania szaradziarskiego polegającego na odgadnięciu wyrazów lub zwrotów różniących się od siebie jedną literą.
Przykład zadania szaradziarskiego:
Pobłażliwy nauczyciel 
"Nie posiadł uczeń wiedzy, jak szkicować" __ __ __ __ __ . 
"Na szczęście matematyk patrzył na to przez " __ __ __ __ __ .
Rozwiązanie: "walce", "palce".

</doc>
<doc id="1039324" url="https://pl.wikipedia.org/wiki?curid=1039324" title="Susan Delfino">
Susan Delfino

Susan Bremmer Mayer Delfino – postać fikcyjna, główna bohaterka serialu "Gotowe na wszystko". Grała ją Teri Hatcher.
Przeszłość.
Susan Bremmer urodziła się w 1967 roku. Wychowywała ją matka, Sophie. Pierwszego chłopaka zyskała w wieku 14 lat.
Gdy Susan miała osiem lat, ciotka Claire nauczyła ją robić podstawowe drinki.
W szkole była gwiazdą cheerleaderek, w trzeciej klasie. Studiowała historię sztuki w państwowym college’u.
W roku 1989 wyszła za mąż za adwokata Karla Mayera. Urodziła im się córka Julie, w 1990 roku. W 1992 roku Mayerowie sprowadzili się do Fairview, 4353 Wisteria Lane. Tam też poznała Mary Alice Young. Potem kolejno do grona jej przyjaciółek doszły Bree Van De Kamp w 1994 roku i Katherine Davis w tym samym czasie, ale rok później musiała wyjechać z uliczki, Lynette Scavo w 1998 roku i Gabrielle Solis w 2003 roku.
W 2003 roku na uliczkę sprowadziła się Edie Britt. Mimo początkowych starań, panie nie załapały do siebie przyjaźnią, głównie z powodu rozwiązłego stylu życia Edie. Ta ostrzegła Susan przed spotkaniami Karla z Brandi. Karl zaczął zdradzać Susan z sekretarką Brandi, po czym z nią odszedł od rodziny. Od Eli Scruggs dowiedziała się też o innych kochankach Karla. W sądzie, Susan – z pomocą brata Edwina Mullins – walczyła o opiekę nad córką i wygrała.
Historia.
Sezon 1.
Rok po rozwodzie z Karlem, Susan zaczęła się interesować się przystojnym hydraulikiem na stypie po jej przyjaciółce, Mary Alice Young. Michael „Mike” Delfino wprowadził się naprzeciwko jej, jako najemca do domu przy 4356 Wisteria Lane. W końcu zdobyła przewagę nad Edie Britt, z którą rywalizowała o mężczyznę. Zaczęli się spotykać, skonsumowali swój związek i wyznali sobie miłość.
W międzyczasie, niespodziewane samobójstwo jej przyjaciółki zrodziło podejrzenia wobec jej owdowiałego męża Paula Younga i syna Zacha. Jej obawy potwierdził liścik z wypisanym szantażem, sugerujący, że Mary Alice miała sekret. Później odkryła, że Paul przewiózł Zacha do szpitala psychiatrycznego dla młodzieży. Julie, bez wiedzy matki, zaczęła z nim korespondować. W tajemnicy przed wszystkimi, pozwoliła mu zostać w swoim pokoju, gdy uciekł z tej instytucji. Gdy Susan odkryła obecność Zacha w swym domu, oddała go Paulowi. Jednakże Zach i Julie kontynuowali spotykanie się ze sobą. Paul tymczasem sfabrykował dowody, utrudniając dojście Susan do prawdy o ich sekrecie.
W związku z rozwojem swego związku z Mikiem, Susan stała się podejrzliwa wobec jego tajemniczej przeszłości. Obawy spotęgowały się po odkryciu w jego szafie broni i dużej ilości pieniędzy. Ponadto, na powierzchnię wypłynęły dowody łączące go z morderstwem wspólnej sąsiadki, Marthy Huber. Susan poświadczyła detektywowi Copeland, że Mike nie mógł zabić Marthy bo był tej nocy z nią. Na komisariacie dowiedziała się jednak, że jej ukochany był w więzieniu przez 5 i pół roku za handel narkotykami oraz nieumyślne spowodowanie śmierci.
Tak zakończyła ten związek. W międzyczasie przyjechała do niej jej matka, Sophie Bremmer. Po jej wyjeździe, Susan wynajęła prywatnego detektywa, Shawa by zbadał przeszłość Paula i jej ukochanego. Dowiedziała się, że Mike zabił, ale Kendra Taylor wyjawiła, że była to obrona własna.
Szczęśliwa Susan odnowiła swój związek z Mikiem i zgodziła się, by wprowadził się do niej. Gdy Mike był poza domem, Susan przyszła nakarmić psa Mike’a i odkryła obecność Zacha Younga uzbrojonego w rewolwer. Myślał, że Mike zabił Paula, więc zobowiązał się zabić Mike’a.
Sezon 2.
Mike wrócił do domu. Po krótkiej szarpaninie, Susan przejęła broń i Zach uciekł. Mike powiedział funkcjonariuszowi Romslo, że nie wniesie oskarżenia na Zacha i przyznał się jej, że musi być jego biologicznym ojcem. Mając na uwadze historię z Zachem i jego rodziną, Susan powiedziała swemu chłopakowi, że jeśli będzie chciał szukać syna, nie będą mogli się spotykać. Wkrótce jednak Susan znalazła Zacha w pobliskim parku. Namawiała go do powrotu do domu. Gdy ten wspomniał jednak o swej nadziei na odnowienie relacji z Julie, dała mu pieniądze na poszukiwanie Paula w stanie Utah. Susan, zastraszona przez sąsiada, wkrótce wyznała Paulowi co zrobiła a ten przekazał to Mike’owi. Delfino poczuł się zdradzony i dlatego sam zakończył związek z Susan.
Teraz Susan postanowiła napisać swoją autobiografię. Podczas przeprowadzenia badań na temat jej ojca, dowiedziała się, że nigdy nie było bitwy pod Hanoi, w której to jej ojciec miał zginąć. Zmusiło to matkę Susan do wyjawienia prawdy o ojcu, który, jak się okazało, żył i mieszkał po drugiej stronie miasta. Próbowała ustabilizować relacje z niechętnym jej Addisonem Prudym. Jej starania okazały się jednak nieskuteczne.
Tymczasem Susan była zdenerwowana tym, że jej były mąż zamieszkał z Edie Britt. Po tym jak Mike zerwał z Susan a Karl z Edie się pokłócili, Karl i Susan przespali się ze sobą. Następnego ranka Susan oświadczyła eks mężowi, że nigdy już nie będzie szansy by znowu byli razem i Karl wrócił do Edie.
Później, Susan zaczęła umawiać się z doktorem Ronem McCready. Poinformował on ją przy tym o jej wędrującej śledzionie i konieczności splenektomii. Kiedy Susan dowiedziała się, że przez Lonny Moona, jej ubezpieczenie wygasło, Edie zasugerowała jej by pobrała się z jakimś mężczyzną z dobrym ubezpieczeniem. Plan nie do końca wypalił ponieważ jej wybranek (Carlos Jacott) wycofał się i gdy już miała ze wszystkiego zrezygnować, Karl Mayer zaoferował jej ślub. Zgodzili się pod warunkiem tajemnicy przed Edie i Ronem.
Podczas znieczulenia, na stole operacyjnym, Susan wyznała, że kocha Mike’a. Ten wkrótce go poznał i zerwał z Susan. Wkrótce po tym jak Karl odszedł od Edie, jego pożądanie do byłej żony dało o sobie znać. Edie zatrudniła Olivera Westona by wyśledził Karla i okrężną drogą dowiedziała się z kim konkretnie jej były narzeczony ją zdradził. W odpowiedzi spaliła dom Susan. W tym czasie zarówno Mike, jak i Karl, na złość sobie, próbowali zdobyć serce Susan. Mayer postanowiła wskrzesić swój związek z Mikiem i nakłoniła Karla do podpisania dokumentów rozwodowych. Susan i Mike mieli się spotkać nad jeziorem Torch, gdzie Mike miał się oświadczyć.
Sezon 3.
Susan dowiedziała się jednak, że został potrącony przez samochód. Mike zapadł w śpiączkę. Susan odbudowała w trakcie 6 miesięcy swój dom i czekała aż jej hydraulik się obudzi. Zaczęła się też spotykać z przystojnym Brytyjczykiem, Ianem Hainsworthem. Jego żona Jane Hainsworth od trzech lat również była w śpiączce po upadku z konia.
Mike wreszcie obudził się w obecności Edie, gdy Susan i Ian wyjechali razem do domku w górach. Edie dowiedziała się od doktora Lee Craiga, że Mike nie pamięta nic od 2004 roku. Wykorzystując nieobecność Susan i amnezję Mike’a, Edie okłamała Delfino, że Susan traktowała go okropnie kiedy się ze sobą umawiali i tak naprawdę nie kochała go. Mike uwierzył w to i był chłodny gdy Susan przyszła go odwiedzić.
Po utracie nadziei na odzyskanie hydraulika, Susan zaangażowała się w związek z Ianem. W międzyczasie, podejrzewała Orsona za zamordowanie swej pierwszej żony Almy Hodge. Było to jednak o tyle trudne, że Bree wyszła za mąż za niego. Mike został wkrótce aresztowany za domniemane zamordowanie Monique Polier, byłej kochanki Orsona. Edie zerwała z Delfino, nie próbując wpłacić nawet kaucji. Susan nie zostawiła byłego ukochanego samego. Wiedziała, że nigdy nie zabił by Monique. Ian postawił jednak twarde ultimatum w tej sprawie. W zamian za wpłacenie kaucji za mężczyznę, Susan miała zerwać z nim wszelkie kontakty. Kiedy Jane zmarła, Susan zdała sobie sprawę, że musi być całkowicie szczera z Ianem. Dlatego odsunęła się od Mike’a, który został uniewinniony w międzyczasie. By potwierdzić swoje stanowisko, przyjęła propozycję małżeństwa Hainswortha.
Delfino zaczął chodzić na terapię do Maggie Berman. Wezwał Iana do pokera o Susan, ale Ian wygrał całą rozgrywkę. Gdy Susan dowiedziała się o tym, odwołała całe wesele i zadeklarowała, że nie chce widzieć żadnego z nich. Krótko potem zdała sobie sprawę było by to życiową pomyłką. Przyjęła Iana z powrotem. Ten wkrótce orzekł jej, że nie chce spędzić życia zastanawiając się, czy ona wciąż kocha Mike’a, po czym wyjechał do Londynu. Mike udał się tymczasem do lasu, ale Susan odzyskała go i zaręczyła się z mężczyzną. Ich ślub odbył się w miejscowym lesie, przystrojonym ołtarzem, lampami i kwiatami z Julie jako jedynym gościem oraz świadkiem.
Sezon 4.
Miesiąc później Susan dowiedziała się, że jest w ciąży od ginekologa Adama Mayfaira. Dlatego też, mając na uwadze wspólną historię medyczną rodzin, Mike został zmuszony do powiedzenia żonie prawdy. Jego ojciec, Nick Delfino żył, ale był zamknięty w więzieniu. Teść ostrzegł ją, że Mike może nadal być zaniepokojony demonami z przeszłości.
Tymczasem sam przyszły ojciec, ze względu na dziecko w drodze, zaczął się przepracowywać. To wywołało ból w ramieniu, mający swe źródło w potrąceniu sprzed 18 miesięcy. Uzależnił się przy tym od środków przeciwbólowych. W końcu Susan znalazła pastylki w samochodzie męża. Zagroziła mu, że jeśli nie pójdzie na rehabilitację to go opuści.
Po niszczycielskim tornado na Wisteria Lane, Bree z Orsonem i Benjaminem Hodge zamieszkali chwilowo u Susan na czas odbudowy ich własnego domu. Okazało się, że Orson lunatykował w nocy i nieświadomie przyznał się Julie, która powiedziała o tym ojczymowi, że przejechał Mike’a prawie dwa lata wcześniej.
Susan poczuła się głęboko zdradzona a Bree, nie mogąc wybaczyć Orsonowi, kazała małżonkowi się wyprowadzić. Po krótkiej wizycie kuzyna Tima, Susan dowiedziała się też, że jej były mąż ponownie się ożenił z Marissą. Macocha Julie była w równie zaawansowanej ciąży co Susan.
Pod koniec krótkiej wizyty swej teściowej, Adele, Susan stanęła solidarnie po stronie Bree i zaczęły ignorować szantażującą Edie. To doprowadziło do opuszczenia uliczki przez agentkę nieruchomości. Susan wydała na świat synka, którego rodzice, po krótkiej scysji o imię, nazwali Maynard James, po dziadkach Mike’a. Krótko potem Julie wyjechała do Princeton University. Mike podarował pasierbicy spadek po dziadku Maynardzie a Susan, telefon komórkowy by była z nią w kontakcie.
Trzy lata po odkryciu sekretu Katherine, Susan i Mike pojechali świętować swą czwartą rocznicę ślubu. W tym samym czasie Lila i Paige Dash także wyjechały z domu kupić lody. Dzięki przewróconemu znakowi stop, oba samochody zderzyły się. Lila i Paige zginęły. Susan prowadziła auto i po wypadku nie mogła znaleźć prawa jazdy, dlatego Mike wziął winę na siebie.
Małżeństwo Delfino z czasem coraz gwałtowniej zaczęło się kłócić o to czy byli winni ich śmierci, czy nie. Mike nie mógł wytrzymać tego napięcia i wyprowadził się od Susan. Eli Scruggs pocieszył dobrym słowem zrozpaczoną Susan. Sąd ogłosił separację a znacznie później, Mike zakończył rozwodem swoje małżeństwo, podpisując odpowiednie dokumenty jako pierwszy. Zostawił też syna pod opieką swojej byłej żony. Rezygnując całkowicie z miłości, Susan postanowiła uprawiać tylko seks z malarzem swojego domu, Jacksonem Braddockiem.
Sezon 5.
Na Wisteria Lane wróciła Edie z 5-letniego wygnania, wraz z nowym mężem Davidem Williamsem.
Tymczasem Susan od czterech miesięcy usiłowała ukryć związek z Jacksonem przed synem i przyjaciółkami. Malarz chciał jednak głębszego związku ze swoją chlebodawczynią. Wkrótce potem Mike i M.J dowiedzieli się o ich relacji. Jackson ogłosił Susan, że przeniesie się do Riverton w poszukiwaniu pracy i prosił by Susan do niego dołączyła. Po dłuższej analizie udzielonej przez Edie, Susan odrzuciła ofertę.
Śmierć Eli Scruggsa przyniosła Susan refleksję jak wpłynął na jej życie.
Dodatkowo Mike wprowadził się do domu przy 4352 Wisteria Lane i zaczął umawiać z jej przyjaciółką, Katherine Mayfair. Zdając sobie sprawę z całej sytuacji, Susan dała im swoje błogosławieństwo, mimo że sama czuła się niekomfortowo. Susan i Mike zdecydowali, że ich syn pójdzie do prywatnej szkoły, Oak Ridge. Susan zatrudniła się tam jako asystentka nauczyciela plastyki, by pomóc uzyskać obniżkę na wysokie czesne. Rodzice zajęci pracą nie mogli się zająć Maynardem, co spowodowało, że chłopczyk zaczął spędzać więcej czasu z Katherine. To wywołało niepokój u Susan. Wkrótce sama Katherine zgodziła się, by Mike z nią zamieszkał.
Śmierć Edie, która jak się okazało, starała się być przyjaciółką Susan i jako pierwsza ostrzegła ją przed groźbą romansu Karla z Brandi, zmusiła Susan do udania się do jej syna Traversa. Ten nie przyjął prochów matki, dlatego wskutek pomysłu Karen, Susan rozsypała swoją część prochów sąsiadki pod płotem, przy ścieżce do domu.
Susan starała się pocieszyć wdowca po Edie, Dave’a Williamsa. Wyjaśniła mu, szczegóły swojego wypadku sprzed lat. Prosiła go by nie obwiniał się o śmierć Edie.
W międzyczasie Jackson powrócił i oświadczył się Susan. Ta zrozumiała, że jej nowe małżeństwo odetnie ją od alimentów Mike’a, zaręczonego z Katherine. Dlatego wyjaśniła narzeczonej byłego męża prawdziwe pobudki tego ślubu. Ten został odwołany, gdyż Jackson został deportowany.
Czując już się w miarę bezpiecznie, Dave zaprosił Susan i M.J – a na połów ryb. W trakcie jazdy autem Susan dowiedziała się od Mike’a kim jest Dave i co mu zrobili. Bezskutecznie próbowała ratować syna, który miał zginąć na jej oczach. Słaba psychika Dave’a i ratunek Mike’a ocalił Maynarda Jamesa od śmierci. Na miejscu, gdzie kiedyś zginęły pierwsza żona i córka Dave’a, Susan i Mike pocałowali się. Dave’a wysłano do Bostonu, do szpitala psychiatrycznego a dwa miesiące później, Mike ożenił się z niezidentyfikowaną kobietą.
Sezon 6.
Wybranką Mike’a była Susan. Jednakże na osiem tygodni przed ślubem, unikała ona jakiegokolwiek kontaktu z Katherine. Nie przeprosiła jej, co zaowocowało intensyfikacją gniewu Katherine wobec Susan.
W wieczór po ślubie, Julie, która przyjechała do matki, została prawie, że uduszona przy domu. Atak spowodował, że zapadła w śpiączkę. Lynette powiedziała, że Julie może być w ciąży, ale badania wykluczyły to. Gdy Susan czekała aż się obudzi, dowiedziała się od Andrew, że jej córka rzuciła studia medyczne oraz zaangażowała się w związek z żonatym mężczyzną i podejrzewała ciążę. Nie mniej jednak, po swoim obudzeniu, Julie odmówiła wskazania mężczyzny z którym miała romans.
Eddie Orlofsky był u Susan i uczył się u niej szkicowania. Była ona tak dla niego miła, że zauroczył się w niej. Po tym jak odkrył, że ponownie wyjdzie za mąż za Mike’a i sama nie uważała chłopaka za partnera, Eddie zaatakował Julie, myląc ją z jej matką.
Były mąż Susan, Karl Mayer zmarł w szpitalu, wskutek obrażeń od uderzenia awionetki w Wisteria Lane. Wcześniej jednak. Katherine próbowała znowu usidlić Mike’a, ponieważ myślała, że był w niej zakochany. Stała się zbyt bliska M.J – owi, mówiąc mu, że jego matka jest złą kobietą. Mike zmierzył się z Katherine a gdy od niej wyszedł, karetka zabrała ją z raną w brzuchu zadaną od noża kuchennego. Katherine oskarżyła Mike’a o ten atak. Susan uświadomiła sobie, że jej sąsiadka przechodzi właśnie całkowite załamanie nerwowe. Zadzwoniła do jej córki, Dylan. Dziewczyna przyjechała do miasta i zdecydowała się oddać matkę do szpitala na terapię, po tym co sama zobaczyła w szpitalu.
Susan po tym, jak wyleczono Katherine z załamania, wybaczyła jej. Przyjęła także pod swój dach Robin Gallagher, która później stała się dziewczyną Katherine.
Po problemach małżeństwa z M.J-em i jego poziomem edukacji szkolnej oraz rywalizacją chłopca z Juanitą Solis, para Delfino wpadła w kłopoty finansowe. Mike zaciągnął dług o którym musiał powiedzieć żonie. Nie mogąc spłacić znacznej części zadłużenia, zdecydowali wynająć tymczasowo swój dom na Wisteria Lane. Najemcą okazał się być Paul Young.
Sezon 7.
Susan, Mike i MJ przenieśli się do kompleksu mieszkań którego właścicielką była Maxine Rosen. Dowiedziała się od przyjaciółek, komu wynajęła dom. Mike nadal pracował jako hydraulik by spłacić swoje długi. Gdy usłyszała, że możne wyjechać na Alaskę by więcej zarobić, zgodziła się o fertę Maxine by erotycznie sprzątać dla jej serwisu „Va Va Va Broom Ladies”, którą to początkowo odrzuciła.
Z czasem zaczęła być coraz lepsza, wygrywając nawet ze Stacy Strauss. Niestety, jej kariera skończyła się w momencie, gdy serwis podpisał umowę z ważnymi ludźmi i mógł jeszcze bardziej się rozwinąć. Susan zależało właśnie na dyskrecji. Paul Young dowiedział się jak Susan dorabia i postanowił ją zaszantażować. Gdy to się nie udało, bo sama powiedziała o wszystkim Mike’owi, Paul powiedział jednej z matek (Carly Thomas Smith) w szkole, gdzie Susan dorywczo pracowała. Żona Mike’a została zwolniona. Kobieta próbowała jeszcze zrobić krzywdę Paulowi w noc Halloween z dzikiej bezsilności, ale Beth Young powstrzymała ją z rewolwerem w ręku.
Mąż Susan zdecydował, że wyjedzie na Alaskę by tam zarobić pieniądze. Renee Perry zadzwoniła do Susan, ponieważ ona z Lynette założyły firmę dekorującą wnętrza. Tak Susan, chociaż niechętnie, stała się nianią najmłodszej córki Lynette, Paige Scavo. Susan zabrała wkrótce Renee na kolację po tym, jak usłyszała, że płacze w salonie. Polubiły się i upiły, przez co Susan usłyszała, że ukochany nowej sąsiadki to Tom Scavo.
Paul wykupował domy na jednej ulicy poprzez pośrednika w handlu nieruchomościami, Lee. Gdy osiągnął już większość w związku właścicieli Wisteria Lane, postanowił otworzyć dom dla eks kryminalistów. Akurat tam, gdzie kiedyś sam mieszkał z Mary Alice. Przeciwnicy tego projektu, także z innych osiedli, zebrali się pod domem w liczbie około 300 osób. Susan uczestniczyła w proteście i zdążyła się pokłócić z Renee na temat jej wyjazdu z uliczki. Zgromadzenie przerodziło się wkrótce w zamieszki i Susan straciła nerkę podczas awantury na uliczce. Renee i Tom zabrali ją do szpitala, gdzie odwiedziły ją Julie Mayer, matka Sophie i jej siostra Claire Bremmer.
Po ich wyjeździe, Susan poszła na dializy, pomimo wcześniejszych obaw, które zmusiły ją do poproszenia przyjaciółek by zaopiekowały się jej synem, gdyby coś się jej stało. Tam poznała Dicka Barrowsa (Gregory Itzin), z którym chciała się zaprzyjaźnić. Ten wyjaśnił jej, że czekając tu, wypatrują tylko czyjąś śmierć i zgody na przeszczep, bo tylko tak dostaną nerkę. Sam tak czekał 4 lata. Gdy wreszcie nadarzyła się okazja by Susan otrzymała nerkę, zrezygnowała z niej. Wiedziała, że w przeciwnym przypadku, Monroe Carter (Dave Foley) prześladował by ją do końca życia.
Kobieta otrzymała polecenie od lekarzy by zrobiła teraz to co planowała bo szanse na nerkę nie są duże. Postanowiła przyspieszyć z Mikiem świętowanie ósmej rocznicy ich pierwszego ślubu, gdy Beth Young, zdecydowała oddać swoją nerkę Susan i zastrzeliła się. Podczas gdy żonę Paula podtrzymywano przy życiu, sam Paul nie zgodził się na przeszczep. Dopiero po wizycie w więzieniu u swej byłej teściowej, Felicii Tilman, zmienił zdanie. Felicię zdecydowano się także wypuścić z więzienia.
Susan, wierząc, że jest na zwycięskiej passie, wygrała kilka tysięcy dolarów w kasynie. Poszła tam, ponieważ Dick prosił ją by z nim tam się udała, lecz niestety sam zmarł. Wkrótce żona Mike’a postanowiła pomóc Paulowi i zaczęła się o niego troszczyć. W końcu obydwie małżonki mężczyzny zabiły się. Niestety Felicia wkroczyła też na tę ścieżkę i razem z Susan gotowały Paulowi. Felicia dodawała rozmrażacz do auta w płynie do dań Paula by go uśmiercić, co wkrótce on sam zauważył. Z pomocą policji aresztował Susan, ale Mike pomógł oczyścić ją z zarzutów. Powiedział Paulowi, kto go podtruwał.
Susan podziękowała Paulowi, że wycofał zarzuty i nakryła go jak pakował się. On oddał jej klucz, przez co wieczorem Susan uratowała go od śmierci z rąk Felicii. Paul podziękował jej i przyznał się jej, oraz policji, że zabił Marthę Huber. Paula aresztowano a rodzina Delfino wprowadziła się ponownie do domu przy 4353 Wisteria Lane. Jej przyjaciółki postanowiły urządzić przyjęcie w kilku domach. Wieczór zakończył się dość niespodziewanie. Bree, Susan, Lynette, Gabi i Carlos ukryli zwłoki Alejandra w skrzyni Solisów, co spoiło na nowo przyjaźń kobiet.
Sezon 8.
W noc pochowania Alejandra, Susan zaczęła panikować, gdy telefon mężczyzny zadzwonił w wykopanym dole. Pomimo to przyrzekła dziewczynom, że nic nie powie innym. Miesiąc, jaki oddzielił noc morderstwa Alejandra od wprowadzenia się Bena Faulknera do domu przy 4356 Wisteria Lane przyniósł znaczącą zmianę. Susan odseparowała się od przyjaciółek i męża. W szkole, do której wróciła jako nauczyciel zastępczy, miała chwilowy atak rozpaczy gdy pochowała „Babeczkę”, klasowego chomika. Gabi przyszła do niej i kazała jej się wziąć w garść, pomimo że jest to trudne. Na barbecue u Gabi, Susan pokłóciła się z dziewczynami i gdy chciała powiedzieć mężowi o tym co się stało, Gabi rzuciła się na przyjaciółkę. Wraz z Lynette, w trójkę wpadły do basenu wskutek szarpania. Po wyjściu z basenu, zdecydowała, że spróbuje żyć z tajemnicą.
Wpadła na pomysł by zostać ukaraną przez policję. Gdy wywiozła sodę ze sklepu, kazała ochronie zmusić ją publicznie do zapłaty. Porozmawiała też z sąsiadkami, ale wzięły ją za wariatkę i poradziły, żeby nie zwracała na siebie uwagi bo jest to niebezpieczne. Pomimo to, Susan kontynuowała swój „plan”. Wrzuciła kości indyka do kubła na makulaturę, ale śmieciarz (Darryl Alan Reed) się tym nie przejął, sugerowała, że chce zapalić w szpitalu, ale ochroniarz (Mark Berry) chciał jednego papierosa od niej i zjadła wszystkie ciastka z lokalu gastronomicznego, ale usłyszała od barmanki (Shavon Kirksey), że leżały na talerzu cały tydzień. Dopiero obraza córki policjanta Brovki (Scott Michael Morgan) i przewrócenie przez nią jego policyjnego motoru, doprowadziło do kilkugodzinnego aresztowania Susan. Po kilku godzinach została zwolniona i przeprosiła funkcjonariusza a mężczyzną po którego zadzwoniła był Carlos. Oboje udali się na długą rozmowę na temat swych odczuć do tego co zrobili.
Było to dosyć dziwne, bo pomimo tylu lat mieszkania na wspólnej uliczce, nie byli przyjaciółmi i nie mieli wiele do powiedzenia wobec siebie. Dlatego ich ożywioną relację zauważył Mike i zaczął być zazdrosny. Susan została skazana na pracę społeczną i Carlos jej pomógł. Oboje ukryli się przed Mikiem w ciężarowce a gdy wyszli, Carlos oberwał od Mike’a w głowę. Wieczorem, oboje wyznali hydraulikowi dlaczego tak nieoczekiwanie się zbliżyli.
Mike był wściekły, ale nazajutrz ochłonął i ulżyło mu, że nie było romansu. Dlatego Susan skupiła się na pracy jako studentka u malarza Andre Zellera. Osiągnęła sukces jako artystka, tracąc po drodze przyjaźń Bree i Gabrielle, które zataiły przed nią informację o śledztwie Chucka Vance odnośnie do śmierci Ramona Sancheza, faktycznie ojczyma Gabi i tym, że Bree otrzymała list z szantażem.
Chuck przesłuchał Susan, Gabi i Lynette na temat zaginięcia mężczyzny. Wszystkie skłamały, że go nie znają, ale Susan zaczęła mieć bezpodstawne obawy, że to ona wszystkich wyda a Chuck tylko na to czeka. Mike odciągał ją od pomysłu kilkutygodniowego wyjazdu, ale udała się do Felixa Bergmana (Leslie Jordan), właściciela galerii, po pieniądze za obrazy. Przyjechał do niej i zaproponował jej rozwinięcie skrzydeł malarskich w Nowym Jorku. Susan zgodziła się, wbrew stanowisku Mike’a.
W międzyczasie Chuck odkrył powiązanie między Gabi a Ramonem, a właściwie Alejandrem Perezem i miał rozpocząć oficjalne śledztwo. Tej samej nocy został jednak potrącony ze skutkiem śmiertelnym. Nazajutrz rano Susan miała wyjechać taksówką do metropolii na wschodnim brzegu kraju, ale mąż ją powstrzymał a sąsiadki powiedziały im o losie Chucka. Zaczęła podejrzewać, że został zamordowany. Susan zamartwiała się sytuacją, a na pogrzebie detektywa spotkała ciotkę Chucka, Doris (Lee Meriwether), która przypomniała Susan o rodzinie zmarłego.
Żona Mike’a spytała się Gabi jak Chuck nazwał Alejandra i pojechała do Oklahoma City, do Claudii i Marisy Sanchez. Susan udała się do nich, ale to sprowadziło kobiety chwilowo na Wisteria Lane. Nie mniej, to spowodowało, że Susan wróciła do normalnego zachowania.
Susan dowiedziała się od Lynette, że Bree znowu nadużywa alkoholu z powodu nieświadomej Renee. Próbowały interweniować, ale rudowłosa sąsiadka odrzuciła ich pomoc i była do niedawna tak zrozpaczona, że próbowała się zabić w motelu. Z tej otchłani uratował ją dopiero Orson Hodge.
Do małżeństwa Delfino przyjechała też Julie Mayer w szóstym miesiącu ciąży. Zaskoczyło to Susan, równie mocno co wiadomość, że wnuczka zostanie oddana do adopcji. Susan przeciwstawiła się tej decyzji. Po drodze do celu dowiedziała się, że ojcem dziecka jest Porter Scavo i przekazała to Lynette. Porter poparł decyzję Susan by zatrzymać dziecko. Julie była natomiast wściekła na matkę bo oddanie dziecka miało być tylko jej decyzją a ona wszystko zepsuła.
Pomimo to po wyjeździe córki zaczęła dekorować stary pokój Julie na parterze, na pokój zabaw wnuczki. Pokłóciła się z Lynette o imiona dla dziecka. Porter obiecał najpierw matce „Lynette”, ale później babcia Lynette widziała w pokoju przybite już do ściany imię „Sophie”. Dlatego zabrała wózek dziecięcy do siebie. Dopiero po interwencji Toma u Susan i Mike’a u Lynette, panie się pogodziły.
Bree, po odkryciu prawdziwego oblicza Orsona, szantażysty i mordercy Chucka, pogodziła się z przyjaciółkami a Mike zadarł z prawdopodobnym członkiem mafii, Donnim. Mąż Susan powiedział o tym żonie. Oboje udali się do Detektywa Harrisona po pomoc i ten obiecał im patrol dla ulicy. Starania te okazały się nadaremne, bo Mike został zastrzelony przez Donniego i zmarł.
Susan była załamana po śmierci męża. Wyprawiła mu pogrzeb na który wróciła jej córka. Skupiła się na synu i pomogła jemu przeboleć stratę. Odkryła też istnienie swej, obecnie już byłej, szwagierki Laury Delfino, co wpłynęło na decyzję Julie zachowania swej córki.
Maynard James miał też mieć wyścig minikarów. Była to jednak zabawa dla ojców i synów. Susan zbudowała mu auto, ale zostało zniszczone przez chłopca. Dlatego uznała, że lepiej zrobi jak drugiego minikara zbudują mu przyjaciele Mike’a, Lee McDermott, Bob Hunter, Ben Faulkner i Tom Scavo wraz z jego synem.
Susan, wraz z Julie, zaczęła uczęszczać do szkoły rodzenia. Wyręczała przy tym zapracowanego Portera. Julie miała złe przeczucia wobec ojca swego dziecka, ale Susan zapewniła ją, że nie powinna tego robić. Sama udała się do niego i po rozmowie z nim, powiedziała córce, że sprzeda dom i zamieszka z córką oraz zajmie się wnuczką. Wpływ na tę decyzję miało też to, że z domem wiązały się wspomnienia, które utrudniały jej życie.
W międzyczasie Bree została chwilowo aresztowana za zamordowanie Ramona Sancheza. Po jej wypuszczeniu, za radą Boba, znalazła adwokata Tripa Westona. Gdy rozpoczął się proces kobiety, przyjaciółki zeznały na jej korzyść w sądzie. Razem z Lynette, wpadła nawet na pomysł by przyznać się do wszystkiego. Dlatego była zła, gdy Renee złożyła swoje zeznania. Pomimo tych wydarzeń, Susan z Gabrielle, Lynette i Bree zaopiekowały się umierającą na raka płuc Karen by dożyła swych dni w domu. Staruszka odwdzięczyła się im, i fałszywie przyznała się do zamordowania mężczyzny. Bree i Karen, ze względu na chorobę tej drugiej, oczyszczono z zarzutów. Susan wraz z dziewczynami i Carlosem uczciły zwycięstwo a Lee przyszedł do niej z wiadomością oferty kupna jej domu.
Susan powiedziała wreszcie Gabi, Bree i Lynette o tym, że się przeprowadzi. Próbowała też zeswatać córkę z doktorem położnictwa (Wes Brown). Razem z córką pomogły Renee w przygotowaniach do ślubu z Benem Faulknerem. W limuzynie którą jechali, Julie odeszły wody płodowe i poplamiły suknię Renee. Ona i Gabi udały się do sklepu po nową kreację a Susan porwała limuzynę i zawiozła Julie do szpitala. Tuż przed udanym porodem, obiecała córce, że nie będzie sama bo zawsze będzie mogła się otulić wspomnieniami z życia na Wisteria Lane. Nie wykluczała też, że kiedyś jeszcze raz wyjdzie za mąż.
Po ostatnim wspólnym pokerze z sąsiadkami, Susan Delfino była pierwszą, która wyprowadziła się z Wisteria Lane. I tak to się skończyło. Przedstawiła się kobiecie, która wprowadzała się do jej domu. Miała na imię Jennifer i to ona, wraz z mężem Steve’em stała się oficjalną właścicielką jej domu. Podczas gdy Susan opuszczała swój podjazd, miała uczucie, jak gdyby ktoś ją obserwował. Nie myliła się. Duchy z przeszłości Wisteria Lane (Mike’a Delfino z jej byłego podjazdu, Karen McCluskey ze swoim synem, Mony Clark, George’a Williams i Juanity „Mamy” Solis pod domem Renee, Karla Mayer, Ellie Leonard oraz Nory Huntington na Ślepym Zaułku, Rexa Van De Kamp, Beth Young, Lilian Simms, a także Chucka Vance przed domem Bree, Almy Hodge, Marthy Huber wraz z Bradleyem Scott przed domem Gabrielle i Mary Alice Young) otaczały ją, podczas gdy odjeżdżała. Czuwały nad nią. Tak jak nad każdym. Zawsze mając nadzieję, że choć na chwilę żywi będą w stanie odłożyć na bok gniew i smutek, poczucie żalu i wyrzutów sumienia. Te duchy obserwują, chcąc aby ludzie pamiętali, że nawet najbardziej zdesperowane życie... jest takie cudowne.
Powiązane z postacią.
Addison Prudy.
Addison Prudy (Paul Dooley) to ojciec Susan.
PrzeszłośćUrodził się w 1934 roku. W 1966 roku pojął za żonę Carol a rok później zdradził ją z Sophie Bremmer, która pracowała u niego jako sekretarka. Gdy dowiedział się, że ta zaszła z nim w ciążę, zapłacił jej by milczała. Natomiast z Carol doczekał się przynajmniej dwójki dzieci. Prowadzi sklep farmerski w Fairview.
Susan udała się do jego sklepu i zamierzała się tam zatrudnić. Zamierzała się przyznać do pokrewieństwa dopiero jak wytworzy się między nimi więź. Addison sądził, że Susan została podesłana przez jego żonę, by sprawdzić jego wierność. Gdy Mayer powiedziała mu prawdę, ten doznał zawału na swym zapleczu. W szpitalu powiedział jej, że nie chce utrzymywać z nią kontaktów. Pragnął oszczędzić Carol, swojej żonie, świadomości, że rok po ślubie z nią, już ją zdradził. Susan nie zrezygnowała z kontaktu z ojcem. Addison przyszedł do Susan. Ta pokazała mu stare zdjęcia. Później zadzwonił do niej i musiała wpłacić kaucję za ojca, za nielegalne spotkanie z prostytutką. Odwiozła go do domu. Addison potwierdził też napis, wypisany przez jego żonę na garażu Susan. Dał do zrozumienia, że jak poukłada sprawy w swym małżeństwie, to wtedy nawiążą lepsze kontakty.
Susan nawiązała pewien kontakt z tatą ponieważ wiedziała, że od tej strony rodziny występuje trzeci sutek. Informacja wspomniana przy mężu, Mike’u.
Andre Zeller.
Andre Zeller (Miguel Ferrer) to były nauczyciel Susan na kursie malowania. Miał wielki talent i był „jak Peyton Manning w swoim fachu”. Z krótkiego małżeństwa z bogatą damą, doczekał się syna, Jaspera Zellera (Mason Cook). Małżeństwo rozpadło się, gdyż Andre uważał, że bycie artystą to dar lub przekleństwo. Pochłania człowieka i zabiera rodzinę, przyjaciół oraz wszystko inne.
Susan, po tym jak wyznała Mike’owi prawdę o śmierci Alejandra, postanowiła zapisać się na kurs malarski Andre. Jego interesowały tylko pasja i gniew w sztuce. Gdy Susan okazała je na zajęciach, kazał jej zostać. Domyślił się, że coś ukrywa i chciał to z niej wydobyć. Susan opiekowała się też jego synem, który był zgorzkniały ze względu na brak ojca. Susan dowiedziała się o dalszym losie zwłok Alejandra oraz liście z szantażem do Bree. W akcie furii namalowała obraz czterech kobiet nad płonącym, unoszącym się delikatnie nad ziemią szkieletem. Odwzorowała sytuację sprzed 2 miesięcy. Dzieło bardzo spodobało się nieświadomemu niczego Andre. Felix Bergman (Leslie Jordan) – właściciel galerii sztuki – wystawił dzieło w swym lokalu ku utrapieniu Susan. Ta próbowała zakryć i zniszczyć dzieło. W końcu sprowadziła Bree i Gabi, które natychmiast wykupiły je za 20 000 dolarów. Zdążył je dostrzec także Chuck Vance. Susan odpowiedziała, że nie chciała by ktokolwiek zobaczył te obrazy i czuła się żałośnie. Andre pogratulował jej, bo właśnie została artystką.
Brandi.
Brandi (Anne Dudek) to była kochanka Karla. Pracowała dla niego jako sekretarka. Dla niej zostawił on żonę i córkę w roku 2003. Susan dowiedziała się o niej od Edie Britt i została ostrzeżona przez nią, że ona rozbije jej małżeństwo.
Mayer zdołała wybaczyć Brandi, dopiero rok po rozwodzie. Kilka miesięcy później Karl zerwał z Brandi, bo nakrył ją w łóżku z innym.
Carol Prudy.
Carol Prudy (Joyce Van Patten) to macocha Susan i zazdrosna żona Addisona, od 1966 roku. Z mężem doczekali się przynajmniej dwójki dzieci.
Spotkała Susan w szpitalu, tuż po tym jak jej mąż dostał zawału mięśnia sercowego. Skłamała jej, że była jego „aniołem stróżem”, gdyż to ona wezwała pomoc. Carol widziała później jak Susan odwiozła Addisona do domu i podejrzewała, że jest to kolejna kochanka męża. Wyśledziła ją po tablicy rejestracyjnej pojazdu i napisała czerwoną farbą na jej białych drzwiach od garażu słowo „DZIWKA”. Carol zrobiła aferę Susan w supermarkecie a ta wykrzyczała jej prawdę. Susan miała 38 lat a Addison zdradził Carol już rok po ich własnym ślubie. Carol ostrzegła swą pasierbicę, że Addison złamie jej serce.
Claire Bremmer.
Claire Bremmer (Valerie Harper) to siostra matki Susan.
Ciocia Susan odwiedziła ją gdy siostrzenica przebywała w szpitalu z powodu wycięcia nerki, uszkodzonej podczas zamieszek. Sophie nie chciała oddać własnej nerki córce i powstrzymała Claire przed wyjaśnieniem Susan dlaczego tak postanowiła. Sama skłamała, że wyjedzie z Mortym na rejs. Claire nie dała za wygraną i przyjechała do Susan. Wyjawiła wykrycie u Sophie wczesnej fazy raka piersi i nie chciała ona obarczać tym córki. Susan przyrzekła ciotce, że nie powie matce o jej chorobie.
Craig Lynwood.
Craig Lynwood (Aaron Lustig) to koordynator transplantologii w szpitalu Fairview Memorial.
Wręczył Susan pager dzięki któremu wiedziałaby kiedy otrzyma nerkę. Czas oczekiwania trwał od 3 do 5 lat. Jego opinia, czyli brak granicy wieku dla dawcy oraz brak blizn po operacji laparoskopowej miały przekonać mieszkańców Wisteria Lane, zgromadzonych przez Bree, do oddania swej nerki Susan. Kobieta otrzymała organ od Beth Young. Paul początkowo nie zgodził się na przeszczep o czym Lynwood poinformował państwo Delfino. Po tym jak Young porozmawiał ze swą teściową, wycofał się ze swej decyzji i pożegnał drugą żonę.
Eleonora Butters.
Eleonora Butters (Mary Pat Gleason) to nauczycielka w miejscowej szkole. Najpierw uczyła 6-letnich Prestona i Portera Scavo, a 9 lat później, także 5-letniego Maynarda Jamesa Delfino.
Eleonora jako jedyna mogła dać radę bliźniakom Scavo. Gdy wymalowali na niebiesko Tiffany Axelrode kazała Lynette rozdzielić ich do innych klas.
Co roku pani Eleonora Butters prosiła dzieci by narysowali rodziców by ci mogli spojrzeć na siebie oczami dzieci. M.J. sportretował małego Mike’a i dużego Jacksona Braddocka, co zdradziło, że Mike odgrywa w życiu syna małą rolę.
Po śmierci ojca M.J. okazał agresję wobec swej nauczycielki. Susan też straciła nad sobą kontrolę przy niej, gdyż broniła syna. Kobieta zasugerowała jej, że powinna łagodzić, lecz rozładować ból.
Evan Mayer.
Evan Mayer (Sawyer Church) to syn Karla i Marissy.
Marissa odeszła od nich, gdyż macierzyństwo ja przerosło. Evan był na nią wściekły i przelewał emocje na rysunki przedstawiające zakrwawioną lub ranną matkę. Karl umyślnie zapisał go do szkoły, w której Susan pracowała jako asystentka nauczycielki sztuki. Kiedy ona poprosiła by dzieci narysowały coś co je uszczęśliwia, Evan narysował to co zawsze. Później Karl wyjawił Susan ich sytuację. Evan tyranizował inne dzieci w klasie, także M.J – a. Był zły, gdy nie został zaproszony na przyjęcie syna Mike’a. Karl nakłonił Bree, w zamian za podjęcie jej sprawy rozwodowej, by ta przekonała małego Delfino do zaproszenia Evana. Później chłopcy stali się przyjaciółmi.
Ian Hainsworth.
Ian Hainsworth (Dougray Scott) to były i bogaty narzeczony Susan.
PrzeszłośćBrytyjczyk i drugi syn – po Nigelu – Grahama (Paxton Whitehead) i Dahilii (Lynn Redgrave) Hainsworth. Pojął za żonę Jane. Ta zdradziła Iana w 2002 roku, dlatego że męża często nie było w domu z powodu jego wyjazdów biznesowych. Wybaczył jej, ale od tamtego momentu był silnie uczulony na wierność. Popadł w depresję po tym, jak Jane spadła z konia 2004 roku i zapadła w śpiączkę, 6 miesięcy przed samobójstwem Mary Alice na Wisteria Lane.
Ian Hainsworth był załamany. Zerwał wszystkie kontakty towarzyskie i chciał być sam ze swym bólem. Trzy lata po wypadku Jane poznał Susan Mayer, która też dopiero co zaczęła przeżywać dramat śpiączki Mike’a i była równie nieszczęśliwa jak on. Powoli narodziła się przyjaźń. Nieszczęście zbliżyło ludzi. Ian coraz bardziej potrzebował bliskości tej nieszczęśliwej kobiety. Nachodził Susan mimo obaw kobiety przed porzuceniem Mike’a. W końcu oboje wyjechali w góry, gdy Mike obudził się ze śpiączki. Stwierdzono u niego wsteczną, dwuletnią amnezję. Nie pamiętał czasu spędzonego na Wisteria Lane. Dlatego odrzucił usiłowania Mayer by odnowić tę relację. Susan zwróciła się ponownie do Iana. Mike’a oskarżono o zabójstwo Monique Polier a Susan wierzyła, że jest niewinny. Sfrustrowany Ian jej przywiązaniem do byłego chłopaka, zaproponował opłacenie adwokata (Paul Jeffrey Byrne) dla hydraulika pod warunkiem, że sama już się z nim nie spotka. Ten kazał mu się przyznać do winy, co nie spotkało się z zadowoleniem Susan. Mike został wypuszczony z więzienia za kaucją z pieniędzy Zacha Young. Ian, po śmierci Jane, zaręczył się wstępnie z matką Julie. Gdy odkrył w rzeczach po żonie pierścionek Mike’a dla Susan, zrobił to oficjalnie w Pizzerii Scavo. Zagrał z Mikiem o nią i wygrał w pokera. Tym, kupił sobie jego milczenie. Przedstawił Mayer swym rodzicom, ale nie zgodził się by podpisała intercyzę. Tymczasem hydraulik zaczął przypominać sobie szczegóły czasu spędzonego z Susan. Kobieta dowiedziała się o grze w pokera podczas próby swatania Mike’a z organizatorką wesel (Peri Gilpin). Zakazała obydwu kontaktów z nią. W końcu zdecydowała się wybaczyć Ianowi i odnowiła zaręczyny z nim. Ian zrozumiał jednak, że jego narzeczona nigdy nie przestanie kochać Mike’a, dlatego zerwał z nią i przeprowadził się do Anglii.
Jackson Braddock.
Jackson Braddock (Gale Harold) to były malarz domu Susan i jej były narzeczony.
PrzeszłośćKanadyjczyk i obywatel tego państwa, który studiował malarstwo w Paryżu. Stracił wenę rok wcześniej. W 2008 roku wygasła jego wiza studencka. W 2012 roku Mike i Susan zdecydowali się na separację, która trwała rok. Mimo ostatnich starań Susan, zakończyła się rozwodem. Zanim ten dzień nadszedł, Susan wpuściła do swojego domu Jacksona, by przemalował jej dom. Kilka godzin po podpisaniu rozwodu przez Mike’a, Susan zaciągnęła Jacksona do łóżka. Jackson wyznał jej, że nie szukał związku i Susan na to przystała.
Po raz pierwszy wprowadzono go 5 lat po narodzinach Maynarda Jamesa.
Susan naciskała by utrzymać ich związek w tajemnicy. Nie udało się to, gdyż Mike i ich syn odkryli sekret, ale okazali im wsparcie. Jackson nauczył nawet syna Susan jazdy na rowerze. Sam otrzymał poważne obrażenia po podpaleniu klubu „biały koń” podpalonego przez Davida Williamsa, gdy został zatrzaśnięty w męskiej toalecie. Po wyleczeniu się, nalegał na Susan by wyprowadziła się z nim do Riverton by tam mógł rozwinąć swą karierę malarską i udać się do college’u. Susan zrezygnowała z tej opcji. Później wrócił na Wisteria Lane i poprosił matkę Julie o rękę, gdyż 6 lat wcześniej wygasła jego wiza studencka. Musiałby wziąć ślub z amerykańską obywatelką by uniknąć deportacji do Kanady. Dave obawiał się, że ten poinformuje policję o jego udziale w tragedii. Dowiedział się, przypadkiem, przez telefon do Katherine o sytuacji Jacksona. Natychmiast zgłosił go do urzędu imigracyjnego, przez co malarz został deportowany. Jackson zdążył wspomnieć detektywom Lyons i Collins (David M. Fabrizio) o tym, że widział Dave’a na zapleczu spalonego baru, przez co rozpoczęli za nim pościg.
Jane Hainsworth.
Jane Hainsworth (Cecily Gambrell) to nieżyjąca żona Iana. Córka Jeffa (Peter Jason) i Renee (Mary Margaret Lewis). W roku 2002 Jane zdradziła Iana z Tedem, dlatego że często nie było go w domu z powodu jego wyjazdów biznesowych. Wybaczył jej, ale od tamtego momentu był silnie uczulony na wierność kobiety, którą obdarzył uczuciem. Jane była jego pierwszą miłością. Dwa lata później, w 2004 roku, Jane zapadła w śpiączkę, po tym jak spadła z konia.
Leżała na oddziale śpiączek przez trzy lata, gdzie odwiedzała ją Susan i przyjaciółka Erika Gold (Amy Aquino). Ona powiadomiła rodziców Jane o jej śmierci. Susan podłożyła telefon komórkowy pod uszy umierającej od gorączki Jane by mąż – wracający samolotem ze służbowego spotkania – mógł się z nią pożegnać. Jej ciało skremowano i pochowano w urnie.
Jennifer.
Jennifer (Lindsey Kraft) to nowa lokatorka i właścicielka domu przy 4353 Wisteria Lane od roku 2017.
Jest żoną Steve’a, który był podekscytowany pomysłem zamieszkania na przedmieściach. Susan powitała ją w momencie, gdy sama miała odjechać z córką, synem i wnuczką spod swojego byłego domu. Susan zapewniła ją, że nie będzie się tutaj nudzić. Po odjeździe poprzedniej właścicielki, Jennifer wzięła karton który ze sobą przywiozła i wyjęła z niego pudełko na biżuterię. Otworzyła je, popatrzyła przez chwilę z milczącym przerażeniem na zawartość, po czym je zamknęła i schowała do szafy w garażu, zamykanej na kłódkę.
Jennifer łączy z Susan nie tylko podmiejski dom przy uliczce. Firma „Howells. Rent–A–Truck” została wynajęta zarówno przez Susan w 1992 roku, jak i Jennifer 25 lat później do przewiezienia ich rzeczy na nowe miejsce zamieszkania.
Jessie.
Jessie (Swoosie Kurtz) to homoseksualna nauczycielka plastyki w szkole Oakridge, do której uczęszcza M.J. Delfino.
Jessie sądziła, że Susan jest dla niej miła bo odkryła, że jest lesbijką i dlatego się rozwiodła. Pocałowała ją, ale wyjaśniły sobie nieporozumienia. Susan chodziło o przymilanie się, by pozostać na stanowisku pracy jako pomoc nauczycielki plastyki. Zaproponowała jednak jej spotkania z jej przyjaciółkami, by nie czuła się sama.
Karl Mayer.
Karl Mayer (Richard Burgi) to nieżyjący były mąż Susan.
PrzeszłośćZ zawodu adwokat, w 1989 roku pojął za żonę Susan Bremmer a rok później urodziła im się córka, Julie. W 1992 roku sprowadził się z żoną i córką do Fairview, 4353 Wisteria Lane. Jedenaście lat później Karl zdradził Susan z Edie Britt oraz sekretarką Brandi. Edie przekazała informacje o tym drugim romansie do Susan. Następnie sama Susan widziała ślad po szmince na koszuli męża. Matka Julie spaliła wszystkie mosty jakie łączyły ją z małżonkiem: nagrody sportowe, kije do golfa czy buty. Pierścionek zaręczynowy po jego babci wyrzuciła na jednej ze stanowych dróg. Jego żona złożyła wniosek o rozwód do sądu i wyrzuciła go z domu, przy czym zmieniła zamki.
Rok po rozwodzie Karl wciąż był z Brandi. Zerwał z nią, gdy nakrył ją z innym mężczyzną w łóżku. Poprosił Susan o drugą szansę, ale ta – wierna Mike’owi – odrzuciła go. Karl zaprosił więc Edie na urodziny Julie, a po nich zaczął się z nią spotykać regularnie.
Susan odkryła, że Karl sypia z Edie w jej nowym domu. Była zazdrosna o nich, bo miała być szczęśliwa jako pierwsza i przez przypadek potrąciła Edie. Karl wciąż kochał byłą żonę i sondował czy może do niej wrócić. Ponownie odrzuciła jego zaloty. Bree Van De Kamp udała się do niego po poradę odnośnie do samobójstwa George’a Williamsa. Karl wyjaśnił Andrew, że nie musiała mu pomagać, lecz chłopak zagroził matce, że zniszczy jej reputację wśród sąsiadów. Karl poprosił Bree by poszła do kuchni po herbatę i przyparł jej syna do ściany. Zaznaczył, że był on dobrym przyjacielem jego zmarłego ojca. Zastraszył też, że go „uszkodzi”, jeśli nie będzie szanował matki. Gdy Susan odkryła, że nie ma ubezpieczenia, Edie wpadła na pomysł fikcyjnego małżeństwa. Gdy pomysł nie udał się, Karl w tajemnicy przed Edie, oświadczył się Susan. Przygotował intercyzę, zmusił Susan do odnalezienia starego pierścionka który sama wyrzuciła. Edie znalazła dokumenty, ale była wściekła gdy do zaręczyn z nią nie doszło. Karl i tak obiecał Susan wypełnienie ich umowy. Wzięli cichy ślub w urzędzie stanu cywilnego. Gdy Susan miała mieć wyciętą „wędrującą” śledzionę, powiedział pielęgniarce Ruth Ann Heisel, żeby opiekowała się jego żoną. Ta sprawdziła jej stan cywilny i przekazała informację do doktora Rona McCready. Mayer powiedział też o bukiecie i liściku doktora Mike’owi. Susan potwierdziła Ronowi wszystko, oprócz wątku z Mikiem. Karl zaaranżował „przypadkowe” spotkanie doktora i hydraulika, przez co ci pobili się na środku ulicy. Susan ostrzegła Karla przed oświadczynami z zaskoczenia, zaaranżowanymi przez Edie. Britt dowiedziała się o oszustwie ubezpieczeniowym od doktora Rona. Susan miała być barmanką na wystawnym przyjęciu zaręczynowym, opłaconym przez Karla. Ten przyznał się Susan, że wciąż ją kocha, ale nadal ukrywał to przed Edie. Adwokat skłamał Susan, że zerwał z Edie, po czym oboje poszli do łóżka. Gdy matka Julie dowiedziała się o jego uczynku, wyrzuciła go za drzwi. W przeciwieństwie do poprzednich zerwań z kobietami, tym razem Karl nie uciekł od Edie bez szwanku. Jego samochód został zniszczony przez śmieciarkę. Oliver Weston podsłuchał Karla jak namawia Susan do powrotu, ale Mike mu zapłacił. Edie i tak dowiedziała się prawdy, po czym podpaliła dom swej sąsiadki. Natomiast Karl nakrył Mike’a u jubilera, gdy nabył pierścionek zaręczynowy. Sam kupił Susan i Julie nowy dom a Mike z Karlem pobili się. Susan chciała być z Mikiem i wymusiła na Karlu podpisanie po raz wtóry dokumentów rozwodowych oraz zrezygnowała z jego domu.
Karl pojawił się ponownie w życiu Susan w roli „złego policjanta” dla związku ich córki z Austinem McCannem. Miał przemówić do rozsądku siostrzeńcowi Edie. Ten powiedział mu jednak o romansie Susan z żonatym Ianem Hainsworthem, przez co Karl miał pretensje do Susan i wyszedł.
Ożenił się z Marissą, która zaszła z nim w ciążę. Nieco ponad rok później spotkali się z Susan i Mikiem. Hydraulik powiedział mu o swym uzależnieniu od tabletek przeciwbólowych co irytowało także ciężarną Susan. Karl przyznał Susan, że Mike to dobry mężczyzna skoro jest szczery i będzie wspierał ją tak, jak sam nie mógł.
5 lat później Susan wciąż miała z nim kontakt. Naśmiewał się z niej, że spotyka się z malarzem (Jackson) i gdyby on był dekarzem, może nadal byliby razem. Kilkanaście tygodni później Marissa porzuciła męża i syna Evana. Zapisał go do szkoły gdzie uczyła Susan i ta zaniepokoiła się obrazkami Evana pełnymi przemocy. Karl wyjawił jej czemu jego syn tak maluje. Był załamany i poczuł to co Susan, gdy od niej odszedł. Gdy Bree rozpoczęła procedurę rozwodową z Orsonem nie chciała by były dentysta otrzymał połowę jej firmy kateringowej przy podziale majątku. Usłyszała, że Karl to prawdziwy rekin pośród adwokatów i ten zgodził się na poprowadzenie jej sprawy, gdy nakłoniła młodego Delfino do polubienia Evana. Karl okradł dom Bree za zgodą i przy współudziale żony Orsona, po czym schowali zdobycze w magazynie. Orson odkrył jednak podstęp i zaszantażował Bree. Karl w odpowiedzi rozpoczął z nią romans.
Skonsumowali związek dopiero po dwóch miesiącach. Ukrywali go przed Susan i Orsonem a Bree wmawiała sobie, że nic nie czuje do Karla do czasu gdy ten sprowokował ją spotkaniem z atrakcyjną Candace (Brooke Lyons). Bree Hodge miała problem. Nie chciała zakochać się w Karlu Mayerze. Odrzucało ją jego zachowanie przy stole. Jego nieetyczne odruchy, a także jego błądzący wzrok. Bree naprawdę nie chciała pokochać Karla Mayera, ale w głębi serca czuła, że właśnie zaczyna. Dlatego wiedziała, że nadszedł czas by odejść. Zażądała by wreszcie wymyślił sposób na rozwiedzenie jej. Karl wpadł na pomysł by zaaranżować spotkanie Orsona z jednym z jego byłych więźniów. Wystarczyła fotografia, która trafiła by do kuratora. Poszli do łóżka, ale Angie Bolen zdołała zatuszować ich spotkanie zanim były dentysta ich nakrył. Nagi Karl musiał uciec przez balkon Bree z jej sypialni. W międzyczasie, ten sam mężczyzna co dusił Julie, uśmiercił Emily Portsmith. Karl, w trosce o bezpieczeństwo córki, zamienił się z nią samochodami. Dzięki temu Susan odkryła romans Karla z Bree. Żona Mike’a była wściekła, ale zaprosiła oboje do siebie i przedstawiła Bree czarną stronę charakteru Karla. Gdy sama usłyszała, że Bree kocha Karla, pobłogosławiła ich związkowi. Bree poszła niedługo potem do Lamara Benjamina i z jego pomocą zrealizowała wcześniejszy plan Karla. Adwokat wynajął firmę Bicksów. Dzięki wściekłej Bree, wyjawił Orsonowi, że to on jest kochankiem pani Hodge. Obaj zaczęli się bić i Bree musiała interweniować. Niestety w domek, gdzie byli zgromadzeni, uderzyła awionetka raniąc wszystkich wewnątrz. Karl zmarł na stole operacyjnym a Orson został sparaliżowany od pasa w dół. Bree wyszła z tragedii tylko z zadrapaniem. Na pogrzebie ojca Julie zastanawiała się jakie było by jej małżeństwo z Karlem. Uznała, że ten i tak by ją zdradził, przez co by się rozwiedli a Orson zmarł by samotnie z powodu złamanego serca. Miesiąc po śmierci Karla odczytano jego testament. Mężczyzna był współwłaścicielem klubu ze striptizem. Był to bardzo dochodowy interes. Zapisał więc swe udziały w nim swojej byłej żonie, Susan
Postać pojawiła się milcząco jeszcze raz na Wisteria Lane, ubrana w biel. Była jednym z duchów obserwujących Susan Delfino, gdy opuszczała swój dawny dom wraz z dziećmi i wnuczką, by rozpocząć nowy rozdział w życiu poza uliczką.
Lonny Moon.
Lonny Moon (Wallace Shawn) to agent Susan od jej książek.
Wierny towarzysz, zaufanej powiernik, lojalny przyjaciel. Dla Susan Mayer takim kimś był jej agent Lonny Moon. To on pomógł jej wypromować pierwszą książkę dla dzieci. To on zawiózł ją do szpitala, kiedy miała urodzić Julie. To Lonny próbował odciągnąć jej myśli od bolesnego rozwodu zabierając ją na wesołe wakacje. Lonny był skałą. Na nieszczęście dla Susan jej skała zaczęła się kruszyć. Wskutek jego malwersacji finansowych, Susan zerwała z nim współpracę i mężczyzna trafił do więzienia. Żona Jeannie i dzieci wyjechały do jego teściowej, do Minnesoty.
Marissa Mayer.
Marissa Mayer (Sunny Mabrey) to druga była żona Karla oraz była macocha Julie.
Jest magistrem prawa. Była w trzecim trymestrze ciąży, w tej samej szkole rodzenia co Susan.
Urodziła ona syna, Evana Mayera. Opuściła męża pięć i pół roku po jej spotkaniu z Susan, oświadczając mężowi, że macierzyństwo ją przerosło.
Maxine Rosen.
Maxine Rosen (Lainie Kazan) to wdowa po Sidneyu Rosen i właścicielka budynku, gdzie Mike i Susan wynajęli mały apartament, po tym jak własny dom musieli wynająć by spłacić długi.
Kobieta stworzyła erotyczną stronę internetową „Va Va Va Broom Ladies”. Klienci z Azji i Europy mogli tam oglądać panie w bieliźnie – w tym własną córkę – sprzątające swój dom w wyzywający sposób. Zaproponowała Susan pracę i przyuczyła ją do zajęcia. Gdy ta osiągnęła niezwykłą popularność w sieci, otrzymała ona od Maxine bonus w postaci czeku z pieniędzmi za największą miesięczna oglądalność. To skonfliktowało żonę Mike’a ze Stacy Strauss. Maxine włączyła do biznesu wspólników, którzy chcieli transmisji ogólnokrajowej. Zanim wszystko by ruszyło, Susan wycofała by się z biznesu. Musiała jednak zwrócić Maxine 9000 dolarów za wycofanie olbrzymich plakatów z jej wizerunkiem. Maxine zaproponowała jej szybkie odrobienie pieniędzy w formie prywatnych, pikantnych sesji z indywidualnymi klientami. Była wściekłą, gdy zatrzasnęła laptop podczas takowej sesji klientowi (James DuMont) z ratusza miejskiego. Maxine odebrała telefon od drugiego klienta, który był bardzo natarczywy. Był nim Paul Young, który odkrył sekret Susan.
Morty Flickman.
Morty Flickman (Bob Newhart) to czwarty ojczym Susan z piątego małżeństwa Sophie. Jego pierwsza żona – Dolores – zmarła. Był też w poważnym związku zanim poznał Sophie. Morty utrzymywał się z założonej przez siebie naleśnikarni, która dopiero ostatnio zaczęła przynosić większe dochody. Pokłócili się i zerwali ze sobą o jego miejsce pracy i zatrudniane tam kelnerki.
Susan przyjechała do niego ze swoją matką i żądaniem przeproszenia jej. Inaczej Sophie zamieszkała by z nią i wyssała by całą energię z córki. Sopbie pobiła go na parkingu/ Po krótkim czasie, przyjechał do Susan i oświadczył się Sophie. Wręczył pierścionek po swej zmarłej żonie, a ta kazała sobie kupić nowy. Zabrał narzeczoną i przekonał przyszłą pasierbicę, żeby nie rezygnowała z miłości do Mike’a.
Na nieudanej próbie ślubu Susan i Sophie pokłóciły się o to, że nikt w wojsku nie znał Harrisona Rossa, domniemanego ojca Susan. Morty wytłumaczył matce Julie, że była „owocem jednorazowego wyskoku”. Susan wybaczyła matce, ale na weselu usłyszała od niej prawdę o tym, że on żyje w Fairview. Morty chciał tylko wiedzieć czy się z nim spotyka.
Ron McCready.
Ron McCready (Jay Harrington) to były chłopak Susan i młody chirurg w szpitalu Sacred Heart, w Fairview.
Gdy randka Susan, Jim Halverson (Greg Germann) uderzył się w głowę, kobieta zauroczyła się młodym lekarzem. Odwiedziła go w szpitalu, gdzie odkrył jej wędrująca śledzionę, którą trzeba było wyciąć. Była to jego pierwsza operacja, wedle słów siostry Ruth Ann Heisel. By przeprowadzić operację, Karl ożenił się z Susan tylko by objąć ją swoim ubezpieczeniem. Karl powiedział przez przypadek siostrze Heisel, żeby zaopiekowała się jego „żoną”. Ta sprawdziła jej ubezpieczenie. Na stole operacyjnym, Mayer, będąc pod wpływem znieczulenia, na oświadczenie Rona, że ją kocha, wyznała, że kocha Mike’a Delfino. Siostra Heisel wykrzyczała, że jej mąż ma na imię Karl. Susan zaprzeczyła doktorowi jakoby znała jakiegoś Mike’a, ale zaprosiła Karla na wspólną kolację by pokazać lekarzowi, że nic ją nie łączy emocjonalnie z ojcem Julie. Karl zaaranżował jednak spotkanie Rona z hydraulikiem, przez co oboje się pobili. Przyjechał też do Edie i powiedział jej o „fikcyjnym małżeństwie” jej Karla z sąsiadką.
Sophie Bremmer-Flickman.
Sophie Bremmer – Flickman lub Sophie Flickman zd. Bremmer (Lesley Ann Warren) to matka Susan.
PrzeszłośćJej własna matka nie żyje. Sophie zaszła w ciążę jako nastolatka, w 1967 roku. Addison Prudy – ojciec dziecka – zapłacił jej by nie wspominała dziecku o jego istnieniu. Dlatego wymyśliła historię o żołnierzu Harrisonie Ross, który zginął pod Hanoi. Później wyszła za mąż cztery razy. Pierwszy raz, za hazardzistę. Drugi raz za alkoholika. Trzeci raz za mężczyznę, który wolał mężczyzn. Czwartym mężem został ponownie jej drugi mąż. Po czwartym rozwodzie spotkała na swej drodze owdowiałego Morty’ego Flickmana, który prowadził naleśnikarnię. Związała się z nim, ale z czasem zauważyła, że za dużo czasu spędza w pracy. Oboje pokłócili się o to a ona podejrzewała nawet romans z innymi kobietami. Dlatego też udała się do córki, na Wisteria Lane.
Sophie przyjechała do Susan po rozstaniu z Mortym. Zamierzała zamieszkać z córką, lecz ta uznała, że musi pogodzić ją i jej chłopaka. Flirtowała też z innymi mężczyznami co doprowadzało jej córkę do furii bo sama wciąż rozpaczała po rozstaniu z Mikiem, tym jedynym. Nazajutrz Sophie poszła do Mike’a i powiedziała mu, że jej córka go wciąż kocha a krótko potem Morty oświadczył się Sophie. Przekazała też córce informację, że była u hydraulika.
Kilka miesięcy później, Susan dopasowywała suknię ślubną do figury matki. Gdy zaproponowała by Susan ją ubrała, Sophie przez przypadek dowiedziała się, że Mike planuje się oświadczyć i kupi Susan jej własną suknię. Później była świadkiem tego jak Mike ponownie zerwał z Susan, z powodu jej spotkania z Zachem Youngiem. Zmuszona też przez córkę, wyjawiła jej prawdę o ojcu podczas swojego wesela z Mortym.
Lee McDermott wspomniał, że Susan prowadzi wielogodzinne rozmowy z matką przez telefon.
Dziesięć lat później Sophie przyjechała do Fairview, do swej córki. Susan straciła jedną z dwóch nerek. Claire Bremmer w tajemnicy przed siostrą, powiedziała siostrzenicy Susan, że u Sophie wykryto wczesne stadium raka piersi i zacznie chemioterapię. Dlatego nie mogła oddać nerki.
Stacy Strauss.
Stacy Strauss (Rebecca Creskoff) to koleżanka z pracy Susan u Maxine.
Susan otrzymała nagrodę za najwyższą oglądalność, ale Stacy oskarżyła Susan o kradzież jednego z jej tricków. Sama zrobiła to samo, dlatego Susan ośmieszyła jej występ. Zaczęły się szarpać na wizji co potroiło oglądalność ku uciesze Maxine. Stacy zamierzała wrócić do domu do Wirginii, ale przez 6 lat takowej pracy wydawała po drodze do celu na zbyteczne przedmioty. Susan zrozumiała, że nie prędko wróci na Wisteria Lane jeśli będzie robić tak samo.

</doc>
<doc id="1039328" url="https://pl.wikipedia.org/wiki?curid=1039328" title="Damian Baliński">
Damian Baliński

Damian Baliński (ur. 5 sierpnia 1977 w Lesznie) – polski żużlowiec.
Brat Dariusza, wujek Damiana – również żużlowców.

</doc>
<doc id="1039336" url="https://pl.wikipedia.org/wiki?curid=1039336" title="François Kellermann">
François Kellermann



</doc>
<doc id="1039337" url="https://pl.wikipedia.org/wiki?curid=1039337" title="Francois Kellermann">
Francois Kellermann



</doc>
<doc id="1039338" url="https://pl.wikipedia.org/wiki?curid=1039338" title="Franciszek Kellermann">
Franciszek Kellermann



</doc>
<doc id="1039346" url="https://pl.wikipedia.org/wiki?curid=1039346" title="Browar Stary Kraków">
Browar Stary Kraków

Browar Stary Kraków – przedsiębiorstwo, które obsługiwało i zaopatrywało w piwo piwiarnie i bary na terenie Krakowa. Miało charakter browaru kontraktowego, istniało w latach 2005–2007, a w 2016 zostało reaktywowane jako browar infrastrukturalny w podkrakowskim Wroninie. Jego właścicielem jest Tomasz Jabłoński.
Charakterystyka.
Browar Stary Kraków był dzierżawcą części linii produkcyjnej od Browaru Relakspol. Specjalizował się w produkcji angielskiego gatunku piwa górnej fermentacji typu ale. W 2007 roku firma zaprzestała działalności, a marki piw zostały przejęte przez Browar Relakspol, który kontynuował warzenie piwa górnej fermentacji.
Produkty.
Ale

</doc>
<doc id="1039347" url="https://pl.wikipedia.org/wiki?curid=1039347" title="Fernand Léger">
Fernand Léger

Joseph Fernand Henri Léger (ur. 4 lutego 1881 w Argentan, zm. 17 sierpnia 1955 w Gif-sur-Yvette) – francuski malarz związany z kubizmem, grafik, rzeźbiarz, artysta ceramik i reżyser filmowy.
Życiorys.
Od 1900 mieszkał i pracował w Paryżu, w czasie II wojny światowej na emigracji w USA. Po powrocie do Francji należał do partii komunistycznej.
Od około 1910 roku tworzył w charakterystycznym stylu, komponując abstrakcyjne i półabstrakcyjne prace z formami cylindrycznymi. Postać człowieka ograniczał do czystego kształtu. Formy mechaniczne w jego pracach są stałymi elementami, np. w projektach dla Baletu Szwedzkiego (1921–1922), freskach (takich jak polichromia stadionu w Brukseli, 1935), a także w abstrakcyjnym filmie "Ballet mécanique" 1924 z muzyką George’a Antheila.
Jego uczennicą, od 1948 roku asystentką, a od 1952 roku żoną była Nadia Léger (1904–1982, wcześniej pod nazwiskiem Wanda Chodasiewicz-Grabowska).

</doc>
<doc id="1039348" url="https://pl.wikipedia.org/wiki?curid=1039348" title="Orbita Wiru">
Orbita Wiru

Orbita Wiru - zespół muzyczny z Warszawy stworzony w 1999 roku przez Tomasza Serwatko (gitara, wokale), Sebastiana Miecznika i Łukasza Kustrę. Początkowo muzyka formacji oscylowała na pograniczu rocka alternatywnego i metalu. Późniejsze brzmienie zaczęło nawiązywać bardziej do tradycji hipisowskich i czystego rocka, jednocześnie nie stroniąc od mocniejszych riffów i szybszych rytmów.
Historia zespołu.
Lata 1999-2004.
"Orbita Wiru" została powołana do życia w 1999 roku, po odejściu Tomasza Serwatko z zespołu "Kairos" i zakończeniu działalności formacji "Pigfish". W pierwszym składzie zespołu znaleźli się gitarzysta Sebastian Miecznik i były perkusista formacji "Pigfish", Łukasz Kustra. We wrześniu 2001 roku "Orbita Wiru" nagrywała w olsztyńskim studio nagraniowym "Selani". W trakcie dwóch sesji pod czujnym okiem realizatora Szymona Czecha, zarejestrowano w sumie 8 utworów na debiutancką (nieoficjalną) płytę zatytułowaną "Pierwszy krzyk". W nagraniach wziął udział basista Marcin Kleiber ("Geisha Gone"r, "Pigfish", "Doda"), ale do stałego składu po wyjściu ze studia dołączył Rafał Czapliński.
W marcu 2002 roku "Orbita Wiru" wystąpiła w popularnym programie telewizyjnym Rower Błażeja. Po koncercie na imprezie Rockfront Piknik w Skarżysku-Kamiennej zespół zdobył wyróżnienie publiczności. Wygrał też główną nagrodę na przeglądzie rockowym PEPE w Piasecznie. W czerwcu podpisano umowę z Universal Music Polska na nagranie dwóch utworów ("Hard to believe", "Złudzenia"), które znalazły się wydanej przez wytwórnię składance "Nowa Energia Vol. 2". W lipcu "Orbita Wiru" wystąpiła w konkursie na Festiwalu Rockowym Węgorzewo. W sierpniu formacja zaliczyła koncerty w ramach Slot Art Festival w Lubiążu oraz Fama Rock Festival w Iławie.
W październiku zespół dołączył do trasy koncertowej Acid Drinkers - Acidofilia Tour, a tuż po niej w listopadzie ponownie wszedł do studia Selani w celu rejestracji materiału na drugą (nieoficjalną) płytę zatytułowaną "Stado". Przy okazji powstał teledysk do utworu "Hard to Believe", który w formie bonusu został dołączony do składanki Universal Music Polska "Nowa Energia Vol. 3 - Reinkarnacja". "Orbita Wiru" zawitała ponownie do Roweru Błażeja, a także pojawiła się w programach Wroński Beat i Hołdys Guru Limited.
W 2003 roku zespół ponownie spróbował swoich sił w konkursie na Festiwalu Rockowym Węgorzewo. Następnie wystąpił na Festiwalu Rockowe Ogródki 2003 w Płocku, gdzie zdobył główną nagrodę. Zaliczył też występ w telewizyjnym programie "Kuba Wojewódzki". W tym okresie w składzie "Orbity Wiru" nastąpiły zmiany personalne. Stanowisko perkusisty objął Paweł Sawicki ("Insomnia"), a nowym basistą został Robert Kocoń ("Myopia"). W 2004 roku dwa utwory zespołu ("Stado", "Breed") umieszczono na składance "NuN" wydanej przez Universal Music Polska.
Lata 2005-2009.
Jednym z bardziej niecodziennych koncertów "Orbity Wiru" w historii działalności zespołu był występ na dziedzińcu zakładu karnego o zaostrzonym rygorze w Zamościu, który odbył się w maju 2005 roku. Następnie formacja zagrała ponownie na Festiwalu Rockowym Węgorzewo oraz pojawiła się na festiwalu Hunter Fest 2005 w Szczytnie. W tym okresie utwór "Hard to Believe" trafił na kolejną składankę ("Antyidol") wydaną przez Universal Music Polska. Jeszcze w tym samym roku "Orbita Wiru" weszła do olsztyńskiego studia X, gdzie pod okiem Szymona Czecha rozpoczęto nagrywanie sześciu nowych utworów na oficjalny debiutancki album. 
W 2006 roku zespół ponownie zagrał na festiwalu Hunterfest i borykał się z kolejnymi zmianami personalnymi. "Orbitę Wiru" postanowił opuścić współzałożyciel i gitarzysta, Sebastian Miecznik. Do składu wrócił za to basista, Rafał Czapliński. W sierpniu zdecydowano się na jednodniową sesję w studiu X w Olsztynie, gdzie w trzyosobowym składzie nagrano akustyczną wersję utworu "Hard to Believe" zatytułowaną "Hard to be a Flamenco player". To ona ostatecznie zamknęła pierwszą płytę "Wiru Sfera", która zadebiutowała na rynku 23 października 2006 roku. Wydano ją w barwach Serwat Art Factory (SAF) założonej przez Tomasza Serwatko, po rozwiązaniu niesatysfakcjonującego kontraktu z Universal Music Polska. Do zespołu dołączył też drugi gitarzysta, Kacper Klonowski.
Na wiosnę 2007 roku "Orbita Wiru" wraz z zespołami "Carnal" i "So I Scream" ruszył w trasę Hellride 3 Tour, odwiedzając kilka polskich miast i promując nowe albumy. W międzyczasie nastąpiła zmiana na stanowisku perkusisty i do składu dołączył Maciej Walencik. We wrześniu zespół został zaproszony na jubileuszowy koncert na festiwalu Rockowe Ogródki w Płocku. Tuż po nim formacja zamknęła się w sali prób aż do maja 2008 roku, przygotowując materiał na drugi album. Sesja nagraniowa ponownie odbyła się w studiu X w Olsztynie. "Relikwiat", druga oficjalna płyta "Orbity Wiru" ostatecznie ukazuje się 12 stycznia 2009 roku. Do promującego ją utworu "Moja mała furia" został nakręcony teledysk w reżyserii Kamelki Zduńczyk (MTV). Piosenka dotarła do pierwszego miejsca na Turbo Top - liście przebojów Antyradio.
W kwietniu 2009 roku "Orbita Wiru" została zaproszona do telewizyjnego show Hit-Generator, w którym awansując w kolejnych odcinkach została uhonorowana statuetką Super Hitu. Zespół zaprezentował utwory "Moja mała furia" oraz "Choose like Zinedine Zidane". Po sukcesie telewizyjnym zespół zaangażowano do reklamy telefonii komórkowej. W lipcu nastąpiła zmiana na stanowisku basisty, którym został Jacek Wiśniewski. W nowym składzie zespół wystąpił jako gwiazd koncertu w ramach Karuzeli Kultury w Świnoujściu oraz na  festiwalu Hunterfest 2009. Ostatecznie formację zdecydował się opuścić drugi gitarzysta, Kacper Klonowski. Już w trzyosobowym składzie "Orbita Wiru" koncertowała min. z zespołem "Ocean", równolegle pracując nad nowym materiałem na kolejny album.
Lata 2010-2020.
Nagrania do kolejnego albumu rozpoczęły się 10 kwietnia 2010 roku w studiu Kopalnia pod okiem Grzegorza Jędracha ("Goya"). Prace nad materiałem przeciągnęły się i ostatecznie płyta "My Maszyny" wyszła dopiero 13 maja 2013 roku. Patronat nad płytą objęło Antyradio, a do utworów "DNA", "My Maszyny" oraz "Piekłoraj" powstały teledyski. Po okresie promocji płyty i zagraniu kilku koncertów nastąpił martwy okres, w którym zespół mało koncertował i zamknięty w sali prób przygotowywał nowy materiał. W kwietniu 2017 "Orbita Wiru" wróciła do koncertowania. Ukazały się teledyski do nowych utworów "Będzie Lepiej" i "Stop Złość". W styczniu 2018 po nagraniu partii instrumentalnych zespół opuścił Jacek Wiśniewski, a stanowisko basisty objął Sebastian Górski ("Testor", "Wrinkled Fred"). W tym składzie zespół kontynuował nagrywanie nowej płyty.
W lutym 2020 roku ukazał się czwarty album "Orbity Wiru" zatytułowany "Hipis 2020", a patronat nad nim objęło ponownie Antyradio. Płyta zawiera 13 utworów, m.in. cover zespołu "Voo Voo" "Nim stanie się tak", który zaczął piąć się w górę na liście "Turbo Top". Zaraz po premierze zespół rozpoczął prezentowanie materiału z płyty na koncertach. Teledysk do utworu "Hipis" zrealizował Jan Walencik.

</doc>
<doc id="1039351" url="https://pl.wikipedia.org/wiki?curid=1039351" title="Przewodniczący Parlamentu Autonomii Palestyńskiej">
Przewodniczący Parlamentu Autonomii Palestyńskiej

Przewodniczący Rady Legislacyjnej Autonomii Palestyńskiej przewodniczy obradom i kieruje pracami parlamentu. 

</doc>
<doc id="1039357" url="https://pl.wikipedia.org/wiki?curid=1039357" title="Brassaï">
Brassaï

Brassaï (właśc. Gyula Halász (ur. 9 września 1899 w Braszowie, zm. 8 lipca 1984) – węgierski fotograf, pisarz, rysownik, reżyser i rzeźbiarz tworzący we Francji.
Uczył się Budapeszcie i Berlinie. Od 1924 mieszkał we Francji, gdzie pisał do gazet "Minotaure" i "Verve". Przyjaciel Picassa, Salvadora Dalego, Georges'a Braque’a, Henry’ego Millera.
Pseudonim „Brassai” przyjął od nazwy swojego rodzinnego miasta, w 1925 roku. Jego ojciec, również Gyula, był od 1896 r. przez 40 lat nauczycielem języka i literatury francuskiej w braszowskich szkołach średnich. W wieku pięciu lat, Brassai „dokonał odkrycia” Paryża, gdy jego ojciec wziął roczny urlop naukowy. Brassai zaczął wtedy dostrzegać świat całkiem inaczej. Zainspirowany obserwacją Paryża, młody Halász nie mógł spodziewać się, iż takie obrazy będą go kiedyś inspirować i dzielić się będzie swoją osobistą wizją świata poprzez malowanie, pisanie, a później fotografię. W 1917 roku rozpoczął naukę w Akademii Sztuk Pięknych w Budapeszcie.
Jego marzenie, aby odwiedzić i być może zamieszkać w Paryżu, nagle zostało zniszczone poprzez wybuch I wojny światowej. Służąc w armii austro-węgierskiej, został przeniesiony do Berlina, a po 1918 r. obywatele niegdyś wrogich krajów nie mogli przebywać na terytorium Francji. Podczas pobytu w Berlinie rozpoczął studia na Akademische Hochschule, Akademii Sztuk Pięknych w Berlinie-Charlottenburgu, a także pracował w bezpłatnych szkołach. Nauka sztuk, takich jak malarstwo, teatr, literatura i muzyka pochłaniała Brassai. To właśnie tam poznał innych artystów, takich jak Moholy-Nagy, Kandinsky, Kokoschka, Jean Pougny i Larionov. Dopiero w roku 1924 jego marzenie, by żyć i pracować w Paryżu, zostało zrealizowane.
Pierwszą pracę, jaką podjął Brassai w Paryżu, było dziennikarstwo. Mimo że zarabiał na życie jako dziennikarz, kontynuował swoje inne talenty artystyczne, takie jak malarstwo, rzeźba i rysunek. Fotografia weszła w życie Brassai, kiedy gazeta, dla której pracował – Minotaure, poprosiła go, aby sfotografował niektórych artystów w pracowniach. Podczas pracy z gazetą Minotaure Brassai spotkał surrealistów, takich jak Salvador Dali i Paul Eluard. Ponadto, jego praca dla przeglądu sztuki zawierała fotografie aktów i popiersia, które przypominały mu rysowanie, malowanie i rzeźbienie. Brassai również miał przyjemność poznania i zaprzyjaźnienia się z Pablem Picassem podczas jego pobytu w Paryżu.
Od teraz Brassai i jego prace stawały się tak dobrze znane i cenione. Był poszukiwany przez prawie wszystkich. „Baazar” Harpera zaproponował mu sfotografowanie Carmel Snow i Alexeya Brodovitcha wraz z Bonnard, Braque'a, Giacomettiego i Le Corbusiera. Został również wysłany do Grecji, Turcji, Maroka, na Arktykę, Sycylię, do Brazylii, Stanów Zjednoczonych, Anglii i Irlandii. Fotografował graffiti i Paryż w nocy. Poprzez fotografię ukazał nie tylko piękno ludzi i sztucznej materii, ale śmiało można stwierdzić, iż posiadł tajemnicę światła i nocy.
Światło i noc. Brassai był w stanie uchwycić istotę tego, co zobaczył w tak wyjątkowy sposób, że wszyscy inni, którzy widzą swoje obrazy, nie są w stanie dostrzec tego samego tak co on. Zainspirowany Andre Kerteszem, który zrobił fotografie Sekwany w nocy przy użyciu pół godzinnej ekspozycji, Brassai kupił aparat Voigtlander 6,5 x 9cm z obiektywem Heliar f/4.5. Jego głównym problemem technicznym przy obrazowaniu nocy było światło wydzielane przez lampy uliczne. Nocne światła przekształcały fotografie, w taki sposób, że Brassai od razu je odrzucał, twierdząc, że nie odzwierciedlają jego wizji. Nauczył się używać ścian, drzew i mostów, aby zamaskować uliczne, przekształcenia bezpośrednio do oświetlenia pośredniego w miarę możliwości. Fotografowanie we mgle, w deszczową pogodę, okazały się najlepsze, zapewniając atmosferę. Zjawiska te absorbują lub odbijają światło i powodują złagodzenie nadmiernych kontrastów. Brassai odważnie zapuszczał się najbardziej bezludne obszary ulic. Zdezorientowani policjanci zastanawiali się, czy aby nie próbuje popełnić jakiegoś przestępstwa, ponieważ nigdy wcześniej nie widzieli aby ktoś robił zdjęcia w nocy bez żadnego racjonalnego powodu. Jego nocny Paryż lat trzydziestych na zawsze wszedł do historii fotografii, a sam Brassai stał się inspiracją dla przyszłych pokoleń. Dużo tu mrocznych, deszczowych i zamglonych przestrzeni, parków i kawiarni. Bohaterami są zwykli przechodnie, prostytutki, kloszardzi, klienci barów i uzależnieni od opium. Zdjęcia jego autorstwa stanowią kanon fotografii ulicznej (street photo) i inspirują do dziś. Jego styl, balansujący na pograniczu fotografii dokumentalnej i reportażu, wzbogacony także o pejzaż miejski i portret, jest bardzo charakterystyczny i łatwy do rozpoznania. Pisał opatrywane własnymi zdjęciami książki poświęcone paryskiej bohemie (m.in. Picassowi). Wykonywał projekty scenografii, do których wykorzystywał powiększone własne fotografie (balet Le Rendez-vous J. Préverta 1947). Jego zdjęcia pomimo upływu lat wciąż maja charakter ponadczasowy i są inspiracją dla wielu artystów. 
W dniu 7 lipca 1984 Brassai zmarł w Nicei. Został pochowany na Cmentarzu Montparnasse.

</doc>
<doc id="1039358" url="https://pl.wikipedia.org/wiki?curid=1039358" title="Jonatan syn Annasza">
Jonatan syn Annasza

Jonatan syn Annasza (I wiek) – arcykapłan żydowski w latach 36-37.
Był synem Annasza syna Setiego, bratem Eleazara, Teofila, Mattiasa i Annasza Młodszego.
W 36 roku jego szwagier, Józef Kajfasz, został pozbawiony urzędu arcykapłańskiego przez Lucjusza Witeliusza, rzymskiego namiestnika Syrii. Witeliusz mianował kolejnym arcykapłanem właśnie Jonatana.
W 37 roku Jonatan został usunięty ze stanowiska arcykapłana, które powierzono tym razem jego bratu - Teofilowi.
Jonatan, podobnie jak inni żydowski przywódcy, popadł w konflikt z rzymskim prokuratorem Wentydiuszem Kumanusem. Rozstrzygnąć go miał bezpośredni zwierzchnik tego ostatniego - Ummidiusz Kwadratus, namiestnik Syrii. Jednak ten dwukrotnie wydawał różne wyroki, wreszcie w 52 roku kazał w kajdanach odesłać Jonatana i ówczesnego arcykapłana Ananiasza syna Nebedeusza do Rzymu przed oblicze cesarza Klaudiusza. Ten kazał odwołać Kumanusa, a w jego miejsce mianować prokuratorem Marka Antoniusza Feliksa.
Po powrocie do Judei Jonatan czuł się upoważniony do udzielania wskazówek nowemu rzymskiemu namiestnikowi, co doprowadziło do zaognienia stosunków między byłym arcykapłanem a Feliksem.
Jonatan został skrytobójczo zamordowany w samej Świątyni Jerozolimskiej. O zabójstwo podejrzewano Żarliwych (Sykariuszy).

</doc>
<doc id="1039359" url="https://pl.wikipedia.org/wiki?curid=1039359" title="DDD">
DDD



</doc>
<doc id="1039364" url="https://pl.wikipedia.org/wiki?curid=1039364" title="AAD">
AAD



</doc>
<doc id="1039365" url="https://pl.wikipedia.org/wiki?curid=1039365" title="René-Michel Barrin">
René-Michel Barrin



</doc>
<doc id="1039366" url="https://pl.wikipedia.org/wiki?curid=1039366" title="Pierre Riel de Beurnonville">
Pierre Riel de Beurnonville

Pierre Riel de Beurnonville (ur. 10 maja 1752 w Champignoles, Burgundia; zm. 23 kwietnia 1821 w Paryżu) – francuski generał i polityk, marszałek Francji i par Francji.
Beurnonville jako major współorganizował wyprawy wojenne do Indii Wschodnich w latach 1779-1781. Od 4 lutego 1793 do 1 kwietnia 1793 piastował urząd ministra wojny Francji. Zmarł 23 kwietnia 1821 w Paryżu.

</doc>
<doc id="1039367" url="https://pl.wikipedia.org/wiki?curid=1039367" title="Pierre Riel">
Pierre Riel



</doc>
<doc id="1039371" url="https://pl.wikipedia.org/wiki?curid=1039371" title="Rada Legislacyjna Autonomii Palestyńskiej">
Rada Legislacyjna Autonomii Palestyńskiej

Rada Legislacyjna Autonomii Palestyńskiej jest głównym organem władzy ustawodawodawczej na terytoriach Autonomii Palestyńskiej. Pełni rolę parlamentu Do głównych zadań należy: zatwierdzanie budżetu Autonomii, kandydata na premiera i uchwalanie prawa. Pracami "Rady Legislacyjnej Autonomii Palestyńskiej" kieruje przewodniczący-spiker. 
Historia.
Powstała w 1996 roku po wyborach w styczniu 1996. Pierwszym przewodniczącym-spikerem. był Ahmed Korei z partii Fatah.
Po tym jak Korei został premierem Autonomii, nowym przewodniczącym-spikerem został inny polityk Fatahu Rauhi Fattouh i pełnił tę funkcję do wyborów w styczniu 2006.
Po zwycięstwie wyborczym Hamasu następcą Rauhi Fattuha w lutym 2006 został polityk z partii Hamas Abdel Aziz Duwaik. W czerwcu 2007 prezydent Mahmud Abbas rozwiązał "Radę" i zapowiedział nowe wybory, co przyczyniło się do walk w Autonomii.

</doc>
<doc id="1039372" url="https://pl.wikipedia.org/wiki?curid=1039372" title="Nicolas Maison">
Nicolas Maison



</doc>
<doc id="1039373" url="https://pl.wikipedia.org/wiki?curid=1039373" title="Jan Frenzel">
Jan Frenzel

 Jan Frenzel właściwie Johannes Frenzel (ur. 29 sierpnia 1907 w Szarleju, zm. 26 stycznia 1945 w Stolarzowicach) – niemiecki ksiądz katolicki, proboszcz w Miechowicach, zamordowany po wkroczeniu Armii Czerwonej do Miechowic w trakcie masowej zbrodni dokonanej na mieszkańcach gminy.
Urodził się 29 sierpnia 1907 roku w Szarleju. Po odbyciu dwuletniej służby w Wojsku Polskim rozpoczął w 1933 roku studia filozoficzno-teologiczne we Wrocławiu. Święcenia kapłańskie przyjął 30 lipca 1939 roku. Mszę świętą prymicyjną odprawił w Rokitnicy w kościele pw. Najświętszego Serca Pana Jezusa. Po święceniach został wikariuszem w parafii Wniebowzięcia Najświętszej Maryi Panny w Bielawie, następnie od lipca 1941 roku w Miechowicach w parafii pw. Bożego Ciała. W okresie od 21 lipca 1942 roku do 10 października 1942 roku pełnił funkcję administratora tej parafii. Dekretem Ordynariatu Arcybiskupiego we Wrocławiu z 25 lutego 1944 ksiądz Frenzel miał zostać przeniesiony do Czarnowąsów, ale decyzję tę jednak odwołano.
Śmierć.
25 stycznia 1945 roku ksiądz Jan Freznzel został zatrzymany przez żołnierzy z 118 Korpusu pod dowództwem gen. maj. A. Naumanowa podczas udzielania w piwnicy przy ulicy Kubotha 13 wiatyku postrzelonemu przez wkraczające do Miechowic oddziały Armii Czerwonej Huberowi Drzysga. Następnie uprowadzony do Stolarzowic, gdzie znajdowała się tymczasowa siedziba generała. W drodze do bunkra dowodzenia oraz w trakcie przesłuchania bestialsko torturowany, a następnie zamordowany.
Jako dzień śmierci przyjęto datę 26 stycznia 1945 roku. Ciało księdza Jana Frenzla pochowano 3 lutego 1945 roku na parafialnym cmentarzu w Stolarzowicach, poza zbiorową mogiłą mieszkańców pomordowanych podczas zdobywania miejscowości. Na prośbę rodziny ponownego pochówku dokonano 9 lutego 1945 roku na cmentarzu w Brzezinach Śląskich.
Upamiętnienie.
Nazwiskiem księdza Jana Frenzla nazwano główną ulicę dzielnicy Miechowic (Droga Krajowa nr 94 na odcinku od skrzyżowania z ulicą Jana Nowaka Jeziorańskiego do granicy miasta) i Piekar Śląskich (Droga Krajowa nr 94 na odcinku od skrzyżowania z ulicą bpa Herberta Bednorza do skrzyżowania z ulicą Tarnogórską).
Grób księdza w Brzezinach Śląskich został uznany przez władze miasta miejscem pamięci narodowej.

</doc>
<doc id="1039374" url="https://pl.wikipedia.org/wiki?curid=1039374" title="Mikołaj Tadeusz Łopaciński">
Mikołaj Tadeusz Łopaciński

Mikołaj Tadeusz Łopaciński herbu Lubicz (ur. 20 maja 1715 w Łopacinie, zm. 4 stycznia 1778 w Leonpolu) – wojewoda brzeskolitewski od 1777, pisarz wielki litewski w latach 1764–1777, instygator litewski od 1750, starosta mścisławski w latach 1757–1767, poseł na Sejm.
Życiorys.
Od 1733 przebywał na dworze marszałka wielkiego litewskiego Aleksandra Sapiehy, a później jego syna Józefa Sapiehy, koadiutora wileńskiego. W czasie wojny o sukcesję polską towarzyszył królowi Stanisławowi Leszczyńskiemu w oblężonym przez wojska sasko-rosyjskie Gdańsku. Jako dworzanin królewski udał się wraz z nim na wygnanie do Królewca. W 1736 złożył homagium Augustowi III. Politycznie związany z Sapiehami, w latach czterdziestych został klientem hetmana wielkiego litewskiego Michała Kazimierza Radziwiłła "Rybeńko".
W 1739 mianowany krajczym mścisławskim, w 1742 podczaszym a w 1744 wojskim województwa mścisławskiego. Od 1750 instygator wielki litewski. Deputat do Trybunału Głównego Wielkiego Księstwa Litewskiego, w 1750 wybrany marszałkiem Trybunału Skarbowego.
W latach 1760–1761 wielokrotnie interweniował w sprawie gwałtów wojsk rosyjskich, stacjonujących w województwie mścisławskim.
Posłował na 15 sejmów, w latach: 1744, 1748, 1750, 1752, 1754, 1756, 1758, 1760, 1761, 1762, 1764, 1766, 1767. Był członkiem konfederacji Czartoryskich w 1764 roku i posłem na sejm konwokacyjny (1764) z województwa mścisławskiego. Poseł powiatu brasławskiego na sejm elekcyjny 1764 roku. Był elektorem Stanisława Augusta Poniatowskiego w 1764 roku z województwa mścisławskiego, jako dedputat Prowincji Wielkiego Księstwa Litewskiego podpisał jego "pacta conventa". Poseł województwa smoleńskiego na sejm koronacyjny 1764 roku. Podpisał elekcję Stanisława Augusta Poniatowskiego. Był członkiem konfederacji radomskiej 1767 roku. W załączniku do depeszy z 2 października 1767 roku do prezydenta Kolegium Spraw Zagranicznych Imperium Rosyjskiego Nikity Panina, poseł rosyjski Nikołaj Repnin określił go jako posła wątpliwego dla realizacji rosyjskich planów na sejmie 1767 roku, poseł inflancki z Inflant na sejm 1767 roku. W 1767 roku jako poseł na Sejm Repninowski, wszedł w skład delegacji, wyłonionej pod naciskiemposła rosyjskiego Nikołaja Repnina, powołanej w celu określenia ustroju Rzeczypospolitej.
W 1766 odznaczony Orderem Świętego Stanisława. W latach 1776–1777 był marszałkiem Trybunału Głównego Wielkiego Księstwa Litewskiego. W 1777 odznaczony Orderem Orła Białego.
Syn Leona i Reginy Święcickiej, brat biskupa Jana Dominika i pamiętnikarza Ignacego Błażeja.
Z Barbarą z Kopciów (córką pisarza wielkiego litewskiego Michała Kopcia) miał dzieci:
Założyciel linii wojewódzkiej Łopacińskich z siedzibą w Sarii, zakupionej w 1753 od Aleksandra Michała Sapiehy. Pochowany w kościele oo. Trynitarzy w Wilnie.

</doc>
<doc id="1039379" url="https://pl.wikipedia.org/wiki?curid=1039379" title="Radio Bieszczady">
Radio Bieszczady

Radio Bieszczady – regionalna rozgłośnia radiowa z siedzibą w Sanoku, nadająca program w latach 1997-2007 na częstotliwościach: 89,5 MHz z Góry Tokarnia k. Sanoka, 104,9 MHz z Czarnorzek k. Krosna, 99,4 MHz z Rzeszowa i 106,5 MHz z Ustrzyk Dolnych. 
Oficjalne rozpoczęcie działalności nastąpiło 23 czerwca 1997 roku. W 2007 udziały w rozgłośni wykupiło Radio ESKA. W październiku 2001 została otwarta nowa siedziba radia na osiedlu Okołowiczówka w dzielnicy Dąbrówka. 4 grudnia 2007 roku Radio Bieszczady zmieniło nazwę i przyłączone zostało do sieci VOX FM. VOX FM Bieszczady w eterze nadawały do września 2009 roku. Od września 2009 roku na częstotliwościach na których nadawany był program Radia Bieszczady nadawany jest program Radia Eska Rzeszów.
Na początku czerwca 2008 roku, na stronie rozgłośni zamieszczone zostały odnośniki do strumieni Radia Bieszczady, które stało się stacją internetową.
Radio Bieszczady prezentowało muzykę alternatywną, bliską starszemu pokoleniu oraz nawiązującą do kultury „Bieszczadersów”, czyli artystów takich jak np. Stare Dobre Małżeństwo, Wolna Grupa Bukowina czy Marek Grechuta. Radio nie przeprowadzało badań opinii publicznej. Audycje i listy przebojów były autorskie.
Radio Bieszczady było współorganizatorem Festiwalu „Bieszczadzkie Anioły”, a także organizatorem Festiwalu Piosenki Szantowej „Wyspa” oraz Festiwalu Piosenki Żeglarskiej „Cypel”.
Do prezenterów stacji należeli: Sebastian Niżnik, Andrzej Kutiak, Elżbieta Mazur, Artur Rudnicki, Sławomir Woźniak, Mariusz Zieliński, Artur Andrus.

</doc>
<doc id="1039382" url="https://pl.wikipedia.org/wiki?curid=1039382" title="Back-end">
Back-end



</doc>
<doc id="1039385" url="https://pl.wikipedia.org/wiki?curid=1039385" title="Richard LaGravenese">
Richard LaGravenese

Richard LaGravenese (ur. 30 października 1959 w Brooklynie) – amerykański scenarzysta, producent i reżyser filmowy pochodzenia włoskiego. Najbardziej znany jako autor scenariusza do filmu "Fisher King", za który otrzymał nominację do Oscara. Jest także autorem scenariusza do filmu "Co się wydarzyło w Madison County", w 2007 napisał scenariusz i wyreżyserował melodramat "P.S. Kocham cię".

</doc>
<doc id="1039388" url="https://pl.wikipedia.org/wiki?curid=1039388" title="Andrzej Gawłowski (ur. 1955)">
Andrzej Gawłowski (ur. 1955)

Andrzej Karol Gawłowski (ur. 30 listopada 1955 w Warszawie) – polski polityk i działacz samorządowy, poseł na Sejm IV kadencji.
Życiorys.
Ukończył w 1979 studia na Wydziale Ekonomiki Produkcji Szkoły Głównej Planowania i Statystyki w Warszawie. Od 1979 pracował w pilskim Urzędzie Wojewódzkim jako inspektor, następnie był wiceprzewodniczącym Wojewódzkiej Komisji Planowania. W latach 1988–1990 był etatowym funkcjonariuszem PZPR w komitecie wojewódzkim. Od 1992 związany z branżą handlową, został kierownikiem działu logistyki w Philips Lighting Polska.
W latach 1971–1975 był członkiem Związku Młodzieży Socjalistycznej, a w latach 1975–1979 pełnił funkcję wiceprzewodniczącego rady wydziałowej Socjalistycznego Związku Studentów Polskich. Od 1980 do 1986 należał do Związku Socjalistycznej Młodzieży Polskiej. Od 1974 do rozwiązania był członkiem Polskiej Zjednoczonej Partii Robotniczej, później związany z Socjaldemokracją RP i SLD.
W drugiej połowie lat 90. był przewodniczącym rady miejskiej w Pile, w latach 1999–2001 zasiadał w radzie powiatu pilskiego, w której był przewodniczącym klubu radnych SLD. Sprawował mandat posła na Sejm IV kadencji z okręgu pilskiego, wybranego z ramienia Sojuszu Lewicy Demokratycznej. Pracował w Komisji Ochrony Środowiska, Zasobów Naturalnych i Leśnictwa oraz Komisji Europejskiej. W 2004 (od 1 maja do 17 lipca) pełnił mandat posła do Parlamentu Europejskiego i w tym samym roku bez powodzenia kandydował do niego na kolejną kadencję.
W 2005 nie ubiegał się o reelekcję w wyborach do Sejmu. Od lutego 2003 do października 2005 pełnił funkcję przewodniczącego rady powiatowej SLD w Pile. Zatrudniany w instytucjach i przedsiębiorstwach zajmujących się gospodarką odpadami. Był m.in. prezesem zarządu spółki Altvater Piła. Został też przewodniczącym Związku Międzygminnego „Pilski Region Gospodarki Odpadami Komunalnymi”.

</doc>
<doc id="1039389" url="https://pl.wikipedia.org/wiki?curid=1039389" title="Jakub Dziółka">
Jakub Dziółka

Jakub Dziółka (ur. 21 listopada 1980) – polski piłkarz występujący na pozycji środkowego obrońcy lub defensywnego pomocnika, trener.
Kariera piłkarska.
Piłkarz m.in. GKS II Katowice, Polonii Łaziska Górne, MK Górnik Katowice, Szczakowianki Jaworzno. Od 2006 przez trzy sezony reprezentował barwy bytomskiej Polonii, z którą wywalczył awans do ekstraklasy. Od jesieni sezonu 2009/10 występował w IV-ligowej Victorii Jaworzno, a przed rundą wiosenną dołączył do GKS Katowice. W sezonie 2011/12 reprezentował barwy Górnika Wesoła, z którym wywalczył awans do III ligi. W lipcu 2012 r. przeszedł do Szczakowianki Jaworzno. Na wiosnę 2013 r. został zawodnikiem A-klasowego MKS Myszków, w którym zakończył karierę piłkarską. 
Kariera trenerska.
Pracę trenera rozpoczął w 2013 roku w MKS Myszków. Później był asystentem w Polonii Bytom i Skrze Częstochowa. W latach 2015-2018 był I trenerem Skry. Od stycznia 2018 roku do czerwca 2019 r. był asystentem trenera w GKS Katowice z przerwą w okresie od 20 września do 15 października 2018 roku kiedy pełnił funkcję I trenera. W 2019 trenował A-klasowy Górnik 09 Mysłowice. Następnie trenował juniorów Cracovii, a od lipca 2020 r. pełnił funkcję asystenta trenera w tym klubie. 5 lipca 2021 r. został asystentem trenera w Skrze Częstochowa. W rzeczywistości prowadzi drużynę jako I trener.

</doc>
<doc id="1039390" url="https://pl.wikipedia.org/wiki?curid=1039390" title="Gretchen Mol">
Gretchen Mol

Gretchen Mol (ur. 8 listopada 1972 w Deep River) – amerykańska aktorka.
Zadebiutowała w filmie Spike’a Lee "Dziewczyna nr 6" (1996).
Uczyła się w American Musical and Dramatic Academy.

</doc>
<doc id="1039393" url="https://pl.wikipedia.org/wiki?curid=1039393" title="Wasilij Kuzniecow (lekkoatleta)">
Wasilij Kuzniecow (lekkoatleta)

Wasilij Dmitrijewicz Kuzniecow, ros. Василий Дмитриевич Кузнецов (ur. 7 lutego 1932 w Kalikinie, zm. 6 sierpnia 2001 w Moskwie) – radziecki lekkoatleta, wieloboista, medalista olimpijski i rekordzista świata.
Startował w wielobojach lekkoatletycznych: pięcioboju i dziesięcioboju.
Rozpoczął międzynarodową karierę zdobywając złoty medal na Mistrzostwach Europy w Bernie w 1954 r. Następnie został brązowym medalistą Igrzysk Olimpijskich w Melbourne w 1956 r.
W maju 1958 ustanowił w Krasnodarze rekord świata, przekraczając jako pierwszy barierę 8000 punktów (według ówczesnej punktacji). Osiągnął wówczas 8014 punktów (według obecnej tabeli byłoby to 7653 p.). Dwa miesiące później utracił rekord na rzecz Rafera Johnsona ze Stanów Zjednoczonych. W tym samym roku obronił tytuł mistrza Europy w Sztokholmie.
W 1959 r. odzyskał rekord świata wynikiem 8357 p. (obecnie 7839 p.). Ustanowił także rekord świata w pięcioboju. Na Igrzyskach Olimpijskich w Rzymie w 1960 r. ponownie zdobył brązowy medal w dziesięcioboju, tracąc jednocześnie rekord świata znów na rzecz Rafera Johnsona. W 1962 r. po raz trzeci z rzędu zdobył złoty medal na Mistrzostwach Europy w Belgradzie. Na Igrzyskach Olimpijskich w Tokio w 1964 r. był siódmy.
Kuzniecow był mistrzem ZSRR w dziesięcioboju w latach 1953–1960 oraz w 1962 i 1963.

</doc>
<doc id="1039395" url="https://pl.wikipedia.org/wiki?curid=1039395" title="Aleksandra Gramała">
Aleksandra Gramała

Aleksandra Ewa Gramała (ur. 21 stycznia 1970 w Świętochłowicach) – polska prawniczka i polityk, posłanka na Sejm IV kadencji.
Życiorys.
W 1994 ukończyła prawo na Wydziale Prawa i Administracji Uniwersytetu Śląskiego, odbyła również studia menedżerskie z zakresu Unii Europejskiej na Uniwersytecie Jagiellońskim. Od 1994 do 2000 pracowała w Urzędzie Kontroli Skarbowej w Katowicach. Pod koniec lat 90. była radną i wiceprezydentem Świętochłowic. Uzyskała w 2000 uprawnienia radcy prawnego, po czym została zatrudniona w urzędzie miejskim w Sosnowcu.
Sprawowała mandat posłanki na Sejm IV kadencji z okręgu katowickiego, wybranej z ramienia Sojuszu Lewicy Demokratycznej. Pracowała w Komisji Ustawodawczej. W 2005 nie ubiegała się o reelekcję. Zajęła się następnie prowadzeniem własnej kancelarii notarialnej.

</doc>
<doc id="1039396" url="https://pl.wikipedia.org/wiki?curid=1039396" title="Ulica Grenadierów w Warszawie">
Ulica Grenadierów w Warszawie

Ulica Grenadierów – ulica w warszawskiej dzielnicy Pragi-Południe..
Opis.
Nazwa ulicy pochodzi od francuskiego słowa grenadier, oznaczającego formację pieszą powstałą na zachodzie Europy w pierwszej połowie XVII w., której głównym zadaniem było miotanie granatów ręcznych. 
W latach 30. XX wieku w rejonie Grochowa rozparcelowywano liczne kolonie, wsie i osady jak Witolin, Wysypkę czy Zalinę. Ulica Grenadierów wytyczona została na skos przez istniejące tu wcześniej miejscowości. Działalność Spółki Wodnej Obwodu Wawerskiego, powołanej z inicjatywy Towarzystwa Przyjaciół Grochowa w 1924 roku, dzięki której udało się osuszyć okoliczne podmokłe grunty i poprawić znacząco warunki sanitarne, także znacząco wpłynęły na napływ nowych mieszkańców.
W latach 1961−1965 w rejonie ulicy zbudowano osiedle Grenadierów.

</doc>
<doc id="1039400" url="https://pl.wikipedia.org/wiki?curid=1039400" title="Penelope Ann Miller">
Penelope Ann Miller

Penelope Ann Miller (ur. 13 stycznia 1964 w Los Angeles, Stany Zjednoczone) – amerykańska aktorka.
W latach 90 występowała w ważniejszych produkcjach hollywoodzkich, później grała postacie drugoplanowe. Nominowana do Złotego Globu za 1993 rok.
Życie prywatne.
W 1994 jej mężem został aktor Will Arnett, z którym rozwiodła się w 1995. W maju 2000 poślubiła Jamesa Hugginsa. Ma dwoje dzieci. 
Bibliografia.
 

</doc>
<doc id="1039401" url="https://pl.wikipedia.org/wiki?curid=1039401" title="Lejkoporek olszowy">
Lejkoporek olszowy

Lejkoporek olszowy ("Gyrodon lividus" (Bull.) Fr.) – gatunek grzybów z rodziny krowiakowatych ("Paxillaceae").
Systematyka i nazewnictwo.
Pozycja w klasyfikacji według Index Fungorum: "Gyrodon, Paxillaceae, Boletales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1791 r. Bulliard nadając mu nazwę "Boletus lividus". Obecną, uznaną przez Index Fungorum nazwę nadał mu w 1838 r. Fries, przenosząc go do rodzaju "Gyrodon". Synonimy łacińskie:
Nazwę polską nadał Władysław Wojewoda w 1999 r. W polskim piśmiennictwie mykologicznym gatunek ten opisywany był też przez Alinę Skirgiełło pod nazwą zębiak sinawy. 
Morfologia.
Średnicy 3–12 cm, przeważnie słomkowy do ochrowożółtawego. Powierzchnia sucha, matowa do delikatnie filcowatej. Po ugnieceniu brązowieje. Brzeg wkrótce ostrokanciasty.
Wysokość 3–7 cm, średnica od 0,5 do 2 cm. Zabarwiony jak kapelusz. Podstawa zaostrzona.
Za młodu lśniąco cytrynowożółte do złocistożółtych, po dojrzeniu oliwkowe, po ugnieceniu siniejące, początkowo bardzo drobne, zbiegające na trzon. Warstwę rurek ma w przeciwieństwie do innych grzybów rurkowych niezwykle cienką, zwłaszcza za młodu. Niezawodną cechą rozpoznawczą lejkoporka olszowego są rurki daleko zbiegające na trzon.
W kapeluszu żółtawy, lekko siniejący, w trzonie wkrótce brązowawy.
Ochrowobrązowy. Zarodniki eliptyczne, gładkie, o rozmiarach 5-7 x 4-4,5 µm.
Występowanie.
Rośnie od sierpnia do października, pod olszami, na bagnach i torfowiskach, na brzegach stawów i strumieni, w wilgotnych miejscach w lasach; stosunkowo rzadki. Grzyb mikoryzowy.

</doc>
<doc id="1039404" url="https://pl.wikipedia.org/wiki?curid=1039404" title="Anna Górna-Kubacka">
Anna Górna-Kubacka

Anna Teresa Górna-Kubacka (ur. 14 marca 1945 w Tarnobrzegu) – polska polityk, nauczyciel akademicki, posłanka na Sejm IV kadencji.
Życiorys.
Ukończyła w 1969 studia na Wydziale Filozoficzno-Historycznym Uniwersytetu im. Adama Mickiewicza, w 1978 uzyskała stopień doktora nauk politycznych. W latach 1964–1969 była członkinią Związku Młodzieży Socjalistycznej. Od 1967 do rozwiązania należała do Polskiej Zjednoczonej Partii Robotniczej. Pracowała jako adiunkt m.in. na Akademii Medycznej im. Karola Marcinkowskiego w Poznaniu i Akademii Rolniczej w Poznaniu.
W latach 1998–2001 zasiadała w sejmiku wielkopolskim. Sprawowała mandat posła na Sejm IV kadencji z okręgu poznańskiego, wybranego z ramienia Sojuszu Lewicy Demokratycznej. Pracowała w Komisji Samorządu Terytorialnego i Polityki Regionalnej oraz Komisji Odpowiedzialności Konstytucyjnej. W 2005 nie ubiegała się o reelekcję.
Był zatrudniona jako wykładowca na Wydziale Nauk Politycznych i Dziennikarstwa UAM oraz w należącej do Uniwersytetu jednostce pozawydziałowej Collegium Europaeum Gnesnense w Gnieźnie.

</doc>
<doc id="1039405" url="https://pl.wikipedia.org/wiki?curid=1039405" title="Sadogóra">
Sadogóra



</doc>
<doc id="1039413" url="https://pl.wikipedia.org/wiki?curid=1039413" title="Jan Zaworski">
Jan Zaworski

Jan Zaworski (ur. 27 marca 1951 w Berżnikach) – polski polityk, przedsiębiorca i działacz gospodarczy, poseł na Sejm IV kadencji.
Życiorys.
W 1979 ukończył studia na Wydziale Pedagogicznym Wyższej Szkoły Pedagogicznej w Olsztynie. Od 1969 do 1982 należał do Polskiej Zjednoczonej Partii Robotniczej, w latach 1975–1977 był instruktorem w komitecie wojewódzkim partii, następnie do 1981 przewodniczącym zarządu wojewódzkiego Związku Socjalistycznej Młodzieży Polskiej.
W 1982 zajął się prowadzeniem własnej działalności gospodarczej, został właścicielem firmy piekarniczo-cukierniczej „Janza” (wyróżnionej znakiem „Teraz Polska”). Członek Business Centre Club. Objął funkcję prezesa zarządu Polsko-Litewskiej Izby Gospodarczej Rynków Wschodnich.
W latach 2001–2005 sprawował mandat posła na Sejm IV kadencji z okręgu białostockiego, wybranego z listy Sojuszu Lewicy Demokratycznej. Pracował w Komisji Administracji i Spraw Wewnętrznych oraz Komisji Gospodarki. W 2005 nie ubiegał się o reelekcję.
Odznaczony Krzyżem Kawalerskim Orderu Odrodzenia Polski (2002).

</doc>
<doc id="1039414" url="https://pl.wikipedia.org/wiki?curid=1039414" title="Guillaume Dode de la Brunerie">
Guillaume Dode de la Brunerie

Guillaume Dode de la Brunerie (ur. 30 kwietnia 1775 w Saint-Geoire-en-Valdaine, Isère, zm. 28 lutego 1851 w Paryżu) – francuski wojskowy okresu Rewolucji Francuskiej, wojen napoleońskich oraz restauracji dynastii Burbonów.
Brał udział w działaniach zbrojnych okresu wojen napoleońskich. Karierę wojskową zakończył w stopniu generała dywizji, został również marszałkiem Francji.

</doc>
<doc id="1039415" url="https://pl.wikipedia.org/wiki?curid=1039415" title="Janusz Świerad">
Janusz Świerad

Janusz Świerad (ur. 21 czerwca 1970 w Nowym Sączu) – polski piłkarz i trener.
Przebieg kariery.
Wychowanek Dunajca Nowy Sącz. Grał na pozycji napastnika, w razie konieczności występował także jako środkowy obrońca. Zaliczył wiele występów w I i II lidze. Był zawodnikiem m.in. Zagłębia Lubin, KSZO Ostrowiec Świętokrzyski, Wisły Kraków i Sandecji Nowy Sącz. Przed rundą wiosenną sezonu 2007/08 zakończył występy w drużynie Sandecji.
W latach 2012–2013 prowadził ją jako trener, w latach późniejszych również trzykrotnie (2014, 2015, 2017) jako trener tymczasowy. Od grudnia 2020 pracuje jako asystent w Arce Gdynia.

</doc>
<doc id="1039418" url="https://pl.wikipedia.org/wiki?curid=1039418" title="Maria Merkert">
Maria Merkert

Maria Luiza Merkert (ur. 21 września 1817 w Nysie, zm. 14 listopada 1872 tamże) – niemiecka zakonnica, założycielka Zgromadzenia Sióstr św. Elżbiety (elżbietanek) zwana „Wielką kobietą Śląska” XIX wieku lub „Śląską samarytanką” oraz błogosławiona Kościoła katolickiego.
Życiorys.
Przyszła na świat 21 września 1817 w rodzinie mieszczańskiej. Jej rodzicami byli Karol Antoni Merkert i Barbara z domu Pfitzner. Dzień później została ochrzczona w nyskim kościele św. Jakuba i św. Agnieszki. W kolejnym roku, po śmierci ojca 21 czerwca 1818, rodzina zubożała. Maria, wraz z siostrą Matyldą, ukończyła katolicką Szkołę dla Dziewcząt w Nysie. Po śmierci matki na gruźlicę 11 lipca 1842 obie sprzedały skromny majątek i wraz z Franciszką Werner oraz Klarą Wolff poświęciły się pomocy opuszczonym, chorym i bezdomnym w Nysie.
27 września 1842 po mszy św. w nyskim kościele św. Jakuba i św. Agnieszki złożyły akt oddania przed obrazem Najświętszego Serca Pana Jezusa zobowiązując się nieść pomoc potrzebującym bez względu na wyznanie, narodowość i płeć. 19 listopada 1850 Maria Merkert rozpoczęła w Nysie organizowanie Stowarzyszenia św. Elżbiety dla pielęgnacji opuszczonych chorych. 4 września 1859 uzyskała dla stowarzyszenia zatwierdzenie diecezjalne. Biskup wrocławski Heinrich Förster uznał stowarzyszenie za kongregację kościelną, a miesiąc później zatwierdził jej statuty. W tym też roku została wybrana pierwszą przełożoną generalną Zgromadzenia Sióstr św. Elżbiety będąc nią aż do śmierci, składając 5 maja 1860 śluby zakonne. W Nysie wybudowała dom macierzysty, a pod jej kierownictwem powstało 90 domów zakonnych, 12 szpitali i wiele domów opieki aż w 9 diecezjach: chełmińskiej, poznańskiej, warmińskiej, wrocławskiej, fuldzkiej, ołomunieckiej, osnabrückiej, praskiej i paderborńskiej oraz 2 wikariatach apostolskich w Saksonii i Szwecji. 7 czerwca 1871 Pius IX udzielił aprobaty założonemu przez nią zgromadzeniu.
Zmarła w opinii świętości 14 listopada 1872. Została pochowana na Cmentarzu Jerozolimskim w Nysie. W chwili jej śmierci zgromadzenie liczyło 465 sióstr w 87 domach. Od 16 lipca 1964 jej doczesne szczątki spoczywają w kościele św. Jakuba i Agnieszki, gdzie od 2 marca 1998 po dokonaniu kanonicznego rozpoznania, trumna jest eksponowana w marmurowym sarkofagu w kaplicy Trójcy Świętej.
Proces beatyfikacyjny.
Z inicjatywy sióstr elżbietanek przekonanych o świątobliwości jej życia podjęto próbę wyniesienia jej na ołtarze. 19 lutego 1985 rozpoczął się proces beatyfikacyjny na szczeblu diecezjalnym. Odtąd przysługiwał jej tytuł Służebnicy Bożej. Stolica Apostolska 2 lipca tegoż roku wydała zgodę tzw. "Nihil obstat" na rozpoczęcie tego procesu, po czym biskup opolski Alfons Nossol powołał specjalny Trybunał Diecezjalny i Komisję Historyczną, celem zbadania dokumentacji. Proces diecezjalny zakończył się 9 września 1997, a następnie akta procesu zostały przekazane Kongregacji Spraw Kanonizacyjnych do Rzymu, celem dalszego postępowania. Po zapoznaniu się z tą dokumentacją Stolica Apostolska, 27 lutego 1998 wydała dekret o ważności postępowania diecezjalnego, po czym w 2000 złożono tzw. "Positio" wymagane w dalszej procedurze beatyfikacyjnej.
11 grudnia 2001 odbyła się sesja konsultorów historycznych, a 12 października 2004 sesja konsultorów teologicznych, po czym 14 grudnia tegoż roku Kongregacja Spraw Kanonizacyjnych pozytywnie zaopiniowała i przedstawiła papieżowi Janowi Pawłowi II propozycje wyniesienia jej na ołtarze. 20 grudnia tegoż roku za jego zgodą wydano dekret o heroiczności jej życia i cnót. Odtąd przysługiwał jej tytuł Czcigodnej Służebnicy Bożej.
Do beatyfikacji potrzebny był cud za jej wstawiennictwem, jakim okazało się nadzwyczajne uleczenie w 1943 z gruźlicy elżbietanki, s. Miry (Marii Weroniki Deresińskiej CSSE (1912-2003)). Po zbadaniu jego okoliczności, 1 czerwca 2007 papież Benedykt XVI zatwierdził dekret dotyczący tego cudu, co otworzyło drogę do jej rychłej beatyfikacji.
30 września 2007 w Nysie odbyła się uroczystość jej beatyfikacji, której przewodniczył reprezentant papieża Benedykta XVI, prefekt Kongregacji Spraw Kanonizacyjnych, kardynał José Saraiva Martins. Obraz beatyfikacyjny namalowała siostra Felicyta Szewczyk CSSE.
Jej wspomnienie liturgiczne wyznaczono na 14 listopada (dies natalis).
Upamiętnienie.
Imię Marii Merkert nosi między innymi nyski szpital oraz budynek "Collegium Civitas" Państwowej Wyższej Szkoły Zawodowej w Nysie. Poświęcono jej też tablicę pamiątkową oraz nadano nazwę jednej z nyskich ulic. 25 września 2010 natomiast na ulicach Nysy wyznaczono specjalny szlak spacerowy śladami miejsc jej życia.
Ponadto we włoskiej miejscowości Bressanone jeden z dzwonów umieszczonych na wieży kościoła parafialnego pw. św. Michała Archanioła nosi jej imię.

</doc>
<doc id="1039420" url="https://pl.wikipedia.org/wiki?curid=1039420" title="Guillaume Dode">
Guillaume Dode



</doc>
<doc id="1039421" url="https://pl.wikipedia.org/wiki?curid=1039421" title="Zbigniew Krutczenko">
Zbigniew Krutczenko

Zbigniew Józef Krutczenko (ur. 19 marca 1941 w Ostrowi Mazowieckiej) – polski polityk, spółdzielca, poseł na Sejm IV kadencji.
Życiorys.
Ukończył w 1981 studia na Wydziale Prawa i Administracji Uniwersytetu Warszawskiego. W latach 1968–1987 pracował na kierowniczych stanowiskach w różnych przedsiębiorstwach i spółdzielniach. Od 1987 pełni funkcję prezesa zarządu Banku Spółdzielczego w Ostrowi Mazowieckiej.
Sprawował mandat posła na Sejm IV kadencji z okręgu siedleckiego, wybranego z ramienia Sojuszu Lewicy Demokratycznej. Pracował w Komisji Sprawiedliwości i Praw Człowieka oraz Komisji Kultury i Środków Przekazu. W 2005 nie ubiegał się o reelekcję.

</doc>
<doc id="1039424" url="https://pl.wikipedia.org/wiki?curid=1039424" title="Kołocz">
Kołocz



</doc>
<doc id="1039425" url="https://pl.wikipedia.org/wiki?curid=1039425" title="Ciocia Ula">
Ciocia Ula



</doc>
<doc id="1039427" url="https://pl.wikipedia.org/wiki?curid=1039427" title="Jan Chambrez">
Jan Chambrez

Jan Chambrez (ur. 1729 koło Pragi, zm. 2 czerwca 1809 w Cieszynie) − czeski malarz, architekt, teoretyk sztuki.
Był synem poczmistrza. Malarstwa uczył się w Pradze i Chrudimiu, później podróżował po Europie, zwiedzając m.in. Niemcy, Włochy i Francję. Po powrocie osiadł w Holeszowie na Morawach. Pracował m.in. dla klasztorów w Sedlcu koło Kutnej Hory i Hradisku koło Ołomuńca. Był autorem obrazów ołtarzowych m.in. w kościołach w Wszetynie, Kloboukach, Broumovie, Veselí, Kněždubie, Nikolčicach, Vizovicach i Malenovicach. Pracował też na zamkach morawskich, m.in. w Pačlavicach.
Po tzw. kasacie józefińskiej w 1782 r., w wyniku której w krajach korony Habsburgów rozwiązano większość klasztorów, pozbawiony zamówień artystycznych, w 1784 roku zamieszkał w Cieszynie u swojego syna Ignacego. W nowym miejscu zamieszkania kontynuował działalność malarską. M. in. dla kościoła parafialnego w Strumieniu namalował w 1793 r. stacje Męki Pańskiej.
W księdze zgonów w Cieszynie (IV A, s. 287) pod datą 2 czerwca 1809 r. zanotowano, że "Johann Schambrez alias Swoboda, Mahler und Wittwer" zmarł na uwiąd starczy w wieku 80 lat.

</doc>
<doc id="1039429" url="https://pl.wikipedia.org/wiki?curid=1039429" title="Zbigniew Dziewulski">
Zbigniew Dziewulski

Zbigniew Dziewulski (ur. 16 października 1957 w Pierogu) – polski polityk, żołnierz zawodowy, poseł na Sejm IV kadencji.
Życiorys.
W 1979 ukończył Szkołę Chorążych Służby Uzbrojenia i Elektroniki, następnie do 1995 był żołnierzem zawodowym w stopniu chorążego. W drugiej połowie lat 90. prowadził gospodarstwo rolne (hodowla drobiu) i pracował w warszawskiej agencji ochrony.
Od 1978 do rozwiązania należał do Polskiej Zjednoczonej Partii Robotniczej. W 1995 wstąpił do Samoobrony RP. W latach 1998–2001 był przewodniczącym rady gminy Suchożebry. Pełnił funkcję posła IV kadencji w okręgu siedleckim (otrzymał 6423 głosy). Zasiadał w Komisji Obrony Narodowej oraz Komisji Samorządu Terytorialnego i Polityki Regionalnej. W czerwcu 2005 został wykluczony z Samoobrony RP.
Przystąpił następnie do Inicjatywy RP, z ramienia której w tym samym roku bezskutecznie kandydował do Senatu (zajął przedostatnie miejsce spośród 20 kandydatów).
Życie prywatne.
Jest żonaty, ma dwoje dzieci.

</doc>
<doc id="1039430" url="https://pl.wikipedia.org/wiki?curid=1039430" title="Obrączkowiec europejski">
Obrączkowiec europejski

Obrączkowiec europejski, amfisbena europejska ("Blanus cinereus") – gatunek amfisbeny z rodziny Blanidae występujący w Afryce Północnej i na Półwyspie Pirenejskim.
Morfologia.
Wszystkie cechy wyglądu są spowodowane przystosowaniem do życia pod ziemią – mała klinowata głowa, dzięki której może drążyć tunele w ziemi; walcowate ciało podzielone na ok. 150 segmentów z drobnymi, ułożonymi w pierścienie łuskami, które umożliwiają poruszanie się zarówno do tyłu, jak i do przodu. Nie ma również kończyn ani otworów usznych, a oczy są silnie zredukowane. Ubarwienie najczęściej jest cielistoczerwone do szaroczerwonego, rzadziej rdzawe, żółtawe, a nawet fioletowe. Osiąga długość do 32 cm (zwykle 22–25 cm).
Tryb życia.
Jak wszystkie amfisbeny żyje pod ziemią, na powierzchnię wychodzi podczas deszczowych nocy. Prowadzi nocny tryb życia. W dzień ukrywa się pod kamieniami, kawałkami drewna i kory, czy też korzeniami roślin. Żywi się bezkręgowcami, głównie wijami i pierścienicami. Jest jajorodny.

</doc>
<doc id="1039434" url="https://pl.wikipedia.org/wiki?curid=1039434" title="Lorius lory">
Lorius lory



</doc>
<doc id="1039436" url="https://pl.wikipedia.org/wiki?curid=1039436" title="Georges Mouton">
Georges Mouton

Georges Mouton (ur. 21 lutego 1770 w Phalsbourgu, zm. 27 listopada 1838 w Paryżu) – francuski generał doby Rewolucji Francuskiej oraz Cesarstwa Francuskiego, marszałek Francji i par Francji. 
Od 24 września 1803 dowódca 3 pułku piechoty liniowej. Od 1 lutego 1805 generał brygady, wreszcie 5 października 1807 uzyskał awans na generała dywizji.

</doc>
<doc id="1039437" url="https://pl.wikipedia.org/wiki?curid=1039437" title="Sabah as-Salim as-Sabah">
Sabah as-Salim as-Sabah

Sabah III as-Salim as-Sabah (arab. صباح السالم الصباح) (ur. 1913 w Kuwejcie, zm. 31 grudnia 1977 tamże) – emir Kuwejtu od 1965 do 1977. Premier kraju od 1963 do 1965. Minister spraw zagranicznych od 1962 do 1963.

</doc>
<doc id="1039440" url="https://pl.wikipedia.org/wiki?curid=1039440" title="Joanna Nowiak">
Joanna Nowiak

Joanna Nowiak (ur. 23 kwietnia 1970 w Skierniewicach) – polska polityk, nauczyciel akademicki, posłanka na Sejm IV kadencji.
Życiorys.
Ukończyła w 1994 studia na Wydziale Nauk Społecznych Uniwersytetu im. Adama Mickiewicza, w 1999 uzyskała stopień doktora. Pracowała jako adiunkt na Wydziale Nauk Politycznych i Dziennikarstwa UAM.
Sprawowała mandat posła na Sejm IV kadencji z okręgu poznańskiego, wybranego z listy Sojuszu Lewicy Demokratycznej. Pracowała m.in. w Komisji Spraw Zagranicznych oraz Komisji Europejskiej. W trakcie kadencji odeszła z SLD. W 2005 nie ubiegała się o reelekcję, rok później bezskutecznie kandydowała w wyborach do rady miejskiej w Poznaniu z listy lokalnego komitetu.

</doc>
<doc id="1039444" url="https://pl.wikipedia.org/wiki?curid=1039444" title="Ramphastos sulfuratus">
Ramphastos sulfuratus



</doc>
<doc id="1039445" url="https://pl.wikipedia.org/wiki?curid=1039445" title="Smoła drzewna">
Smoła drzewna

Smoła drzewna – smoła wytlewna uzyskiwana z suchej destylacji drewna (lub kory drzew), brunatnoczarna ciecz o gęstości 1,05–1,18 kg/dm³.
Traktowana jako produkt główny (smolarstwo) lub uboczny przy produkcji węgla drzewnego (węglarstwo).
Szczególnym rodzajem smoły drzewnej jest dziegieć – otrzymywany z kory i drewna brzozowego i wierzbowego, w niektórych źródłach uznawany jest za synonim smoły, nazwę dawną.
Smołę drzewną surową zwykle kieruje się na odstojniki, gdzie rozdziela się mniej więcej po połowie na "smołę osadową" i "kwaśną wodę". "Smołę osadową" zazwyczaj poddaje się destylacji frakcyjnej, otrzymując pożądane w praktycznych zastosowaniach frakcje olejowe oraz pozostałość – "pak drzewny". Z "kwaśnej wody" uzyskuje się drogą destylacji "jasny ocet" (zawierający prócz kwasu octowego, głównie metanol i aceton) i "smołę rozpuszczalną" (chodzi o rozpuszczalność w kwasie octowym).
Zastosowanie.
Starożytni rzymianie używali smoły drzewnej, produkowanej w lasach Galii i Germanii do celów izolacyjnych i impregnacyjnych. Dawniej smoła drzewna stosowana była też w lecznictwie oraz do nasycania skór (tzw. jucht).
Współcześnie smoła drzewna nie jest znaczącym surowcem przemysłowym. Wykorzystywana głównie jako źródło kreozotu i oleju impregnacyjnego (smoła z drzew liściastych) oraz terpentyny smołowej (dawniej zwanej "smoleniem") i oleju flotacyjnego (smoła z drzew iglastych).

</doc>
<doc id="1039446" url="https://pl.wikipedia.org/wiki?curid=1039446" title="Lostprophets">
Lostprophets

Lostprophets – walijski zespół rockowy (początkowo nu-metalowy) założony w 1997 roku przez wokalistę Iana Watkinsa i gitarzystę Mike’a Lewisa. W 2013 roku zespół zakończył działalność.
Historia.
Lostprophets swój pierwszy album pod tytułem "Thefakesoundofprogress" nagrali za 6000 funtów dla Meagre Sum. Album okazał się na tyle dobry, że zespół wydał go ponownie, tym razem w dużo większej skali, w Columbia Records. Drugie album "Start Something" osiągnął jeszcze większy sukces, docierając na piątą pozycję na liście UK najlepszych albumów i zdobywając światową popularność, zwłaszcza w Stanach Zjednoczonych. Ich trzeci LP zatytułowany "Liberation Transmission" został wydany 26 czerwca 2006 roku w Wielkiej Brytanii i zajął tam pierwsze miejsce na topliście albumów.
Lostprophets przyczynili się do spopularyzowania pasków z ćwiekami, jeansów biodrówek, czapek z daszkiem i obcisłych t-shirtów w Wielkiej Brytanii. Chociaż te elementy odzieży były długo powiązane ze sceną rockową w Wielkiej Brytanii, to po wydaniu ich debiutanckiego albumu i przesadnej reklamie, która temu wtórowała, zostały one zaadaptowane przez stylistów muzyki pop i zaczęły być sprzedawane jako dominujące trendy w markach odzieżowych jak Topman i H&amp;M.
W 2007 po trasie promującej ich ostatni album z Aiden i Taking Back Sunday pojawili się w studio, aby nagrać czwarty album, który Ian Watkins opisuje jako powrót do ich korzeni z cięższymi wpływami punku. Watkins powiedział: "„To będzie dużo mroczniejsze i dużo bardziej mocne. To będzie mieć kompletnie inne wibracje”". Na początku 2009 perkusista Lostprophets Ilan Rubin odszedł do Nine Inch Nails.
W dniu 18 grudnia 2013 roku wokalista i założyciel grupy Ian Watkins został skazany za przestępstwa pedofilskie na łączną karę 35 lat pozbawienia wolności.

</doc>
<doc id="1039448" url="https://pl.wikipedia.org/wiki?curid=1039448" title="Schronisko PTTK na Hali Lipowskiej">
Schronisko PTTK na Hali Lipowskiej

Schronisko PTTK na Hali Lipowskiej – górskie schronisko turystyczne Polskiego Towarzystwa Turystyczno-Krajoznawczego w Beskidzie Żywieckim na Hali Lipowskiej, kilkaset metrów na wschód od wierzchołka Lipowskiego Wierchu.
Historia.
Budowę schroniska rozpoczęto w 1931 roku z inicjatywy niemieckiego towarzystwa górskiego Beskidenverein. Jednym z powodów budowy był zakaz rozbudowy schroniska Beskidenverein na Babiej Górze, postanowiono więc wznieść nowy budynek w innym miejscu. Budowa, którą kierował Marcin Lach ze Złatnej, spotkała się ze sprzeciwem Polskiego Towarzystwa Tatrzańskiego, które powołując się na swoje kompetencje przyznane przez Ministerstwo Robót Publicznych próbowało ją zablokować. Niemcy zdołali jednak zebrać odpowiednie zezwolenia administracyjne i już zimą 1931/1932 prowizorycznie zabezpieczone schronisko mogło przyjmować turystów. Oficjalne otwarcie odbyło się 6 sierpnia 1932. Obiekt miał 5 pokoi z 22 łóżkami, kuchnią, jadalnią i zapleczem gospodarczym. Patronem schroniska został dr Edward Stanowski ("Dr. Stonawskihütte"), prezes Beskidenverein, usilnie przeciwstawiający się „polskiej ekspansji w niemieckich Beskidach”.
W 1936 doprowadzono linię telefoniczną. W okresie poprzedzającym II wojnę światową pomiędzy schroniskiem na Hali Lipowskiej a schroniskiem Polskiego Towarzystwa Tatrzańskiego na Hali Rysiance trwała swoista wojna o turystów.
Podejrzewany o działalność antypolską zarządzający schroniskiem Alojzy Wagner był stale obserwowany przez polskich pograniczników. Opuścił on obiekt tuż przed wybuchem wojny i pojawił się ponownie w niemieckim mundurze jako przewodnik oddziałów Wehrmachtu. Gospodarzenie schroniskiem przejęła jego żona, jednak wkrótce i ona przeniosła się do Żywca, gdzie Wagnerowie otrzymali od władz okupacyjnych rozlewnię wódek. Schronisko przejął volksdeutsch o nazwisku Olearczyk, który zapisał się w historii niechlubną działalnością ograbiania ludności z najbliższych przysiółków wespół z niemieckim gospodarzem schroniska na Hali Boraczej. Pod koniec 1940 schronisko odwiedził SA Brigadeführer Fritz Bracht, który wkrótce został mianowany gaulaiterem i nadprezydentem prowincji górnośląskiej.
Uwikłany w kłopoty z policją po pijackich awanturach w schronisku na Hali Boraczej w maju 1942 oraz przyłapany na nielegalnym uboju bydła Olearczyk uciekł wiosną 1943 w nieznanym kierunku. Jego miejsce zajął Niemiec Hauser, funkcjonariusz gestapo z Bielska. Prowadził on obiekt formalnie do końca 1944, chociaż w schronisku faktycznie gospodarowała jego żona. Od wiosny 1944 w obiekcie kwaterowała stała załoga wojskowa, której zadaniem była obserwacja nadgranicznych terenów i zwalczanie oddziałów partyzanckich. Po Hauserach budynkiem opiekował się Marcin Lach. Często odwiedzali go partyzanci i dezerterzy. Pod koniec wojny niemiecki oddział nie wykonał rozkazu i nie wysadził obiektu.
Po wojnie stan wnętrz pozostawał wiele do życzenia – po niezbędnych remontach oddano go do ponownego użytku 9 czerwca 1946 pod patronatem Oddziału Babiogórskiego Polskiego Towarzystwa Tatrzańskiego w Żywcu, a później Polskiego Towarzystwa Turystyczno-Krajoznawczego. W 1946 miał 32 łóżka noclegowe, ale aż 20 „prymitywnych”.
W latach 1973–1980 dokonano istotnej modernizacji obiektu. Ze starego budynku pozostało praktycznie tylko podpiwniczenie (a właściwie jego większa część), natomiast cała nadbudowa jest nowa lub znacznie przebudowana.
Schronisko zajęło pierwsze miejsce w II rankingu polskich schronisk górskich, ogłoszonym w sierpniu 2011 przez miesięcznik N.p.m..

</doc>
<doc id="1039449" url="https://pl.wikipedia.org/wiki?curid=1039449" title="Greta Scacchi">
Greta Scacchi

Greta Scacchi, właściwie Greta Gracco (ur. 18 lutego 1960 w Mediolanie) – włosko-australijska aktorka filmowa i teatralna, zdobywczyni nagrody Emmy, nominowana do Złotego Globu.
Życiorys.
Wczesne lata.
Urodziła się w Mediolanie jako córka Pameli Carsanigi, angielskiej tancerki i antykwariuszki, oraz Luca Scacchi Gracco, włoskiego handlarza dziełami sztuki i malarza. Jej rodzice rozwiedli się, gdy miała cztery lata. Wtedy matka z Gretą i jej dwoma starszymi braćmi wróciła do rodzinnej Anglii, najpierw do Londynu, a potem do Haywards Heath. W 1975 roku, po ślubie matki z włoskim naukowcem Giovanni Carsanigą, rodzina przeniosła się do Perth w Australii, gdzie jej ojczym był profesorem języka włoskiego na University of Western Australia. Uczęszczała do Shenton College/Hollywood Senior High School i dołączyła do University Dramatic Society, gdzie zadebiutowała w New Dolphin Theatre w przedstawieniu Edwarda Bonda "Wczesny poranek" ("Early Morning"). Pracowała w Australii jako pasterka, a potem jako tłumaczka języka włoskiego.
Kariera.
W 1977 roku powróciła do Londynu, gdzie uczyła się aktorstwa w Bristol Old Vic Theatre School, a jej koleżanką ze studiów była Miranda Richardson.
Grała niewielkie role teatralne oraz brała udział w reklamach. Wkrótce trafiła na ekran w jednym z odcinków brytyjskiego serialu BBC "Bergerac" (1981), dramacie Dominika Grafa "Druga twarz" ("Das Zweite Gesicht", 1982) w roli Anny i krótkometrażowej komedii "Punktualnie co do minuty" ("Dead on Time", 1983) z Rowanem Atkinsonem. W 1984 roku zdobyła nominację do nagrody BAFTA w kategorii Najbardziej obiecujący debiut aktorski za postać Olivii w melodramacie Jamesa Ivory "W upale i kurzu" ("Heat and Dust", 1983) wg powieści Ruth Prawer Jhabvala.
Wystąpiła potem w komedii romantycznej Dušana Makavejeva "Dziecko Coca-Coli" (1985) z Erikiem Robertsem, włoskim dramacie Paolo i Vittorio Tavianich "Dzień dobry, Babilonio" ("Good Morning, Babylon", 1987) z Vincentem Spano i Charlesem Dance, filmie sensacyjnym Michaela Radforda "Biała intryga" (1988) z Charlesem Dance, dramacie kryminalnym Alana J. Pakuli "Uznany za niewinnego" (1990) z Harrisonem Fordem i czarnej komedii Roberta Altmana "Gracz" (1992). Odrzuciła rolę Catherine Tramell w dreszczowcu Paula Verhoevena "Nagi instynkt" (1992), którą później zagrała Sharon Stone.
W 1988 roku w Los Angeles Greta i Valeria Golino były współlokatorkami. Zasiadała w jury konkursu głównego na 49. MFF w Cannes (1996) oraz w jury sekcji "Cinéfondation" na 52. MFF w Cannes (1999).
Za kreację carycy Aleksandry Romanowej w telewizyjnym dramacie historycznym HBO Uli Edela "Rasputin" ("Rasputin: Dark Servant of Destiny",) z Alanem Rickmanem, w 1996 roku otrzymała Emmy oraz nominację do Złotego Globu i Satelity w kategorii Najlepsza aktorka drugoplanowa w serialu, miniserialu lub filmie telewizyjnym. W 1998 roku ponownie była nominowana do Satelity za rolę Penelopy w filmie "Odyseja" ("The Odyssey", 1997). Rola włosko-australijskiej samotnej matki w dramacie "Dziewczyna do wzięcia" ("Looking for Alibrandi", 2000) przyniosła jej nagrodę Australian Film Institute. W 2007 roku Gildii Aktorów Ekranowych w kategorii Wybitny występ aktorki w miniserialu lub filmie telewizyjnym za rolę Noli Johns telewizyjnym westernie Waltera Hilla "Przerwany szlak" ("Broken Trail", 2006) z Robertem Duvallem i Thomasem Hadenem Churchem.
Występowała też na deskach teatrów w Europie, Australii i Ameryce. W 2008 na scenie Arnoud Theatre w Guildford zagrała rolę Hester w spektaklu "Głębokie błękitne morze" autorstwa Terence’a Rattigana.
W 2009 wraz z Emilią Fox i Terrym Gilliamem wziął udział w akcji Międzynarodowej Unii Ochrony Przyrody - ochrony ryb w wodach europejskich.
Życie prywatne.
W latach 1983-89 była związana z nowozelandzkim muzykiem Timem Finnem. Ze związku z aktorem Vincentem D’Onofrio (1989-93) ma córkę Leilę George (ur. 20 marca 1992). Ze związku z włoskim trenerem piłkarskim Carlo Mantegazzą (od 1996) ma syna Matteo (ur. 1998).

</doc>
<doc id="1039452" url="https://pl.wikipedia.org/wiki?curid=1039452" title="HK Poprad">
HK Poprad

HK Poprad – słowacki klub hokejowy z siedzibą w Popradzie.

</doc>
<doc id="1039453" url="https://pl.wikipedia.org/wiki?curid=1039453" title="HK Aquacity ŠKP Poprad">
HK Aquacity ŠKP Poprad



</doc>
<doc id="1039454" url="https://pl.wikipedia.org/wiki?curid=1039454" title="Ewa Kralkowska">
Ewa Kralkowska

Ewa Kralkowska (ur. 28 sierpnia 1941 w Lublinie) – polska lekarka i polityk, posłanka na Sejm IV kadencji, w latach 2001–2004 wiceminister zdrowia.
Życiorys.
Ukończyła studia na Wydziale Lekarskim Akademii Medycznej w Łodzi, następnie zaś studia podyplomowe w Paryżu. W 1978 uzyskała stopień doktora nauk medycznych. W tym samym roku pracowała w Mongolii jako ekspert Światowej Organizacji Zdrowia. Uzyskała specjalizację drugiego stopnia z zakresu chorób wewnętrznych i toksykologii. Jest współautorką podręczników akademickich oraz autorką kilkudziesięciu publikacji naukowych. W latach 1967–1988 była kierownikiem Ośrodka Leczenia Ostrych Zatruć w Instytucie Medycyny Pracy w Łodzi, następnie do 1991 ordynatorem w Wojewódzkiej Stacji Pogotowia Ratunkowego. Pracowała w urzędzie wojewódzkim (jako lekarz wojewódzki) do 1994, natomiast do 2001 była ordynatorem w Wojewódzkim Szpitalu Specjalistycznym w Łodzi.
W latach 1990–1998 pełniła funkcję radnej Łodzi. W 1994 przystąpiła do Unii Pracy. Zasiadała w zarządzie partii, kierowała jej radą wojewódzką w Łodzi. Była jednocześnie członkinią Naczelnej Rady Lekarskiej. W wyborach w 2001 uzyskała mandat posłanki na Sejm IV kadencji z okręgu łódzkiego, wybrano ją z listy SLD-UP (jako reprezentantkę UP). W rządach Leszka Millera oraz Marka Belki do 2004 zajmowała stanowisko wiceministra zdrowia, była uważana za jednego z najbliższych współpracowników Mariusza Łapińskiego. W 2003 była kandydatką na nowego ministra zdrowia, jednak nie objęła tej funkcji.
W 2005 i 2007 bez powodzenia startowała w kolejnych wyborach parlamentarnych, w 2006 bezskutecznie kandydowała w wyborach do rady miejskiej w Łodzi z listy koalicji Lewica i Demokraci. W 2010 jako przedstawicielka UP startowała bez powodzenia do sejmiku łódzkiego z listy SLD, rok później objęła mandat radnej w miejsce Dariusza Jońskiego (wybranego do Sejmu). Współtworzyła klub radnych SLD-UP w sejmiku. W 2014 bez powodzenia ubiegała się o reelekcję z listy koalicji SLD Lewica Razem. W 2015 powołana do zarządu Związku Polskich Parlamentarzystów.

</doc>
<doc id="1039456" url="https://pl.wikipedia.org/wiki?curid=1039456" title="Olympe de Gouges">
Olympe de Gouges

Olympe de Gouges, fr. "Olympe de Gouges" (ur. 7 maja 1748 w Montauban, zm. 3 listopada 1793 na Place de la Revolution w Paryżu) – francuska abolicjonistka, feministka, dramatopisarka.
Życiorys.
Urodziła się jako Marie Gouze. Jej ojciec był rzeźnikiem, a matka praczką. Olympe uważała, że jest nieślubną córką Jean-Jacques’a Lefranca, markiza Pompignan, ale markiz nigdy nie uznał jej za swe dziecko. To wpłynęło na dalsze życie Olympe i spowodowało, że podjęła walkę o uznanie praw dzieci nieślubnych.
W 1765 poślubiła Louisa Aubry’ego, który przyjechał z Paryża razem z nowym intendentem miasteczka, panem de Gouges. Aubry zmarł kilka lat później, a w 1770 Olympe razem ze swoim synem – Piotrem – przeniosła się do Paryża i zmieniła imię i nazwisko na Olympe de Gouges. W Paryżu napisała inspirowaną własną biografią powieść epistolarną pt. „Wspomnienia pani de Valmont”. Prowadziła też swój salon literacki. Następnie zainteresowała się teatrem – napisała szereg sztuk, z których największy rozgłos przyniosła jej ta pt. „Zamor i Mirza, czyli szczęście zatonięcie” (poprawiona w 1792 i wystawiona w Teatrze Narodowym pt. „Niewolnictwo Murzynów, czyli szczęśliwe zatonięcie”). Sztuka ta, wzbudzająca protesty zwolenników ekspansji zamorskiej, krytykowała niewolnictwo i była pochwałą wolności i równości wszystkich ludzi bez względu na kolor skóry.
W 1791 ogłosiła Deklarację praw kobiety i obywatelki, w której domagała się między innymi przyznania kobietom prawa do edukacji i rozporządzania własnością prywatną, honorów i funkcji równych tym posiadanym przez mężczyzn, uczestnictwa kobiet w siłach zbrojnych oraz równości płci w rodzinie. Manifest był wzorowany na Deklaracji praw człowieka i obywatela. Pierwszy artykuł deklaracji autorstwa de Gouges stanowi: „Kobieta rodzi się i pozostaje wolna i równa w prawach mężczyźnie”. A najsłynniejsze zdanie, które z niej pochodzi to: „Skoro kobieta może zgodnie z prawem zawisnąć na szubienicy, winna również mieć prawo stanąć na mównicy”. Deklaracji tej towarzyszył również projekt cywilnej, laickiej umowy małżeńskiej, zanim jeszcze instytucja małżeństwa cywilnego została wprowadzona we Francji.
Olympe de Gouges została zgilotynowana 3 listopada 1793, gdyż – choć wspierała rewolucję francuską i napisała w jej czasie blisko 30 pamfletów – odnosiła się bardzo krytycznie do radykalnych rządów Robespierre’a. W swojej mowie obronnej wygłoszonej przed Trybunałem Rewolucyjnym tak się o nim wyrażała: „Robespierre zawsze wydawał mi się zarozumiały, pozbawiony geniuszu i serca. Zawsze uważałam go za gotowego poświęcić cały naród, byleby tylko zostać dyktatorem”.

</doc>
<doc id="1039458" url="https://pl.wikipedia.org/wiki?curid=1039458" title="Abigail Adams">
Abigail Adams

Abigail Smith Adams (ur. 11 listopada 1744 w Weymouth, zm. 28 października 1818 w Braintree) – amerykańska feministka; jako żona Johna Adamsa pełniła funkcję drugiej damy USA (1789–1797) oraz pierwszej damy (1797–1801).
Życiorys.
Urodziła się 11 listopada 1744 r. w Weymouth, jako córka pastora kongregacyjnego Williama Smitha i Elizabeth Quincy. Abigail dorastała w znanej i bogatej rodzinie, wywodzącej się od purytańskich przywódców i odnoszących sukcesy kupców. Miała troje rodzeństwa: brata i dwie siostry. Z uwagi na słaby stan zdrowia, jak i ograniczonych możliwości dostępnych dla dziewcząt, Abigail Adams nie chodziła do szkoły, lecz uczyła się samodzielnie w domu. Jednak żadna przeszkoda nie przeszkodziła jej w zdobyciu niezwykle szerokiego i wyrafinowanego wykształcenia. Lubiła dobrze zaopatrzoną rodzinną bibliotekę, stymulujące towarzystwo wykształconych krewnych i gości plebanii oraz troskliwą opiekę babci. Jej studia sięgały od Szekspira do Locke'a, od Platona po francuski. Rozpoczęła również dwa nawyki na całe życie: pisanie listów do dalekich krewnych i przyjaciół oraz praktykowanie głębokiej wiary Zgromadzenia. Mając 17 lat, poznała Johna Adamsa, którego poślubiła 25 października 1764 r. w Weymonth.
Po ślubie para zamieszkała w Braintree, gdzie Abigail zajmowała się domem i wychowaniem pięciorga dzieci. W czasie amerykańskiej wojny o niepodległość małżeństwo Adamsów przeżywało długie rozłąki. Przyszła pierwsza dama wspomagała rannych, przygotowując posiłki i udzielając schronienia. Po proklamowaniu Deklaracji Niepodległości, Adams został wysłany do Paryża, by zabiegać o przyjazne stosunki amerykańsko-francuskie. Abigail, która pozostała w Stanach, prowadziła wówczas ożywioną korespondencję z mężem, która stała się z czasem źródłem historycznych. W późniejszej korespondencji, gdy jej mąż był delegatem na Kongres Kontynentalny, zabiegała o prawa kobiet (głównie dostęp do oświaty), a także o abolicjonizm.
W 1784 r., po 4-letniej rozłące, Abigail Adams postanowiła dołączyć do męża w Europie i spotkała się z nim w Londynie. Podczas pobytów w europejskich stolicach, zajmowała się zwiedzaniem, a także wspieraniem męża m.in. w negocjacjach z holenderskimi bankierami ws. pożyczki dla Stanów Zjednoczonych. W 1788 r. Adams zrezygnował z misji dyplomatycznych i oboje powrócili do Braintree. Rok później (1789), John Adams został wiceprezydentem Stanów Zjednoczonych i pełnił tę rolę przez dwie kadencje. Jego żona, w czasie trwania pierwszej kadencji, organizowała przyjęcia. W czasie drugiej kadencji męża, Abigail podupadła na zdrowiu i wróciła do rodzinnego Braintree. Pozostawała jednak w kontakcie listownym z wiceprezydentem, gdzie oboje wymieniali poglądy. Adamsowie byli zdecydowanymi zwolennikami federalistów i silnej władzy centralnej.
Kiedy wiosną 1797 r. John Adams obejmował urząd prezydenta, jego żona nie przebywała w Filadelfii, z powodów zdrowotnych. Kiedy dotarła do ówczesnej stolicy miała wątpliwości czy uda się jej sprostać zadaniom, jakie stoją przed pierwszą damą. Z tego powodu, początkowo zasięgała rad u Marthy Washington, jednak szybko przyzwyczaiła się do nowych obowiązków. W przeciwieństwie do swojej poprzedniczki, czynnie uczestniczyła w wydawanych przez siebie przyjęciach, a także brała udział w dyskusjach i sporach politycznych. W 1800 r. Adamsowie przenieśli się do nowej stolicy USA – Waszyngtonu i zamieszkali w Białym Domu. Cztery miesiące później, tuż przed upływem kadencji męża, Abigail powróciła do Braintree. Oboje zajęli się prowadzeniem farmy, lecz nadal interesowali się polityką. Ponieważ zerwali kontakty z federalistami, popierali kandydatury Jamesa Madisona i Jamesa Monroe’a.
W 1818 r. zapadła na tyfus. Zmarła 28 października tego samego roku i została pochowana w rodzinnym mieście.
Życie prywatne.
25 października 1764 r. wyszła za mąż za Johna Adamsa. Para miała pięcioro dzieci: 3 synów i 2 córki. Jednym z jej synów był John Quincy Adams, szósty prezydent USA.

</doc>
<doc id="1039459" url="https://pl.wikipedia.org/wiki?curid=1039459" title="Grand Prix Węgier 2007">
Grand Prix Węgier 2007

Wyniki Grand Prix Węgier, jedenastej rundy Mistrzostw Świata Formuły 1 w sezonie 2007.
Uwagi.
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="1039461" url="https://pl.wikipedia.org/wiki?curid=1039461" title="Józef Lempka">
Józef Lempka

Józef Lempka (Joseph Lempka) (ur. ? na Górnym Śląsku, zm. sierpień 1931 r. w Detroit) – ksiądz katolicki, działacz społeczny i narodowościowy.
Józef Lempka pochodził z Górnego Śląska. Posługę duszpasterską pełnił wśród amerykańskiej Polonii. Dzięki jego staraniom w latach 1905-1906 wybudowano kościół polski w Vicksburg. Od 27 kwietnia 1906 do września 1909 pełnił posługę duszpasterską i funkcję proboszcza parafii Matki Boskiej Szkaplerznej w Wyandotte. Do śmierci pełnił urząd proboszcza parafii św. Stanisława w Detroit. Brał czynny udział w życiu społecznym i narodowym Polonii amerykańskiej. Za swoje zasługi został odznaczony Orderem Odrodzenia Polski. Zmarł w połowie sierpnia 1931 r. w Detroit.

</doc>
<doc id="1039462" url="https://pl.wikipedia.org/wiki?curid=1039462" title="Las Giełczyński">
Las Giełczyński

Las Giełczyński – nazwa kompleksu leśnego położonego w pobliżu Giełczyna w województwie podlaskim, w którym w latach okupacji niemieckiej w Polsce (1939–1945), dokonano masowych egzekucji 12 000 osób (ok. 5000 Polaków i 7000 Żydów).
Przed 1939 na terenie Lasu Giełczyńskiego znajdował się poligon wojskowy. Egzekucje rozpoczęli Niemcy w połowie 1941. Ostatnich mordów dokonano w 1944. Po masowych egzekucjach ludności żydowskiej i polskiej, przeprowadzanych zarówno przez Gestapo oraz żandarmerię niemiecką z Łomży, dokonano grzebania zwłok ofiar w specjalnie wykopanych dołach, zagłębieniach terenu, starych okopach i studniach. W 1944 w celu zatarcia śladów zbrodni, nastąpiło masowe palenie zwłok. Po spaleniu większości z nich pozostało jedynie 146 niezidentyfikowanych ciał, które ekshumował w 1958 Polski Czerwony Krzyż.
Ocalałe szczątki ofiar pochowano na cmentarzu wojskowym w Łomży (obecnie nieistniejący). Na miejscu egzekucji pozostały trzy pamiątkowe pomniki (w głównych miejscach mordów) i głaz pamiątkowy wystawiony przez Żydów z Izraela (byłych mieszkańców Łomży).

</doc>
<doc id="1039471" url="https://pl.wikipedia.org/wiki?curid=1039471" title="Annibale Albani">
Annibale Albani

Annibale Albani (ur. 15 sierpnia 1682 w Urbino – zm. 21 października 1751 w Rzymie) – włoski kardynał.
Życiorys.
Bratanek papieża Klemensa XI (1700–1721). Zgodnie z wolą swego stryja studiował teologię w jezuickim Kolegium Rzymskim, a następnie uzyskał doktorat obojga praw na uniwersytecie w Perugii (1703). Został mianowany kanonikiem bazyliki watykańskiej, a w 1704 został wysłany do Loreto aby doręczyć kapelusz kardynalski powracającemu z Niemiec arcybiskupowi Neapolu Francesco Pignatelliemu. W 1707 otrzymał nominację na prezydenta Kamery Apostolskiej. Objął także kilka beneficjów w królestwie Neapolu (opactwa Casamari oraz S. Leonardo w Siponto).
W 1709 został mianowany przez Klemensa XI nuncjuszem ekstraordynaryjnym w celu prowadzenia negocjacji pokojowych z cesarzem Józefem I w wojnie o sukcesję hiszpańską. Jego zadaniem było bronienie uprawnień feudalnych Stolicy Apostolskiej wobec księstwa Parmy i Piacenzy oraz królestwa Neapolu oraz wyjednanie zwrotu okupowanego przez wojska cesarskie terytorium Comacchio. Misja formalnie zakończyła się sukcesem, jednakże podjęte ustalenia nie zostały zrealizowane przez cesarza. Negocjacje w tej sprawie ciągnęły się aż do 1711, gdy przerwała je śmierć cesarza Józefa I. Podczas pobytu w Niemczech Annibale Albani odwiedził Drezno (1710), gdzie prowadził rozmowy z przedstawicielami króla polskiego Augusta II w sprawach polskiego Kościoła oraz działał na rzecz konwersji jego syna Fryderyka Augusta na katolicyzm. Po śmierci Józefa I reprezentował Stolicę Apostolską na cesarskim sejmie elekcyjnym we Frankfurcie (wrzesień 1711), gdzie wspierał kandydaturę Karola VI Habsburga.
W grudniu 1711 otrzymał od stryja nominację kardynalską z tytułem diakona Sant'Eustachio, nie zdobył jednak pozycji porównywalnej z papieskimi nepotami w poprzednich stuleciach. Krótko po nominacji kardynalskiej został mianowany sekretarzem ds. Memoriałów (petycji) (zrezygnował w 1718) oraz archiprezbiterem bazyliki watykańskiej i prefektem Fabryki Świętego Piotra (4 stycznia 1712).
29 marca 1719 został mianowany kamerlingiem Świętego Kościoła Rzymskiego. Jako kamerling uczestniczył w konklawe 1721, 1724, 1730 i 1740, w czasie których przewodził frakcji kardynałów mianowanych przez jego stryja. W 1722 awansował do rangi kardynała prezbitera San Clemente.
Za pontyfikatu papieża Benedykta XIII (1724–1730) kardynał Albani popadł w konflikt z głównym doradcą papieża kardynałem Niccolo Coscia. W 1727 wycofał się do Urbino i zrezygnował z funkcji gubernatora Frascati i Castel Gandolfo, którą sprawował od 1 grudnia 1712, a jego mandat był kilkakrotnie odnawiany (po raz ostatni w 1726). Annibale Albani protestował także przeciwko przywilejom udzielonym przez tego papieża monarchii sabaudzkiej, co z kolei przejściowo poróżniło go z młodszym bratem, kardynałem Alessandro Albanim (1692–1779).
W 1730, po wyborze nowego papieża Klemensa XII, Annibale uzyskał promocję do rangi biskupa suburbikarnej diecezji Sabina i przyjął sakrę biskupią z rąk kardynała Francesco Barberiniego. W 1736 celebrował w Sabinie synod diecezjalny. Rozbudował też miejscowe seminarium oraz ufundował bank pobożny. Ostatecznie jednak, w 1743 wymienił diecezję sabińską na diecezję suburbikarną Porto e S. Rufina.
W lutym 1747 zrezygnował z urzędu kamerlinga Świętego Kościoła Rzymskiego w proteście przeciwko niekonsultowanej z nim reformie Archigimnazjum Rzymskiego, która osłabiała jurysdykcję kamerlinga nad tą instytucją. Reformę tę papież Benedykt XIV ostatecznie przeprowadził w 1748.
Zmarł w Rzymie w wieku 69 lat jako subdziekan Świętego Kolegium Kardynałów i został pochowany w kaplicy św. Klemensa w bazylice watykańskiej.
Pełnione funkcje kurialne.
W latach 1712–1718 Annibale Albani był sekretarzem ds. Memoriałów w Kurii papieża Klemensa XI, czyli osobą odpowiedzialną za przyjmowanie i załatwianie próśb i petycji, a w latach 1719–1747 kamerlingiem Kościoła Rzymskiego i arcykanclerzem Uniwersytetu La Sapienza w Rzymie. Jako archiprezbiter bazyliki watykańskiej, był "ex officio" prefektem Fabryki Świętego Piotra (od 4 stycznia 1712). Ponadto zasiadał w kilkunastu kongregacjach kurialnych:
Ponadto Annibale Albani był kardynałem protektorem zakonów kartuzów (od 1712), minimitów (od 1713) i premonstratensów (1726), a także kongregacji hieronimitów z S. Onofrio (w latach 1712-1743), zakonu rycerskiego joannitów maltańskich (od 1719) i katolickich kantonów Szwajcarii (od ok. 1720).
Protektor Polski.
Przez wiele lat (1712–1751) Annibale Albani był kardynałem protektorem Polski wobec Stolicy Apostolskiej. Nominowany na to stanowisko przez Augusta II, był wiernym stronnikiem dynastii saskiej i pobierał pensję od dworu w Dreźnie. Po śmierci Augusta II w 1733 popierał kandydaturę jego syna Augusta III do tronu polskiego. Na jego polecenie grupa kilku teologów opracowała opinię o nieważności przysięgi złożonej przez szlachtę na sejmie konwokacyjnym, wykluczającej cudzoziemskich kandydatów. Ta samowolna inicjatywa spotkała się z dezaprobatą papieża Klemensa XII i znacznie pogorszyła dobre jak dotąd relacje kardynała z królem Francji Ludwikiem XV. Do ich pojednania doszło dopiero w 1743, za pośrednictwem papieża Benedykta XIV.
W 1747 dzięki rekomendacji króla polskiego Augusta III nominację kardynalską uzyskał Giovanni Francesco Albani, 27-letni bratanek Annibale Albaniego.
Działalność fundacyjna i kulturalna.
Jako patron kultury i zapalony numizmatyk, Annibale pozostawił po sobie bogatą bibliotekę oraz kolekcje obrazów, rzeźb i monet, które wzbogaciły zbiory Watykanu. W swym rodzinnym mieście Urbino ufundował instytut pijarów, drukarnię oraz katedrę języka greckiego na miejscowym uniwersytecie. Wśród jego protegowanych znalazł się m.in. kompozytor Alessandro Scarlatti. Zajmował się też działalnością pisarską i wydawniczą: opublikował w dwóch tomach listy, brewe i bulle swego stryja (Rzym, 1724) oraz "Menologium Graecorum" (Urbino 1727), patronował też wydaniu dzieła "Memorie concernenti la citta di Urbino" autorstwa Bernardino Baldiego i Francesco Bianchiniego, dotyczącego jego rodzinnego miasta (Rzym 1724). Ufundował także ołtarz w swym kościele tytularnym S. Clemente. Od 1702 był członkiem florenckiej akademii lingwistyczno-literackiej La Crusca, działającej na rzecz czystości języka włoskiego.

</doc>
<doc id="1039476" url="https://pl.wikipedia.org/wiki?curid=1039476" title="Honoré Charles Reille">
Honoré Charles Reille

Honoré Charles Michel Joseph Reille (ur. 1 września 1775 w Antibes; zm. 1 marca 1860 w Paryżu) francuski generał, marszałek Francji i par Francji.
Reille walczył w 1792 pod rozkazami gen. Dumourieza i został adiutantem gen. André Massény, którego córkę potem poślubił.
Po upadku Napoleona był inspektorem piechoty 14. i 15. Dywizji a w 1815 dowodził 2. Korpusem Armijnym. Brał udział w bitwie pod Waterloo jako dowódca lewego skrzydła Wielkiej Armii, bezskutecznie próbując pokonać Anglików.
1819 został parem a w 1847 marszałkiem Francji. W 1852 powołany na senatora. Zmarł 1 marca 1860 w Paryżu. 
Jego synem był inny francuski generał- André Charles Victor Reille.

</doc>
<doc id="1039477" url="https://pl.wikipedia.org/wiki?curid=1039477" title="Jan Buzek (1815–1886)">
Jan Buzek (1815–1886)

Jan Buzek (ur. 1815 w Trzanowicach, zm. 29 kwietnia 1886 w Olbrachcicach) – polski nauczyciel, działacz społeczny.
Uczył się w Cieszynie do 1833 roku, kiedy to zaczął pracować jako nauczyciel pomocniczy w Drogomyślu. Później był nauczycielem w Grodziszczu, a od 1845 roku w Orłowej, gdzie współorganizował zbór ewangelicki. Później przeniesiono go do Olbrachcic, gdzie pracował aż do śmierci.
Autor "Historii zboru ewangelickiego w Orłowej".

</doc>
<doc id="1039483" url="https://pl.wikipedia.org/wiki?curid=1039483" title="Jan Chaładaj">
Jan Chaładaj

Jan Andrzej Chaładaj (ur. 14 maja 1952 w Radomsku) – polski polityk, poseł na Sejm IV kadencji, w latach 1996–1997 wiceminister współpracy gospodarczej z zagranicą i wiceminister gospodarki.
Życiorys.
Ukończył w 1977 studia na Wydziale Gospodarki Narodowej Akademii Ekonomicznej we Wrocławiu. Kierował zarządem Związku Socjalistycznej Młodzieży Polskiej we Wrocławiu. Obejmował kierownicze stanowiska w spółkach prawa handlowego. Od 20 czerwca do 31 grudnia 1996 zajmował stanowisko wiceministra współpracy gospodarczej z zagranicą, a od 7 stycznia do 8 grudnia 1997 wiceministra gospodarki w rządzie Włodzimierza Cimoszewicza.
Sprawował mandat posła IV kadencji z ramienia Sojuszu Lewicy Demokratycznej, wybranego w okręgu wrocławskim. W marcu 2003 został usunięty z klubu parlamentarnego SLD po aferze z głosowaniem na „cztery ręce”. Wraz z drugim posłem SLD mieli zagłosować za innych parlamentarzystów, korzystając z ich kart identyfikacyjnych. W czerwcu 2004, w związku z tą sprawą, prokurator Prokuratury Okręgowej w Warszawie przedstawił mu zarzuty poświadczenia nieprawdy. Postępowanie w tej sprawie zostało w styczniu 2010 warunkowo umorzone przez Sąd Rejonowy w Warszawie.
Pomimo wykluczenia z klubu pozostał nadal członkiem SLD. W 2005 wycofał się z bieżącej polityki i powrócił do działalności biznesowej.

</doc>
<doc id="1039485" url="https://pl.wikipedia.org/wiki?curid=1039485" title="Pier Marcellino Corradini">
Pier Marcellino Corradini

Pier Marcellino Corradini (ur. 2 czerwca 1658, zm. 8 lutego 1743) – włoski kardynał, Czcigodny Sługa Boży Kościoła katolickiego.
Życiorys.
W wieku 11 lat został wysłany na studia do Rzymu, gdzie uzyskał tytuł doktora praw. Od 1685 pracował jako prawnik w kurii rzymskiej. 1707 wyświęcony na tytularnego biskupa Aten. W 1712 papież Klemens XI mianował go kardynałem. Prefekt Św. Kongregacji Soboru Trydenckiego (obecnie Kongregacja ds. Duchowieństwa) od 26 listopada 1718 do 12 maja 1721, następnie pro-datariusz papieży Innocentego XIII i Benedykta XIII. Na konklawe 1730 był wysuwany jako kandydat na papieża, do wymaganej większości zabrakło mu jednak 6 głosów. 1731 zrezygnował z funkcji Pro-datariusza Jego Świątobliwości, gdyż nowy papież Klemens XII powierzył mu negocjowanie kilku traktatów między Stolicą Apostolską a Hiszpanią, Neapolem i Austrią. Biskup Frascati od 1734 roku. Na konklawe 1740 ponownie wysuwano jego kandydaturę, jednak tym razem nie uzyskał już tak znacznego poparcia. Zmarł niespełna 3 lata później po długiej i poważnej chorobie w swoim pałacu na Via Lata w Rzymie. Został pochowany w bazylice S. Maria in Trastevere. W 1993 w Palermo rozpoczęto jego proces beatyfikacyjny (1999 zamknięto etap diecezjalny).
24 kwietnia 2021 papież Franciszek zatwierdził dekret o heroiczności cnót.

</doc>
<doc id="1039487" url="https://pl.wikipedia.org/wiki?curid=1039487" title="Abigail Smith Adams">
Abigail Smith Adams



</doc>
<doc id="1039488" url="https://pl.wikipedia.org/wiki?curid=1039488" title="Symphony X (album)">
Symphony X (album)

Symphony X – debiutancki album grupy Symphony X. Album z powodu małych nakładów finansowych i braku Russella Allena na wokalu jest uważany przez fanów jako odstający od typowego stylu Symphony X. Jeden utwór "Masquerade" został w 1998 nagrany ponownie i wydany na płycie Prelude to the Millennium oraz na limitowanej edycji płyty The Odyssey.

</doc>
<doc id="1039489" url="https://pl.wikipedia.org/wiki?curid=1039489" title="Stanisław Jarmoliński">
Stanisław Jarmoliński

Stanisław Walerian Jarmoliński (ur. 11 lipca 1944 w Ropczycach) – polski polityk, lekarz, poseł na Sejm IV kadencji.
Życiorys.
Ukończył w 1968 studia na Wydziale Lekarskim Akademii Medycznej w Krakowie. Posiada specjalizację drugiego stopnia z zakresu położnictwa i ginekologii. Od 1968 do rozwiązania należał do Polskiej Zjednoczonej Partii Robotniczej. Pełnił m.in. funkcję I sekretarza Podstawowej Organizacji Partyjnej w szpitalu w Nowym Targu. Od czasu skończenia studiów pracuje w placówkach medycznych, był m.in. dyrektorem Zespołu Opieki Zdrowotnej w Nowym Targu. W latach 80. zasiadał w Wojewódzkiej Radzie Narodowej.
Sprawował mandat posła IV kadencji z ramienia Sojuszu Lewicy Demokratycznej, wybranego w okręgu nowosądeckim. W marcu 2003 został usunięty z klubu parlamentarnego SLD po aferze z głosowaniem na „cztery ręce”. Wraz z drugim posłem SLD mieli zagłosować za innych parlamentarzystów, korzystając z ich kart identyfikacyjnych. W czerwcu 2004, w związku z tą sprawą, prokurator Prokuratury Okręgowej w Warszawie przedstawił mu zarzuty poświadczenia nieprawdy. Postępowanie w tej sprawie zostało w styczniu 2010 warunkowo umorzone przez Sąd Rejonowy w Warszawie.
Pomimo wykluczenia z klubu, pozostał jednocześnie członkiem SLD. W grudniu 2003 wystąpił z partii. W 2005 wycofał się z bieżącej polityki i nie ubiegał się o reelekcję. W 2014 z listy komitetu SLD Lewica Razem bez powodzenia kandydował do sejmiku małopolskiego.

</doc>
<doc id="1039490" url="https://pl.wikipedia.org/wiki?curid=1039490" title="Jan Traugott Bartelmus">
Jan Traugott Bartelmus

Jan Traugott Bartelmus (ur. 26 grudnia 1735 w Bielsku, zm. 17 września 1809 w Cieszynie) – niemiecki pastor, superintendent, członek konsystorza.
Życiorys.
Potomek niemieckich kolonistów, syn sukiennika Zygmunta i Doroty. Ukończył szkołę ewangelicką w Bielsku, gimnazjum w Cieszynie. Po studiach teologicznych w Wittenberdze i Lipsku został w 1760 roku pastorem w Cieszynie.
Chociaż pochodził z niemieckiej rodziny, nauczył się języka polskiego i wygłaszał kazania w obu językach.
W 1784 został pierwszym superintendentem Moraw, Śląska i Galicji (w 1804 wydzielono superintendenturę Galicji).
Autor kilku broszur w języku niemieckim oraz zbioru kazań w języku polskim.

</doc>
<doc id="1039491" url="https://pl.wikipedia.org/wiki?curid=1039491" title="Bertrand Clausel">
Bertrand Clausel

Bertrand Clausel (ur. 12 grudnia 1772 w Mirepoix, Ariège; zm. 21 kwietnia 1842 w Secourieu pod Tuluzą), francuski generał, marszałek Francji i par Francji.
W 1791 Clausel wstąpił do armii, w latach 1794-1795 współorganizował wyprawy wojenne w rejon Pirenejów. Dowodził jedną z brygad we Włoszech w 1799.
W 1804 awansował do stopnia generała dywizji Armii Północnej. Odznaczył się w 1809 podczas wyprawy przeciw Austrii oraz w 1810 na terenie Hiszpanii.

</doc>
<doc id="1039493" url="https://pl.wikipedia.org/wiki?curid=1039493" title="Maurice Étienne Gérard">
Maurice Étienne Gérard



</doc>
<doc id="1039495" url="https://pl.wikipedia.org/wiki?curid=1039495" title="Ryszard Babicki">
Ryszard Babicki

Ryszard Babicki (ur. 1 stycznia 1927 w Baranowiczach, zm. 16 grudnia 2010 w Poznaniu) – polski naukowiec, profesor, specjalista w zakresie chemicznej technologii drewna, członek Polskiej Akademii Nauk, oficer Orderu Odrodzenia Polski.
Życiorys.
Od 1948 roku należał do PZPR. W 1952 ukończył naukę na Wydziale Rolno-Leśnym Uniwersytetu Poznańskiego. W 1960 otrzymał stopień doktora nauk rolno-leśnych a w 1967 – doktora habilitowanego nauk technicznych. W 1972 decyzją Rady Państwa nadano mu tytuł profesora nadzwyczajnego a w 1978 – profesora zwyczajnego.
W latach 1970–1991 pełnił funkcję dyrektora Instytutu Technologii Drewna w Poznaniu. W 1983 został członkiem korespondentem, a w 1994 – członkiem rzeczywistym Polskiej Akademii Nauk. W 2004 otrzymał tytuł doktora "honoris causa" Akademii Rolniczej w Poznaniu. Odznaczony Krzyżem Kawalerskim i Oficerskim Orderu Odrodzenia Polski oraz Złotym i Srebrnym Krzyżem Zasługi. W 2000 został uhonorowany przez V Wydział PAN Medalem im. Michała Oczapowskiego.
Został pochowany na cmentarzu Miłostowo w Poznaniu w alei zasłużonych.
Dorobek naukowy Babickiego obejmuje ponad 200 publikacji, w tym 70 rozpraw naukowych i 3 monografie. Jest także autorem 18 patentów.

</doc>
<doc id="1039496" url="https://pl.wikipedia.org/wiki?curid=1039496" title="Chizuo Matsumoto">
Chizuo Matsumoto



</doc>
<doc id="1039497" url="https://pl.wikipedia.org/wiki?curid=1039497" title="Prokop z Cezarei">
Prokop z Cezarei



</doc>
<doc id="1039503" url="https://pl.wikipedia.org/wiki?curid=1039503" title="Most im. Legionów Piłsudskiego">
Most im. Legionów Piłsudskiego

Most im. Legionów Piłsudskiego – most w Płocku na rzece Wiśle.
Jest to żelazny most drogowo-kolejowy, wsparty na 8 betonowych filarach. Przez most przebiega linia kolejowa nr 33 Kutno – Brodnica.
Historia.
Został wybudowany w latach 1937–1938.
We wrześniu 1939 roku dwa przęsła mostu zostały wysadzone przez polskie wojsko. Odbudowany w roku 1943 przez okupacyjne władze niemieckie. W styczniu 1945 roku 60% mostu zostało wysadzone przez wojska niemieckie w czasie ucieczki. W efekcie Płock pozostał bez mostu (z mostu im. Legionów Piłsudskiego pozostały zaledwie dwa przęsła). Do czasu odbudowy mostu w czerwcu 1950 roku zorganizowany został system przeprawowy przy użyciu statków Smolka i Wodnik oraz przy pomocy pontonów i łodzi.
Wcześniej most znany pod nazwą im. Legionów Marszałka Józefa Piłsudskiego, decyzją uchwały Rady Miasta Płocka z 27 marca 2012 roku zmieniona nazwę na Most Legionów Józefa Piłsudskiego.
Most w Płocku jest unikalną konstrukcją, gdyż różnica wysokości pomiędzy przyczółkami mostu wynosi osiem metrów tak, że przeprawa wznosi się z płaskiego lewego brzegu na Radziwiu na wysoką skarpę na prawym brzegu. Z tego powodu każde przęsło jest inne i zostało zaprojektowane indywidualnie. Przeprawa mostowa powstała zaledwie w dwa lata, gdyż budowana była jednocześnie przez dwie firmy, które pracowały na przeciwległych brzegach rzeki i spotkały się w jej środku.
Remont.
W 1979 roku został poddany gruntownemu remontowi. Kolejny remont miał miejsce w okresie od 3 czerwca do 11 września 1994 roku. Również latem 2019 wykonano duży remont mostu. W celu wykonania remontu most zamknięty był dla pieszych i pojazdów od 8 lipca do 30 września . Wykonawcą była firma Freyssinet Polska, która była jedyną firmą, zgłaszającą się do przetargu z ofertą opiewającą na 8 milionów 546 tysięcy złotych. W ramach remontu wymieniono balustrady i barierki, izolację i nawierzchnię oraz urządzenia dylatacyjne.
Iluminacja.
W październiku 2008 roku na moście wymieniono latarnie oraz wykonano oświetlenie stalowych kratownic podporowych w barwach miasta. Latarnie na moście wymieniono na tak zwane „petki” – słupy w kształcie litery P na wzór oryginalnych z 1938 roku. Oświetlenie mostu jest w trzech kolorach – barwach miasta; kamienne podpory są niebieskie, spód kratownicy na każdym przęśle – czerwony, a ich boki – beżowe. Wnętrze kratownic podświetlone jest kolorem białym.
Trójkolorowe barwy Płocka, jasnoszafirowy, szkarłatny i beżowy, przyjęte zostały przez radę miasta specjalną uchwałą w 1938 r. i nawiązują do munduru województwa płockiego noszonego przez szlachtę i zamożne mieszczaństwo.

</doc>
<doc id="1039505" url="https://pl.wikipedia.org/wiki?curid=1039505" title="Annie Besant">
Annie Besant

Annie Wood Besant (ur. 1 października 1847 w Londynie, zm. 20 września 1933 w Adyarze w Indiach) – angielska teozofka, feministka, oraz pisarka. Była drugą przywódczynią Towarzystwa Teozoficznego (po Helenie Bławatskiej).
Annie Wood urodziła się w Londynie. Jej prywatną nauczycielką była siostra pisarza Fredericka Marryata. W 1867 roku wyszła za mąż za duchownego Franka Besanta. Jej decyzja była sprzeciwem wobec woli matki która uważała, że córka jest zbyt wartościowa aby żyć na wiejskiej plebanii. W małżeństwie urodziła troje dzieci, jednak już w 1873 roku związek został zakończony separacją. W następnym roku Annie dołączyła do Charlesa Bradlaugha w celu propagowania sekularyzmu i antykoncepcji.
Po publikacji "The Fruits of Philosophy" (Owoce filozofii), w 1876 roku na mocy wyroku sądu (podobnie jak Bradlaugh) została skazana na karę więzienia. Wyrok ten unieważnił jednak sąd apelacyjny a Annie Besant stała się bohaterką dla "oświeconej" części londyńskiej opinii publicznej. W kolejnych latach działała jako pionierka fabiańskiego socjalizmu, pomagała w organizacji strajku kobiet w fabryce zapałek z East Endu w Londynie. 
W 1889 roku z powodu zainteresowania zjawiskami psychicznymi uległa wpływom doktryn Heleny Bławatskiej, po śmierci której została przywódczynią Towarzystwa Teozoficznego.
Od 1916 roku kierowała Ligą Niezależnych Rządów w Indiach, a w 1918 roku została przewodniczącą Indyjskiego Kongresu Narodowego. Z powodu swojej działalności była w Indiach internowana. W 1925 roku wróciła do Anglii, gdzie starała się przekonać polityków Partii Pracy do poparcia autonomii Indii. W 1931 roku zamieszkała w Adyarze, gdzie wkrótce zmarła.

</doc>
<doc id="1039508" url="https://pl.wikipedia.org/wiki?curid=1039508" title="Giuseppe Renato Imperiali">
Giuseppe Renato Imperiali

Giuseppe Renato Imperiali (ur. 29 kwietnia 1651 w Oria – zm. 15 stycznia 1737 w Rzymie) – włoski kardynał.
Życiorys.
Pracował w kurii rzymskiej od pontyfikatu Klemensa X (1670-76). W 1686 został komisarzem generalnym ds. marynarzy i galer oraz fortec. W lutym 1690 papież Aleksander VIII mianował go kardynałem diakonem San Giorgio in Velabro, mimo że nie miał wówczas żadnych święceń. Legat w Ferrarze 1690-94. Prefekt Św. Kongregacji Dyscypliny Zakonnej (od 1698) i Św. Kongregacji Dobrego Rządu. W 1726 uzyskał promocję do rangi kardynała prezbitera. Uczestniczył w konklawe 1691, 1700, 1721 i 1724. Archiprezbiter Kolegium Kardynalskiego od 1727 roku. Na konklawe 1730 kardynał Cornelio Bentivoglio zgłosił weto króla Hiszpanii wobec jego kandydatury w momencie, gdy zabrakło mu tylko jednego głosu do wyboru na papieża. Zgromadził bogatą bibliotekę, sprzedaną na aukcji w 1793. Zmarł w Rzymie po krótkiej chorobie w osiemdziesiątym szóstym roku życia.

</doc>
<doc id="1039510" url="https://pl.wikipedia.org/wiki?curid=1039510" title="Judith Mossman">
Judith Mossman



</doc>
<doc id="1039511" url="https://pl.wikipedia.org/wiki?curid=1039511" title="Stanisław Kurpiewski">
Stanisław Kurpiewski

Stanisław Tadeusz Kurpiewski (ur. 5 listopada 1955 w Suczkach) – polski polityk, przedsiębiorca, menedżer, działacz społeczny i regionalny, poseł na Sejm IV kadencji.
Życiorys.
Wykształcenie, działalność zawodowa i społeczna.
Ukończył studia na Wydziale Zarządzania Politechniki Białostockiej oraz na Wydziale Rolniczym Wyższej Szkoły Agrobiznesu w Łomży. W latach 70. pracował jako maszynista w PKP, a następnie jako referent w urzędzie gminy Lelis. W latach 1978–1985 był wiceprezesem spółdzielni kółek rolniczych. W drugiej połowie lat 80. kierował zarządem wojewódzkim Związku Socjalistycznej Młodzieży Polskiej w Ostrołęce.
Należał do ZHP oraz do ZMW. Zasiadał w radzie głównej Ludowych Zespołów Sportowych, władzach wojewódzkich OSP, prezydium Towarzystwa Przyjaciół Dzieci w Ostrołęce, zarządzie głównym Związku Kurpiów oraz zarządzie Ostrołęckiego Towarzystwa Edukacji i Młodzieży.
W 1991 zajął się prowadzeniem własnej działalności gospodarczej. W 2008 został prezesem przedsiębiorstwa produkcyjno-handlowego.
Działalność polityczna.
Od 1978 do rozwiązania należał do Polskiej Zjednoczonej Partii Robotniczej. W latach 1998–2001 zasiadał w sejmiku mazowieckim. Bez powodzenia kandydował z listy SLD do Sejmu w 1997. Sprawował mandat posła IV kadencji z ramienia Sojuszu Lewicy Demokratycznej, wybranego w okręgu siedleckim. Pracował w Komisji Samorządu Terytorialnego i Polityki Regionalnej oraz Komisji Administracji i Spraw Wewnętrznych. W tym samym roku odszedł z SLD i bezskutecznie kandydował do Senatu z własnego komitetu.
Od 2007 do 2008 należał do Samoobrony RP. W przedterminowych wyborach parlamentarnych w 2007 bez powodzenia kandydował do Sejmu z listy tej partii. Przez kilka lat zasiadał w radzie krajowej Unii Pracy, pełnił także funkcję przewodniczącego rady okręgowej partii w Siedlcach. W 2014 z ramienia komitetu Nasz Samorząd bez powodzenia kandydował na wójta gminy Lelis i do rady powiatu ostrołęckiego.
Życie prywatne.
Jest żonaty, ma dwoje dzieci.

</doc>
<doc id="1039512" url="https://pl.wikipedia.org/wiki?curid=1039512" title="Horace Sébastiani">
Horace Sébastiani

Horace François Bastien Sébastiani (ur. 17 listopada 1772 w Porta na Korsyce, zm. 20 lipca 1851 w Paryżu) – francuski wojskowy, dyplomata i polityk; generał dywizji, marszałek Francji, par Francji, piastował również urząd ministra spraw zagranicznych Francji (od 17 listopada 1830 do 11 października 1832).
W czasie powstania listopadowego wykazał obojętność wobec polskich dążeń niepodległościowych.

</doc>
<doc id="1039513" url="https://pl.wikipedia.org/wiki?curid=1039513" title="Horace François Bastien Sébastiani">
Horace François Bastien Sébastiani



</doc>
<doc id="1039514" url="https://pl.wikipedia.org/wiki?curid=1039514" title="Horace Sebastiani">
Horace Sebastiani



</doc>
<doc id="1039515" url="https://pl.wikipedia.org/wiki?curid=1039515" title="Grażyna Paturalska">
Grażyna Paturalska

Grażyna Paturalska (ur. 14 września 1957 w Kętrzynie) – polska polityk, przedsiębiorca, posłanka na Sejm IV kadencji.
Życiorys.
Absolwentka policealnego Nadbałtyckiego Studium Oświaty i Kultury Dorosłych (1981). W latach 1976–1992 pracowała m.in. jako nauczycielka w szkole podstawowej i kurator zawodowy dla nieletnich w Sądzie Rejonowym w Starogardzie Gdańskim. Od 1992 zajmowała się działalnością gospodarczą (była pełnomocnikiem firmy „PAKMET”). Kierowała też Polskim Stowarzyszeniem Właścicielek Firm.
Od 2001 do 2005 sprawowała mandat posłanki na Sejm IV kadencji z ramienia Platformy Obywatelskiej, została wybrana w okręgu gdańskim. W marcu 2004 odeszła z partii, w wyborach w 2005 bezskutecznie kandydowała do Senatu z własnego komitetu. W 2009 przystąpiła do Stronnictwa Demokratycznego.
Została stylistką i projektantką mody. W 2014 ukazała się jej książka "Ubierz duszę".

</doc>
<doc id="1039516" url="https://pl.wikipedia.org/wiki?curid=1039516" title="Horacy Sebastiani">
Horacy Sebastiani



</doc>
<doc id="1039517" url="https://pl.wikipedia.org/wiki?curid=1039517" title="Mercedes klasy C">
Mercedes klasy C



</doc>
<doc id="1039518" url="https://pl.wikipedia.org/wiki?curid=1039518" title="Horacy Sébastiani">
Horacy Sébastiani



</doc>
<doc id="1039520" url="https://pl.wikipedia.org/wiki?curid=1039520" title="François Horace Sébastiani">
François Horace Sébastiani



</doc>
<doc id="1039521" url="https://pl.wikipedia.org/wiki?curid=1039521" title="Mercedes klasy A">
Mercedes klasy A



</doc>
<doc id="1039524" url="https://pl.wikipedia.org/wiki?curid=1039524" title="Mercedes klasy E">
Mercedes klasy E



</doc>
<doc id="1039525" url="https://pl.wikipedia.org/wiki?curid=1039525" title="Giambattista Spinola (1646–1719)">
Giambattista Spinola (1646–1719)

Giambattista Spinola (ur. 4 sierpnia 1646 w Genui – zm. 19 marca 1719 w Rzymie) – włoski kardynał. 
Życiorys.
Gubernator Rzymu i wicekamerling Kościoła od 1691 do 1695, gdy został mianowany kardynałem diakonem S. Cesareo in Palatio. W 1696 przyjął święcenia kapłańskie. Legat w Bolonii 1697-1700. W lipcu 1700 wspólnie z kardynałami Fabrizio Spada i Gianfrancesco Albani był członkiem kongregacji kardynalskiej, która doradziła umierającemu królowi Hiszpanii Karolowi II wyznaczenie na następcę tronu Filipa Andegaweńskiego, wnuka króla Francji Ludwika XIV. Kamerling Świętego Kościoła Rzymskiego od 1698 roku, w tej roli uczestniczył w konklawe 1700. W 1706 uzyskał promocję do rangi kardynała-prezbitera, zachowując diakonię San Cesareo in Palatio (podniesioną "pro hac vice" do rangi tytułu prezbiterialnego). Zmarł na podagrę.

</doc>
<doc id="1039528" url="https://pl.wikipedia.org/wiki?curid=1039528" title="Giovanni Battista Spinola">
Giovanni Battista Spinola



</doc>
<doc id="1039529" url="https://pl.wikipedia.org/wiki?curid=1039529" title="Mercedes CLS">
Mercedes CLS



</doc>
<doc id="1039532" url="https://pl.wikipedia.org/wiki?curid=1039532" title="Mercedes klasy S">
Mercedes klasy S



</doc>
<doc id="1039534" url="https://pl.wikipedia.org/wiki?curid=1039534" title="Mercedes SLR McLaren">
Mercedes SLR McLaren



</doc>
<doc id="1039535" url="https://pl.wikipedia.org/wiki?curid=1039535" title="Sylvain Charles Valée">
Sylvain Charles Valée

Sylvain Charles Valée (ur. 17 grudnia 1773 w Brienne-le-Château, zm. 15 sierpnia 1846 w Paryżu) – francuski generał, marszałek Francji i par Francji.
W 1792 roku Valée wstąpił do Armii Północnej, na kapitana awansował w 1794 roku, a w 1804 roku na podpułkownika. Wykazał się podczas bitwy pod Jeną, dzięki czemu w styczniu 1807 roku, już jako pułkownik, objął dowództwo 1. pułku artylerii.

</doc>
<doc id="1039536" url="https://pl.wikipedia.org/wiki?curid=1039536" title="Petrorhagia saxifraga">
Petrorhagia saxifraga



</doc>
<doc id="1039537" url="https://pl.wikipedia.org/wiki?curid=1039537" title="Nokia 5140i">
Nokia 5140i

Nokia 5140i – telefon z serii N40. Działa w sieci GSM 900, 1800 i 1900.

</doc>
<doc id="1039538" url="https://pl.wikipedia.org/wiki?curid=1039538" title="Lorenzo Altieri">
Lorenzo Altieri

Lorenzo Altieri (ur. 10 czerwca 1671 w Rzymie, zm. 3 sierpnia 1741 tamże) – włoski kardynał.
Życiorys.
Kardynałem został na konsystorzu w dniu 13 listopada 1690 r., w wieku 19 lat dzięki protekcji swojego wuja kardynała Paluzzo Paluzzi-Altieri. Służył jako legat w Urbino (1696) i w Rawennie (1735). Nigdy nie otrzymał święceń kapłańskich, dopiero w 1700 został wyświęcony na diakona. Uczestniczył w konklawe 1691, 1700, 1721, 1724 i 1730. Z powodu choroby nie był natomiast obecny na konklawe 1740. Jako kardynał protodiakon (od 22 marca 1730) koronował papieża Klemensa XII. Starszy brat kardynała Giovanni Battista Altieri, mianowanego w 1724.
Zmarł w Rzymie w wieku 70 lat, po długiej chorobie. Zgodnie z własną wolą został pochowany w kościele S. Maria in Portico.

</doc>
<doc id="1039539" url="https://pl.wikipedia.org/wiki?curid=1039539" title="Brachylophus fasciatus">
Brachylophus fasciatus



</doc>
<doc id="1039542" url="https://pl.wikipedia.org/wiki?curid=1039542" title="Gyrodon lividus">
Gyrodon lividus



</doc>
<doc id="1039543" url="https://pl.wikipedia.org/wiki?curid=1039543" title="Thomas Robert Bugeaud">
Thomas Robert Bugeaud

Thomas Robert Bugeaud markiz de la Piconnerie, książę d'Isly (ur. 15 października 1784 w Limoges; zm. 10 czerwca 1849 w Paryżu) francuski generał i marszałek Francji.
Bugeaud de la Piconnerie ze starego szlacheckiego rodu de Périgord. W 1804 wstąpił do armii jako grenadier, w trakcie bitwy pod Austerlitz był w stopniu podporucznika. W 1806 walczył pod Pułtuskiem. Następnie pod rozkazami gen. Sucheta walczył w Hiszpanii. Jako dowódca batalionu wykazał się 13 września 1811 pod Cruz de Ordal i w 1814 został pułkownikiem. W 1815 dowodził strażą przednią Korpusu Armijnego Alpejskiego Marszałka Sucheta. 

</doc>
<doc id="1039544" url="https://pl.wikipedia.org/wiki?curid=1039544" title="Thomas-Robert Bugeaud">
Thomas-Robert Bugeaud



</doc>
<doc id="1039545" url="https://pl.wikipedia.org/wiki?curid=1039545" title="Thomas Bugeaud">
Thomas Bugeaud



</doc>
<doc id="1039546" url="https://pl.wikipedia.org/wiki?curid=1039546" title="Interlagos">
Interlagos



</doc>
<doc id="1039547" url="https://pl.wikipedia.org/wiki?curid=1039547" title="Grizon większy">
Grizon większy

Grizon większy, grizon ("Galictis vittata") – gatunek drapieżnego ssaka z rodziny łasicowatych, z wyglądu podobny do łasicy, ale inaczej ubarwiony. Łatwo się oswaja.
Występowanie.
Zasięg występowania tego gatunku obejmuje Amerykę Środkową i Południową – od południowego Meksyku po Brazylię, północną Argentynę i Boliwię. Występuje na otwartych terenach trawiastych i w lasach. Często spotykany w pobliżu zbiorników wodnych.
Wygląd.
Ciało wydłużone, dobrze umięśnione, z krótkimi łapami i krótkim ogonem. Sierść popielata, na szyi i głowie biały pas, gardło, łapy i pysk czarne.
Tryb życia.
Grizon poluje w dzień i w nocy, największą aktywność wykazuje nad ranem i późnym popołudniem. Żyje pojedynczo, w parach lub małych grupach. Za kryjówki służą mu szczeliny skalne, wykroty oraz nory innych zwierząt. Żywi się drobnymi kręgowcami, dietę mięsną uzupełnia owocami. Samica rodzi 2-4 młodych.

</doc>
<doc id="1039548" url="https://pl.wikipedia.org/wiki?curid=1039548" title="Galictis vittata">
Galictis vittata



</doc>
<doc id="1039549" url="https://pl.wikipedia.org/wiki?curid=1039549" title="Jean-Baptiste Drouet d’Erlon">
Jean-Baptiste Drouet d’Erlon

Jean-Baptiste Drouet d’Erlon (ur. 29 lipca 1765 w Reims, zm. 25 stycznia 1844 w Paryżu), francuski generał i marszałek Francji.
Drouet d’Erlon przez 5 lat służył w armii królewskiej. W 1792 zaciągnął się do batalionu ochotników i został adiutantem gen. Lefebvre’a. Brał udział w wyprawach wojennych okresu 1793–1796.
W 1799 awansował do stopnia generała brygady, a w 1803 generała dywizji. Dowodził pod rozkazami gen. Bernadotte. Walczył pod Jeną (1806), pod Frydlandem (1807), pomagał w odbiciu Tyrolu (1809). W 1810 pod rozkazami gen. Massény poprowadził jedną z dywizji do Hiszpanii. W 1813 w Hiszpanii dowodził Armią Centrum, a w 1814 walczył pod Tuluzą pod rozkazami marsz. Soulta.
W maju 1843 został marszałkiem Francji, a rok później zmarł.

</doc>
<doc id="1039550" url="https://pl.wikipedia.org/wiki?curid=1039550" title="Jean-Baptiste Drouet">
Jean-Baptiste Drouet



</doc>
<doc id="1039551" url="https://pl.wikipedia.org/wiki?curid=1039551" title="I liga brazylijska w piłce nożnej (2001)">
I liga brazylijska w piłce nożnej (2001)

Brazylia 2001
Mistrzem Brazylii został klub Athletico Paranaense Kurytyba, natomiast wicemistrzem Brazylii - klub São Caetano.
Do Copa Libertadores w roku 2002 zakwalifikowały się następujące kluby:
Do Copa Sudamericana w roku 2002 zakwalifikowały się następujące kluby:
Cztery ostatnie w tabeli kluby spadły do drugiej ligi (Campeonato Brasileiro Série B):
Na miejsce spadkowiczów awansowały dwa najlepsze kluby drugiej ligi:
Pierwsza liga zmniejszona została z 28 do 26 klubów.
Campeonato Brasileiro Série A - sezon 2001.
Finał.
Athletico Paranaense Kurytyba - São Caetano 4:2 i 1:0
Mistrzem Brazylii w roku 2001 został klub Athletico Paranaense Kurytyba, natomiast wicemistrzem Brazylii - klub São Caetano. Jako finaliści Athletico Paranaense i São Caetano zakwalifikowali się do Copa Libertadores 2002.
Końcowa klasyfikacja sezonu 2001.
Brazylijskie kluby nie wzięły udziału w Copa Sudamericana 2002.

</doc>
<doc id="1039552" url="https://pl.wikipedia.org/wiki?curid=1039552" title="Atenodor Kananites">
Atenodor Kananites

Atenodor Kananites, Atenodoros Kananites, gr. Αθηνόδωρος Κανανίτης) (ur. ok. 74 p.n.e. – zm. 7 n.e.) – stoicki filozof. Urodził się w Cananie, koło Tarsu (w dzisiejszej Turcji). Ojcem jego był Sandon. Był uczniem Posejdoniosa z Rodos. 
Ucząc Oktawiana (przyszłego cesarza Augusta) w Apollonii zyskał na niego wpływ i w 44 p.n.e. udał się z nim do Rzymu. Po powrocie do Tarsu uzyskał wpływ na politykę miasta tworząc władze przychylne rzymianom. W czasie pobytu w Rzymie był nauczycielem późniejszego cesarza Klaudiusza.
Żadne z pism filozofa nie zachowało się. Informacje o nim pochodzą od Cycerona, z którym współpracował przy opracowywaniu "De officiis" (O powinnościach) oraz Strabona.

</doc>
<doc id="1039553" url="https://pl.wikipedia.org/wiki?curid=1039553" title="Maciej Odoliński">
Maciej Odoliński

Maciej Odoliński (ur. 28 sierpnia 1965 w Poznaniu) – polski reżyser i scenarzysta. Autor filmów dokumentalnych i fabularnych. Absolwent Liceum Plastycznego im. Piotra Potworowskiego w Poznaniu i Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi. Członek Stowarzyszenia Filmowców Polskich. Członek Gildii Reżyserów Polskich. Syn Jana Odolińskiego (1929–2006) i Lidii Odolińskiej z Milskich (1932–2009).
Oskarżenia o naruszenie praw autorskich.
Maciej Odoliński znany jest ze składania zawiadomień przestępstwie naruszenia praw autorskich wobec twórców wykorzystujących fragmenty jego filmów w recenzji. W wiadomości przesłanej do recenzenta Bartłomieja „Mietczyńskiego” Szczęśniaka Odoliński napisał, że: 
Odoliński oskarżał także o naruszenie praw autorskich dziennikarza Kamila Śmiałkowskiego, gdy ten przedstawił fragmenty "Ostrej randki" podczas gali podczas gali wręczania antynagród filmowych Węże 2014 . 

</doc>
<doc id="1039559" url="https://pl.wikipedia.org/wiki?curid=1039559" title="Kazoora">
Kazoora



</doc>
<doc id="1039560" url="https://pl.wikipedia.org/wiki?curid=1039560" title="Benicarló">
Benicarló

Benicarló – miasto na północy prowincji Castellón we wschodniej Hiszpanii, we wspólnocie autonomicznej Walencja. Miasto położone jest na wybrzeżu Morza Śródziemnego, pomiędzy miejscowościami Vinarós i Peñíscola. W 2005 roku liczyło 25 244 mieszkańców.
Miejscowa ludność na co dzień używa języka walenckiego, pomimo tego język hiszpański jest równie ważny i wszyscy mieszkańcy potrafią się nim posługiwać.
Miasto posiada miejską piaszczystą plażę Morrongo, oraz dwie kamieniste usytuowane na obrzeżach: La Mar Chica na północy i graniczącą z Peníscolą plażę La Caracola.
Pod koniec XIX wieku miasto produkowało znaczne ilości wina. W latach 1931-1944 wybudowany został port morski dając początek rybołówstwu na wielką skalę. Dziś miasto utrzymuje się głównie dzięki przemysłowi meblarskiemu, budownictwu oraz przemysłowi chemicznemu. Na obrzeżach usytuowane są dwie duże fabryki chemiczne amerykańskich korporacji Ashland Inc. oraz IFF.
W mieście znajduje się stacja kolejowa Benicarló-Peñíscola należąca do systemu hiszpańskiej kolei RENFE. Ponadto pomiędzy Peníscolą, Benicarló a Vinarós z dużą częstotliwością kursują lokalne autobusy.

</doc>
<doc id="1039561" url="https://pl.wikipedia.org/wiki?curid=1039561" title="Bartłomiej Gliniak">
Bartłomiej Gliniak

Bartłomiej Gliniak (ur. 1973 w Przemyślu) – polski kompozytor muzyki filmowej.
Życiorys.
Czterokrotnie nominowany do Polskich Nagród Filmowych – Orłów w kategorii najlepsza muzyka: w 2005 za film "Mój Nikifor", w 2006 za film "Komornik," w 2007 za film "Palimpsest" i w 2017 za film "Na granicy." W 2016 r. na 35 Koszalińskim Festiwalu Debiutów Filmowych otrzymał Jantara za muzykę do filmu „Na granicy”. Członek Polskiej Akademii Filmowej i Europejskiej Akademii Filmowej.
Wybrana filmografia.
jako autor muzyki:
Inne.
Kompozycja muzyki do oratoriów "Zbigniewa Książka":

</doc>
<doc id="1039562" url="https://pl.wikipedia.org/wiki?curid=1039562" title="Djérem">
Djérem



</doc>
<doc id="1039564" url="https://pl.wikipedia.org/wiki?curid=1039564" title="Djerem">
Djerem



</doc>
<doc id="1039565" url="https://pl.wikipedia.org/wiki?curid=1039565" title="Zygmunt Szymański (polityk)">
Zygmunt Szymański (polityk)

Zygmunt Jerzy Szymański (ur. 12 stycznia 1956 w Dęblinie) – polski polityk, przedsiębiorca, poseł na Sejm IV kadencji.
Życiorys.
Ukończył w 1977 Technikum Budowlane w Rykach. Prowadzi własną działalność gospodarczą, jest właścicielem firmy zajmującej się produkcją drzwi i okien antywłamaniowych.
Sprawował mandat posła na Sejm IV kadencji z okręgu lubelskiego, wybranego z ramienia Sojuszu Lewicy Demokratycznej. Pracował w Komisji Gospodarki oraz w Komisji Infrastruktury. W lutym 2004 został wykluczony z SLD. 
W 2005 bez powodzenia startował do Senatu z własnego komitetu, w przedterminowych wyborach parlamentarnych w 2007 bezskutecznie startował jako kandydat bezpartyjny z listy Samoobrony RP (otrzymał 1101 głosów).
W wyborach parlamentarnych w 2011 bez powodzenia kandydował do Sejmu jako bezpartyjny kandydat z listy SLD.

</doc>
<doc id="1039567" url="https://pl.wikipedia.org/wiki?curid=1039567" title="Terytorium Hawajów">
Terytorium Hawajów

Terytorium Hawajów – terytorium zorganizowane Stanów Zjednoczonych istniejące od 12 sierpnia 1898 do 21 sierpnia 1959 roku.
Historia.
W styczniu 1893 roku ostatnia hawajska królowa Liliʻuokalani abdykowała pod warunkiem, że władzę w jej kraju przejmie USA a nie rebeliancki rząd pod przywództwem premiera Sanforda Dole. Mimo to rebelianci przejęli władzę i sprawowali ją 3 lata, czyli do czasu interwencji amerykańskiej. 7 lipca 1898 roku kraj został zajęty zbrojnie przez USA i 12 sierpnia stał się terytorium inkorporowanym. 
21 sierpnia 1959 roku Stany Zjednoczone oficjalnie przyjęły Hawaje jako pięćdziesiąty stan Unii. Statusu tego nie otrzymała Palmyra, która stała się osobnym terytorium Stanów Zjednoczonych.

</doc>
<doc id="1039570" url="https://pl.wikipedia.org/wiki?curid=1039570" title="Józef Głowa">
Józef Głowa

Józef Głowa (ur. 20 lutego 1953 w Dukli) – polski polityk, przedsiębiorca, poseł na Sejm IV kadencji.
Życiorys.
W 1971 ukończył Zasadniczą Szkołę Zawodową w Krośnie (mechanika pojazdów). W latach 80. prowadził gospodarstwo ogrodnicze. Następnie prowadził własną działalność gospodarczą. Zarządzał sklepem i siecią wypożyczalni kaset wideo. Od 1998 jest właścicielem zajazdu „Galicja” w Dukli. W latach 1994–1998 zasiadał w radzie gminy Dukla. W 2002 został członkiem zarządu klubu sportowego „Przełęcz Trans Bieszczady”.
Pełnił funkcję posła IV kadencji, wybranego z listy Samoobrony RP w okręgu krośnieńskim – otrzymał 3733 głosy. Zasiadał w Komisji Gospodarki oraz w Komisji Rolnictwa i Rozwoju Wsi. W marcu 2002 odszedł z partii i wstąpił do Partii Ludowo-Demokratycznej. Od września 2004 do lutego 2005 należał do klubu parlamentarnego Unii Pracy, a następnie został posłem niezrzeszonym.
W wyborach parlamentarnych w 2005 nie ubiegał się o reelekcję – powrócił do pracy zawodowej. W 2010 został prezesem regionu podkarpackiego Partii Regionów. Z jej rekomendacji bez powodzenia kandydował na burmistrza Dukli (otrzymał 8,24% głosów) oraz na radnego sejmiku podkarpackiego z listy Sojuszu Lewicy Demokratycznej. W 2014 ubiegał się o mandat radnego powiatu krośnieńskiego z ramienia PSL, w 2018 kandydował na radnego Dukli.
Życie prywatne.
Jest żonaty, ma dwoje dzieci.

</doc>
<doc id="1039571" url="https://pl.wikipedia.org/wiki?curid=1039571" title="Mbéré">
Mbéré



</doc>
<doc id="1039572" url="https://pl.wikipedia.org/wiki?curid=1039572" title="Bogdania">
Bogdania



</doc>
<doc id="1039573" url="https://pl.wikipedia.org/wiki?curid=1039573" title="Mbere">
Mbere



</doc>
<doc id="1039574" url="https://pl.wikipedia.org/wiki?curid=1039574" title="Włodzimierz Czechowski">
Włodzimierz Czechowski

Włodzimierz Antoni Czechowski (ur. 28 marca 1933 w Trześni) – polski polityk, inżynier górnik, urzędnik, konstruktor, przedsiębiorca, poseł na Sejm IV kadencji.
Życiorys.
Wykształcenie i praca zawodowa.
W 1961 ukończył z tytułem zawodowym magistra inżyniera studia na Wydziale Górnictwa i Geologii Politechniki Śląskiej.
W latach 1952–1954 pracował jako sztygar w Metrobudowie Warszawa. Następnie (do 1960) był inspektorem w Zjednoczeniu Górniczo-Hutniczym w Katowicach. W latach 1960–1964 kierował Stacją Badawczo-Doświadczalną Górnictwa Rud w Bytomiu. Od 1964 do 1968 pracował w zarządzie kombinatu „Orzeł Biały”. Od 1968 do 1971 był dyrektorem Zakładów Mechanicznych w Piątku, w latach 1971–1974 – dyrektorem Przedsiębiorstwa Budowlano-Montażowego w Kielcach, a od 1974 do 1976 – dyrektorem Fabryki Domów w Katowicach. Później przez rok zasiadał w zarządzie Huty Katowice. Od 1977 do 1979 kierował Wojewódzkim Zarządem Rozbudowy Miast. W latach 1979–1985 był dyrektorem ds. realizacji w Wydziale Budownictwa Urzędu Wojewódzkiego w Katowicach. Następnie do 1989 zasiadał w zarządzie spółdzielni mieszkaniowej w tym mieście. Od 1989 do czasu przejścia na emeryturę w 1995, prowadził własne przedsiębiorstwo PPHU WAG, w którym był prezesem zarządu.
Uzyskał uprawnienia rzecznika patentowego. Jest autorem 3 patentów i 5 wzorów użytkowych w mechanizacji górnictwa. W 1962 został członkiem Naczelnej Organizacji Technicznej.
Działalność polityczna.
W okresie stalinizmu działał w niezależnym ruchu harcerskim, w tym w ramach konspiracyjnej organizacji młodzieżowej „Drużyna Chrobrego”, która zajmowała się m.in. wysyłaniem listów z pogróżkami do członków Polskiej Partii Robotniczej czy zrywaniem plakatów propagandowych. Z powodu podejrzeń o zaangażowanie w tę działalność był rozpracowywany i kilkakrotnie zatrzymywany. W grudniu 1948 został zatrzymany przez funkcjonariuszy Ministerstwa Bezpieczeństwa Publicznego, a następnie aresztowany, był więziony m.in. w siedzibie WUBP w Katowicach, a także w Poznaniu i Kaliszu. Został zwolniony w czerwcu 1949, śledztwo w jego sprawie umorzono wobec braku dowodów. Po zwolnieniu zaprzestał działalności konspiracyjnej.
Od 1955 do rozwiązania (w 1990) należał do Polskiej Zjednoczonej Partii Robotniczej. W latach 1995–1998 działał w Krajowej Partii Emerytów i Rencistów, z listy której bez powodzenia kandydował w wyborach parlamentarnych w 1997 (otrzymał 3078 głosów).
W 2000 został przewodniczącym rady wojewódzkiej Forum Emerytów i Rencistów. Jako członek tego ugrupowania w wyborach do Sejmu w 2001 został liczbą 6233 głosów wybrany na posła IV kadencji z listy Samoobrony RP w okręgu katowickim. W tym samym roku wstąpił do tej partii. Objął funkcje wiceprzewodniczącego jej struktur w województwie śląskim, członka rady krajowej oraz przewodniczącego Krajowej Sekcji Emerytów, Rencistów i Niepełnosprawnych przy prezydium ugrupowania. W Sejmie pełnił funkcję zastępcy przewodniczącego Komisji Polityki Społecznej i Rodziny. Zasiadał także w Komisji Finansów Publicznych oraz Komisji Kultury i Środków Przekazu. Przewodniczył Podkomisji nadzwyczajnej do rozpatrzenia senackiego projektu ustawy o zmianie ustawy o kombatantach oraz niektórych osobach będących ofiarami represji wojennych i okresu powojennego. Zasiadał w prezydium Klubu Parlamentarnego Samoobrony RP. Przed wyborami parlamentarnymi w 2005 zrezygnował z kandydowania, motywując to złamaniem przez władze partii ustaleń dotyczących kolejności miejsc na listach wyborczych.
W latach 2006–2007 doradzał minister pracy Annie Kalacie. Następnie wycofał się z działalności politycznej. Zaangażował się w działalność środowisk kombatanckich. Objął funkcję przewodniczącego zarządu wojewódzkiego i wszedł w skład zarządu głównego Związku Kombatantów RP i Byłych Więźniów Politycznych. W 2017 prezes Instytutu Pamięci Narodowej powołał go w skład Komitetu Ochrony Pamięci Walk i Męczeństwa przy oddziale IPN w Katowicach.
Życie prywatne.
Zamieszkał w Katowicach. Żonaty, ojciec dwójki dzieci.

</doc>
<doc id="1039579" url="https://pl.wikipedia.org/wiki?curid=1039579" title="Ryszard Jakubowski (harcmistrz)">
Ryszard Jakubowski (harcmistrz)

Ryszard Jakubowski, ps. "Kot" (ur. 31 marca 1930 w Brześciu) – instruktor Związku Harcerstwa Polskiego, harcmistrz, uczestnik podziemnego harcerstwa w okresie stalinizmu i tzw. II konspiracji harcerskiej (antysowieckiej, w odróżnieniu od I konspiracji – antyniemieckiej), lekarz.
Życiorys.
W 1940, chroniąc się przed wywózką na Syberię, wraz z rodziną przedostał się z Brześcia w okupowanej strefie sowieckiej do Białej Podlaskiej będącej pod okupacją niemiecką. W 1942 wstąpił do Szarych Szeregów, a w 1945 przeniósł się z rodziną do Warszawy.
W 1949 w Warszawie współtworzył niepodległościową organizację harcerską Podziemna Organizacja ZHP „Orlęta”, w której pełnił funkcję komendanta Chorągwi Warszawskiej. Aresztowany przez Urząd Bezpieczeństwa w Białymstoku, gdzie studiował medycynę, był więziony w więzieniu karno-śledczym „Toledo” w Warszawie, został skazany na 9 lat więzienia i utratę mienia, następnie zwolniony.
W końcu lat 50. był instruktorem w hufcu ZHP Warszawa Targówek. Studia medyczne kontynuował we Wrocławiu, a dyplom lekarski uzyskał w 1962 w Warszawie.
Na podstawie akt sądowych, akt operacyjnych, ankiet, relacji Jaworzniaków i literatury zebrał informacje o 142 niepodległościowych organizacjach harcerskich z lat 1944–1956, działających w różnych częściach Polski, a zrzeszających według jego szacunków 12 tysięcy członków.
Działa w Związku Młodocianych Więźniów Politycznych lat 1944–1956 „Jaworzniacy”, jest członkiem Komisji Historycznej Zarządu Głównego Stowarzyszenia Szarych Szeregów. Kolekcjonuje pamiątki po uczestnikach II konspiracji harcerskiej, publikuje w czasopismach historycznych.

</doc>
<doc id="1039580" url="https://pl.wikipedia.org/wiki?curid=1039580" title="Wskaźnik akumulacja/dystrybucja">
Wskaźnik akumulacja/dystrybucja

Wskaźnik akumulacja/dystrybucja – stworzony przez Marca Chaikina wskaźnik analizy technicznej notowań giełdowych, którego istotą jest dodawanie lub odejmowanie wolumenu każdego dnia w zależności od stosunku ceny zamknięcia do ceny minimalnej i maksymalnej.
Formuła na wyliczenie parametru "close location value":
CLV przyjmuje wartości od -1 (gdy cena zamknięcia jest jednocześnie cena minimalną) do +1 (gdy cena zamknięcia jest ceną maksymalną).
Aktualną wartość wskaźnika akumulacja/dystrybucja otrzymuje się przez zsumowanie poprzedniej wartości z iloczynem wolumenu i CLV. Moment rozpoczęcia pomiaru (poziom zerowy) i, co za tym idzie, bezwzględna wartość wskaźnika nie są istotne.

</doc>
<doc id="1039581" url="https://pl.wikipedia.org/wiki?curid=1039581" title="Ryszard Jakubowski">
Ryszard Jakubowski



</doc>
<doc id="1039587" url="https://pl.wikipedia.org/wiki?curid=1039587" title="17 Warszawska Drużyna Harcerska">
17 Warszawska Drużyna Harcerska

17 Warszawska Drużyna Harcerska im. gen. Jakuba Jasińskiego – najstarsza drużyna harcerska na warszawskiej Pradze, początkowo była nazywana Pierwszą Praską Drużyną Skautową. Według relacji ustnych działała od 1911 r., jednak najstarsze dokumenty pisane sięgają 1914 r. Od 1918 działała w ZHP, rozwiązana w 2019.
Szczep.
W 1970 r. drużyna przekształciła się w Szczep 17 Warszawskich Drużyn Harcerskich im. gen. Jakuba Jasińskiego (od lat 90. – Szczep 17 Warszawskich Drużyn Harcerskich i Gromad Zuchowych im. gen. Jakuba Jasińskiego), skupiający w różnych okresach 2-5 drużyn i gromad. Drużyna od 1918 r. działała w środowisku uczniów i absolwentów Gimnazjum i Liceum Ogólnokształcącego im. Władysława IV, a od 1992 również Szkoły Podstawowej nr 30.
W ostatnim czasie w skład szczepu wchodziły:
Odznaka szczepu.
Najwyższym wyróżnieniem w szczepie była Odznaka Szczepu, mająca formę czarnej plakietki, zaprojektowanej w latach 70. przez Witolda Dobieleckiego – nauczyciela w Liceum im. Władysława IV i opiekuna harcerzy, zainspirowanego przez drużynowego Witolda Gawdę. Odznaka była dwustopniowa, a warunki jej przyznania określał regulamin obowiązujący niezmiennie od 1981.
Barwy drużyny i szczepu.
W okresie przed II wojną światową harcerze Siedemnastki nosili na mundurach zielone krajki. Po wojnie ustaliły się inne barwy – bordowe chusty z obszyciem z czarnej aksamitki.
Na pamiątkę przedwojennych barw nowo przybyli harcerze nosili w okresie próbnym tzw. przejściówki – chusty w barwach biało-zielonych. Harcerze nosili również inne elementy munduru w barwach szczepu: czarno-bordowe getry, bordowe wywijki, koszulki bordowe z czarnym lub zielone z białym nadrukiem. Plakietki drużyn w większości były również dwustopniowe: biało-zielone i bordowo-czarne.
Sztandar.
Pierwszy sztandar, zaprojektowany przez Bolesława Czarkowskiego (późniejszego kustosza Muzeum Wojska Polskiego) drużyna otrzymała w 1925. Sztandar ten, częściowo malowany, nawiązywał swą kolorystyką do barw drużyny. Do dziś zachował się rysunek i opis tego sztandaru, wykonany przez autora projektu. Sztandar ten jednak prawdopodobnie zaginął i w 1929 drużyna otrzymała drugi.
W 1939, po wybuchu II wojny światowej, ukrył go wraz z aktami drużyny drużynowy z lat 1935-1936 Stanisław Srzednicki. Niestety hm. Srzednicki zginął 20 sierpnia 1944 podczas Powstania Warszawskiego. Nie wiadomo czy o miejscu przechowywania sztandaru wiedziały jeszcze inne osoby.
W 1967 harcerze podjęli próbę odnalezienia sztandaru lub wyjaśnienia jego losów, lecz nie przyniosło to rezultatów. W styczniu 1972 podczas zjazdu wychowanków Gimnazjum i Liceum im. Króla Władysława IV Szczep 17 WDH otrzymał nowy, trzeci sztandar. Odbiega on nieco od wymagań obowiązującego regulaminu – wzorowany jest na sztandarze przedwojennym, zachowano też charakterystyczny zestaw barw: jedna strona biało-zielona, druga czerwona. W latach 90. sztandar poddano renowacji.
Znani członkowie 17 WDH.
W drużynie i szczepie wychowali się i działali m.in.:
Historia.
1911-1938.
Według relacji Zygmunta Syrokomskiego drużyna rozpoczęła działalność w 1911 i nosiła początkowo nazwę Pierwszej Praskiej Drużyny Skautowej. 29 listopada 1911 lub 1914 drużyna otrzymała imię obrońcy Pragi – gen. Jakuba Jasińskiego.
Początkowo drużyna skupiała młodzież męską z całej Pragi. Po opuszczeniu Pragi przez Rosjan zaczęła działać przy Praskim Gimnazjum. Harcerze ćwiczyli się w wiązaniu węzłów, posługiwaniu się mapą, uczyli się terenoznawstwa, musztry i obyczajów żołnierskich, odbywali piesze wycieczki w okolice Jabłonny, Legionowa, Strugi, Wawra i Zielonki, gdzie jesienią jeden z patroli harcerzy został ujęty przez carską żandarmerię i wywieziony na Syberię.
W 1915 lub 1916 zorganizowano pierwszy obóz letni w bliżej nieznanym majątku pod Warszawą, prowadzony przez Mścisława Modzelewskiego.
Podczas I wojny światowej kadra Siedemnastki i część szeregowych harcerzy wstąpiła do Polskiej Organizacji Wojskowej. W 1918 harcerze uczestniczyli w akcji rozbrajania Niemców opuszczających Warszawę.
W 1919 Gimnazjum im. Króla Władysława IV zostało upaństwowione, a w nim zorganizowana izba harcerska (w sali naprzeciwko pracowni biologicznej na parterze). Siedemnastacy rekrutowali się odtąd prawie wyłącznie spośród uczniów gimnazjum.
W trakcie trwania obozu zorganizowanego w 1920 pod Tucholą, w związku z wybuchem wojny polsko-bolszewickiej harcerze w wieku od 16 lat zostali zmobilizowani do wojska i wstąpili do Kompanii Harcerskiej w Grudziądzu. Młodsi kontynuowali w tym czasie normalne zajęcia obozowe.
W czerwcu 1922 drużyna wzięła udział w zlocie Chorągwi Warszawskiej w Lesie Bielańskim, gdzie otrzymała dyplom za samodzielnie wykonaną radiostację. Latem odbyły się dwa obozy: stały w Skałce koło Olkusza oraz wędrowny przez Ojców, Kraków i Wieliczkę, skąd pochodzi najstarsze zachowane zdjęcie harcerzy 17 WDH.
3 maja 1923 Siedemnastka wystąpiła w defiladzie i uroczystościach związanych z pobytem w Polsce Marszałka Francji Ferdynanda Focha i nadaniem mu tytułu Marszałka Polski. W lipcu drużyna zorganizowała pierwszy obóz pod namiotami – na bindudze nad jeziorem Wigry (jezioro) koło wsi Cimochowizna, jego komendantem był Stanisław Lange. Na miejscu wybranym przez 17 WDH, prawdopodobnie za przyczyną Langego, w latach 1929-1959 (z przerwą w okresie wojny) odbywały się wigierskie kursy instruktorskie Chorągwi Warszawskiej i Mazowieckiej.
W 1924 na obozie nad jeziorem Łot koło Druskienik drużynę odwiedził marszałek Józef Piłsudski z żoną i córkami Jadwigą i Wandą.
W 1925 drużyna otrzymała sztandar, zaprojektowany przez Bolesława Czarkowskiego. Harcerze uczestniczyli w uroczystościach pogrzebowych Stefana Żeromskiego (z Zamku Królewskiego, gdzie mieszkał pisarz, nieśli za jego trumną pochodnie) i Władysława Reymonta.
11 listopada 1928 Siedemnastka gościła, wraz z delegacjami 1, 6 i 23 Warszawskich Drużyn Harcerskich, na audiencji u Prezydenta Rzeczypospolitej Polskiej Ignacego Mościckiego, na Zamku Królewskim.
Po obozie letnim w 1929 w Rakowni k. Murowanej Gośliny 17 WDH uczestniczyła w zlocie w Poznaniu podczas Powszechnej Wystawy Krajowej. Wystąpiła tam jako drużyna sygnalizacyjna, wyspecjalizowana w nadawaniu i odbieraniu depesz semaforem i zajęła II miejsce w ogólnej klasyfikacji. Drużyna otrzymała swój drugi sztandar (pierwszy prawdopodobnie zaginął).
W 1931 grupa starszych harcerzy wyjechała do Pragi w Czechosłowacji na "Zlot Skautów Słowiańskich" ("Tábory slovanských skautů – slovanské Jamboree"). Podczas zlotu harcerzy Siedemnastki odwiedził prezydent Czechosłowacji Tomáš Masaryk. W drodze powrotnej harcerze odwiedzili środowiska Polaków zamieszkałych na Śląsku Cieszyńskim.
17 WDH wzięła udział w Jubileuszowym Zlocie 25-lecia Harcerstwa Polskiego w Spale w 1935. W jego przygotowywaniu czynnie uczestniczyli byli siedemnastacy: Stanisław Lange, Włodzimierz Skłodowski, Zygmunt Syrokomski, Wacław Błaszczyk, Wacław Zienkiewicz i Bolesław Czarkowski.
1939-1945.
Po powrocie z obozu w Trokach w 1939 drużyna została skierowana do pełnienia Pogotowia Harcerskiego w praskiej Komendzie Obrony Przeciwlotniczej. Zadaniem harcerzy była obsługa centralek telefonicznych i utrzymywanie łączności pieszej lub rowerowej z punktami służby OPL na terenie Pragi. Od dnia wybuchu II wojny światowej pełnili dyżury przeciwlotnicze i przeciwpożarowe, nieśli pomoc rannym wskutek bombardowań, wydobywali ludzi zasypanych pod gruzami.
Na mocy rozkazu płk. Romana Umiastowskiego 6 września harcerze powyżej 16 lat wraz z całym Hufcem Praga zostali skoncentrowani na Saskiej Kępie, a następnie w tzw. Harcerskim Batalionie Marszowym ewakuowani ze stolicy na wschód, na tereny położone za Bugiem, gdzie miało nastąpić utworzenie drugiej linii obrony i wcielenie ewakuowanych do wojska. W Cycowie 13 września drużyna przyłączyła się do oddziału wojskowego tworzonego przez komendanta obrony Lublina kpt. Stanisława Lisa-Błońskiego, który miał przedzierać się w kierunku granicy rumuńskiej. Mimo rozwiązania oddziału po wkroczeniu do Polski Armii Czerwonej przy kapitanie pozostało kilkudziesięciu żołnierzy, a wśród nich kilkunastu siedemnastaków. Oddział dalej kluczył w kierunku granicy z Rumunią, uczestnicząc w kilku potyczkach z Niemcami. 30 września oddział natknął się na bardzo silny ogień, a po walce poddał się wrogowi, którym okazała się jednostka Armii Czerwonej. Części harcerzy udało się zbiec pod osłoną nocy, pozostali jako jeńcy wymaszerowali do Zamościa, w kilka dni później po opuszczeniu miasta przez wojska radzieckie, zostali zwolnieni.
Ocalali harcerze powrócili do stolicy, nawiązując kontakty z innymi środowiskami harcerskimi. Część siedemnastaków skupiła się w grupie, która z czasem przekształciła się w Batalion Wigry. Tymczasem Stanisław Srzednicki "Stach" ukrył sztandar i akta drużyny.
W 1940 Siedemnastka, oznaczona później symbolem CP-300 weszła w skład Hufca Praga Szarych Szeregów.
W listopadzie 1942 nastąpił podział CP-300: z jej starszych sekcji powstała drużyna Grup Szturmowych GS-PR-300, z młodszych – drużyna Bojowych Szkół BS-PR-300. Drużyna BS-PR-300 przechodziła "sklepy" – szkolenie wojskowe, kursy "Wiarus" (szkoła podoficerska) i kursy samochodowe "Ursus" u Tuszyńskiego na Targowej 15. Przy drużynie, a następnie przy plutonie istniała sekcja łączniczek-sanitariuszek. Siedemnastacy brali udział w akcjach WISS, prowadzili kolportaż wydawnictw podziemnych i uczestniczyli w akcjach "Wawer" na terenie Pragi Centralnej, Grochowa i Bródna.
Do "Wigier" trafiło ponad dwudziestu uczniów, w części harcerzy 17 WDH, z konspiracyjnych kompletów Władysława IV. Część z nich uczestniczyła w II turnusie Szkoły Podchorążych Rezerwy im. gen. Władysława Sikorskiego.
Dzięki porozumieniu między "Wigrami" i "Szarymi Szeregami" w 1943 powstało Centrum Wyszkolenia Wojskowego Szarych Szeregów i Szkoła Podchorążych Rezerwy Piechoty "Agricola", która miało szkolić harcerzy z całej Polski. Wykładowcami w "Agricoli" byli m.in. siedemnastacy: Wacław Błaszczyk "Boruta" oraz Wacław Zienkiewicz "Sulimczyk".
W Bloku "Bazylika" Chorągwi Warszawskiej, obejmującym Pragę, powstały w 1944 nowe hufce Grup Szturmowych – formowane w plutony, złożone każdy z trzech drużyn. Siedemnastka, oznaczona teraz symbolem I-PR-300, weszła w skład plutonu "Jurand", dowodzonego przez pchor. Zbigniewa Klimasa "Rawicza". Miał on wejść w skład nowo tworzonej III Kompanii Batalionu "Zośka" i pod koniec lipca został przerzucony na lewy brzeg Wisły, a jego członkowie otrzymali polecenie znalezienia tam kwater. Z powodu ich braku rozsypali się po całym mieście i tylko częściowo skoncentrowali się w godzinie "W" na Woli.
Pozostali harcerze w czasie powstania warszawskiego brali udział w działaniach różnych oddziałów Armii Krajowej. W powstaniu zginęli m.in. Stanisław Srzednicki "Stach", Zdzisław Kozankiewicz "Mimoza", Jerzy Dybczak "Dąb", Bogusław Dybczak, Lula Araszkiewicz "Ara".
1946-1979.
W pierwszych latach po wojnie drużyna na nowo podjęła działalność. W 1947 wzięła udział w kwietniowym złazie 29 drużyn Hufca Praga w Aninie oraz w Harcerskim Obozie Odbudowy Warszawy w Parku Traugutta.
W 1949 drużyna została rozwiązana, a ZHP zlikwidowany – powstała Organizacja Harcerska Związku Młodzieży Polskiej.
W 1954 do liceum przyłączono Szkołę Podstawową nr 49, przy której istniała drużyna OH ZMP, nosząca imię Tadeusza Kościuszki. Skupiała ona około 300 członków, udział w pracach drużyny był niemal obowiązkowy.
Po Krajowym Zjeździe Działaczy Harcerskich w Łodzi w grudniu 1956 harcerstwo wróciło do "Władka" za sprawą Kazimierza Głowackiego, który zgłosił się do prowadzenia drużyny. Rozkazem L.12/57 z 27 kwietnia 1957 Komenda Chorągwi przyjęła drużynę do związku, nadając jej tradycyjny numer siedemnasty. Niejako "w spadku" po drużynie OH, Siedemnastka otrzymała imię Tadeusza Kościuszki, jednak na wniosek Rady Drużyny, Komenda Chorągwi w rozkazie z 30 kwietnia 1958 przywróciła Siedemnastce dawnego patrona – generała Jakuba Jasińskiego.
W 1958 harcerze uczestniczyli w Harcerskiej Akcji Letniej Młodzieży Starszej (HALMS) i w pracach na rzecz turystycznego zagospodarowywania Bieszczadów. Ukazują się pierwsze numery "Tropiciela – Pisemka 17 WDH im. gen. J. Jasińskiego".
W tym czasie 17 WDH skupiała młodzież zarówno z klas podstawowych, jak i licealnych. W lutym 1959 Jerzy Stadler z kilkunastoma osobami z Siedemnastki utworzył przy Komendzie Hufca Praga Nowa – 317 Warszawską Drużynę Harcerską. Obie drużyny utworzyły 4. szczep hufca. W 1960 powstał szczep, skupiający dwie Siedemnastki: młodszo- i starszoharcerską. Z kolei po wakacjach 1961 powstał Szczep "Jakobinów", grupujący 12 WDH i dwie Siedemnastki: starszo- i młodszoharcerską, młodsza jednak niedługo później przestała istnieć. W 1961 chorągwiana komisja wizytacyjna uznała obóz Szczepu "Jakobinów" nad jeziorem Sawica koło Szczytna za jeden z najlepszych. Po obozie szczep został jednak rozwiązany.
W 1964 harcerze zorganizowali w szkole występ zespołu "Gawęda". Wzięli też udział w VI Harcerskim Rajdzie Świętokrzyskim, odtąd Siedemnastka uczestniczyła w nim co roku, przez kilka kolejnych lat. We wrześniu powstała w szkole drużyna żeńska, która po kilku miesiącach połączyła się z dotychczasową męską. W 1965 drużyna podjęła się opieki nad tablicą pamiątkową na Moście Śląsko-Dąbrowskim, uczestniczyła w kampanii "Dwadzieścia lat siedemsetletniej Warszawy" i w I Alercie "Wiosenny Zwiad".
W rozkazie komendanta hufca z 20 maja 1966 zatwierdzono barwy drużyn hufca, w tym barwy Siedemnastki – bordowa z czarną obwódką. Całoroczna praca drużyny (pierwsze miejsce w hufcu) została nagrodzona dwutygodniową wycieczką na Węgry, m.in. do Budapesztu i nad Balaton. Jesienią 17 WDH po raz pierwszy podejmuje akcję zarobkową "Parking" przy Cmentarzu Bródzieńskim, część dochodu harcerze przekazali na rzecz Fromborka w ramach akcji "Frombork 1001". Drużyna przeprowadziła też ogólnoszkolny plebiscyt "Ludzie naszych czasów", z zamiarem zaproszenia wybranej osoby.
W 1967 harcerze zorganizowali w szkole "tydzień harcerski", urządzili wystawę obrazującą dotychczasowe dzieje drużyny, opracowali historię 17 WDH w latach 1914-1967, wydrukowali na powielaczu okolicznościową gazetkę, odbyło się kilka spotkań z byłymi siedemnastakami. Harcerze podjęli też próbę odnalezienia przedwojennego sztandaru drużyny lub wyjaśnienia jego losów: na łamach Życia Warszawy ukazał się artykuł z apelem do byłych harcerzy o informacje na temat przedwojennej działalności Siedemnastki i zaginionego sztandaru.
Po wakacjach 1968 drużyna wybrała specjalność turystyczno-krajoznawczą. W kolejnych latach uczestniczyła w prawie wszystkich imprezach turystycznych organizowanych przez hufiec i chorągiew.
W lutym 1970 dotychczasowa drużyna podzieliła się na dwie: turystyczno-krajoznawczą i artystyczną, tworząc Szczep 17 Warszawskich Drużyn Harcerskich. Jego komendantem został Witold Gawda. Po wakacjach 1971 drużyna artystyczna zmieniła specjalność na wodną,
Podczas zjazdu wychowanków Gimnazjum i Liceum im. Króla Władysława IV w 1972, wobec bezskuteczności poszukiwań poprzedniego, przedwojennego sztandaru Siedemnastki, szczep otrzymał nowy sztandar, trzeci w historii. Sztandar, o drzewcu najwyższym w hufcu, był wzorowany na zaginionym sztandarze przedwojennym i został ufundowany przez Komitet Rodzicielski liceum.
W lipcu 1973 grupa wodniaków uczestniczyła w spływie z Warszawy do Fromborka, zorganizowanym z okazji 500-lecia urodzin Mikołaja Kopernika. Zespół harcerzy opracował "Rys historyczny 17 WDH im. gen. Jakuba Jasińskiego". W szczepie powstała trzecia drużyna.
W 1974 szczep zorganizował obchody 60-lecia Siedemnastki (za datę powstania drużyny przyjmowano wówczas rok 1914). Na zaproszenie Siedemnastek z całego kraju odpowiedziały drużyny z Tarnowa i Chmielnika, którym harcerze 17 WDH zorganizowali czterodniową wycieczkę po stolicy. W szczepie działały cztery drużyny: I "Prima", II "Olimp", III i IV "Kubusia Puchatka", prowadzona przez Włodzimierza Paszyńskiego, który na VI Zjeździe ZHP w 1977 został powołany w skład Rady Naczelnej ZHP.
W trakcie obozów wędrownych w 1976 i 1977 na Wyżynie Krakowsko-Częstochowskiej trzy dni harcerze spędzali na budowie Huty Katowice. Ze sprawozdania szczepu z września 1977 wynika, że w liceum było wówczas 204 harcerzy (prawie 1/3 wszystkich uczniów szkoły). W szczepie powstała drużyna zuchowa.
W 1979 przy szczepie powstał krąg instruktorski. 17 WDH "Farlandia" spisała własną konstytucję drużyny. W tym okresie chusty harcerzy przyjętych do szczepu na okres próbny (tzw. "przejściówki") były jednolicie zielone, później – biało-zielone.
1980-1988.
W 1981 dzięki likwidacji szkolnej kotłowni Siedemnastki otrzymały nowe pomieszczenie na harcówkę. Zanim jednak ruszyły prace remontowo-adaptacyjne, rozpoczął się trwający cztery lata remont szkoły, który odebrał harcerzom inne pomieszczenia (m.in. magazyn) i zmusił ich do przeniesienia sprzętu z magazynu do nowej harcówki. W kwietniu Siedemnastki zorganizowały we Władku referendum na temat 23 postulatów odnowy w szkole, przygotowanych przez harcerzy; jego wyniki zostały przedstawione radzie pedagogicznej.
Harcerze uroczyście obchodzili siedemdziesięciolecie istnienia 17 WDH (datę założenia Siedemnastki umownie przesunięto na rok 1911). Po wprowadzeniu stanu wojennego komenda szczepu utajniła część szczepowych dokumentów (m.in. adresy harcerzy). Siedemnastacy uczestniczyli w powołanym już wcześniej przez KIHAM, Pogotowiu Zimowym Harcerek i Harcerzy, pomagając osobom starszym przetrwać trudną zimę.
W 1983 Siedemnastacy wzięli udział w Białej Służbie organizowanej podczas pielgrzymki Jana Pawła II do Polski: pomagali służbie porządkowej podczas przejazdu Papieża Krakowskim Przedmieściem i w czasie mszy na Stadionie Dziesięciolecia. W hufcowym współzawodnictwie w roku 1982/83 i w podsumowaniu akcji letniej szczep zajął pierwsze miejsce.
W 1986 harcerze 17 WDH uczestniczyli w obchodach stulecia Gimnazjum i Liceum im. Władysława IV i w jubileuszu 75-lecia warszawskiego harcerstwa. Brali udział w przygotowaniu ekspozycji w Muzeum Woli, wypożyczyli dawne dokumenty i pamiątki drużyny. Szczep przyjął regulamin stopni i sprawności KIHAM.
W trakcie trzeciej pielgrzymki Papieża do Polski siedemnastacy zdobywali Białą Sprawność '87, uczestnicząc w zlocie św. Jerzego i pełniąc służbę w Warszawie, Tarnowie, Gdyni i Gdańsku. W lipcu wzięli udział w VII Akademickiej Pielgrzymce Diecezjalnej na Jasną Górę, w grupie Duszpasterstwa Harcerek i Harcerzy. Uczestniczyli też w VI Polowej Zbiórce Harcerstwa Starszego we Fromborku. Siedemnastki powróciły do tradycyjnej roty Przyrzeczenia Harcerskiego i Prawa Harcerskiego w wersji z 1932.
W 1988 harcerze uczestniczyli w II Zlocie św. Jerzego w Puszczy Bolimowskiej. Szczep wypożyczył pamiątki na wystawę "Harcerki" w Muzeum Woli, a w szkole zorganizował kurs tańca towarzyskiego. W dniu 11 listopada siedemnastacy pełnili straż obywatelską na uroczystym nabożeństwie w katedrze św. Jana oraz pod Grobem Nieznanego Żołnierza, pełnili też służbę w Muzeum Archidiecezji Warszawskiej.
Po 1989.
W 1989 przy szczepie powstał Harcerski Klub Turystyczny nr 19 "Babiniec". Siedemnastacy kilkakrotnie uczestniczyli w zlotach św. Jerzego, w szczepie rozważano przejście do nowo utworzonego Związku Harcerstwa Rzeczypospolitej. Reprezentacja 17 WDH ze sztandarem uczestniczyła w rajdzie i uroczystościach związanych z rocznicą śmierci dh. Stefana Kowalskiego "Jaronia" w Pęcicach, tam harcerze spotkali się z naczelnikiem Szarych Szeregów Stanisławem Broniewskim. We wrześniu harcerze uczestniczyli w pielgrzymce harcerskiej na Jasną Górę.
W 1991 przy współpracy z ZHP-1918 z Pragi-Południe siedemnastacy wzięli udział w szkoleniu PCK na Saskiej Kępie, pomagali też zorganizować grę samarytańską na V Zlocie św. Jerzego w Warszawie i w Urlach. Uczestniczyli w kolejnej Białej Służbie: w Kielcach, Łomży, Białymstoku oraz w Warszawie na Agrykoli i przy bazylice na Kawęczyńskiej.
Oprócz działającej 17 WDH "Koliba" w 1992 w szczepie powstał zastęp młodszoharcerski "Cichociemni", a po feriach zimowych – nowa drużyna młodszoharcerska przy Szkole Podstawowej nr 30, początkowo z numerem 78 WDH. We wrześniu drużyna podzieliła się na dwie: męską "Poszukiwacze skalnego grodu" i żeńską "Wrzosowisko". W 1993 ukazało się I wydanie "Śpiewnika Siedemnastek", wznawianego kilkakrotnie w kolejnych latach.
W 1995 reaktywowano 17 Krąg Instruktorski. W szczepie wprowadzono zmodyfikowane regulaminy stopni, nadal oparte na systemie KIHAM.
Na obozie szczepu w Soczewce koło Płocka w 1996 ekipa Warszawskiego Ośrodka Telewizyjnego nakręciła krótki film o obozowym życiu harcerzy pt. "Habeta". Po wakacjach powstała gromada zuchowa "Świetliki". W 1997 powstała pierwsza strona internetowa szczepu.
W 1999 Siedemnastacy brali udział w kolejnej Białej Służbie pod katedrą praską św. Floriana. Również w 2005 harcerze brali udział w ostatniej Białej Służbie – podczas uroczystości po śmierci Ojca Świętego Jana Pawła II. W tym okresie część wędrowników zdobyła brązową odznakę ratownika ZHP.
W 2007 instruktorzy szczepu uczestniczyli w zbiórce założycielskiej Kręgu Płaskiego Węzła. Drużyna wędrownicza przyjęła specjalność wodno-turystyczną.

</doc>
<doc id="1039589" url="https://pl.wikipedia.org/wiki?curid=1039589" title="Ustanowienie drogi koniecznej">
Ustanowienie drogi koniecznej



</doc>
<doc id="1039592" url="https://pl.wikipedia.org/wiki?curid=1039592" title="Mario Van Peebles">
Mario Van Peebles

Mario Cain Van Peebles, lepiej znany jako Mario Van Peebles (ur. 15 stycznia 1957 w Meksyku) – amerykański aktor filmowy i telewizyjny, reżyser, producent, scenarzysta, model i piosenkarz, doktor literatury.
Życiorys.
Wczesne lata.
Urodził się i dorastał w Meksyku jako jedno z trojga dzieci Marii Marx, niemieckiej fotograf, i Melvina Van Peeblesa, czarnoskórego amerykańskiego scenarzysty, reżysera i aktora. Wychowywał się wraz z siostrą Megan i bratem Maxem. W 1965 rodzina przeprowadziła się do Stanów Zjednoczonych.
Kariera.
Mając czternaście lat pojawił się po raz pierwszy na kinowym ekranie w kontrowersyjnym dramacie sensacyjnym swojego ojca "Sweet Sweetback’s Baadasssss Song" (1971) oraz w telewizyjnym dramacie kryminalnym CBS "Crosscurrent" (1971) z Robertem Wagnerem.
Po ukończeniu Saint Thomas More School w Connecticut w 1974 i wydziału ekonomii na Uniwersytecie Columbia na nowojorskim Manhattanie w 1978, podjął pracę w finansach, wymianie artykułów spożywczych na Wall Street i przez dwa lata zajmował się analizą budżetu nowojorskiego burmistrza Edwarda Irvinga Kocha (1978-1989).
We wczesnych latach 80. dorabiał jako model dla Ford Modeling Agency. W 1984 wystąpił ana scenie Broadwayu w sztuce "Waltz of the Stork".
Po udziale w operze mydlanej ABC "Tylko jedno życie" ("One Life to Live", 1982-1983) jako Doc Gilmore, pojawił się w sensacyjnym dramacie kryminalnym "Exterminator 2" (1984) jako mesjanistyczny przywódca gangu, kryminalnym dramacie muzycznym Francisa Forda Coppoli "Cotton Club" ("The Cotton Club", 1984) jako tancerz z Richardem Gere, Diane Lane i Laurence'em Fishburne, komedii "Delivery Boys" (1985), dramacie sensacyjnym "South Bronx Heroes" (1985), dramacie "Rappin"' (1985), gdzie wykonał piosenkę "Two of a Kind" oraz telewizyjnym dramacie CBS "Children of the Night" (1985).
Przełomem w karierze była kreacja wokalisty rockowego wychowywanego w bezwzględny sposób na komandosa w impertynenckiej piechocie morskiej w dramacie wojennym Clinta Eastwooda "Wzgórze złamanych serc" ("Heartbreak Ridge", 1986), za którą otrzymał NAACP Image Awards w kategorii wybitny aktor drugoplanowy. W filmie wykonuje także skomponowaną przez siebie piosenkę „I Love You But I Ain't Stupid”. 
Pojawiał się w także serialach: NBC "Prawnicy z Miasta Aniołów" ("L.A. Law", 1986), 20th Century Fox "21 Jump Street" (1987, 1989-1990), NBC "Sonny Spoon" (1988) jako detektyw. W listopadzie 1988 trafił na okładkę magazynu „Essence”. W 1991 został wybrany przez magazyn „People” jako jeden z 50 najpiękniejszych ludzi na świecie.
Debiutował jako reżyser jednego z odcinków serialu CBS "Wiseguy" (1989) i "21 Jump Street" (1989), a potem zrealizował dreszczowca "New Jack City" (1991). Dwa lata później odniósł sukces filmem "Posse – opowieść o Jessie Lee" ("Posse", 1993) z Billym Zane. Za realizację dramatu biograficznego "Baadasssss!" (2003) był nominowany do Independent Spirit Awards w kategorii najlepszy reżyser, najlepszy scenariusz i najlepszy film pełnometrażowy.
Życie prywatne.
Ożenił się z Chitrą Sukhu, z którą ma pięcioro dzieci (3 chłopców, 2 dziewczyny). Są to Makaylo, Mandela, Marley, Maya i Morgana.

</doc>
<doc id="1039593" url="https://pl.wikipedia.org/wiki?curid=1039593" title="Kamienica Czyncielów w Krakowie">
Kamienica Czyncielów w Krakowie

Kamienica Czyncielów (Kamienica Czynciela, Czyncielówka) – kamienica znajdująca się w Krakowie, na Starym Mieście przy Rynku Głównym 4, na rogu pl. Mariackiego.
Na miejscu obecnej kamienicy stała starsza budowla zwana "Kamienicą Delpacowską", "Barszczowe" lub "Na Barszczowem". Pierwszy budynek wzniesiono po 1313 roku. W XV wieku powiększono go do rozmiarów typowej kamienicy krakowskiej. W XVI wieku lub na początku XVII przeprowadzoną modernizację, powstało wtedy drugie piętro oraz klatka schodowa. 
Na przełomie XV i XVI wieku kamienica stanowiła własność rodu Salomonów, w latach 1519–1540 należała do Stanisława Czipsera – bogatego kupca i kuśnierza, a następnie do jego spadkobierców. Od roku 1584 należała do rodziny Delpacych (Del Pace). Jeden z członków tej rodziny – Franciszek – prowadził tam księgarnię (druga i trzecia ćwierć XVII wieku). W roku 1683 kamienica przeszła na własność Kamila Gierardyniego – kupca korzennego, a w drugiej połowie XVIII wieku i pierwszej ćwierci XIX należała do rodu Bartschów (m.in. do Józefa Bartscha – prezydenta Krakowa). Od nazwiska rodu pochodzi nazwa Barszczowie, która odnosiła się do trzech kamienic będących własnością rodziny (poza nr 4 także nr 5 oraz dom przy ulicy Siennej 4). W połowie XVIII wieku budynek zmodernizowano i rozbudowano, dodano rokokowe dekoracje, a fasadę zwieńczono tympanonem przedstawiającym Trójcę Świętą. Mieściła się tam winiarnia, znana z dyskusji politycznych toczonych w czasach Sejmu Czteroletniego. 
W roku 1820 przeprowadzono klasycystyczną modernizację kamienicy. Trzy lata później budynek stał się własnością Wohlmanów, następnie Girtlerów, Warattich i Cymblerów. W pierwszej ćwierci XIX wieku mieściła się tam księgarnia Franciszka Kocha, od 1850 sklep galanteryjny Józefa Czynciela. 
W latach 1898-1901 w kamienicy wynajmował pokój Stanisław Wyspiański. Na przełomie 1900 i 1901 roku napisał tu "Wesele". Informuje o tym tablica pamiątkowa na fasadzie budynku.
Starą kamienicę wyburzono w roku 1906 a niektóre zabytkowe detale przeniesiono do muzeów (np. XVIII-wieczną kratę do Domu Jana Matejki). 
W latach 1907–1908 wzniesiono nowy budynek dla Celestyna Czynciela, według projektu Rajmunda Meusa (konstrukcja) i Ludwika Wojtyczki (elewacje). Utrzymana jest w stylu secesyjnym, fasady dekorowane są motywami ludowymi, jest też motyw kaduceusza – atrybutu Merkurego – boga handlu. 
W kamienicy tej mieścił się jeden z pierwszych nowoczesnych domów handlowych w Krakowie. Do 1939 roku na parterze znajdował się magazyn Bilewskich, a na pierwszym piętrze – salon konfekcji damskiej Leona Grabowskiego.
W 2001 roku, podczas prac konserwatorskich przywrócono część dekoracji, która uległa zniszczeniu w latach 50. XX wieku.
Aktualnie w kamienicy znajduje się, otwarta w 2008 roku, jedna z czterech w Polsce restauracji Hard Rock Cafe.

</doc>
<doc id="1039594" url="https://pl.wikipedia.org/wiki?curid=1039594" title="Kamienica Bidermanowska w Krakowie">
Kamienica Bidermanowska w Krakowie

Kamienica Bidermanowska (Lambachowska, Szembekowska, Barszczowe, Rodziny Rose) – jedna z zabytkowych kamienic przy rynku w Krakowie. Nosi ona numer 5.
Wzniesiona została w latach 1912–1914 w oparciu o projekt Henryka Lamensdorfa dla Adolfa i Feigli Rose po całkowitym wyburzeniu starej zabudowy w roku 1907.
Pierwszy murowany dom powstał na tej posesji w połowie XIV wieku, była to rezydencja patrycjuszowska. W drugiej połowie XIV wieku dobudowano przedproże i pierwsze piętro. Pod koniec XV wieku i w pierwszej ćwierci XVI wieku dom należał do drukarza Jana Hallera – bogatego krakowskiego mieszczanina. W drugiej i trzeciej ćwierci XVI wieku był własnością alzackiej rodziny Lambachów (Lembochów)-Spiglerów. Od 1582 należała do Stanisława Szembeka – rajcy, który przebudował kamienicę (wzniesiono wówczas murowaną oficynę tylną, zmieniono układ parteru i zbudowano klatkę schodową z altaną, a także nową fasadę zwieńczoną podwójnym szczytem z manierystyczną dekoracją. W latach 1624-1643 kamienica stanowiła własność rajcy Jerzego Bidermana i jego spadkobierców. Później, od 1680 do Antoniego Lukiniego (Lucchiniego). Od 1719 roku była własnością rodziny Bartschów – właścicieli sąsiedniego domu nr 4. Od roku 1818 do lat 60. XIX wieku właścicielami byli Wysoccy (m.in. Tomasz Wysocki – prorektor Liceum św. Anny). W latach 1819–1820 przeprowadzono według projektu Szczepana Humberta klasycystyczną przebudowę: zmieniono dach i fasady. W roku 1898 przeprowadzono modernizację pod kierunkiem Beniamina Torbe dla Amalii Eibenschützowej. Fasada uzyskała wtedy styl eklektyczny, a pomieszczenia pierwszego piętra adaptowano na potrzeby domu handlowego. Na przełomie XIX i XX wieku w kamienicy mieściła się m.in. restauracja i sklep meblowy firmy Mendel Pamm.
Od 2002 roku, kiedy zakończył się generalny remont, w kamienicy mieścił się salon Empiku, który zamknięto w 2013 roku. Obecnie znajduje się tam butik hiszpańskiej firmy odzieżowej Zara.

</doc>
<doc id="1039595" url="https://pl.wikipedia.org/wiki?curid=1039595" title="Kamienica Pod Jaszczurką w Krakowie">
Kamienica Pod Jaszczurką w Krakowie

Kamienica Pod Jaszczurką – zabytkowa kamienica znajdująca się w Krakowie przy Rynku Głównym 8, na Starym Mieście.
Kamienica ma renesansowy portal. 
W średniowieczu prawdopodobnie była razem z sąsiednią kamienicą Bonerowską częścią większego budynku.
Znajduje się w niej studencki klub Pod Jaszczurami.

</doc>
<doc id="1039597" url="https://pl.wikipedia.org/wiki?curid=1039597" title="Kamienica Bonerowska w Krakowie">
Kamienica Bonerowska w Krakowie

Kamienica Bonerowska – jedna z zabytkowych kamienic przy rynku w Krakowie. Nosi numer 9.
Należała do Seweryna Bonera ożenionego z Zofią z Betmanów, potem dom trafił w ręce Firlejów – tu do chrztu Henryka Firleja trzymał Henryk III Walezy. W kamienicy odbyły się zaślubiny Maryny Mniszkówny z Dymitrem Samozwańcem.
Pierwotnie gotycka, w XVI wieku przebudowana na renesansową i zwieńczona ogromną 9-metrową attyką z manierystycznymi pozłacanymi rzeźbami. Attykę usunięto w XIX wieku, jednak oryginalne rzeźbione hermy zachowały się i na tej podstawie attykę zrekonstruowano w 1962 roku. Zrekonstruowano także gotycko-renesansowe obramowania okien na 1 piętrze. Portal późnobarokowy z XVIII wieku pierwotnie posiadał po bokach figury.
W kamienicy jest przejście do ulicy Stolarskiej zwane Pasażem Bielaka.

</doc>
