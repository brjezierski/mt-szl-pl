<doc id="1058979" url="https://pl.wikipedia.org/wiki?curid=1058979" title="Testowanie lin wspinaczkowych">
Testowanie lin wspinaczkowych

Testowanie lin wspinaczkowych – seria testów i badań mających na celu określenie parametrów danej liny. Testy te przeprowadzane są przez UIAA, jak i samych producentów lin według normy EN 892.
Badane parametry.
Średnica.
Średnica liny mierzona jest pod obciążeniem 10 kg dla lin pojedynczych, 6 kg dla lin połówkowych oraz 5 kg dla lin bliźniaczych.
Waga.
Podawana w stosunku do 1 metra długości.
Liczba normowanych odpadnięć.
Jest to liczba odpadnięć o współczynniku odpadnięcia 1,77 wyłapywanych statycznie, które wytrzymuje dana lina. Norma ustala minimum 5 odpadnięć z ciężarem 80 kg dla lin pojedynczych. Liny połówkowe obciąża się do tego testu ciężarem 55 kg. W przypadku lin bliźniaczych obciąża się obie żyły ciężarem 80 kg. Liny bliźniacze muszą wytrzymać 12 takich odpadnięć.
Maksymalna siła uderzeniowa.
Jest to siła, która powstaje podczas pierwszego, wyłapanego statycznie, odpadnięcia w warunkach takich, jak podczas badania liczby normowanych odpadnięć dla danego typu liny. Norma dla lin pojedynczych i bliźniaczych wynosi maksymalnie 12 kN. Dla lin połówkowych jest to maksymalnie 8 kN.
Posuw oplotu.
Jest to przemieszczenie oplotu względem rdzenia w warunkach obciążenia. Norma dopuszcza posuw długości 20 mm na linie o długości 1930 mm.
Wydłużenie statyczne.
Lina obciążana jest ciężarem o wadze 80 kg. Wydłużenie nie może być większe niż 10% dla lin pojedynczych (jedna żyła) i bliźniaczych (dwie żyły), oraz 12% dla lin połówkowych (jedna żyła).
Wydłużenie dynamiczne.
Jest to wydłużenie podczas pierwszego normowanego odpadnięcia. Nie może ono przekroczyć 40%.
Węzłowatość.
Określa ona "miękkość" i łatwość w manipulacji liną. Na linie wiąże się węzeł zwykły, linę obciąża ciężarem 10 kg i mierzy wewnętrzną średnicę węzła. Węzłowatość to stosunek zmierzonej średnicy do średnicy liny. Parametr ten nie może być większy niż 1,1.

</doc>
<doc id="1058980" url="https://pl.wikipedia.org/wiki?curid=1058980" title="Leki ototoksyczne">
Leki ototoksyczne

Leki ototoksyczne – niejednorodna grupa leków, które podane ogólnie lub miejscowo wywierają niepożądane, toksyczne i uszkadzające działanie na narząd słuchu. Różnią się między sobą pod względem farmakologicznym i wskazań terapeutycznych. Ototoksyczne działanie leków może ujawnić się na każdym odcinku drogi słuchowej, jednak najbardziej podatny na ich toksyczne działanie jest ślimak.
Grupy leków ototoksycznych.
Antybiotyki aminoglikozydowe.
Ototoksyczność wśród tej grupy leków jest bardzo zróżnicowana. Niektóre leki z tej grupy uszkadzają tylko ślimak, a niektóre narząd równowagi. Najmniejszy odsetek zmian w narządzie słuchu zanotowano u pacjentów stosujących netylmycynę, najbardziej narażeni byli natomiast pacjenci leczeni aminoglikozydami na gruźlicę.
Typowy przykład zmian w narządzie słuchu spowodowany aminoglikozydami to obustronny niedosłuch odbiorczy w zakresie wysokich częstotliwości, któremu towarzyszą zaburzenie rozumienia mowy i szumy uszne oraz zaburzenia równowagi. Uszkodzenie słuchu może się pogłębiać, obejmując także niższe częstotliwości i prowadzić do głuchoty. Niedosłuch staje się dla chorego zauważalny po 2 tygodniach terapii. Rokowanie jest zwykle złe. 
Zróżnicowanie ototoksycznego działania aminoglikozydów:
W przypadku stosowania aminoglikozydów stwierdzono, że dieta ubogobiałkowa oraz stany niedożywienia zwiększają ich ototoksyczność. Ochronne działanie na narząd słuchu ma wysoki poziom glutationu, a wysoki poziom żelaza we krwi sprzyja uszkodzeniu narządu słuchu przez tę grupę antybiotyków.
Szczególne ototoksyczne narażenie mają wcześniaki oraz osoby starsze powyżej 65. roku życia.
Diuretyki pętlowe.
Diuretyki pętlowe są drugą po aminoglikozydach grupą leków najczęściej wywołującą efekt ototoksyczny. Powodują niedosłuch typu odbiorczego, zwykle odwracalny.
Antybiotyki makrolidowe.
Najbardziej ototoksycznie w tej grupie leków działa podawany drogą dożylną laktobionian erytromycyny. Objawy ze strony narządu słuchu to oprócz odbiorczego niedosłuchu obustronnego także uczucie „pełności” w uchu, zawroty głowy i szumy uszne. Objawy te są zwykle odwracalne.
Niesteroidowe leki przeciwzapalne.
Ototoksyczność najczęściej dotyczy przewlekłego stosowania pochodnych kwasu acetylosalicylowego. W jego przypadku także wysokie dawki stosowane podczas terapii kolagenoz czy reumatoidalnego zapalenia stawów mogą spowodować efekt ototoksyczny. Chorzy najczęściej odczuwają uporczywy szum uszny oraz pogorszenie rozumienia mowy. Niedosłuch jest zwykle lekkiego stopnia, odwracalny.
Leki cytostatyczne.
Ototoksyczność tej grupy leków jest duża. Jednak często w przypadku leczenia nowotworu złośliwego niedosłuch, jak i inne działania niepożądane tej grupy leków schodzą na dalszy plan.
Leki przeciwzimnicze (chinina i jej pochodne).
Narażenie narządu słuchu jest szczególnie nasilone w przypadku osób starszych podczas długotrwałych kuracji. Objawy w postaci niedosłuchu odbiorczego z towarzyszącymi szumami usznymi przy stosowaniu małych dawek zwykle są odwracalne. Częściej do trwałego uszkodzenia słuchu dochodzi w przypadku stosowania chlorochiny.
Profilaktyka podczas stosowania leków ototoksycznych.
Przed zastosowaniem leku o działaniu ototoksycznym należy zawsze zastanowić się, czy jego zastosowanie będzie miało większe korzyści niż działania niepożądane. Podawanie leków ototoksycznych musi być szczególnie ostrożne u pacjentów mających już zaburzenia słuchu, u dzieci – szczególnie wcześniaków – oraz osób starszych obciążonych innymi chorobami, jak np. cukrzyca czy niewydolność nerek. Podczas stosowania leków ototoksycznych drogą dożylną powinno monitorować się ich stężenie we krwi. Unikać należy także stosowania więcej niż jednego leku o działaniu ototoksycznym jednocześnie.
„Terapeutyczne” zastosowanie leków ototoksycznych w otorynolaryngologii.
Leki ototoksyczne z powodu swoich właściwości uszkadzających narząd słuchu i równowagi znalazły także miejsce w terapii. Wskazaniem do ich zastosowania jest między innymi choroba Ménière’a, z uporczywymi i częstymi atakami zawrotów głowy, szumów usznych i utraty słuchu. Zabieg polega na chemicznej ablacji narządu przedsionkowego (równowagi) przy pomocy gentamycyny. Lek jest podawany transtympanalnie przy pomocy mikrocewnika zamocowanego w błonie bębenkowej, którego koniec oparty jest o błonę okienka okrągłego (błonę bębenkową wtórną). Podanie leku przez cewnik powoduje, iż przez okienko okrągłe dostaje się on do ucha wewnętrznego, wywołując w tym przypadku pożądany efekt ototoksyczny. Drenik w błonie bębenkowej zakładany jest podczas paracentezy.

</doc>
<doc id="1058981" url="https://pl.wikipedia.org/wiki?curid=1058981" title="Fenotyp rozszerzony">
Fenotyp rozszerzony

Fenotyp rozszerzony – wydana w 1982 roku książka brytyjskiego biologa Richarda Dawkinsa. Autor rozwija w niej koncepcję zawartą w swojej poprzedniej książce „Samolubny gen”, gdzie przedstawił organizmy żywe jako maszyny przetrwania konstruowane przez geny w celu zwiększenia szans replikacji. Poświęca więcej miejsca zagadnieniom technicznym w celu odparcia krytyki wobec „Samolubnego genu” i dokładniejszego przedstawienia teorii.
Postuluje także poszerzenie ówczesnego znaczenia pojęcia fenotyp (uważa tę ideę za swój najważniejszy wkład w naukę i kulturę). Koncepcja fenotypu rozszerzonego generalnie została zaakceptowana przez biologów (nie określa się jej mianem „hipotezy” czy tym podobnych). Przykładem fenotypu rozszerzonego jest gniazdo ptaka.
Książka bywa określana jako popularnonaukowa, jednak autor stwierdził, iż napisał ją mając na względzie profesjonalnych odbiorców.
Treść.
Dawkins stwierdza, że jedyną rzeczą bezpośrednio kontrolowaną przez geny jest biosynteza białek i dotychczasowy pogląd, że fenotyp oznacza komórkową ekspresję genów osobnika ograniczoną do jego ciała uważa za arbitralne ograniczenie.
Jednostką ewoluującą jest nie tylko gatunek czy pojedynczy organizm, a także gen. Dawkins dowodzi, że geny w konkretnym organizmie do osiągnięcia sukcesu ewolucyjnego wykorzystują nie tylko tenże organizm, ale również inne osobniki - nawet takie, które są przedstawicielami innych gatunków. Przytacza przykłady na to, że geny poprzez zachowanie zwierząt mają wpływ na środowisko: domki chruścików i tamy budowane przez bobry. Zbudowaną przez bobry tamę również nazwać można elementem bobrzego fenotypu. Ewolucjonizm zakłada, iż w świecie genów sukces odnoszą te z nich, które lepiej dostosowują swoje „transportery” (organizmy) do środowiska. U niektórych zwierząt dostosowanie to przejawia się np. lepszym węchem bądź wzrokiem, u innych mocniejszymi zębami czy pazurami. Na podstawie obserwacji można ustalić, że w danym środowisku sukces odniósł konkretny gen (bądź zestaw genów) ze względu na jego wpływ np. na długość zębów jego posiadacza. Analogicznym zjawiskiem może być sukces genu (bądź zestawu genów) wpływających na wysokość budowanej przez bobry tamy. Skoro tak genotyp ujawnia się w świecie materii nieożywionej, zatem i o jej elementy rozszerzyć należy pojęcie fenotypu.
Autor później wskazuje na to, że taki wpływ może się rozciągać nawet na ciała innych zwierząt. Genotyp wpływa nie tylko na fenotyp organizmu, do którego należy, ale również, poprzez procesy chemiczne, na cechy fenotypowe innych organizmów. W XII rozdziale pt. „Wpływ genów pasożyta na fenotyp żywiciela” pisze o wpływie genów przywry (pasożyta układu pokarmowego) na grubość muszli ślimaka. Ślimaki zaatakowane przez przywry wykształcają muszle większej grubości niż osobniki wolne od tego pasożyta, co zapewnia im dłuższe życie. Na zjawisko to wpływ mają wytwarzane przez pasożyty w organizmie żywiciela substancje chemiczne, zaś synteza tychże związków możliwa jest dzięki instrukcjom zapisanym w genomie przywry. W ten sposób fenotyp ślimaczej muszli określić można jako efekt fenotypowy będący wypadkową ekspresji genotypów ślimaka i przywry.
Podsumowuje swoje rozważania w tym co nazywa Central Theorem of the Extended Phenotype:
Wydania.
Pierwsze wydanie z 1982 miało podtytuł „The Gene as the Unit of Selection”.
Drugie, poprawione z posłowiem filozofa Daniela Dennetta zostało opublikowane w 1999 z podtytułem „The Long Reach of the Gene”.
Wydanie polskie w tłumaczeniu Joanny Gliwicz zostało opublikowane przez wydawnictwo Prószyński i S-ka w 2003 ().
Ograniczenia koncepcji.
W 2004 roku Dawkins wśród bytów niebędących fenotypem rozszerzonym wymienił budynki (gdyż ich przetrwanie nie wpływa na przetrwanie genów architektów i budowniczych), memy i cechy organizmu wpływające na ekspresję genów. Fenotypem rozszerzonym są tylko te produkty, które wpływają na sukces ewolucyjny genów za nie (choćby częściowo) odpowiedzialnych. Z drugiej strony wskazał genom cytoplazmatyczny (czyli genom mitochondriów i genom chloroplastów) jako zdolny do wytworzenia fenotypu rozszerzonego, co rozciąga pojęcie posiadacza fenotypu poza organizmy żywe.
W badaniu z 2011 roku określono ubranie czy makijaż jako rodzaj fenotypu rozszerzonego, jednak bez odniesienia się do powyższych rozważań.

</doc>
<doc id="1058982" url="https://pl.wikipedia.org/wiki?curid=1058982" title="Droga krajowa nr 45 (Węgry)">
Droga krajowa nr 45 (Węgry)

Droga krajowa nr 45 (węg. "45-es főút") – droga krajowa w komitatach Jász-Nagykun-Szolnok i Csongrád w południowych Węgrzech. Długość - 52 km. Przebieg: 

</doc>
<doc id="1058983" url="https://pl.wikipedia.org/wiki?curid=1058983" title="Ciasto biszkoptowo-tłuszczowe">
Ciasto biszkoptowo-tłuszczowe

Ciasto biszkoptowo-tłuszczowe (ciasto piaskowe) – ciasto sporządzane z mąki pszennej (o średniej lub małej zawartości glutenu) lub z mąki pszennej wymieszanej z mąką ziemniaczaną w stosunku 1:1, masła lub margaryny (zwykle ok. 25% masy ciasta), cukru, jajek i środków spulchniających. Składniki dodatkowe to bakalie, kakao i substancje smakowo-zapachowe. Ciasto piaskowe można wykonać metodą „na ciepło” lub „na zimno”. Ze względu na sposób przygotowania i spulchniania ciasta biszkoptowo-tłuszczowe zaliczane są do ciast biszkoptowych.
Ciasto piecze się zwykle w temperaturze 170–190 °C. Przykładem zastosowania wyższych temperatur są ciastka karbowane (200 °C).
Nazwa „ciasto piaskowe” wzięła się od struktury ciasta po upieczeniu – dzięki dużej zawartości tłuszczu jest ono pulchne i rozsypujące się. Dodatek mąki ziemniaczanej wzmacnia efekt, obniżając zawartość glutenu w cieście i nadając mu charakterystyczną „piaskową” strukturę. Dzięki wysokiej zawartości tłuszczu ciasto biszkoptowo-tłuszczowe przypomina strukturą ciasto kruche, jest jednak delikatniejsze i pulchniejsze. Ciasto wykonane metodą „na zimno” ma mniejszą objętość, a jego miękisz – mniejszą porowatość. 
Z tego rodzaju ciasta przyrządza się ciastka korpusowe, ciastka karbowane, keksiki, ciastka camargo, ciastka stefanki, babki piaskowe, keksy, torty (np. tort camargo, tort stefanka), mazurki itp..

</doc>
<doc id="1058985" url="https://pl.wikipedia.org/wiki?curid=1058985" title="Dzioborożec żałobny">
Dzioborożec żałobny

Dzioborożec żałobny ("Buceros rhinoceros") – gatunek dużego ptaka z rodziny dzioborożców (Bucerotidae). Występuje na Półwyspie Malajskim, Sumatrze, Borneo i Jawie. Jest narażony na wyginięcie.
Systematyka.
Gatunek ten po raz pierwszy zgodnie z zasadami nazewnictwa binominalnego opisał w 1758 roku Karol Linneusz w 10. edycji "Systema Naturae". Autor nadał gatunkowi nazwę "Buceros rhinoceros", która obowiązuje do tej pory. Jako miejsce typowe błędnie wskazał Indie, co później poprawiono na Malakkę.
Dzioborożec żałobny jest blisko spokrewniony z dzioborożcem wielkim ("B. bicornis"), z którym się niekiedy krzyżuje zarówno na wolności, jak i w niewoli. Wyróżnia się trzy podgatunki "B. rhinoceros":
Morfologia.
Wygląd.
W upierzeniu przeważa czarny kolor. Ogon jest biały i długi i przebiega przez niego czarny pas. Lotki skrzydeł są na końcach białe. Ptak ten posiada także długie nogi i bardzo duży, zakrzywiony dziób z karbowanymi krawędziami. Na górnej części dzioba znajduje się efektowny hełm, wypełniony od środka powietrzem.
Wymiary.
Długość ciała wynosi do 120 cm, a masa – od 2 do 3 kg. Samce są minimalnie większe od samic.
Ekologia i zachowanie.
Środowisko.
Zamieszkuje rozległe obszary lasów pierwotnych, ale też wysokie lasy wtórne i lasy bagienne. Występuje do wysokości 1400 m n.p.m.
Zachowanie.
Poza sezonem rozrodczym dzioborożce żałobne zbierają się w niewielkie grupy, a w czasie sezonu ptaki te łączą się w pary. Porusza się niezgrabnym lotem, w czasie którego wydaje charakterystyczne dźwięki. Dzioborożec za pomocą swojego dzioba pielęgnuje upierzenie, zamurowuje dziuplę, chwyta pożywienie i karmi pisklęta. Karbowany dziób jest przystosowaniem do pewnego chwytu.
Pożywienie.
Ptaki te jedzą głównie owoce (zwłaszcza figi) i orzechy, lecz nie gardzą również owadami, jaszczurkami, żabami drzewnymi czy ptasimi jajami.
Rozmnażanie.
Lęgi trwają od stycznia do lutego. Po odbyciu godów samica wchodzi do środka wcześniej znalezionej dziupli (55 cm długości, 40 cm szerokości i 1,2 m głębokości) i zamurowuje ją od środka mieszanką mułu, kału i resztek pożywienia. Samica pozostawia jedynie pionową szczelinę. Przez nią samiec dostarcza pożywienie partnerce. Samica znosi zazwyczaj dwa jaja. Okres inkubacji trwa ok. miesiąca. Przez początkowy okres ich życia samica pozostaje w dziupli z młodymi. Później opuszcza dziuplę, którą znowu zamurowują pisklęta, jednak pozostaje w pobliżu gniazda. Za karmienie jej i potomstwa jest w tym czasie odpowiedzialny samiec. Jeżeli w tym okresie zginie, są skazani na śmierć głodową, gdyż wcześniej u samicy nastąpiła wymiana lotek skrzydeł i ogona. Po 3 miesiącach młode opuszczają dziuplę, pozostają jednak przy rodzicach do końca sezonu.
Status zagrożenia.
Międzynarodowa Unia Ochrony Przyrody (IUCN) od 2018 roku klasyfikuje dzioborożca żałobnego jako gatunek narażony na wyginięcie (VU – "Vulnerable"), wcześniej miał on status gatunku bliskiego zagrożenia (NT – "Near Threatened"). Trend liczebności populacji jest spadkowy. Ptak ten nie jest przystosowany do życia w innym środowisku, więc wycinanie lasów, które zamieszkuje, stanowi dla niego bardzo duże zagrożenie. Ponadto negatywny wpływ na liczebność tego ptaka mają polowania – dla mięsa, na handel, części jego ciała są wykorzystywane w strojach ceremonialnych, zwłaszcza na Borneo.

</doc>
<doc id="1058986" url="https://pl.wikipedia.org/wiki?curid=1058986" title="Parafia św. Mikołaja w Białowieży">
Parafia św. Mikołaja w Białowieży

Parafia św. Mikołaja – parafia prawosławna w Białowieży, w dekanacie Hajnówka diecezji warszawsko-bielskiej.
Na terenie parafii funkcjonują 2 cerkwie i 1 kaplica:
Do parafii należy też zabytkowa kapliczka przy ulicy Sportowej oraz czasownia znajdująca się w Puszczy Białowieskiej.
Historia.
Dokładna data powstania parafii nie jest znana. Prawdopodobnie nastąpiło to w 1800 lub początku 1801 i była to pierwotnie parafia unicka. W 1839 w wyniku likwidacji unii na ziemiach pod władzą rosyjską (oprócz Chełmszczyzny, gdzie unia przetrwała do 1875), parafia wraz z wiernymi została włączona do Rosyjskiego Kościoła Prawosławnego. W 1900 należało do niej 2315 wiernych. Do 1900 podlegała eparchii wileńskiej i litewskiej, następnie (do 1915, tj. do czasu bieżeństwa) – eparchii grodzieńskiej. Reaktywacja parafii nastąpiła w 1918. Od 1946 należy do dekanatu hajnowskiego.
W 2012 parafia liczyła ok. 1000 wiernych. W jej skład oprócz Białowieży wchodzą wsie położone na polanie białowieskiej (Stoczek, Zastawa, Krzyże, Podolany I i II) oraz Grudki, Pogorzelce, Teremiski, Budy i Czerlonka.

</doc>
<doc id="1058987" url="https://pl.wikipedia.org/wiki?curid=1058987" title="Nissan Ute">
Nissan Ute

Nissan Ute to bliźniaczy model Forda Falcona XF. Samochód sprzedawany był w Australii 1989 do 1992 roku w wyniku schematu podziału modeli, znanego też jako Plan Buttona.
Próbując zracjonalizować Australijską branżę motoryzacyjną, plan Buttona nakłaniał producentów samochodów do dzielenia się głównymi platformami. Dla tego wybranego modelu Falcon samochody w wersjach XF oraz XG były przemarkowane na Nissana.
Plan Buttona generalnie został uznany przez branżę za "katastrofę" w wyniku trzymania się potencjalnych kupców z daleka od przemarkowanych samochodów, ponadto części zapasowe mogły być kupowane tylko i wyłącznie od producentów oryginalnych części – tak było właśnie w przypadku Nissana Ute.
Nissan Ute nie oferował zróżnicowanych wersji wyposażenia, jak w przypadku jego pierwowzoru u Forda, oferowano jedynie podstawową wersję bez pakietów specjalnych takich jak XR6 czy S-Pac. Obecnie model ten rzadko spotyka się jako Nissana Ute, częściej występuje pod marką Ford.

</doc>
<doc id="1058988" url="https://pl.wikipedia.org/wiki?curid=1058988" title="Droga krajowa nr 46 (Węgry)">
Droga krajowa nr 46 (Węgry)

Droga krajowa nr 46 (węg. "46-es főút") – droga krajowa w komitatach Jász-Nagykun-Szolnok i Békés w południowych Węgrzech. Długość - 66 km. Przebieg: 

</doc>
<doc id="1058992" url="https://pl.wikipedia.org/wiki?curid=1058992" title="Rifani">
Rifani



</doc>
<doc id="1058993" url="https://pl.wikipedia.org/wiki?curid=1058993" title="Inny świat (opera mydlana)">
Inny świat (opera mydlana)

Inny świat () – amerykański serial telewizyjny o charakterze opery mydlanej, wyświetlany od 4 maja 1964 do 25 czerwca 1999 r.
Krótki opis.
Serial liczy 8891 odcinków. Został zdjęty z anteny po 35 latach emisji z powodu niskiej oglądalności. Był emitowany na kanale NBC. Jego twórczynią była Irna Phillips. W 1970 r. doczekał się spin offu pt. "Somerset". Była to pierwsza opera mydlana, w której eksperymentowano z długimi, 90-minutowymi odcinkami. Serial był emitowany w`Polsce w latach 1998–2000 na kanale Wizja Jeden.
Obsada.
Zestawienie przygotowano w oparciu o informacje portalu filmowego IMDb.com:

</doc>
<doc id="1058994" url="https://pl.wikipedia.org/wiki?curid=1058994" title="Droga krajowa nr 442 (Węgry)">
Droga krajowa nr 442 (Węgry)

Droga krajowa nr 442 (węg. "442-es főút") – droga krajowa w komitacie Jász-Nagykun-Szolnok w południowo-wschodnich Węgrzech. Długość - 41 km. Przebieg: 

</doc>
<doc id="1058996" url="https://pl.wikipedia.org/wiki?curid=1058996" title="Rufa (ujednoznacznienie)">
Rufa (ujednoznacznienie)



</doc>
<doc id="1058997" url="https://pl.wikipedia.org/wiki?curid=1058997" title="Ramón Mendoza">
Ramón Mendoza

Ramón Mendoza Fontela (ur. 18 kwietnia 1927 w Madrycie, zm. 4 kwietnia 2001 w Nassau) – hiszpański prawnik i przedsiębiorca, który w latach 1985-1995 sprawował funkcję prezesa Realu Madryt.
Za jego kadencji piłkarze Madrytu zdobyli sześć mistrzostw Hiszpanii (w tym pięć z rzędu), dwa puchary kraju, trzy Superpuchary Hiszpanii i jeden Puchar UEFA.
W 1995 został zmuszony do ujawnienia długów, w jakie popadł klub (zadłużenie przekroczyło wówczas 14 miliardów peset) i odejścia ze stanowiska.

</doc>
<doc id="1058998" url="https://pl.wikipedia.org/wiki?curid=1058998" title="Ramon Mendoza">
Ramon Mendoza



</doc>
<doc id="1058999" url="https://pl.wikipedia.org/wiki?curid=1058999" title="Dave Cowens">
Dave Cowens

David William Cowens (ur. 25 października 1948 w Newport) – amerykański koszykarz, występujący na pozycji środkowego, dwukrotny mistrz NBA, członek Koszykarskiej Galerii Sław. 
Mierzący 203 cm wzrostu koszykarz studiował na Florida State University. Do NBA został wybrany w drafcie 1970 przez Boston Celtics. W organizacji tej spędził 10 lat (1970-80). W pierwszym sezonie został wybrany debiutantem roku. W 1973 był MVP rozgrywek. W 1974 zdobył swój pierwszy tytuł mistrzowski, ponownie wywalczył go w 1976. 
Podczas rozgrywek 1974/1975 zajął drugie miejsce w głosowaniu na MVP fazy zasadniczej.
W sezonie 1978-79 krótko był grającym trenerem Celtics, z bilansem wygranych do porażek 2-12. 
Karierę zawodniczą zakończył w 1980, jednak w 1982 wrócił na parkiety NBA w barwach Milwaukee Bucks. Po sezonie ostatecznie odszedł na sportową emeryturę.
Siedem razy brał udział w NBA All-Star Game (MVP w 1973). W 1996 znalazł się wśród 50 najlepszych graczy występujących kiedykolwiek w NBA. Jako trener pracował m.in. w Charlotte Hornets oraz Golden State Warriors.

</doc>
<doc id="1059000" url="https://pl.wikipedia.org/wiki?curid=1059000" title="Nosogardło">
Nosogardło



</doc>
<doc id="1059003" url="https://pl.wikipedia.org/wiki?curid=1059003" title="Droga krajowa nr 40 (Węgry)">
Droga krajowa nr 40 (Węgry)

Droga krajowa nr 40 (węg. "40-es főút") – droga krajowa w komitatach Pest i Jász-Nagykun-Szolnok w środkowych Węgrzech. Długość - 49 km. Przebieg: 

</doc>
<doc id="1059006" url="https://pl.wikipedia.org/wiki?curid=1059006" title="Droga krajowa nr 405 (Węgry)">
Droga krajowa nr 405 (Węgry)

Droga krajowa nr 405 (węg. "405-ös főút") – droga krajowa w komitacie Pest w środkowych Węgrzech. Długość - 15 km. Przebieg: 

</doc>
<doc id="1059007" url="https://pl.wikipedia.org/wiki?curid=1059007" title="Fioletowi">
Fioletowi

Stronnictwo Polityczne „Fioletowych” (), oficjalna nazwa Stronnictwo Uczciwości i Sprawiedliwości () – koalicja niewielkich tajwańskich partii politycznych o poglądach socjalnych i laburzystowskich.
Główne punkty programu zawiązanego w 2003 roku stronnictwa stanowią rozwinięta opieka socjalna, podniesienie podatków dla najbogatszych i walka z wykluczeniem społecznym. 
„Fioletowi” dystansują się od dwóch głównych stronnictw politycznych Tajwanu, „Niebieskich” i „Zielonych”. W przeciwieństwie do nich uważają kwestię ewentualnej niepodległości Tajwanu lub jego zjednoczenia z Chinami za sprawę drugorzędną.

</doc>
<doc id="1059008" url="https://pl.wikipedia.org/wiki?curid=1059008" title="Droga krajowa nr 401 (Węgry)">
Droga krajowa nr 401 (Węgry)

Droga krajowa nr 401 (węg. "401-es főút") – droga krajowa w komitacie Pest w środkowych Węgrzech. Długość - 1 km. Droga krajowa nr 401 w całości przebiega w granicach miasta Abony, gdzie stanowi krótki łącznik między drogami 4 i 40.

</doc>
<doc id="1059009" url="https://pl.wikipedia.org/wiki?curid=1059009" title="Neandertalczycy">
Neandertalczycy



</doc>
<doc id="1059013" url="https://pl.wikipedia.org/wiki?curid=1059013" title="Swap walutowy">
Swap walutowy

Swap walutowy (ang. "currency swap") – transakcja, w której dwie strony postanawiają wymienić między sobą określone kwoty w różnych walutach na określony czas.
W wyniku zawarcia swapu walutowego następuje wymiana kapitału w jednej walucie na jego równowartość w drugiej walucie przy zastosowaniu kursu zbliżonego do bieżącego kursu rynkowego. W ciągu obowiązywania swapa następują wymiany należnych kwot odsetek w obu walutach. W dacie zapadalności następuje zwrot kapitałów wymienionych przy inicjacji swapa, przy czym wówczas rynkowy kurs walutowy może być zupełnie inny niż wynikający z wymienianych kapitałów.
Wymieniane strumienie odsetkowe w obu walutach mogą być wyznaczane w oparciu o stałe stopy procentowe w obu walutach, zmienne stopy procentowe w obu walutach bądź też stałą stopę procentową w jednej walucie i zmienną w drugiej walucie. Z tego względu swapy walutowe mogą być wykorzystywane jako instrumenty zabezpieczające równocześnie przed ryzykiem stopy procentowej, jak i kursu walutowego.
Szczególnym przypadkiem swapa walutowego jest tak zwany FX-swap. Jest to swap walutowy zawierany zwykle na krótki okres, w którym płatności odsetkowe w każdej z walut są ustalane w oparciu o stałą stopę procentową i rozliczane razem z kapitałem w dacie zapadalności. Z tego względu kwoty wymieniane na początku i na końcu FX swapa nie są równe.

</doc>
<doc id="1059014" url="https://pl.wikipedia.org/wiki?curid=1059014" title="Droga krajowa nr 400 (Węgry)">
Droga krajowa nr 400 (Węgry)

Droga krajowa nr 400 (węg. "400-as főút") – droga krajowa w komitacie Pest w środkowych Węgrzech. Droga stanowi dawny odcinek drogi nr 4, sprzed wybudowania obwodnicy wokół miast Vecsés i Űllő. Długość - około 10 km. Przebieg: 

</doc>
<doc id="1059016" url="https://pl.wikipedia.org/wiki?curid=1059016" title="Droga krajowa nr 441 (Węgry)">
Droga krajowa nr 441 (Węgry)

Droga krajowa nr 441 (węg. "441-es főút") – droga krajowa w komitatach Pest i Bács-Kiskun w środkowych Węgrzech. Długość - 32 km. Przebieg: 

</doc>
<doc id="1059017" url="https://pl.wikipedia.org/wiki?curid=1059017" title="Włodzimierz Paszyński">
Włodzimierz Paszyński

Włodzimierz Paszyński (ur. 31 października 1951 w Warszawie) – polski pedagog, polonista, publicysta, instruktor harcerski, były wiceminister edukacji i sportu, od 2006 do 2018 zastępca prezydenta m.st. Warszawy.
Życiorys.
Syn Aleksandra Paszyńskiego. Ukończył VI Liceum Ogólnokształcące im. Tadeusza Reytana w Warszawie (1969). W latach 70. był instruktorem ZHP. Doszedł do rangi harcmistrza, kierując referatem zuchowym Hufca Warszawa Śródmieście im. Władimira Komarowa. W 1974 ukończył studia na Wydziale Polonistyki Uniwersytetu Warszawskiego. Był nauczycielem języka polskiego w VIII Liceum Ogólnokształcącym im. Władysława IV i drużynowym działającej tam 17 Warszawskiej Drużyny Harcerskiej. Ponadto pełnił m.in. funkcję zastępcy komendanta w Hufcu Praga Północ. W 1977 wszedł w skład Rady Naczelnej ZHP.
W latach 80. należał do animatorów tzw. oświaty niezależnej, w okresie stanu wojennego redagował bezdebitowe pismo „Tu Teraz”. Współtworzył pierwszą w Polsce klasę autorską (w XXXIX LO w Warszawie) i I Społeczne LO przy ul. Bednarskiej.
W okresie 1990–1998 był stołecznym kuratorem oświaty, a w latach 2001–2003 podsekretarzem stanu w Ministerstwie Edukacji Narodowej i Sportu w rządzie Leszka Millera. Współpracował z Kancelarią Prezydenta RP, placówkami naukowo-badawczymi, organizacjami pozarządowymi i fundacjami.
Od 1999 był wykładowcą w Kolegium Nauczycielskim w Warszawie, a od 2004 nauczycielem w LXIII Liceum Ogólnokształcącym im. Lajosa Kossutha. Jest współautorem programów nauczania i podręczników do języka polskiego z cyklu "Pamiętajcie o ogrodach".
5 grudnia 2006 został powołany na funkcję zastępcy prezydenta m.st. Warszawy do spraw edukacji, polityki społecznej, sportu i rekreacji oraz ochrony konserwatorskiej zabytków. Funkcję tę pełnił przez wszystkie trzy kadencje urzędowania prezydent Hanny Gronkiewicz-Waltz (tj. do 2018). Był też członkiem Kapituły do Spraw Profesorów Oświaty.
W 2005 wyróżniony Czerwoną Kokardką.

</doc>
<doc id="1059018" url="https://pl.wikipedia.org/wiki?curid=1059018" title="Droga krajowa nr 443 (Węgry)">
Droga krajowa nr 443 (Węgry)

Droga krajowa nr 443 (węg. "443-as főút") – droga krajowa w komitacie Békés w południowych Węgrzech. Długość - 20 km. Przebieg: 

</doc>
<doc id="1059020" url="https://pl.wikipedia.org/wiki?curid=1059020" title="Monodramat">
Monodramat

Monodramat - gatunek dramatu, w którym głos przyznawano jednej postaci. Jeśli w tekście pojawiali się inni bohaterowie, mogli zabrać głos, lecz ogromna większość tekstu przypadała protagoniście. Monodramat zwykle kończył się śmiercią monologującego bohatera. Rozkwit monodramatu przypada na epokę romantyzmu.
Ten rodzaj sztuk był szczególnie popularny w XIX w., gdy do teatru chodzono "na aktora". Gwiazdy sceny mogły wystąpić w solowych spektaklach i zaprezentować swój talent w całej okazałości.
Odbiciem techniki monodramatu jest czwarta część "Dziadów" Adama Mickiewicza, w których nieszczęśliwie zakochany Gustaw prowadzi swój monolog, a Ksiądz i dzieci jedynie krótkimi kwestiami podtrzymują jego wywód.
Monodramat odróżnia od Monodramu, to że w odróżnieniu od tego drugiego występują w nim, obok głównego bohatera, także inne postacie, jednakże ich rola jest marginalna, a ich kwestie są ograniczone do minimum. 

</doc>
<doc id="1059022" url="https://pl.wikipedia.org/wiki?curid=1059022" title="Droga krajowa nr 451 (Węgry)">
Droga krajowa nr 451 (Węgry)

Droga krajowa nr 451 (węg. "451-es főút") – droga krajowa w komitatach Bács-Kiskun i Csongrád w południowych Węgrzech. Długość - 38 km. Przebieg: 

</doc>
<doc id="1059023" url="https://pl.wikipedia.org/wiki?curid=1059023" title="Dave DeBusschere">
Dave DeBusschere

David Albert DeBusschere (ur. 16 października 1940 w Detroit, zm. 14 maja 2003 w Nowym Jorku) – amerykański koszykarz, występujący na pozycji skrzydłowego, dwukrotny mistrz NBA, członek Koszykarskiej Galerii Sław. 
Mierzący 198 cm wzrostu koszykarz studiował na University of Detroit. Do NBA został wybrany z 4. numerem w drafcie 1962 przez Detroit Pistons. W klubie tym grał w latach 1962-68. Przez trzy sezony (1964-67) był grającym trenerem Pistons, do dziś jest najmłodszym głównym szkoleniowcem w historii ligi. Pod koniec 1968 został koszykarzem New York Knicks i z tym klubem dwa razy zdobywał tytuł mistrzowski (1970, 1973). 
Karierę zakończył w 1974. Był potem komisarzem ligi ABA oraz asystentem trenera i dyrektorem ds. koszykarskich Knicks (wybrał m.in. w drafcie Patricka Ewinga).
Siedem razy brał udział w meczu gwiazd NBA. W 1996 znalazł się wśród 50 najlepszych graczy występujących kiedykolwiek w NBA. 
W latach 1962-63 występował także jako miotacz w baseballowej drużynie Chicago White Sox, będąc jedną z 12 osób w historii, grających w zawodowych ligach NBA i MLB.
Powodem jego śmierci był zawał serca.

</doc>
<doc id="1059027" url="https://pl.wikipedia.org/wiki?curid=1059027" title="Pendżabczycy">
Pendżabczycy

Pendżabczycy – ludność pochodzenia indoeuropejskiego, zamieszkująca wschodni Pakistan oraz tereny indyjskiego stanu Pendżab (mniejsze skupiska także w Dżammu i Kaszmirze). Ich liczebność sięga 100 mln osób. Pakistańscy Pendżabczycy wyznają głównie islam, indyjscy natomiast hinduizm i sikhizm. Ich tradycyjnym zajęciem jest rolnictwo. Posługują się językiem pendżabskim.

</doc>
<doc id="1059032" url="https://pl.wikipedia.org/wiki?curid=1059032" title="Neuenkirchen (Rietberg)">
Neuenkirchen (Rietberg)

Neuenkirchen – dzielnica niemieckiego miasta Rietberg, w kraju związkowym Nadrenia Północna-Westfalia, w rejencji Detmold, w powiecie Gütersloh. Dzielnica leży w północnej części miasta, nad rzeką Wapelbach. Zamieszkuje ją 5859 osób (2007).
Historia.
Pierwsze wzmianki pochodzą z 1185, miejscowość nazywano wówczas "Nyen Kerken". W XIII wieku za sprawą Karolingów kościół parafialny z Wiedenbrück utworzył tu filię pw. św. Małgorzaty "(St. Margareta)".
Przez miejscowość przebiegał ważniejszy szlak pocztowy. Mieściła się tutaj siedziba sądu dla północnej części hrabstwa Rietberg, została jednak przeniesiona w 1836 do Verl.
W latach 1880–1881 wybudowano główną synagogę hrabstwa Rietberg, dzięki temu Neuenkirchen stało się bardzo ważnym miejscem w regionie. Synagogę w 1938 zburzyli narodowi socjaliści, wysiedlili również stąd całą społeczność żydowską.
W wyniku reform administracyjnych Neuenkirchen w 1970 stało się dzielnicą miasta Rietberg.

</doc>
<doc id="1059035" url="https://pl.wikipedia.org/wiki?curid=1059035" title="Konklawe 1799–1800">
Konklawe 1799–1800

Konklawe 30 listopada 1799 – 14 marca 1800 – konklawe, które po śmierci Piusa VI wybrało Piusa VII na jego następcę. Było to jedyne konklawe po Soborze w Konstancji (1417), które odbywało się poza Rzymem (w Wenecji).
Śmierć Piusa VI.
Ostatnie lata długiego, 24-letniego pontyfikatu Piusa VI to okres rewolucji francuskiej i wojen rewolucyjnej Francji. Jedną z głównych aren tych wojen były Włochy, gdzie Francuzi pod dowództwem Napoleona Bonaparte walczyli z Austriakami i podbijali suwerenne dotąd państwa włoskie. Inwazja francuska nie ominęła Państwa Kościelnego, które na mocy Traktatu z Tolentino (1797) poniosło poważne straty terytorialne na rzecz Francji. W lutym 1798 Francuzi wkroczyli do Rzymu, gdzie proklamowano republikę. Papież Pius VI uciekł wtedy do Toskanii, tam jednak został schwytany i wywieziony do Francji jako jeniec. Zmarł w areszcie domowym w Valence 29 sierpnia 1799, a wielu uważało, że nie będzie miał następcy (mawiano „Pius szósty i ostatni”).
Przygotowania do konklawe.
Pius VI w ostatnich latach swojego życia wydał dwie bardzo ważne bulle dotyczące wyboru swego następcy: "Christi Ecclesiae regendae mundus" (3 stycznia 1797) i "Cum nos superiori anno" (13 listopada 1798). Z uwagi na aktualną sytuację polityczną zarządził w nich, że wybór jego następcy ma się odbyć tam, gdzie uda się zgromadzić możliwie największą liczbę kardynałów i zapewnić im swobodę wyboru (a nie, jak nakazywały dotychczasowe normy, w Rzymie lub miejscu śmierci papieża). Wyznaczenie czasu i miejsca konklawe należało do obowiązków dziekana Kolegium Kardynalskiego.
Giovanni Francesco Albani, 79-letni dziekan Świętego Kolegium, zgodnie z powyższymi normami wyznaczył na miejsce konklawe benedyktyński klasztor św. Jerzego w Wenecji, należącej wówczas do Austrii.
Urząd kamerlinga Świętego Kościoła Rzymskiego, najważniejszy w zarządzie Kościołem w okresie sediswakancji, wakował po śmierci kardynała Carlo Rezzonico w styczniu 1799. Współczesny periodyk "Diario Ordinario di Roma" w wydaniu z dnia 19 października 1799 informował, jakoby papież Pius VI jeszcze przed śmiercią miał wyznaczyć na to stanowisko swojego siostrzeńca, kardynała Romoaldo Braschi-Onesti, nic jednak nie wskazuje, by faktycznie objął on wówczas ten urząd. Sekretarzem konklawe wybrano Ercole Consalviego, przyszłego kardynała.
Lista uczestników.
W konklawe wzięło udział 35 z 45 kardynałów, w tym 31 Włochów oraz po jednym Angliku (Stuart), Hiszpanie (Lorenzana), Francuzie (Maury) i Czechu (Herczan):
Po dwóch elektorów mianowali papież Benedykt XIV (Stuarta i Albaniego) i Klemens XIV (Carafę i Zeladę), pozostali byli nominatami Piusa VI.
Nieobecni.
10 kardynałów nie przybyło do Wenecji:
Wśród nieobecnych było trzech Włochów, dwóch Niemców, trzech Francuzów i Hiszpan, Portugalczyk. Wszyscy byli nominatami Piusa VI, z wyjątkiem arcybiskupa Wiednia, którego mianował jeszcze Klemens XIII.
Frakcje.
Święte Kolegium było podzielone na trzy grupy:
Zgodnie z instrukcjami cesarza Franciszka II stronnictwo proaustriackie miało dążyć do wyboru kardynała Mattei. Kandydatem Gorliwych był niemile widziany przez Austrię Carlo Bellisomi. Swoich przedstawicieli miały też Hiszpania (kardynał Lorenzana) i Neapol (kardynał Ruffo), a nawet wygnany król Francji Ludwik XVIII (kardynał Maury), jednak ich znaczenie było dużo mniejsze. Hiszpania sprzeciwiała się jednak proaustriackiej kandydaturze kardynała Mattei.
Przebieg konklawe.
Konklawe rozpoczęło się 30 listopada 1799, 3 miesiące po śmierci Piusa VI. Początkowo najwięcej głosów (maksymalnie 14 w porannym głosowaniu 19 grudnia) otrzymywał stary, 81-letni prefekt Kongregacji "Propaganda Fide" Hiacynt Gerdil, ale jego kandydatura upadła wskutek opozycji kardynała Herczana, który przybył 14 grudnia.
Następnie przez kilka tygodni trwał impas: Gorliwi głosowali na kardynała Bellisomi, który regularnie dostawał ok. 19 głosów, a stronnictwo austriackie na kardynała Mattei, który regularnie dostawał ok. 13 głosów. Nie pomagały żadne próby mediacji. Kiedy na początku marca 1800 ponownie zaproponowano Gerdila, Herczan oświadczył, że cesarz sprzeciwia się tej kandydaturze i że gdyby miało dojść do jego wyboru, zostanie zgłoszone przeciwko niemu weto.
Impas został przełamany dopiero, kiedy w połowie marca zaproponowano benedyktyńskiego kardynała Gregorio Barnabę Chiaramonti, biskupa Imoli. Nie jest jasne, kto pierwszy zaproponował tę kandydaturę, ale uzyskała ona poparcie wpływowych kardynałów: Maury, Braschi oraz Albaniego. Gorliwi uznali ją za możliwą do zaakceptowania, mimo że Chiaramonti znany był z dość liberalnych poglądów. O wyniku ostatecznie przesądziło zaangażowanie sekretarza konklawe Ercole Consalviego na rzecz Chiaramontiego, zdołał on bowiem przekonać niezdecydowanego kardynała Herczana do tej kandydatury.
Wybór Piusa VII.
14 marca 1800, po trzech i pół miesiąca obrad, 58-letni kardynał Gregorio Barnaba Chiaramonti został jednogłośnie wybrany na papieża (tylko on sam zagłosował na dziekana Albaniego) i przyjął imię Piusa VII, na cześć swojego poprzednika. 21 marca nowy papież został koronowany w jednym z weneckich kościołów przez protodiakona Doria-Pamphili. W ciągu kilku miesięcy Pius VII z pomocą nowego sekretarza stanu Ercole Consalviego unormował (choć nie na długo) stosunki z napoleońską już wówczas Francją i 3 lipca wkroczył do Rzymu, owacyjnie witany przez jego mieszkańców.

</doc>
<doc id="1059039" url="https://pl.wikipedia.org/wiki?curid=1059039" title="Julia z Kartaginy">
Julia z Kartaginy



</doc>
<doc id="1059043" url="https://pl.wikipedia.org/wiki?curid=1059043" title="Karkówka (mięso)">
Karkówka (mięso)

Karkówka lub Karczek – pojęcie z dziedziny technologii żywności, oznaczające jedną z zasadniczych części półtusz zwierząt rzeźnych. 
Karkówka wieprzowa.
Jest to część półtuszy wieprzowej, otrzymana za pomocą cięć z jej odcinka szyjnego. Od przodu cięcie przebiega po linii oddzielenia głowy, od tyłu prostopadle do kręgosłupa, między 4. a 5. kręgiem piersiowym i dalej między ich żebrami. Górna krawędź to linia podziału tuszy na półtusze. Dolne cięcie wykonuje się wzdłuż trzonów kręgów szyjnych, ciągnąc je w dalszym ciągu równolegle do kręgów piersiowych, z przecięciem ich żeber. Słoninę pokrywającą płat zdejmuje się całkowicie. W wyodrębnionej karkówce znajduje się siedem połówek kręgów szyjnych i cztery połówki przednich kręgów piersiowych z fragmentami żeber. Główne mięśnie składające się na karkówkę to mięśnie szyi i fragment mięśnia najdłuższego grzbietu.
Uzysk karkówki wieprzowej z kością, czyli jej procentowy udział wagowy w masie półtuszy, zależy od kategorii mięsności tuszy w systemie SEUROP i kształtuje się przeciętnie w Polsce następująco: 7,5% (kategoria S), 7,1% (kategoria E), 6,5% (kategoria U), 6,6% (kategoria R), 6,2% (kategoria O) i 5,9% (kategoria P).
Karkówka wieprzowa to tkanka mięsna grubowłóknista, poprzerastana tkanką łączną i tłuszczową. Nadaje się do duszenia, przygotowania mas mielonych oraz smażonych steków. Po zapeklowaniu można z niej przygotowywać potrawy gotowane.
Karkówka wieprzowa po usunięciu kości stanowi surowiec do wykonania wędzonki, która w handlu występuje jako baleron wędzony lub gotowany.
Karkówka wołowa.
Jest to część półtuszy lub przedniej ćwierćtuszy wołowej, stanowiąca tylny odcinek jej karku. Cięcia wyodrębniające karkówkę z półtuszy wykonuje się między 2. i 3. kręgiem szyjnym (przód) oraz między ostatnim kręgiem szyjnym a 1. piersiowym (tył), co powoduje, że znajduje się w niej pięć połówek kręgów szyjnych. W karkówce sprzedawanej detalicznie dopuszcza się warstwę tłuszczu o grubości nie przekraczającej 1,5 cm. Mięśnie składające się na karkówkę to układ prosty szyi, najdłuższy szyi, część przednia mięśnia czworobocznego, odcinek szyjny układu tułowiowego bocznego i część układu podkręgowego.
Uzysk karkówki z półtuszy zależy od wieku zwierzęcia i stanowi 6,8% w wypadku bydła młodego i 5,6% w wypadku bydła dorosłego.
Karkówka wołowa to mięśnie przerośnięte błonami oraz ścięgnami, z zewnątrz okryte tłuszczem, zaliczane do gatunku III. Nadają się do wykonywania wywarów, gotowania, duszenia oraz na masy mielone.
Karkówka cielęca.
Jest to część półtuszy cielęcej, składająca się z tylnego odcinka karku i przedniego odcinka grzbietu. Wyodrębniana jest z niej od przodu cięciem po linii oddzielenia szyi, które przebiega między 2. a 3. kręgiem szyjnym. Od tyłu cięcie wykonuje się między 6. a 7. kręgiem piersiowym, po linii oddzielenia górki. Górna krawędź to linia podziału tuszy na półtusze. Dolna krawędź to efekt cięcia po linii oddzielenia mostka. W karkówce cielęcej znajdują się przepołowione kręgi: pięć szyjnych od 3. do 7. i sześć piersiowych od 1. do 6., te ostatnie z górnymi odcinkami ich żeber oraz chrząstką łopatkową.
Uzysk karkówki cielęcej z kością to średnio w Polsce 12,6% wagi półtuszy.
Karkówka cielęca zaliczana jest do gatunku III.
Karkówka barania.
Jest to część odcinka szyjnego półtuszy baraniej, odgraniczona od przodu cięciem po linii oddzielenia głowy, czyli między kością potyliczną a 1. kręgiem szyjnym, zaś od tyłu między 5. a 6. kręgiem szyjnym, co oddziela ją od górki. W ten sposób w karkówce znajduje się pięć przepołowionych kręgów szyjnych, od 1. do 5.

</doc>
<doc id="1059045" url="https://pl.wikipedia.org/wiki?curid=1059045" title="Neuenkirchen">
Neuenkirchen

Polska.
Dawna nazwa miejscowości:

</doc>
<doc id="1059046" url="https://pl.wikipedia.org/wiki?curid=1059046" title="Złamanie kości podstawy czaszki">
Złamanie kości podstawy czaszki



</doc>
<doc id="1059047" url="https://pl.wikipedia.org/wiki?curid=1059047" title="Złamanie podstawy czaszki">
Złamanie podstawy czaszki



</doc>
<doc id="1059052" url="https://pl.wikipedia.org/wiki?curid=1059052" title="Krążowniki lekkie typu La Galissonnière">
Krążowniki lekkie typu La Galissonnière

Krążowniki typu La Galissonnière – typ francuskich lekkich krążowników z okresu II wojny światowej. Typ okrętów nosił oznaczenie La Galissonnière dla uczczenia XVIII-wiecznego francuskiego admirała Rolland-Michel Barrin markiza de La Galissonnière.
Historia.
Stępkę pod pierwszy okręt typu „La Galissonnière” położono 15 grudnia 1931 w stoczni Arsenal de Brest. Wodowanie miało miejsce 18 listopada 1933, wejście do służby 1 stycznia 1936. Podczas II wojny światowej 3 okręty tego typu przeszły na stronę aliantów a 3 zostały zatopione w listopadzie 1942 w porcie w Tulonie, aby nie wpadły w ręce Niemców.

</doc>
<doc id="1059055" url="https://pl.wikipedia.org/wiki?curid=1059055" title="Three of a Perfect Pair">
Three of a Perfect Pair

Three of a Perfect Pair - dziesiąty album zespół King Crimson wydany w 1984 roku przez Warner Bros. 
Spis utworów.
Album zawiera:
Dodatkowe utwory dodane w 2001.
Ta wersja zawiera dodatkowo:
Skład zespołu.
Twórcami albumu są: 

</doc>
<doc id="1059057" url="https://pl.wikipedia.org/wiki?curid=1059057" title="Luis Regueiro">
Luis Regueiro

Luis Regueiro Pagola (ur. 1 lipca 1908 w Irún, zm. 6 grudnia 1995 w mieście Meksyk) - hiszpański piłkarz narodowości baskijskiej, reprezentant Hiszpanii.
Karierę zaczynał w Real Unión Club Irún, w barwach którego grał w pierwszych trzech sezonach Primera División. Następnie przeszedł do Realu Madryt, gdzie w ciągu kolejnych pięciu sezonów strzelił 54 gole i dwukrotnie zdobył mistrzostwo kraju. Na skutek wojny domowej wraz z reprezentacją Baskonii opuścił kraj i trafił ostatecznie do Meksyku, gdzie baskijska drużyna uzyskała możliwość występowania w rozgrywkach ligowych jako Club Deportivo Euzkadi. Tam zakończył karierę, grając w Club de Fútbol Asturias.
W barwach reprezentacji Hiszpanii zagrał 25 meczów i zdobył 16 goli, w tym jeden w meczu przeciwko reprezentacji Włoch na mistrzostwach świata w 1934.
Linki zewnętrzne.
Statystyki w bazie national-football-teams.com

</doc>
<doc id="1059058" url="https://pl.wikipedia.org/wiki?curid=1059058" title="Luis Regueiro Pagola">
Luis Regueiro Pagola



</doc>
<doc id="1059059" url="https://pl.wikipedia.org/wiki?curid=1059059" title="Wybory parlamentarne w Republice Chińskiej w 2004 roku">
Wybory parlamentarne w Republice Chińskiej w 2004 roku

Wybory do Yuanu Ustawodawczego na Tajwanie odbyły się 11 grudnia 2004, pół roku po wyborach prezydenckich, które wygrał kandydat DPP Chen Shui-bian.
W Yuanie Ustawodawczym większość zdobyła koalicja niebieskich, choć DPP pozostało największą partią.

</doc>
<doc id="1059062" url="https://pl.wikipedia.org/wiki?curid=1059062" title="Marek Kijewski">
Marek Kijewski

Marek Kijewski (ur. 27 maja 1955 w Gdańsku, zm. 19 sierpnia 2007 w Warszawie) – polski artysta rzeźbiarz.
Życiorys.
W latach 1975-1979 studiował w Państwowej Wyższej Szkole Sztuk Plastycznych w Gdańsku (obecnie Akademia Sztuk Pięknych w Gdańsku) na kierunku rzeźba. Absolwent Wydziału Rzeźby Akademii Sztuk Pięknych w Warszawie, gdzie studiował w latach 1981-1985, uzyskując dyplom pod kierunkiem prof. Jerzego Jarnuszkiewicza, twórcy Pomnika Małego Powstańca w Warszawie. Wraz z Mirosławem Bałką i Mirosławem Filonikiem współtworzył w latach 1985-1987 jedną z najważniejszych polskich grup artystycznych lat 80. XX wieku – Świadomość Neue Bieriemiennost. W tym okresie tworzył głównie prace figuratywne związane z nurtem tak zwanej "Nowej Ekspresji". Od 1987 r. zaczął wykorzystywać w swojej twórczości światło, wprowadził barwy oraz symbolikę często zaczerpniętą z pism teologa prawosławnego Pawła Florenskiego.
W latach 90. XX wieku, tematem przewodnim jego prac stała się kultura masowa. Od 1996 r. współpracował ze swoją partnerką życiową Małgorzatą Malinowską „Kocur”. Tworzył w Warszawie. W pracach z tego okresu wykorzystywał skrajnie niepasujące do siebie przedmioty, do najbardziej znanych rzeźb z tego okresu twórczości Kijewskiego należą między innymi: "Fred Flintstone z Knossos" (praca wykonana z betonu, pianki poliuretanowej, pawich piór, dojrzałych i zielonych jeżyn cukrowych, rogów byka i gumy), "Królowa Midas szuka Bugsa" (wykonana z klocków lego, betonu, złota i gumy), "Jestem w ciąży" (wykonana z orzechów włoskich, sklejki i gumy), oraz "Portret Johna Cage'a" (wykonana z puszek po piwie, marmurowego baranka i gumy). W 1998 r., podczas wystawy "Transfer" w warszawskiej Królikarni, zaprezentował głośną pracę "Portret konny Andy Warhola" przedstawiającą słynnego artystę odzianego w tani sweterek z Jarmarku Europa, osadzonego na końskim tułowiu z nogami zebry.
Był uczestnikiem wielu wystaw zbiorowych oraz prezentacji sztuki nurtu niezależnego, jak między innymi "Ekspresja lat 80" w Sopocie i "Co słychać" w Warszawie, gdzie Kijewski zaprezentował kompozycję przestrzenną pod tytułem "Rozważania króla Zygmunta III na temat kobiety upadłej na duchu".
Zmarł w wieku 52 lat. Został pochowany 28 sierpnia 2007 r., w kolumbarium cmentarza Powązkowskiego w Warszawie (rząd 29-1).

</doc>
<doc id="1059068" url="https://pl.wikipedia.org/wiki?curid=1059068" title="Frank (album)">
Frank (album)

Frank – debiutancki album brytyjskiej piosenkarki Amy Winehouse, wydany 20 października 2003 przez wytwórnię płytową Island Records.
Nagrania w Polsce uzyskały status złotej płyty.

</doc>
<doc id="1059069" url="https://pl.wikipedia.org/wiki?curid=1059069" title="Glencore">
Glencore

Glencore – szwajcarska spółka akcyjna założona pod nazwą Marc Rich &amp; Co. w 1974 roku, w 1994 przekształcona w Glencore. Jedna z największych na świecie firm dostarczających surowce mineralne.
Jest także jedną spośród największych firm pod względem nietypowej struktury akcjonariatu (należy do wąskiej grupy udziałowców-pracowników podmiotu). Jest szóstą pod względem przychodów w Europie (76 miliardów dolarów w 2006 roku). Według gazety "The Sunday Times" w 2004 kapitał własny przedsiębiorstwa wynosił 10,9 miliarda dolarów. Przychód w 2010 wzrósł do 145 mld USD. Jego działalność mieści się w trzech branżach:
a zasięgiem obejmuje 30 krajów, gdzie zatrudnia 55 tys. pracowników.

</doc>
<doc id="1059071" url="https://pl.wikipedia.org/wiki?curid=1059071" title="Gwiazda szeryfa">
Gwiazda szeryfa

Gwiazda szeryfa (tyt. oryginalny "The Tin Star") – amerykański czarno-biały western z 1957 w reżyserii Anthony’ego Manna, z Anthonym Perkinsem i Henrym Fondą w rolach głównych. Film jest adaptacją opowiadania Barneya Slatera i Joela Kane’a. Uchodzi za jeden z najlepszych w dorobku Manna. Scenariusz filmu został nominowany do Oscara.
Opis fabuły.
Do małego miasteczka na Dzikim Zachodzie przybywa łowca nagród i były szeryf Morg Hickman (Henry Fonda). Przywozi ciało poszukiwanego przestępcy i u miejscowego szeryfa próbuje odebrać wyznaczoną nagrodę. Dwudziestoletni szeryf Ben Owen (Anthony Perkins) funkcję pełni od niedawna i jest niedoświadczony. Popada w konflikt z miejscowymi bandytami, na czele z Bartem Bogardusem. Hickman – nieakceptowany przez większość mieszkańców i nocujący u samotnej matki – bierze młodzieńca pod opiekę i uczy postępowania z przestępcami. Nabyte umiejętności przydadzą się w pościgu za sprawcami napadu na dyliżans. Gdy przestępcy są już schwytani, Owens i Hickman muszą przeciwstawić się Bogardusowi, który domaga się linczu na schwytanych, mając poparcie mieszkańców miasta.
Premiera.
Oryginalna premiera odbyła 23 października 1957 roku w Nowym Jorku. Polska premiera odbyła się w styczniu 1964 roku.

</doc>
<doc id="1059074" url="https://pl.wikipedia.org/wiki?curid=1059074" title="Neue Bieriemiennost">
Neue Bieriemiennost

Neue Bieriemiennost (w terminologii twórców "Świadomość") – polska grupa artystyczna istniejąca w latach 1985-1987 związana z nurtem Nowej Ekspresji. Tworzyli ją trzej niedawni absolwenci warszawskiej ASP: Mirosław Bałka, Mirosław Filonik i Marek Kijewski, późniejsi znani twórcy indywidualni. Grupa uznawana jest za jedną z najważniejszych inicjatyw artystycznych lat 80. XX wieku w Polsce.

</doc>
<doc id="1059079" url="https://pl.wikipedia.org/wiki?curid=1059079" title="Świadomość Neue Bieriemiennost">
Świadomość Neue Bieriemiennost



</doc>
<doc id="1059084" url="https://pl.wikipedia.org/wiki?curid=1059084" title="Gazprom Nieft">
Gazprom Nieft

Gazprom Nieft (), dawniej Sibnieft () – rosyjskie przedsiębiorstwo petrochemiczne, piąte pod względem wielkości wydobycia ropy naftowej w Rosji. Przedsiębiorstwo jest naftowym ramieniem Gazpromu, który jest właścicielem około 96% jego akcji.
Centralne biuro Gazprom Nieft znajduje się w Moskwie, ale zarejestrowane jest w Petersburgu. Po zakończeniu budowy nowego budynku biurowego, który ma nosić nazwę „Ochta Centre”, Gazprom Nieft zamierza przenieść główną siedzibę do Sankt Petersburga.
Historia.
Spółka została założona pod nazwą Сибирская нефтяная компания (w skrócie "Sibnieft", Сибнефть) dekretem № 872 prezydenta Rosji Borysa Jelcyna wydanego 24 sierpnia 1995. Rząd podpisał uchwałę dnia 29 września 1995, a Komisja Państwowa, zwołana 11 października 1995, zarządziła połączenie przedsiębiorstwa ropy naftowej Nojabrskneftegas, rafinerii w Omsku, badania przedsiębiorstw Nojabrskneftegasgeophysica, marketingu firmy Omsknefteprodukt w jeden kompleks – Sibnieft.
Kompleks Sibnieftu początkowo miał siedzibę w Omsku, a przedsiębiorstwo ropy naftowej i gazu ziemnego – w Nojabrsku. W latach 1996–1997 nastąpiła prywatyzacja Sibnieftu poprzez szereg aukcji, stopniowo wykupionych przez Romana Abramowicza i Borysa Bierezowskiego za 100 milionów dolarów amerykańskich.
Sibnieft próbowano dwukrotnie połączyć z Jukosem. Zarówno pierwsza próba w 1998 roku, jak i druga w 2003 roku zakończyła się niepowodzeniem. We wrześniu 2005 Gazprom kupił 72,663% akcji Sibnieftu za 13 miliardów dolarów i zmienił jego nazwę na "Gazprom Nieft". W kwietniu 2009 roku Gazprom odkupił od włoskich spółek Eni i Enel 20% akcji Gazprom Nieftu za 4,2 miliardy dolarów, przejmując w ten sposób kontrolę nad 100% akcji przedsiębiorstwa.
Sponsoring drużyn sportowych.
Sibnieft (z głównym udziałowcem Abramowiczem) był sponsorem piłkarskiego klubu CSKA Moskwa od marca 2004 roku. Kontrakt został zawarty na 54 miliony USD rozłożone na 3 lata. Gazprom Nieft jest również sponsorem drużyn hokeja na lodzie (Awangard Omsk), mini piłki nożnej, czy drużyny żużlowej.

</doc>
<doc id="1059088" url="https://pl.wikipedia.org/wiki?curid=1059088" title="Bezdomne psy (album)">
Bezdomne psy (album)

Bezdomne psy – album muzyczny firmowany przez zespół o tej samej nazwie. Zespół koncepcyjnie założony i programowo prowadzony przez Leszka Windera /leader/ (na okładce widnieje napis: Leszek Winder Bezdomne psy). Materiał muzyczny zarejestrowano w dniach 6 - 9 października 1986 r. w Domu Pracy Twórczej „Leśniczówka” w Chorzowie. Muzyka inspirowana przez Leszka Windera jest ostatecznie wspólnym dziełem trzech członków zespołu (znających się i grających ze sobą w różnych formacjach od 1972 roku) W roku 2016 została podjęta próba reaktywacji z Mirkiem Rzepą na basie /najbliższym przyjacielem basisty zespołu, zmarłym Jerzym Kawalcem/
LP, poświęcony pamięci Krzysztofa Kaniuta (1959-1986), został wydany przez Polskie Nagrania w 1988 roku (SX 2562).
Po 20. latach od daty nagrania, w roku 2006 za sprawą Metal Mindu (MMP CD 502) ukazała się reedycja winylowego krążka, (na CD) i z bonusami. Po dziesięciu (studyjnych) częściach oryginalnego wydania umieszczono siedem utworów koncertowych, a mianowicie nagrania z występów zespołu podczas Festiwalu w Jarocinie 1986. Zmianom uległa też okładka płyty.
Lista utworów.
Reedycja.
1-10. Części I - X (z wyd. oryginalnego)
11-17. To, co szarpie dusze (Bezdomne Psy Live Jarocin 1986)

</doc>
<doc id="1059089" url="https://pl.wikipedia.org/wiki?curid=1059089" title="Kommerkion">
Kommerkion

Kommerkion () - cło w wysokości 10% wartości towaru, nakładane przez władze Bizancjum na towary importowane i eksportowane lub tylko wwożone do Konstantynopola. Pod nazwą "kommerkion" mógł również występować podatek od transakcji zawieranych przez kupców, szczególnie z obcokrajowcami.

</doc>
<doc id="1059090" url="https://pl.wikipedia.org/wiki?curid=1059090" title="Gazprom Neft">
Gazprom Neft



</doc>
<doc id="1059091" url="https://pl.wikipedia.org/wiki?curid=1059091" title="RTS">
RTS



</doc>
<doc id="1059092" url="https://pl.wikipedia.org/wiki?curid=1059092" title="Kolegium Połączonych Szefów Sztabów">
Kolegium Połączonych Szefów Sztabów

Kolegium Połączonych Szefów Sztabów (ang." Joint Chiefs of Staff") – od 20 lipca 1942 najwyższy organ władzy wykonawczej w amerykańskich siłach zbrojnych. Na jego czele stoi przewodniczący Kolegium Połączonych Szefów Sztabów, a w skład wchodzą oprócz przewodniczącego: wiceprzewodniczący, szefowie sztabu armii (sił lądowych), sił powietrznych, sił kosmicznych, szef operacji morskich, komendant korpusu piechoty morskiej (marines) oraz szef Gwardii Narodowej Stanów Zjednoczonych.
Kolegium jest odpowiednikiem sztabów generalnych w siłach zbrojnych innych państw, przy czym, w odróżnieniu od nich, jest ciałem doradczym dowódcy sił zbrojnych, którym jest prezydent Stanów Zjednoczonych. Głównym zadaniem Kolegium jest informowanie prezydenta o zaistniałej sytuacji i proponowaniu mu rozwiązań zgodnych z przyjętą strategią.
Historia.
Wraz z coraz szybszym rozrastaniem się sił zbrojnych Stanów Zjednoczonych po wojnie secesyjnej współdziałanie operacyjne wojsk lądowych i marynarki wojennej zaczęło natrafiać na coraz większe trudności. Pod wpływem krytyki braku kooperacji pomiędzy rodzajami wojsk w czasie wojny hiszpańsko-amerykańskiej powołano do życia, w roku 1903, Wspólną Radę Armii i Marynarki Wojennej (ang. "Joint Army and Navy Board"). Rada, składająca się z czołowych strategów i planistów obu rodzajów wojsk, miała planować i korygować wspólne operacje bojowe.
Wbrew oczekiwaniom Rada nie miała jednak wystarczających sił, by móc przeforsować swe opinie i została ograniczona do roli ciała doradczego, oceniającego problemy przedstawione jej przez sekretarzy armii i marynarki w Departamencie Obrony. W rezultacie Rada praktycznie nie miała wpływu na prowadzenie operacji przez Stany Zjednoczone w I wojnie światowej. 
W roku 1919 obaj sekretarze doszli do wniosku, że Radę należy przebudować i odnowić. Teraz mieli w jej skład wchodzić szefowie sztabów poszczególnych broni, ich zastępcy oraz dyrektorzy wydziałów planowania. Nowej Radzie podlegać miał Połączony Komitet Planowania. W nowym składzie mogła rekomendować własne projekty, nie miała jednak nadal mocy sprawczej do forsowania swych decyzji.
Na początku 1942 roku po ataku na Pearl Harbor i przystąpieniu Stanów Zjednoczonych do wojny prezydent Roosevelt i premier Churchill powołali do życia Zjednoczone Szefostwo Sztabów (ang. "Combined Chiefs of Staff"). CCS miało służyć jako główny ośrodek podejmowania decyzji strategicznych we wspólnych działaniach wojennych USA i Wielkiej Brytanii. Jednakże podczas gdy Wielka Brytania posiadała dobrze zorganizowany Komitet Szefów Sztabów, Stanom Zjednoczonym brakowało odpowiedniego ciała decyzyjnego, którego Rada nie mogła zastąpić. W rezultacie nie odegrała ona większego znaczenia podczas II wojny światowej i ostatecznie, w roku 1947, została rozwiązana.
By doprowadzić do skoordynowanych działań na poziomie sztabów, admirał William Daniel Leahy wysunął propozycję utworzenia „zjednoczonego najwyższego dowództwa”, co w konsekwencji miało doprowadzić do powstania Kolegium Połączonych Szefów Sztabów. Rozpoczęło ono działalność 20 lipca 1942 roku, a admirał Leahy stanął na jego czele jako Szef Sztabu Naczelnego Dowództwa Armii i Marynarki Wojennej.

</doc>
<doc id="1059093" url="https://pl.wikipedia.org/wiki?curid=1059093" title="Imogen Heap">
Imogen Heap

Imogen Heap (ur. 9 grudnia 1977 w hrabstwie Essex) – angielska multiinstrumentalistka, piosenkarka, kompozytorka, muzyczka, autorka tekstów, producentka muzyczna. Tworzy i produkuje w gatunkach muzycznych ambient, rock alternatywny, indie rock, pop i electronica. Jest byłą członkinią i wokalistką zespołu muzycznego Frou Frou, jej wspólnego projektu muzycznego z Guyem Sigsworthem.
Rys biograficzny.
Lata wczesne.
Imogen Heap uprawiała muzykę poważną już we wczesnym dzieciństwie, ucząc się gry na szeregu instrumentów, w tym fortepianie (jej pierwszy instrument), wiolonczeli i klarnecie. Później sama nauczyła się gry na gitarze, perkusji i instrumencie zwanym Array Mbira – nowoczesnej modyfikacji afrykańskiego instrumentu mbira. Zaczęła tworzyć piosenki jako 10-latka. Jej matka, arteterapeutka z zawodu, i jej ojciec, sprzedawca materiałów budowlanych, zdecydowali się na separację, kiedy Imogen Heap miała 12 lat. W internacie, do którego ją wysłano, nie było nikogo zainteresowanego muzyką i w dodatku została skłócona z nauczycielem muzyki. W rezultacie, Heap nauczyła się sama stosowania sekwencera, samplingu, technik nagrywania i produkcji muzycznej na komputerach Atari. Następnie uczęszczała do BRIT School of Performing Arts &amp; Technology w londyńskiej dzielnicy Croydon (w której później kształciły się Katie Melua i Amy Winehouse). Podpisała swoją pierwszą umowę na wydanie nagrania dźwiękowego z niezależną wytwórnią Almo Sounds w wieku lat 18. Jej prestiżowy debiut – wykonanie czterech piosenek z akompaniamentem najbliższych przyjaciół, w tym zespołu Acacia, miał miejsce w 1996 w Hyde Parku w Londynie w ramach koncertu Prince's Trust Concert, pomiędzy występami The Who i Erica Claptona.
Lata 1998–2001: "i Megaphone" i "Blanket".
Jej debiutancki album, "i Megaphone" (anagram "Imogen Heap") został wydany w 1998 na rynku międzynarodowym przez Almo Sounds, otrzymując pochlebne opinie krytyków, którzy porównywali utwory do twórczości PJ Harvey, Kate Bush i Annie Lennox. Płyta zawiera utwory zarówno jej autorstwa i produkcji muzycznej, jak i współtworzone ze znanymi producentami muzycznymi Davidem Kahne, Dave'em Stewartem i Guyem Sigsworthem. Heap odbyła tournée po USA i miastach europejskich. Trzy single zostały wydane komercyjnie w ograniczonym nakładzie w Wielkiej Brytanii: "Getting Scared", "Shine" i "Come Here Boy". Piosenka "Oh Me, Oh My" została udostępniona rozgłośniom radiowym w USA zamiast "Shine". Almo Sounds obcięła fundusze na promocję w Wielkiej Brytanii, wyznaczając Heap limit czasowy na przygotowanie nowych utworów na drugą płytę. Następnie powiedziano jej, że nowe utwory nie nadają się na przeboje i pozostawiono ją na łasce losu przez rok. Sytuacja pogorszyła się, kiedy sprzedano firmę Universalowi. Heap została porzucona przez Universal, pozostając bez kontraktu. Dopiero znacznie później, po zdobyciu komercyjnej renomy w ramach projektu Frou Frou z Guyem Sigsworthem i po ukazaniu się jej drugiej płyty solowej, "Speak for Yourself", Heap udało się wznowić "i Megaphone" 14 listopada 2006, na początek nowego tournée USA jesienią 2006.
Podczas okresu kiedy Almo Sounds nie chciało nagrywać jej drugiej płyty, Heap pojawiła się na dwu singlach w Wielkiej Brytanii: "Meantime", utworze Guya Sigswortha i Alexandra Nilere'a dla ścieżki dźwiękowej niezależnego filmu brytyjskiego pt. "G:MT – Greenwich Mean Time", i "Blanket", owocu jej współpracy z zespołem Urban Species, wydanym komercyjnie na dwu płytach kompaktowych, jak i na eponimowym albumie Urban Species. W międzyczasie "i Megaphone" został wydany na licencji Almo Sounds przez Aozora Records w Japonii w styczniu 2002, dodatkowo zawierając "Blanket" i remiks w wykonaniu Frou Frou jej utworu "Aeroplane". Wideo z "Aeroplane" ukazało się wyłącznie w mediach japońskich. Wersja japońska albumu miała odrębne opakowanie, szatę graficzną i poprzednio niewydany, ukryty utwór "Kidding", nagrany "na żywo" podczas tournée w 1999. Po sprzedaży i likwidacji Almo Sounds wszystkie wersje "i Megaphone" oprócz japońskiej pozostają trudnymi do zdobycia, nie będąc wznawianymi od 1999. Brazylijska wytwórnia Trama Records ogłosiła, że ma prawa do tego tytułu i zaczęła wznawiać go małym nakładem. Również iTunes umożliwiło zakup tej płyty w sieci w 2006 i od tego czasu jest ono osiągalne również w sklepie na stronie internetowej Heap.
Lata 2002–2003: Frou Frou.
Imogen Heap utrzymała kontakt z Guyem Sigsworthem, współtwórcą i współproducentem "Getting Scared" z "i Megaphone". Początkowo Guy Sigsworth zamierzał złożyć album z utworów jego własnego autorstwa i produkcji, z udziałem wokalistki, twórcy piosenek, poety lub rapera, do wydania przez zespół Frou Frou. W tym samym okresie Sigsworth również miał kłopoty ze swoją wytwórnią płytową i jego zespół muzyczny, Acacia, nie miał poparcia. Według Heap, Sigsworth zaprosił ją do swojego studia muzycznego, aby napisała słowa do nowej melodii, pod jednym warunkiem, że użyje słowa "love" gdziekolwiek. Jej pierwszym natchnieniem był wers "lung of love, leaves me breathless" ("płuco miłości, pozostawia mnie bez tchu"), dający początek utworowi "Flicks" na przyszłym albumie "Details". Tydzień później Sigsworth zadzwonił ponownie i razem napisali i nagrali "Breathe In". Sytuacja powtarzała się, dopóki niemal pół płyty nie zostało skompletowane. W grudniu 2001 Heap i Sigsworth postanowili stworzyć formalny duet. Jego pierwszy wydany utwór to remiks jej piosenki "Airplane" pt. "Aeroplane".
W sierpniu 2002 wydali album "Details" i single "Breathe In", "It's Good To Be in Love" i "Must Be Dreaming" (ostatnie dwa nie zostały wydane komercyjnie). Ich album – owoc całkowitej współpracy duetu, z Imogen Heap śpiewającą to co napisali i produkowali w studiu razem – zyskał uznanie krytyków, lecz nie zawojował rynku, i w końcu 2003, po intensywnym tournée promocyjnym po Wielkiej Brytanii, Europie i USA, ich wytwórnia płytowa Island Records zapowiedziała, że nie zamierza wydawać ich drugiego albumu. Natomiast, Island Records wyraziła zainteresowanie zakontraktowaniem Imogen Heap jako artystki solowej, czemu odmówiła, nie ufając firmie po jej nieudanych zabiegach z promocją "Details". Heap wypowiedziała się na ten temat: "If you had taken a shirt into a dry cleaners and they burned it, would you then go, 'Thanks very much. I'll bring in my other dry cleaning tomorrow'? You wouldn't. So I didn't take the deal." ("Gdybyś zaniósł koszulę do pralni chemicznej i zniszczyliby ją, poszedłbyś wtedy, powiedział: 'Dzięki, przyniosę jutro inne rzeczy do prania'? Nie. Więc nie wzięłam tej propozycji".)
Heap i Sigsworth pozostali dobrymi przyjaciółmi, współpracując ponownie, w tym podczas tymczasowego odtworzenia zespołu w 2003, w celu wykonania interpretacji słynnego przeboju Bonnie Tyler "Holding Out for a Hero", użytego podczas wyświetlania listy płac filmu "Shrek 2" (wersja w wykonaniu aktorki Jennifer Saunders występuje w filmie wcześniej). Frou Frou ponownie uzyskało rozgłos, gdy piosenka "Let Go" została elementem ścieżki dźwiękowej filmów "Garden State" (2004) i "The Holiday" (2006).
Lata 2004–2005: "Życie na fali" i "Speak for Yourself".
W 2003 Heap ogłosiła na swojej stronie internetowej, że zamierza stworzyć drugą płytę solową, używając swojej strony internetowej jako interaktywnego bloga, gdzie fani będą mogli współpracować z nią nad wyborem tekstu dla "Daylight Robbery" (piosenki, która miała swój początek jako sampling dla reklamy telewizyjnej). Heap wyznaczyła sobie limit czasowy jednego roku, rezerwując sesję masteringu na dokładnie rok później w grudniu 2004. Aby pokryć koszty projektu, dała swoje mieszkanie w zastaw. W ciągu tego roku prototypy piosenek były ujawniane w USA przez stację KCRW, która przedtem promowała płytę jej zespołu Frou Frou. W końcu 2004, z albumem prawie gotowym, Heap ujawniła dwa utwory w sieci, do nabycia przed wydaniem płyty: "Just for Now" i "Goodnight and Go". Ten drugi był użyty jako fragment ścieżki dźwiękowej epizodu z drugiego sezonu amerykańskiego serialu telewizyjnego "Życie na fali". Heap powiedziała podczas koncertu w miasteczku uniwersyteckim Lawrence w amerykańskim stanie Kansas, że "Just for Now" został napisany pierwotnie dla "Życia na fali" jako połączenie Chanukowo-Bożo-Narodzeniowe pt. "Chrismukkah" (od ang. nazw świąt "Christmas" i "Hanukkah"), jednak został odrzucony przez producentów programu jako zbyt poważny (ang.: "too dark"). W kwietniu 2005 w "Życiu na fali" użyto jeszcze innego utworu Imogen Heap, "Hide and Seek", na końcu ostatniego odcinka z drugiego sezonu serialu. Utwór natychmiast pojawił się w sieci m.in. dostępny oprogramowaniem iTunes, stając się przebojem w USA i w Wielkiej Brytanii. ("Hide and Seek" został później również użyty w reklamie ostatniego epizodu 3. sezonu serialu "Zagubieni" przez brytyjski kanał telewizyjny Sky One w 2007.) W trzecim sezonie "Życia na fali" użyto piosenki Imogen Heap "Speeding Cars" jak i jej interpretację piosenki Leonarda Cohena pt. "Hallelujah". (W ostatnim epizodzie pierwszego sezonu serialu użyto "Hallelujah" w interpretacji Jeffa Buckleya.)
Mając za sobą złe doświadczenia z wytwórniami płytowymi, Imogen Heap zdecydowała się na wydanie swojej nowej płyty samodzielnie w Wielkiej Brytanii, zakładając w tym celu własną firmę Megaphonic Records. Album pt. "Speak for Yourself" – kompletnie opracowany przez nią samą od A do Z, łącznie z szatą graficzną – został scharakteryzowany przez autorkę jako "bardziej Madonna niż Guns N’ Roses, bardziej "Donnie Darko" niż "Dirty Dancing"... na lewo od centrum, smyczkami elektronicznie posypanymi zaczarowanym pyłem, z harfami i tym podobnymi, ze świetnymi tekstami". Album ukazał się 18 lipca 2005 w Wielkiej Brytanii jako płyta kompaktowa i w sieci za pośrednictwem iTunes, wchodząc do pierwszej dziesiątki listy przebojów. Pierwszy nakład 10 000 egzemplarzy rozszedł się szybko. Piosenka "Hide and Seek", dzięki użyciu w serialu "Życie na fali", była nadawana przez BBC Radio 1, gdzie DJ Scott Mills uznał ją za płytę tygodnia, przy dużych różnicach zdań innych DJ-ów tej rozgłośni. Utwór został wydany komercyjnie "a cappella" w Wielkiej Brytanii jako wydanie ograniczone do 1500 egzemplarzy 7-calowej płyty winylowej, z utworem instrumentalnym "Cumulus" umieszczonym na odwrocie. Popularność tego utworu spowodowała włączenie go do rozmaitych kompilacji gatunku downtempo, np. "The Chillout Session 2006". Pozostałe single z albumu "Speak for Yourself" to "Goodnight And Go" i "Headlock".
W sierpniu 2006 Heap udzieliła licencji na wydanie "Speak for Yourself" w USA, Kanadzie i Meksyku wytwórni płytowej RCA Victor, stanowiącej część koncernu Sony BMG. Zgodnie z planem, album został wydany w Ameryce Północnej w listopadzie 2006, debiutując jako nr 144 na liście przebojowych albumów Billboard Top 200. Heap wystąpiła w ramach tournée Hotel Cafe Tour jak i na własnym mini-tournée promując płytę.
Koncertując, Imogen Heap stanowi jednoosobowy zestaw muzyczny, kontrolując dźwięk klawiaturą laptopa Apple PowerBook, jednocześnie śpiewając, grając na fortepianie lub na Array Mbirze. Przedstawiła drugiego singla z albumu "Speak for Yourself", "Goodnight and Go", w amerykańskiej telewizji jako gość rywalizujących popularnych programów publicystycznych "The Late Show with David Letterman" (11 stycznia 2006) i "The Tonight Show with Jay Leno". Również zaśpiewała "Hide and Seek" i "Goodnight and Go" jako gość programu "Last Call With Carson Daly". Po powrocie z USA, gdzie w tym czasie sprzedano 120 000 egzemplarzy albumu "Speak for Yourself", wystąpiła przed dwutysięczną widownią w teatrze Shepherds Bush Empire w marcu 2006 i przed 3300 widzów w Roundhouse w październiku 2006, w pierwszym koncercie po remoncie tej londyńskiej estrady.
Lata 2006-2007.
Po powrocie do Wielkiej Brytanii Heap również oznajmiła, że album "Speak for Youself" zostanie wydany w innych krajach i ponownie w Wielkiej Brytanii, tym razem przez nową wytwórnię White Rabbit, część koncernu Sony BMG. W tym układzie, Heap zachowa kontrolę artystyczną, łącznie z zaangażowaniem jej zespołu menadżerskiego z Megaphonic Records, natomiast płyta uzyska promocję dobrze znanego producenta i rozprowadzacza nagrań. Album "Speak for Yourself" został wydany ponownie w Wielkiej Brytanii 24 kwietnia 2006, a 8 maja 2006 – jego drugi singel, "Goodnight And Go" (w szacie graficznej autorstwa Ryana Obermeyera, z trójwymiarową fotografią na okładce z zastosowaniem techniki "lenticular"), i jako 7-calowa płyta winylowa. Piosenka została zremiksowana przez Heap specjalnie dla potrzeb rozgłośni radiowych, zawierając nagrania koncertowe, i została rozpowszechniona z podtytułem "Immi's Radio Mix". Na odwrocie umieszczono nowy utwór "Speeding Cars", którego wideo pokazano w kanałach telewizyjnych MTV i VH1 Wielka Brytania w kwietniu 2006. Singel ten dotarł do pozycji nr 56 na oficjalnej liście UK Top 75 Singles. Trochę inna wersja tego wideo dla USA została wydana pod koniec kwietnia 2006. Zarówno "Speeding Cars" jak i remiks "Immi's Radio Mix" piosenki "Goodnight &amp; Go" ukazały się w sieci za pośrednictwem oprogramowania iTunes parę dni później, na czas jej występów na Coachella Valley Music and Arts Festival i w telewizji w programie "The Tonight Show With Jay Leno".
W sierpniu 2006 Heap zagrała na V Festival, a piosenka "Headlock" została wytypowana jako trzeci singel z "Speak for Yourself", z datą wydania w Wielkiej Brytanii 16 października 2006, także zremiksowana jako "Immi's Radio Mix", z umieszczeniem na odwrocie (ang.: "B-side") nowej piosenki śpiewanej "a cappella" pt. "Mic Check". Jesienią Heap odbyła tournée po Wielkiej Brytanii, przy okazji zorganizowała konkurs w serwisie internetowym MySpace wyłaniający support jej występów. Później odbyła tournée po Kanadzie i USA. Było to jej pierwsze tournée w Ameryce Północnej z udziałem akompaniamentu innych osób, w tym kontrabasu, perkusji, Kid Beyond wykonującym beatbox i Levi Weaver grającym na gitarze. Na przełomie 2006/2007 Imogen Heap nagrała ścieżkę dźwiękową dla filmu dokumentalnego o flamingach w Kenii. W grudniu 2006 Heap ukazała się na okładce czasopisma "The Green Room".
7 grudnia 2006 Imogen Heap została dwukrotnie zgłoszona jako kandydatka do nagrody Grammy, w kategoriach: Najlepszy Nowy Artysta i Najlepsza Piosenka dla Filmu, Telewizji lub Innym Mediów Wizualnych za utwór "Can't Take It In". W 2007 amerykański koncern telekomunikacyjny Verizon użył w swojej reklamie instrumentalnej wersji jej piosenki "Headlock". Heap oznajmiła, że nie będzie się udzielać publicznie w 2007, w celu rychłego skompletowania ścieżki dźwiękowej dla filmu dokumentalnego Disneya i jej trzeciego albumu solowego.
Od roku 2008.
W sierpniu 2008 roku polska stacja telewizyjna TVN użyła fragmentu piosenki „Just for now” w spocie reklamującym nową, jesienną ramówkę TVN.
Imogen pojawiła się gościnnie na wydanym 19 maja 2009 albumie "Kingdom of Welcome Addiction" projektu IAMX – zaśpiewała w duecie z Chrisem Cornerem w utworze „My Secret Friend” (Heap jest współautorką tekstu tego utworu oraz wystąpiła w teledysku do niego nakręconym).
24 sierpnia 2009 ukazał się trzeci studyjny album Imogen Heap, zatytułowany "Ellipse", promowany (od 10 lipca) singlem „First Train Home”.
21 września 2009 ukazał się kolejny album z gościnnym udziałem Heap: "The Boy Who Knew Too Much" libańskiego wokalisty o pseudonimie Mika, z którym zaśpiewała piosenkę „By the Time”.
18 sierpnia 2014 ukazał się jej czwarty album studyjny, koncepcyjny "Sparks".

</doc>
<doc id="1059094" url="https://pl.wikipedia.org/wiki?curid=1059094" title="Pawieł Fłorienski">
Pawieł Fłorienski

Pawieł Aleksandrowicz Fłorienski (ros. Павел Александрович Флоренский, ur. 21 stycznia 1882 w Jewłachu, zm. 8 grudnia 1937 w Leningradzie) – rosyjski polihistor: duchowny i teolog prawosławny, filozof, esteta, biolog, fizyk, elektrotechnik, chemik, matematyk, wynalazca, poliglota i poeta. Nikołaj Bierdiajew zaliczał Fłorienskiego do grona egzystencjalistów.
Życiorys.
Czasy carskie.
Pawieł Fłorienski był synem inżyniera pracującego przy budowie kolei zakaukaskiej, Aleksandra Fłorienskiego, oraz pochodzącej z ormiańskiej szlachty Olgi (Salome) Saparowej (Saparaszwili-Saparian). W latach dziecięcych, wzorem rodziców, był niepraktykujący.
Ukończył gimnazjum w Tyflisie z wyróżnieniem i pierwszą lokatą. Jednym z jego kolegów klasowych był Lew Kamieniew.
Absolwent Wydziału Fizyczno-Matematycznego Uniwersytetu Moskiewskiego, gdzie studiował w latach 1900–1904, tworząc między innymi pracę pod tytułem „Fikcje w geometrii” będącą rozwinięciem teorii względności Alberta Einsteina. Nie skorzystał z możliwości pracy w charakterze asystenta na rodzimej uczelni i podjął dalsze studia, tym razem na Moskiewskiej Akademii Duchownej, gdzie od 1908 był docentem Katedry Historii Filozofii. W tym okresie Fłorienski wahał się między duchowieństwem a życiem zakonnym, które odradził mu jego opiekun duchowy, biskup Antoni Fłoriensow.
W 1911 zawarł związek małżeński z Anną Giacyntową, a niedługo później został wyświęcony na kapłana. Owocem pracy naukowej młodego duchownego z tego okresu była praca doktorska "O prawdzie duchowej", która rozbudowana w 1914, została wydana jako "Filar i podpora prawdy" i szybko doceniona jako jedna z najwybitniejszych prac zakresu filozofii prawosławnej.
Czasy radzieckie.
Po rewolucji październikowej nie zaprzestał wykładów na Moskiewskiej Akademii Duchownej, z którą związany był do 1926, jednocześnie w latach 1918–1920 pełniąc funkcję sekretarza naukowego w Komisji ochrony zabytków i historii sztuki Ławry Troicko–Sergiejewskiej. Od 1920 pracował w zakładach „Karbolit” zajmujących się produkcją plastiku, a od 1921 był profesorem w Katedrze Analizy Przestrzeni. W 1927 został redaktorem "Wielkiej Radzieckiej Encyklopedii technicznej", w tym też okresie prowadził ożywioną pracę naukową głównie z zakresu elektrotechniki i w 1928 objął kierownictwo nad Wszechzwiązkowym Instytutem Elektrotechnicznym. 5 stycznia 1930 awansował na pomocnika dyrektora do spraw naukowych tegoż instytutu, a 4 maja 1932 został członkiem Komisji do spraw standaryzacji znaczeń, terminów i symboli przy Radzie Pracy. W latach 20. XX wieku opatentował 12 swoich wynalazków, głównie z dziedziny chemii i elektrotechniki, w tym olej do maszyn Dekanit (1927).
Uczestniczył w licznych konferencjach naukowych, zawsze będąc ubrany w sutannę i nosząc krzyż na piersi. Według jednej z historii nie zgodził się na zmianę szaty na świecką nawet proszony przez Lwa Trockiego, który zaprosił go na zjazd sowieckich inżynierów. Pozostał wierny tępionemu przez władze państwowe patriarsze Tichonowi. Był ostro atakowany przez prasę w tym między innymi „Bolszewika” i „LEF. Żurnał Lewogo Fronta” za szerzenie „religijnej ciemnoty”.
W 1928 po raz pierwszy został aresztowany pod zarzutem działalności kontrrewolucyjnej i zesłany na parę miesięcy do Niżnego Nowogrodu. Do drugiego aresztowania doszło 25 lutego 1933, pod zarzutem „członkostwa w kierowniczym centrum kontrrewolucyjnej organizacji «Partia Odrodzenia Rosji»”. W wyniku przesłuchań, duchowny został zmuszony do przyznania się, iż był głównym ideologiem organizacji i został skazany na 10 lat pobytu w obozach karnych. Już w czasie jego pobytu na zesłaniu zostały skonfiskowane jego notatki i gotowe do druku książki. Przez blisko rok pracował w Stacji Naukowo-Badawczej w Skoworodinie i Swobodnym, gdzie prowadził badania nad strukturą wiecznej zmarzliny i ewentualną możliwością jej wykorzystania w gospodarce. Efekty badań zostały opublikowane w książce "Wiecznaja mierzłota i stroitielstwo na niej" Nikołaja Bykowa i Pawła Kaptieriewa. Zesłany następnie do łagrów na Wyspach Sołowieckich, prowadził badania nad pozyskaniem jodu z wodorostów i możliwościami jego wykorzystania. Według relacji świadków dalej prowadził posługę duszpasterską, ciesząc się dużym autorytetem współwięźniów.
W 1937 został przeniesiony w wyniku reorganizacji obozu do Leningradu, a tam następnie w wyniku decyzji trojki NKWD, rozstrzelany 8 grudnia 1937. Według legendy ojca Fłorienskiego skazano za nieujawnienie miejsca ukrycia głowy św. Sergiusza Radoneżskiego, poszukiwanej przez władze w celu zniszczenia (relikwia została przekazana w 1946 do klasztoru Św. Trójcy w mieście Siergijew Posad, przez Pawła Gołubcowa). Oficjalnie według danych radzieckich, Pawieł Fłorienski zmarł 8 grudnia 1943, gdzieś na Syberii, jednak według ujawnionych po rozpadzie ZSRR dokumentów NKWD, najprawdopodobniej został stracony na poligonie artyleryjskim opodal Toksowa, który znajduje się ok. 20 kilometrów na północny wschód od Petersburga i został pochowany w tajnym grobie zbiorowym w Koirangakangas pod Toksowem, wraz z 30 tys. innych ofiar egzekucji.
Wydarzenia pośmiertne.
5 maja 1958, postanowieniem moskiewskiego sądu, został pośmiertnie zrehabilitowany.
Jego syn, Kiriłł Fłorienski był astronomem i geologiem. Krater Fłorienski nazwano imieniem Kiriłła Fłorienskiego.
Jan Paweł II wymienia Fłorienskiego jako przykład „owocnej relacji między filozofią a słowem Bożym” w 74 punkcie encykliki "Fides et ratio", wydanej 14 września 1998. Z kolei w tzw. katechezie środowej, wygłoszonej w czasie audiencji generalnej 13 lutego 2013, papież Benedykt XVI widzi w nim przykład naukowca nawróconego do Boga: najpierw agnostyka, wrogo nastawionego do nauki religii w szkole, a z czasem mnicha, przekonanego, że nie można żyć bez Boga.

</doc>
<doc id="1059096" url="https://pl.wikipedia.org/wiki?curid=1059096" title="Stanisław Deczkowski">
Stanisław Deczkowski

Stanisław Zdzisław Deczkowski ps. „Madejski” (ur. 25 lipca 1925 w Warszawie, zm. 28 sierpnia 1944 tamże) – sierżant, uczestnik powstania warszawskiego w II plutonie „Alek” 2. kompanii „Rudy” batalionu „Zośka”. 
Życiorys.
Brat Juliusza Bogdana Deczkowskiego. Syn Juliana. Uczył się w Liceum im. Tadeusza Reytana w Warszawie. Podczas okupacji hitlerowskiej działał w konspiracji, był członkiem Szarych Szeregów.
W powstaniu uczestniczył m.in. w zdobyciu obozu „Gęsiówki”. Poległ 28. dnia powstania warszawskiego zasypany gruzami domu przy ul. Franciszkańskiej 12 na Starym Mieście. Miał 19 lat. Pochowany w kwaterach żołnierzy i sanitariuszek batalionu „Zośka” na Wojskowych Powązkach w Warszawie (kwatera 20A-2-27). Tam też znajduje się symboliczna mogiła phm. sierż. pchor. Włodzimierza Chrobaka.
Został odznaczony Krzyżem Walecznych.

</doc>
<doc id="1059097" url="https://pl.wikipedia.org/wiki?curid=1059097" title="Konfekcja">
Konfekcja



</doc>
<doc id="1059098" url="https://pl.wikipedia.org/wiki?curid=1059098" title="Abemama">
Abemama

Abemama (także Abamama, Apamama, Dundas, Hopper Island, Roger Simpson Island lub Simpson Island) – atol w zachodniej części wyspiarskiego państwa Kiribati, w archipelagu wysp Gilberta, położony 170 km na południowy wschód od atolu Tarawa, tuż powyżej równika.
Podstawą gospodarki jest produkcja kopry, uprawa drzewa chlebowego i bananów. Nieznaczne dochody przynosi też turystyka.
Geografia.
Wyspa, a w zasadzie ciąg połączonych wysp, zajmuje obszar 27,37 km² i jest zamieszkana przez 3213 osób (2010). Wysepki otaczają z trzech stron głęboką lagunę. Wyspy atolu otaczające lagunę od północy i wschodu są ze sobą połączone estakadą co umożliwia między nimi transport samochodowy. Pozostałe wyspy – Abatiku i Bike znajdują się w południowo-zachodniej części atolu.
Wioska Kariatebike jest administracyjnym centrum atolu. Mieści się tu budynek władz lokalnych, szkoły: podstawowa i średnia, kilka sklepów, targowisko, komenda policji i szpital. Jedyne lotnisko atolu znajduje się na północnym krańcu Abemama w pobliżu wioski Tabiang.
Na atolu panuje klimat oceaniczny, tropikalno-równikowy, ze stałymi temperaturami od +25 do +27 °C. Pora deszczowa trwa od grudnia do maja.
Historia.
W roku 1892 dowódca okrętu HMS „Royalist”, kapitan Davis, ogłosił wyspę protektoratem brytyjskim. Nieco wcześniej, bo w roku 1889 mieszkał tu przez kilka miesięcy z żoną i pasierbem pisarz brytyjski Robert Louis Stevenson. W pobliżu wioski Tabontebike znajduje się grób wodza Tema Binoki, którego Stevenson uwiecznił wraz z wyspą w jednej ze swych powieści.
Japończycy zajęli Wyspy Gilberta 10 grudnia 1941 roku. 21 listopada 1943 amerykański okręt podwodny USS „Nautilus” wysadził na wyspie 78 żołnierzy USMC (i porucznika armii australijskiej jako tłumacza) z zadaniem jej zdobycia. Marines, wspierani ogniem „Nautilusa”, z łatwością pokonali nieliczny japoński garnizon. 25 listopada rano krajowcy donieśli, że Japończycy popełnili zbiorowe samobójstwo.
Amerykanie rozbudowali tutejsze lotnisko, które w początkach 1944 roku wykorzystywane było do operacji bombowych przeciwko Wyspom Marshalla i odseparowanym, ale nieodebranym Japończykom wyspom w Archipelagu Gilberta.
Transport.
Na atolu znajduje się Port lotniczy Abemama.

</doc>
<doc id="1059100" url="https://pl.wikipedia.org/wiki?curid=1059100" title="Andrzej Szopa">
Andrzej Szopa

Andrzej Szopa (ur. 26 maja 1952 w Bydgoszczy, zm. 31 grudnia 2022 w Konstancinie-Jeziornie) – polski aktor filmowy i teatralny.
Życiorys.
Ukończył w 1977 roku Wydział Aktorski Państwowej Wyższej Szkoły Filmowej, Telewizyjnej i Teatralnej w Łodzi. Dyplom uzyskał w 1979 roku. Po zakończeniu edukacji, w latach 1987–1996, mieszkał i występował w Stanach Zjednoczonych). Grywał na deskach Teatru Polskiego we Wrocławiu (1977–1987, 1997–1998), a także był aktorem Teatru Kwadrat w Warszawie (1998–2017).
W 2016, w Stanach Zjednoczonych, poddał się operacji kręgosłupa, w trakcie której przeszedł udar mózgu. Od tej pory był częściowo sparaliżowany i poruszał się na wózku inwalidzkim. W tym samym roku zamieszkał w Domu Artystów Weteranów Scen Polskich w Skolimowie, gdzie zmarł 31 grudnia 2022 w wieku 70 lat.
Był żonaty z Izabelą Szopą.

</doc>
<doc id="1059106" url="https://pl.wikipedia.org/wiki?curid=1059106" title="Mutacja nonsensowna">
Mutacja nonsensowna

Mutacja nonsensowna – mutacja punktowa w sekwencji DNA, tworzy kodon nonsensowny ("kodon stop") w transkrybowanym mRNA, tłumaczonym w efekcie na krótsze białko o prawdopodobnie zaburzonej funkcji.

</doc>
<doc id="1059115" url="https://pl.wikipedia.org/wiki?curid=1059115" title="Kōsuke Fujishima">
Kōsuke Fujishima

 – rysownik japońskich mang. 
Przyciągnął uwagę publiczności po raz pierwszy jako redaktor magazynu "Puff". Później został pomocnikiem Tatsuya Egawa przy mandze "Be Free!". W 1986 r. zaczął swoją pierwszą oryginalną mangę – "You're Under Arrest", a kolejną była "Oh! My Goddess" (lub "Ah! My Goddess"). 

</doc>
<doc id="1059116" url="https://pl.wikipedia.org/wiki?curid=1059116" title="Maguro Fujita">
Maguro Fujita

 – japońska mangaka. Sławę przyniosła jej manga pt. "Kero Kero Chime". Swoje dzieła opublikowała w magazynie "Ribon". Tworzy głównie mangi shōjo.

</doc>
<doc id="1059117" url="https://pl.wikipedia.org/wiki?curid=1059117" title="Phuwiangosaurus">
Phuwiangosaurus

Phuwiangosaurus – rodzaj zauropoda z grupy Titanosauriformes żyjącego we wczesnej kredzie na terenach współczesnej Azji. Został opisany w 1994 roku przez Valérie Martin i współpracowników w oparciu o niekompletny szkielet pozaczaszkowy odkryty w dolnokredowej formacji Sao Khua w Phu Wiang w północno-wschodniej Tajlandii. Holotyp jest kompletny w zaledwie 10%, jednak w 1993 roku na tym samym stanowisku odnaleziono dwa kolejne kręgi, które prawdopodobnie należą do tego samego osobnika, co holotyp. W innych lokalizacjach w formacji Sao Khua odkryto wiele innych szczątków "Phuwiangosaurus", w tym m.in. bardzo dobrze zachowany, kompletny w około 60% szkielet osobnika młodocianego obejmujący również szczątki czaszki, niewystępujące u holotypu.
Liczne odkryte skamieniałości pozwoliły na zrekonstruowanie schematu wzrostu "Phuwiangosaurus". Analizy histologiczne kości długich sugerują, że młode zauropody rosły bardzo szybko do osiągnięcia 1/4 lub 1/3 maksymalnych rozmiarów. Później tempo wzrostu spadało, jednak wciąż było stosunkowo wysokie do momentu osiągnięcia dojrzałości płciowej. Ustalenie, kiedy zwierzę dojrzewało płciowo, nie jest możliwe, gdyż ślady wzrostu występują jedynie w korze zewnętrznej. Na podstawie analiz histologicznych przeprowadzonych na innych zauropodach szacuje się, że następowało to pomiędzy 10. a 15. rokiem życia lub jeszcze wcześniej. Dojrzałe płciowo osobniki wciąż rosły – szacowana maksymalna długość kości udowej wynosi około 140 cm. Hipotezę tę wspiera fakt, że największa z przebadanych kości mierzyła 110 cm długości i nie wykazuje śladów zatrzymania wzrostu, co sugeruje, że należała do osobnika, który nie osiągnął maksymalnych rozmiarów. Dorosły "Phuwiangosaurus" był średniej wielkości zauropodem – prawdopodobnie mierzył około 15–20 m długości.
Wielu autorów uznawało "Phuwiangosaurus" za bazalnego tytanozaura bardziej zaawansowanego niż brachiozaur, lecz mniej niż malawizaur. Pod względem morfologii czaszki i zębów "Phuwiangosaurus" jest podobny do nemegtozaura, dlatego sugerowano jego przynależność do rodziny Nemegtosauridae. Jedyna przeprowadzona dotąd analiza kladystyczna uwzględniająca nowy materiał kopalny "Phuwiangosaurus" sugeruje jednak, że rodzaj ten jest bazalnym przedstawicielem kladu Titanosauriformes.

</doc>
<doc id="1059118" url="https://pl.wikipedia.org/wiki?curid=1059118" title="Przejście graniczne Użhorod-Vyšné Nemecké">
Przejście graniczne Użhorod-Vyšné Nemecké

Przejście graniczne Użhorod-Vyšné Nemecké - to międzynarodowe ukraińsko-słowackie drogowe przejście graniczne, położone w rejonie użhorodzkim obwodu zakarpackiego.
Jest to całodobowe przejście przeznaczone dla ruchu osobowego i oraz towarowego. 

</doc>
<doc id="1059121" url="https://pl.wikipedia.org/wiki?curid=1059121" title="Sonidozaur">
Sonidozaur

Sonidozaur ("Sonidosaurus saihangaobiensis") – dinozaur z grupy tytanozaurów (Titanosauria).
Żył w okresie późnej kredy (ok. 85-65 mln lat temu) na terenach wschodniej Azji. Długość ciała ok. 9 m, wysokość ok. 3 m, masa ok. 17 t. Jego szczątki znaleziono w Chinach (w Mongolii Wewnętrznej).

</doc>
<doc id="1059122" url="https://pl.wikipedia.org/wiki?curid=1059122" title="Przejście graniczne Czop-Čierna nad Tisou">
Przejście graniczne Czop-Čierna nad Tisou

Przejście graniczne Czop-Čierna nad Tisou (także Przejście graniczne Czop (Straż)) – międzynarodowe ukraińsko-słowackie kolejowe przejście graniczne, położone w rejonie użhorodzkim obwodu zakarpackiego.
Jest to przejście przeznaczone dla ruchu osobowego oraz towarowego.

</doc>
<doc id="1059123" url="https://pl.wikipedia.org/wiki?curid=1059123" title="Przejście graniczne Mali Selmency-Veľké Slemence">
Przejście graniczne Mali Selmency-Veľké Slemence

Przejście graniczne Mali Selmency-Veľké Slemence – piesze i rowerowe przejście graniczne między miejscowością Mali Selmency (Kisszelmenc) na Ukrainie i Veľké Slemence (Nagyszelmenc) na Słowacji otwarte 23 grudnia 2005 roku.
Slemence (Szelmenc) to historycznie jedna, zamieszkana przez ludność węgierską, zakarpacka wieś, przez środek której latem 1946 roku przeprowadzono linię graniczną między Czechosłowacją a Związkiem Radzieckim. Strzeżone przez wojsko zasieki na długie dziesięciolecia rozdzieliły slemeneckie rodziny. Otwarcie przejścia było zwieńczeniem wyrażanych od początku lat 90. dążeń mieszkańców podzielonej wsi do – przynajmniej częściowego – otwarcia granicy. Grudzień 2005 roku był dla wielu pierwszą okazją zobaczenia drugiej części rodzinnej wsi i spotkania z widywanymi dotychczas tylko przez szlaban krewnymi. Ponowne zacieśnienie kontroli, oznaczające powrót do obowiązku wizowego dla obywateli ukraińskich, nastąpiło 21 grudnia 2007 roku wraz z przystąpieniem Słowacji do strefy Schengen.

</doc>
<doc id="1059124" url="https://pl.wikipedia.org/wiki?curid=1059124" title="Valerie Adams">
Valerie Adams

Valerie Adams (ur. 6 października 1984 w Rotorua) – nowozelandzka lekkoatletka, kulomiotka, mistrzyni olimpijska z Pekinu 2008 i z Londynu 2012, czterokrotna mistrzyni świata, złota i srebrna medalistka Igrzysk Wspólnoty Narodów.
Pięciokrotna uczestniczka igrzysk olimpijskich – Ateny 2004, Pekin 2008, Londyn 2012, Rio de Janeiro 2016 i Tokio 2020. W swoim drugim olimpijskim starcie zdobyła złoto, poprawiając rekord życiowy na 20,56 m. Na Igrzyskach Olimpijskich 2008 zakwalifikowała się do finału już pierwszym pchnięciem, 19,73 m, najdłuższym oddanym w eliminacjach. Na trzecich igrzyskach zdobyła złoto po dyskwalifikacji Białorusinki Nadziei Astapczuk. W 2007 wywalczyła – z wynikiem 20,54 m – złoto podczas mistrzostw świata w Osace, dwa i cztery lata później wygrała mistrzostwa globu. Zwyciężczyni łącznej punktacji Diamentowej Ligi z 2011, 2012 i 2013 w pchnięciu kulą. Dwukrotnie (2012 i 2013) wybrana lekkoatletką roku w plebiscycie Track &amp; Field Athlete of the Year.
Urodzona w Nowej Zelandii, Valerie Adams jest pochodzenia anglo-tongijskiego (po ojcu Angliku, matce Tongijce (Lilika Ngauamo).
Jest jedną z czterech lekkoatletek, które zdobyły mistrzostwo świata jako kadetki (do lat 17), juniorki (do lat 19) i seniorki (pozostałymi są Jana Pittman (2003), Jelena Isinbajewa (2005) i Veronica Campbell (2007)).
Życie prywatne.
Jej ojciec, Sidney "Sid" Adams, który po służbie w Królewskiej Marynarce Wojennej osiadł w Nowej Zelandii, miał osiemnaścioro dzieci z pięcioma różnymi kobietami. Jednym z jej braci jest koszykarz zespołu New Orleans Pelicans Steven Adams. Ma również dwóch innych braci w profesjonalnej lidze koszykarskiej w Nowej Zelandii.
Adams była w związku małżeńskim z Francuzem Bertrandem Vili, dyskobolem z Nowej Kaledonii. Związek przetrwał do 2010 roku. Jest członkiem Kościoła Jezusa Chrystusa Świętych w Dniach Ostatnich.
Jej baza treningowa znajduje się w Szwajcarii. 

</doc>
<doc id="1059125" url="https://pl.wikipedia.org/wiki?curid=1059125" title="Tangvayosaurus">
Tangvayosaurus

Tangvayosaurus – rodzaj zauropoda z grupy Titanosauriformes. Żył we wczesnej kredzie (apt-alb, ok. 125-100 mln lat temu) na terenach południowo-wschodniej Azji. Jego szczątki znaleziono w Laosie (w okolicach miasta Savannakhét). "Tangvayosaurus" został opisany na podstawie dwóch fragmentarycznych szkieletów. Według Ronana Allaina i współpracowników (1999), autorów oryginalnego opisu, "Tangvayosaurus" uznano za przedstawiciela tytanozaurów, jednak późniejsza analiza filogenetyczna przeprowadzona przez Suteethorna i in. zasugerowała, że takson ten należy do kladu Somphospondyli.

</doc>
<doc id="1059126" url="https://pl.wikipedia.org/wiki?curid=1059126" title="Przejście graniczne Użhorod-Maťovce">
Przejście graniczne Użhorod-Maťovce

Przejście graniczne Użhorod-Maťovce (też Przejście graniczne Pawłowe) - to międzynarodowe ukraińsko-słowackie kolejowe przejście graniczne, położone w rejonie użhorodzkim obwodu zakarpackiego.
Jest to przejście kolejowe przeznaczone wyłącznie dla ruchu towarowego. Przez przejście przebiega wyłącznie Širokorozchodná trať (linia kolejowa Użhorod – Haniska pri Košiciach) o szerokości toru 1520 mm wybudowana w 1966 roku.

</doc>
<doc id="1059127" url="https://pl.wikipedia.org/wiki?curid=1059127" title="Kazushi Hagiwara">
Kazushi Hagiwara

Kazushi Hagiwara (ur. 6 kwietnia 1963) – jeden z japońskich mangaków. 
Znany głównie jako twórca mangi "Bastard!!". W późniejszym okresie stał się asystentem Izumi Matsumoto przy tworzeniu mangi "Kimagure Orange Road". Zadebiutował w czasopiśmie "Weekly Shonen Jump" w 1987 roku. Wywarł również duży wpływ na Yoshihiro Togashi.

</doc>
<doc id="1059128" url="https://pl.wikipedia.org/wiki?curid=1059128" title="Przejście graniczne Pawłowe">
Przejście graniczne Pawłowe



</doc>
<doc id="1059129" url="https://pl.wikipedia.org/wiki?curid=1059129" title="Droga wojewódzka nr 254">
Droga wojewódzka nr 254

Droga wojewódzka nr 254 (DW254) – droga wojewódzka o długości 53 km, łącząca DK15 koło wsi Wylatowo (województwo kujawsko-pomorskie) z DK25 w miejscowości Brzoza.
W październiku 2020 podpisano umowę z firmą Transpol z Łojewa na przebudowę drogi na 13,2-kilometrowym odcinku między Brzozą a Łabiszynem. W ramach kontraktu o wartości 46 mln zł powstaną dwa ronda (na skrzyżowaniu z ulicą Powstańców Wielkopolskich w Brzozie i z drogą wojewódzką nr 246 do Szubina w Łabiszynie) i zatoki autobusowe oraz wzmocniona zostanie konstrukcja jezdni (do nośności 11,5 tony na oś). Na odcinku przebiegającym przez Brzozę i Kobylarnię pojawi się ścieżka dla rowerzystów i pieszych.
Dopuszczalny nacisk na oś.
Od 13 marca 2021 roku na całej długości drogi dozwolony jest ruch pojazdów o nacisku pojedynczej osi napędowej do 11,5 tony z wyjątkiem określonych miejsc oznaczonych znakiem zakazu B-19.
Do 13 marca 2021 r..
Wcześniej droga wojewódzka nr 254 była objęta ograniczeniami dopuszczalnego nacisku pojedynczej osi:

</doc>
<doc id="1059130" url="https://pl.wikipedia.org/wiki?curid=1059130" title="Mendozazaur">
Mendozazaur

Mendozazaur ("Mendozasaurus neguyelap") – dinozaur z grupy tytanozaurów (Titanosauria); jego nazwa znaczy "jaszczur z (prowincji) Mendoza".
Żył w epoce późnej kredy (ok. 93-85 mln lat temu) na terenach Ameryki Południowej. Długość ciała ok. 18-27 m, wysokość ok. 5 m, masa ok. 20-40 t. Jego szczątki znaleziono w Argentynie (w prowincji Mendoza).

</doc>
<doc id="1059131" url="https://pl.wikipedia.org/wiki?curid=1059131" title="DW254">
DW254



</doc>
<doc id="1059132" url="https://pl.wikipedia.org/wiki?curid=1059132" title="Machiko Hasegawa">
Machiko Hasegawa

 – pierwsza Japonka i jedna z pierwszych kobiet, które rysowały i tworzyły mangi. 
W 1964 roku, rozpoczęła publikowanie odcinkowej ("comic strip") mangi "Sazae-san", co trwało do 1974, gdy zdecydowała się na przejście na emeryturę. 
Mangi Hasegawy sprzedały się w samej Japonii w 60 milionach egzemplarzy. 

</doc>
<doc id="1059133" url="https://pl.wikipedia.org/wiki?curid=1059133" title="Karongazaur">
Karongazaur

Karongazaur ("Karongasaurus gittelmani") – dinozaur z grupy tytanozaurów (Titanosauria); jego nazwa znaczy "jaszczur z (dystryktu) Karonga".
Żył w okresie wczesnej kredy (ok. 125-112 mln lat temu) na terenach południowej Afryki. Długość ciała ok. 9 m, wysokość ok. 3 m, masa ok. 1 t. Jego szczątki znaleziono w Malawi (w dystrykcie Karonga).

</doc>
<doc id="1059134" url="https://pl.wikipedia.org/wiki?curid=1059134" title="Jerzy Waluga">
Jerzy Waluga

Jerzy Waluga (ur. 13 kwietnia 1930 w Warszawie, zm. 15 lutego 2023 w Warszawaie) – polski inżynier i fotograf (autor około 100 tys. zdjęć głównie dokumentujących przemiany w 50 letniej historii kortowskiej uczelni – najpierw ART Obecnie UWM), wydawca książek i czasopism rybackich, z wykształcenia rybak, absolwent Wydziału Rybackiego Wyższej Szkoły Rolniczej w Olsztynie.
Życiorys.
Do szkoły uczęszczał w Krakowie. W czasie okupacji był członkiem Szarych Szeregów. W 1950 roku ukończył Liceum Rybackie w Krakowie i wrócił do Warszawy. Tam podjąć pracę na stanowisku instruktora w Zarządzie Głównym Polskiego Związku Wędkarskiego. W 1951 rozpoczął studia na Wydziale Rybackim Wyższej Szkoły Rolniczej w Olsztynie, który ukończył w 1955 roku z dyplomem inżyniera, a w 1961 roku magistra.
Po studiach rozpoczął pracę jako kierownik w tworzonym ośrodku zarybieniowym w Czarcim Jarze. W 1957 roku rozpoczął pracę w Instytucie Rybactwa Śródlądowego w Olsztynie. Przez 8 lat uczestniczył w pracach urządzeniowych obejmujących tereny Pomorza Środkowego. W 1965 roku został przeniesiony do Zakładu Upowszechniania Postępu Instytutu Rybacka Śródlądowego, gdzie zajmował się organizowaniem wdrożeń, szkoleniem i upowszechnianiem.
Od 1973 roku prowadził między innymi redakcję Roczników Nauk Rolniczych serii Rybactwo.
W 1977 roku awansował na stanowisko kierownika zakładu. Na przełomie lat 70. i 80. uczestniczył w realizacji prac naukowych w ramach dużych programów badawczych dotyczących rozwoju rybactwa śródlądowego, a na przełomie lat 80. i 90. koordynował działalność instytutu dotyczącą prac kooperacyjnych i usługowych.
Na początku lat 90., po zaprzestaniu wydawania Gospodarki Rybnej i Roczników Nauk Rolniczych, uruchomił wydawanie Komunikatów Rybackich oraz Archiwum Rybactwa Polskiego, a następnie zorganizował Wydawnictwo Instytutu Rybactwa Śródlądowego.
W 1995 roku przeszedł na emeryturę.
Jest autorem lub współautorem około 40 publikacji.
Przez wiele lat był działaczem Sekcji Rybackiej Stowarzyszenia Inżynierów i Techników Rolnictwa NOT pełniąc funkcje sekretarza, a następnie przewodniczącego sekcji. W latach 1973-80 był sekretarzem Zespołu Rybactwa Rady Naukowo-Technicznej przy Ministrze Rolnictwa. W latach 80. działał w strukturach „Solidarności”, m.in. w Komisji Nauki.
Część fotografii, wykonanych przez Jerzego Walugę znajduje się w Archiwum Uniwersytetu Warmińsko-Mazurskiego, wiele wykorzystano w różnych publikacjach naukowych i popularnonaukowych oraz na organizowanych wystawach. Specjalizuje się z w fotografii o tematyce rybackiej, dokumentacyjnej mikroskopowej, a od ostatnio także fotografii lotniczej, dokumentował zmiany w miasteczku akademickim i ważniejsze uroczystości olsztyńskiej uczelni.

</doc>
<doc id="1059135" url="https://pl.wikipedia.org/wiki?curid=1059135" title="Gobitytan">
Gobitytan

Gobitytan ("Gobititan shenzhouensis") – dinozaur z grupy tytanozaurów (Titanosauria)
Żył w epoce późnej kredy (ok. 96 mln lat temu) na terenach wschodniej Azji. Długość ciała ok. 10 m, wysokość ok. 4 m, masa ok. 10 t. Jego szczątki znaleziono w Chinach (w prowincji Gansu).
Opisany na podstawie fregmentarycznych skamieniałości. Był wczesnym, bazalnym przedstawicielem taksonu Titanosauria.

</doc>
<doc id="1059138" url="https://pl.wikipedia.org/wiki?curid=1059138" title="August Kundt">
August Kundt

August Adolph Eduard Eberhard Kundt (ur. 18 listopada 1839 w Schwerinie, zm. 21 maja 1894 w Israelsdorfie koło Lubeki) – niemiecki fizyk, profesor uniwersytetów w Strasburgu i w Berlinie.
W 1866 roku podał metodę wyznaczania prędkości dźwięku w ciałach stałych i gazach za pomocą tzw. rury Kundta. Prowadził badania z zakresu akustyki, dyspersji światła oraz magnetooptyki.

</doc>
<doc id="1059142" url="https://pl.wikipedia.org/wiki?curid=1059142" title="Amargatytanis">
Amargatytanis

Amargatytanis ("Amargatitanis macni") – dinozaur z grupy zauropodów o niepewnej pozycji filogenetycznej. Pierwotnie zaliczony do grupy tytanozaurów (Titanosauria); Gallina (2016) przeniósł go do grupy diplodokokształtnych (Diplodocoidea) i rodziny dikreozaurów (Dicraeosauridae).
Jego nazwa oznacza "tytan z Amarga".
Żył w epoce wczesnej kredy (ok. 130-125 mln lat temu) na terenach Ameryki Południowej. Jego szczątki znaleziono w Argentynie, w prowincji Neuquén.
Opisany na podstawie sześciu kręgów, kości udowej, kości obręczy barkowej i kości skokowej.

</doc>
<doc id="1059143" url="https://pl.wikipedia.org/wiki?curid=1059143" title="Rudy żelaza">
Rudy żelaza

Rudy żelaza – rudy, w których głównym surowcem mineralnym są minerały żelaza, podstawowy surowiec w hutnictwie żelaza.
Rudy żelaza są zróżnicowane genetycznie, wyróżnia się wśród nich złoża rud metamorficznych, osadowych, wietrzeniowych, magmowych, skarnowych i hydrotermalnych. Rudy żelaza zaczęto wydobywać celem uzyskania z nich metalu co najmniej 1,2 tys. lat p.n.e., przypuszczalnie w Azji Mniejszej. Aż do XVIII w. eksploatowano głównie złoża osadowe i wietrzeniowe, w których głównym minerałem rudnym był goethyt, pozyskiwano także złoża syderytowe różnej genezy. Od XIX w. upowszechniło się wydobycie rud ze złóż metamorficznych, hematytowo-magnetytowych i od XX w. są one głównym źródłem żelaza pozyskiwanego z rud. W wydobyciu stosuje się zarówno metody odkrywkowe, jak i podziemne, przy czym od drugiej połowy XX w. dominują kopalnie odkrywkowe. W 2018 r. wydobycie rud żelaza wyniosło 2,5 mld ton, a największymi producentami były: Australia (900 mln ton), Brazylia (490 mln ton), Chiny (340 mln ton) i Indie (200 mln ton). Światowe zasoby rud szacowano na ponad 800 mld ton. Rudy żelaza wydobywa się prawie wyłącznie w celu pozyskania z nich żelaza, niewielkie zastosowanie znajdowały niektóre rodzaje rud w budownictwie, przemyśle chemicznym i przy oczyszczaniu gazów przemysłowych.
Minerały rudne.
Głównymi minerałami rudnymi rud żelaza są: magnetyt (ponad 72% Fe), hematyt (70% Fe), goethyt – główny składnik limonitu (63% Fe), syderyt (62% Fe), szamozyt (ponad 45% Fe), turyngit, piryt. Występuje też, choć bardzo rzadko, żelazo rodzime, zarówno o genezie ziemskiej, jak i pochodzące z meteorytów.
Typy złóż rud żelaza.
Rudy żelaza mogą być określane nazwą głównego minerału rudnego, np. rudy magnetytowe, hematytowe, syderytowe. Jednak podstawowa klasyfikacja bazuje na typie genetycznym złóż tych rud, a mianowicie:
Historia wydobycia.
Ustalenie, kiedy ludzie nauczyli się wytapiać żelazo z rudy jest trudne i budzi spory naukowe, gdyż najstarsze wyroby żelazne pochodzące z epoki brązu są bardzo nieliczne i mogły być wykonane z żelaza wytopionego z rud lub z żelaza meteorytowego. Do początków XXI w. sądzono, że genezę żelaza w artefaktach da się określić dzięki pomiarowi zawartości w nim niklu. Bogate w nikiel traktowano jako meteorytowe, a ubogie lub pozbawione tego pierwiastka jako pochodzenia ziemskiego i ustalono, że w epoce brązu wykonywano przedmioty z obu rodzajów żelaza, choć najstarsze były tylko z surowca meteorytowego. Uważano, że wytapiać żelazo z rudy zaczęto około 2 tys. lat p.n.e., przypuszczalnie w Azji Mniejszej. Jednak wyniki badań opublikowane w 2017 r. wykazały, iż zawartość niklu w żelazie nie jest pewnym wskaźnikiem pochodzenia żelaza, a zastosowana nowa metoda określania pochodzenia żelaza w artefaktach epoki brązu doprowadziła do konkluzji, że większość żelaznych artefaktów tych czasów, o ile nie wszystkie, wykonano z żelaza meteorytowego. Niewątpliwe pozyskiwanie tego metalu z rud zaczęło się około 1300–1200 r. p.n.e., czyli na początku epoki żelaza na Bliskim Wschodzie. Później techniki wytopu żelaza, a więc i wydobycie rud, szybko upowszechniły się w pasie Eurazji od strefy śródziemnomorskiej do Chin. Od tej epoki, aż do początków XXI w., żelazo pozyskiwane z rud stało się podstawowym metalem użytkowanym przez człowieka w Eurazji, a później i na innych kontynentach. W Amerykach żelazo zaczęto stosować i wydobywać dopiero w wyniku pojawienia się tam Europejczyków. Do XVIII w. podstawowymi eksploatowanymi złożami były rudy ze stref wietrzeniowych i złóż osadowych, dla Europy Zachodniej, Środkowej (na północ od Alp i Karpat), centralnej i północnej części Wschodniej i dla Skandynawii ważne były rudy darniowe, eksploatowane od VIII w. p.n.e. do połowy XX w., w których głównym minerałem złożowym był goethyt. Były to rudy ubogie w żelazo, a ich złoża niewielkie. Eksploatowano też już od starożytności syderyty, na mniejszą skalę także inne typy rud.
Zapotrzebowanie na żelazo i stopy żelaza (głównie stal) oraz wynikłe z tego wydobycie rud tego metalu zaczęło znacząco wzrastać w wyniku rewolucji przemysłowej, najpierw w Europie w XVIII w., w Stanach Zjednoczonych w połowie XIX w. Pojawiło się więc zapotrzebowanie na eksploatację złóż znacznie większych i o większej zawartości żelaza niż dotychczasowo wykorzystywane darniowe lub wietrzeniowe. W Europie wielkie znaczenie zyskało wówczas wydobycie rud powstałych w fanerozoiku w środowisku morskim, w tym oolitowych rud żelaza, zawierających zwykle 28 do 40% żelaza, zawartego w syderycie, goethycie, hematycie i szamozycie. Tego typu rudy zaczęto też wydobywać w Appalachach w USA, zwłaszcza w okolicach miasta Birmingham, jednak w odróżnieniu od Europy złoża tego typu rud były relatywnie niewielkie. Dlatego przełomowym dla hutnictwa żelaza USA stało się odkrycie potężnych magnetytowych złóż żelazistej formacji wstęgowej w skałach prekambru nieopodal południowych wybrzeży Jeziora Górnego, które zaczęto wydobywać od 1848 r., a w latach 1885–1903 uruchomiono wydobycie także na wschód od tego jeziora.
W XX w. wydobycie rud żelaza dalej rosło, przy czym gwałtowny wzrost nastąpił od połowy wieku, co wiązało się, oprócz wzrostu zapotrzebowania, także z wdrożeniem do produkcji technologii wzbogacania niskoprocentowych (20–40% żelaza) wstęgowych rud żelazistych, co umożliwiło ekonomicznie eksploatację tego typu złóż, ocenianych jako największe na świecie, w dodatku występujących też w wielu rejonach świata, gdzie koszt ich wydobycia jest niższy niż w USA i Europie Zachodniej. Jednocześnie udział rud żelaza jako surowca w produkcji żelaza i stali zaczął się istotnie zmniejszać na rzecz złomu wyrobów żelaznych i stalowych. Udział surowców żelaznych pozyskanych z recyklingu wynosił na przełomie XX/XXI w. 57% całej produkcji żelaza i stali.
Zasoby rud żelaza i ich wydobywanie.
Rudy żelaza, w zależności m.in. od głębokości zalegania i formy złoża, wydobywa się odkrywkowo lub metodami podziemnymi, przy czym o ile w połowie XX w. stosunkowo liczne były kopalnie podziemne, to już pod koniec XX w. dominowała eksploatacja w kopalniach odkrywkowych, ze względu na wielkopowierzchniowy charakter złóż rud wstęgowych, ich dość płytkie zaleganie i niższy koszt takiej eksploatacji.
Światowe zasoby rud żelaza szacowano zarówno w 1910 r., jak i w 1937 r. na ok. 146 mln ton, prawie wyłącznie z Europy i obu Ameryk.
W 1931 r. wydobywano rocznie ok. 119 mln ton rudy, największymi dostawcami rudy były w kolejności: Francja, USA i ZSRR.
W 1941 wydobywano rocznie ok. 218 mln ton rudy, największymi dostawcami rudy były: USA, ZSRR, Wielka Brytania.
Na przełomie lat 50/60 XX w. wydobywano rocznie ok. 400 mln ton, największymi dostawcami rudy były: USA, ZSRR i Francja.
W roku 1990 zasoby przemysłowe rud żelaza wynosiły prawie 150 mld ton. Wydobycie rud na świecie w tym roku wyniosło ponad 990 mln ton, a największymi producentami były: Chiny (ponad 200 mln ton), Brazylia (190 mln ton) i Australia (150 mln ton). Żaden z pozostałych krajów nie osiągał 80 mln ton rocznego wydobycia.
W 2018 r. wydobycie rud żelaza wyniosło 2,5 mld ton, a największymi producentami były: Australia (900 mln ton), Brazylia (490 mln ton), Chiny (340 mln ton) i Indie (200 mln ton). Światowe zasoby rud szacowano na ponad 800 mld ton.
Opłacalność wydobycia rud ze złóż zależy od zawartości żelaza w rudzie, geologicznych warunków złoża, zwłaszcza głębokości jego zalegania oraz wielkości, uwarunkowań logistycznych dostępu do rejonu, w którym złoże się znajduje, a także od obecności w rudzie kopalin towarzyszących i domieszek korzystnych (np. manganu) lub szkodliwych domieszek. Do tych ostatnich zalicza się fosfor i arsen, a także siarkę, kobalt, miedź. Szkodliwe domieszki nie dyskwalifikują rudy, czasem wystarczy mieszać rudę z takimi domieszkami z rudą bez nich celem obniżenia zawartości danego pierwiastka we wsadzie hutniczym, zwykle jednak sprawiają, że konieczne jest poniesienie kosztów na ich redukcję albo neutralizację lub ograniczają zakres stosowalności uzyskanego z rudy żelaza. Skutkuje to niższą ceną rudy z takimi domieszkami.
Zastosowanie rud żelaza.
Rudy żelaza wydobywa się prawie wyłącznie w celu pozyskania z nich żelaza i ewentualnie pierwiastków towarzyszących (np. wanad, tytan). Rudy darniowe wykorzystywane też były jako materiał budowlany, ochrę, czyli zwietrzałe rudy bogate w limonit i hematyt stosowano do wyrobu barwników, odpowiednio żółtych i czerwonych, a rudy bogate w goethyt w produkcji filtrów oczyszczających gazy. Jaspility (wstęgowe rudy żelaziste) wykorzystuje się jako kamień ozdobny i szlifierski, hematyt używany jest do produkcji środków polerujących oraz jako kamień ozdobny, a magnetyty jako materiał ścierny, ponadto w przeszłości robiono z nich igły kompasów.

</doc>
<doc id="1059146" url="https://pl.wikipedia.org/wiki?curid=1059146" title="Hypselozaur">
Hypselozaur



</doc>
<doc id="1059148" url="https://pl.wikipedia.org/wiki?curid=1059148" title="Głowonóg">
Głowonóg



</doc>
<doc id="1059149" url="https://pl.wikipedia.org/wiki?curid=1059149" title="Dekanat Kolbuszowa">
Dekanat Kolbuszowa

Dekanat Kolbuszowa - nieistniejący dekanat diecezji rzeszowskiej podzielony decyzją biskupa Kazimierza Górnego na dekanaty Kolbuszowa - Wschód i Kolbuszowa - Zachód: 
W skład dekanatu wchodziło 14 parafii:

</doc>
<doc id="1059151" url="https://pl.wikipedia.org/wiki?curid=1059151" title="Bozeman">
Bozeman

Bozeman – miasto w Stanach Zjednoczonych, w stanie Montana, w hrabstwie Gallatin. Liczy 49,8 tys. mieszkańców i jest czwartym co do wielkości miastem w Montanie.
Bozeman słynie z turystyki, oraz służy jako brama do Parku Narodowego Yellowstone i Lasu Narodowego Gallatin. Jest siedzibą stanowej uczelni, założonej w 1893 roku jako "Agricultural College of the State of Montana", obecnie znanej jako Montana State University.

</doc>
<doc id="1059153" url="https://pl.wikipedia.org/wiki?curid=1059153" title="Port lotniczy Prisztina">
Port lotniczy Prisztina

Port lotniczy Prisztina im. Adema Jashariego (kod IATA: PRN, kod ICAO: LYPR lub BKPR) (ang.: "Prishtina International Airport", alb.: "Aeroporti Ndërkombëtar i Prishtinës Adem Jashari", srb.: "Међународни аеродром Приштина, Međunarodni aerodrom Priština") – międzynarodowy cywilno-wojskowy port lotniczy położony we wsi Slatina niedaleko Prisztiny w Kosowie. Jest to jedyny międzynarodowy port lotniczy kraju i stanowi zasadniczy port wstępu do Kosowa. Port nosi imię Adema Jashariego – działacza narodowego, lidera Armii Wyzwolenia Kosowa.

</doc>
<doc id="1059157" url="https://pl.wikipedia.org/wiki?curid=1059157" title="Lubnia (przystanek kolejowy)">
Lubnia (przystanek kolejowy)

Lubnia – przystanek kolejowy w Lubni, w województwie pomorskim, w Polsce.
W roku 2017 przystanek obsługiwał 10–19 pasażerów na dobę.

</doc>
<doc id="1059160" url="https://pl.wikipedia.org/wiki?curid=1059160" title="Port lotniczy Larnaka">
Port lotniczy Larnaka

Port lotniczy Larnaka – międzynarodowy port lotniczy położony 8 km na południe od Larnaki. Jest największym portem lotniczym na Cyprze.

</doc>
<doc id="1059163" url="https://pl.wikipedia.org/wiki?curid=1059163" title="Identyczność">
Identyczność



</doc>
<doc id="1059164" url="https://pl.wikipedia.org/wiki?curid=1059164" title="Karin (islam)">
Karin (islam)

Karin (arab. قرين "qarīn") - w islamie "wieczny towarzysz", demon ciągle towarzyszący każdemu człowiekowi. Karin zazwyczaj namawia ludzi do grzechu. Według niektórych muzułmanów, po śmierci człowieka jego karin pozostaje na ziemi i może zostać wywołany przez odpowiednią osobę i przemawiać w imieniu zmarłego (wierzenia te są w pewnym sensie analogiczne do europejskiego spirytyzmu). Jako że są to niebezpieczne istoty, muzułmanie wolą jednak unikać kontaktu z nimi.
Kariny są wspomniane w "Koranie" (43:36-7):
A ktokolwiek uchyla się od wspominania Miłosiernego, to przypiszemy mu szatana jako towarzysza. Oni, w istocie, odsuwają ich od drogi, a ci sądzą, że są prowadzeni drogą prostą.
Według hadisów, karin proroka Mahometa jako jedyny z tych demonów nawrócił się na islam i zaczął namawiać go do dobrych uczynków.

</doc>
<doc id="1059170" url="https://pl.wikipedia.org/wiki?curid=1059170" title="Podróż apostolska Jana Pawła II do Brazylii (1997)">
Podróż apostolska Jana Pawła II do Brazylii (1997)

80. podróż apostolska Jana Pawła II odbyła się w dniach 2–6 października 1997 roku. Głównym celem pielgrzymki było II Światowe Spotkanie Rodzin w Rio de Janeiro (pierwsze odbyło się w Rzymie w 1994 r.), które przebiegało pod hasłem: „Rodzina: dar i zobowiązanie, nadzieja ludzkości”. Była to trzecia i ostatnia podróż Jana Pawła II do Brazylii.
Przebieg pielgrzymki.
Tuż po przybyciu do Rio de Janeiro 2 października papież został powitany przez przedstawicieli brazylijskich władz państwowych.
Następnego dnia papież spotkał się z uczestnikami kongresu teologiczno–duszpasterskiego, obradującymi w katedrze Świętego Sebastiana w Rio de Janeiro. Podczas spotkania papież powiedział: "„Człowiek jest drogą Kościoła. Ta droga najpełniej wyraża się w rodzinie. (...) Rodzina nie jest dla człowieka strukturą drugorzędną i zewnętrzną, która krępuje jego rozwój i wewnętrzną dynamikę. (...) U podstaw całego porządku społecznego znajduje się zasada jedności i nierozerwalności małżeństwa, zasada, na której opiera się instytucja małżeństwa i całe życie rodzinne”."
4 października papież odprawił "liturgię słowa" na stadionie Maracana dla rodzin przybyłych do Rio de Janeiro, podczas której podkreślił wielokrotnie wartość rodziny w życiu człowieka.
W niedzielę 5 października Jan Paweł II odprawił mszę świętą w parku Aterro do Flamengo nad zatoką Guanabara, na którą przybyło około 2 milionów wiernych. Msza była odprawiana w asyście 14 kardynałów, ponad 500 arcybiskupów i biskupów oraz ponad 100 kapłanów. W homilii papież podkreślił: "„Rodzina jest tą szczególną, a zarazem fundamentalną wspólnotą miłości i życia, na której opierają się wszystkie inne wspólnoty i społeczeństwa”". Na zakończenie nabożeństwa papież zawierzył rodziny świata Świętej Rodzinie z Nazaretu.
Przesłanie pielgrzymki.
Głównym przesłaniem pielgrzymki było przypomnienie wiernym o roli rodziny w życiu człowieka oraz we współczesnym świecie.

</doc>
<doc id="1059173" url="https://pl.wikipedia.org/wiki?curid=1059173" title="Przemysław Prusinkiewicz">
Przemysław Prusinkiewicz

Przemysław Prusinkiewicz – polski informatyk oraz matematyk. Profesor informatyki na Uniwersytecie Calgary w Kanadzie. Wysunął pomysł, że liczby Fibonacciego w przyrodzie można po części rozumieć jako wyraz pewnych ograniczeń algebraicznych na wolnych grupach, a konkretnie jako pewne gramatyki Lindenmayera. Główna praca Prusinkiewicza dotyczy modelowania wzrostu roślin poprzez takie gramatyki.

</doc>
<doc id="1059175" url="https://pl.wikipedia.org/wiki?curid=1059175" title="HWB AEG E400">
HWB AEG E400

EU40 (dawniej E400) – seria lokomotyw elektrycznych wyprodukowanych na zamówienie Kolei Walimskiej w 1913 roku i eksploatowanej do roku 1959. Seria składa się tylko z jednej lokomotywy. Do 1959 roku oznaczenie serii brzmiało E400 (jeden numer E401), na krótko w 1959 serię oznaczono jako EU40 (jeden numer EU40-01). Fizycznie lokomotywa prawdopodobnie nie nosiła takiego oznaczenia. Obecnie znajduje się na terenie grochowskiej lokomotywowni.
Zamówienie i konstrukcja.
Lokomotywa została zbudowana w 1913 w zakładach Hannoversche Waggonfabrik w Bremie (nr fabryczny 1629) na zamówienie utworzonej w 1912 roku prywatnej kolei Wüstewaltersdorfer Kleinbahn AG (Kolej Walimska SA). Kolej łączyła Jugowice i Walim, a trasa liczyła 4,7 km. Z uwagi na niewielką długość, wybrano dla niej system zasilania prądem stałym o napięciu 1000 V. Aparatura elektryczna lokomotywy była produkcji AEG. Lokomotywa mogła ciągnąć pociąg o masie 80 t z prędkością 12 km/h lub o masie 50 t z prędkością 20 km/h. Ostoja lokomotywy była z nitowanych profili stalowych, pudło z blachy na szkielecie z kątowników, od wewnątrz pokryte deskami. Dach był wykonany z desek pokrytych impregnowanym płótnem żaglowym. W nosach pudła znajdowały się żeliwne opory rozruchowe, zbiorniki powietrza, pneumatyczne piasecznice i sprężarka o napędzie elektrycznym. Dwa szprychowe zestawy kołowe były zamontowane na łożyskach ślizgowych, prowadzone widłowo, z jednostopniowym odsprężynowaniem resorami piórowymi.
Lokomotywę napędzały dwa silniki szeregowe W-110 zawieszone systemem tramwajowym „za nos”, połączone w obudowie z jednostopniowymi przekładniami o przełożeniu 1:6,53. Początkowo lokomotywa miała podwójny kabłąkowy odbierak prądu Siemensa, zastąpiony w latach 20. pantografem.
Służba.
Otwarcie wspomnianej wyżej linii kolejowej oraz rozpoczęcie eksploatacji lokomotywy miało miejsce 22 czerwca 1914 r. Lokomotywa była używana głównie do pociągów towarowych i mieszanych, a do pociągów osobowych wówczas, gdy elektryczny wagon motorowy był w przeglądach. Pociągi miały zazwyczaj 1-2 wagony, roczne przewozy towarów na linii do 1941 roku wahały się między 8 a 25 tysiącami ton. Po II wojnie światowej kolej, na której pozostała lokomotywa, znalazła się na terenie Polski. Po 1945 kolejka walimska została przejęta przez Polskie Koleje Państwowe. Lokomotywa elektryczna była eksploatowana tam do października 1959, kiedy to zlikwidowano tam sieć trakcyjną i służbę przejęły parowozy.
Do 1962 roku lokomotywa stała w lokomotywowni w Walimiu, po czym przetransportowano ją do Wrocławia i ustawiono przy Technikum Kolejowym, gdzie stała do 1987 roku. Po remoncie w ZNTK w Lubaniu Śląskim została przetransportowana do Warszawy i ustawiona jako pomnik na terenie lokomotywowni Warszawa-Grochów, gdzie stoi do chwili obecnej.

</doc>
<doc id="1059176" url="https://pl.wikipedia.org/wiki?curid=1059176" title="Midwest Airlines">
Midwest Airlines

Midwest Airlines – nieistniejące amerykańskie linie lotnicze z siedzibą w Milwaukee. Obsługują połączenia krajowe. Głównym węzłem jest General Mitchell International Airport.

</doc>
<doc id="1059184" url="https://pl.wikipedia.org/wiki?curid=1059184" title="Evolution Studios">
Evolution Studios

Evolution Studios Ltd. – brytyjski producent gier komputerowych. Firma została założona w 1999 roku przez Martina Kenwrighta i Iana Hetheringtona.
Jednostką zależną Evolution Studios było Bigbig Studios.

</doc>
<doc id="1059185" url="https://pl.wikipedia.org/wiki?curid=1059185" title="Frederic Dehu">
Frederic Dehu



</doc>
<doc id="1059186" url="https://pl.wikipedia.org/wiki?curid=1059186" title="Kriofor">
Kriofor

Kriofor - szklane urządzenie, za pomocą którego można zaprezentować zjawisko parowania i wrzenia wody pod zmniejszonym ciśnieniem. Kriofor składa się z dwóch połączonych wygiętą rurką szklanych zbiorników. W jednym zbiorniku znajduje się trochę wody, resztę objętości wypełnia nasycona para wodna (brak powietrza). Drugi, pusty zbiornik podczas pokazu jest zanurzany w mieszaninie oziębiającej (kawałki lodu zmieszane z solą kuchenną) lub w ciekłym azocie. W niskiej temperaturze para wodna zestala się (resublimuje) na wewnętrznych ściankach zbiornika, wskutek czego ciśnienie pary maleje. Przy intensywnym chłodzeniu można zaobserwować wrzenie wody, po pewnym czasie woda w zbiorniku zamarza. Woda wrze, ponieważ w niskiej temperaturze obniża się temperatura parowania, a zamarza dlatego, że na skutek znacznego obniżenia ciśnienia pary wodnej w zbiorniku, woda gwałtownie paruje, a parując, pobiera ciepło obniżając temperaturę wody aż dochodzi do krzepnięcia pozostałej wody.

</doc>
<doc id="1059187" url="https://pl.wikipedia.org/wiki?curid=1059187" title="Brachyceratops">
Brachyceratops

Brachyceratops − roślinożerny dinozaur z rodziny ceratopsów
Etymologia.
"Brachyceratops": "brakhus" „krótki”; κερας "keras", κερατος "keratos" „róg”; ωψ "ōps", ωπος "ōpos" „oblicze”.
Opis.
Brachyceratops miał nad oczami guzy lub niewielkie rogi oraz krótki i gruby róg na nosie. Jego szyja była chroniona przez średniej wielkości kostną kryzę. Przednia część czaszki brachyceratopsa była zakończona dziobem.
Brachyceratops miał 2 - 4 m długości, 400 - 600 kg masy ciała.
Występowanie.
Brachyceratops zamieszkiwał w okresie późnej kredy - około 74 miliony lat temu - tereny dzisiejszej Ameryki Północnej. Jego szczątki znaleziono w Kanadzie na obszarze prowincji Alberta i w USA na obszarze stanu Montana.
Behawior i Etologia.
Rośliny
Brachyceratops pasł się wśród nisko rosnącej roślinności, spożywając m.in. liście i igły takich roślin, jak paprotniki, iglaste, sagowce.
Historia odkryć.
Szczątki brachyceratopsa zostały znalezione po raz pierwszy przez Charlesa Glimore'a w 1914 w miejscu nazwanym później Two Medecine Formation.
Odkryto tam szczątki pięciu młodych osobników.
Znana jest tylko jedna czaszka tego dinozaura.

</doc>
<doc id="1059188" url="https://pl.wikipedia.org/wiki?curid=1059188" title="Kontrreformacja w Polsce">
Kontrreformacja w Polsce

Kontrreformacja w Polsce – działania podjęte przez Kościół rzymskokatolicki w I Rzeczypospolitej i poparte przez polskich monarchów, w reakcji na wystąpienie reformacji na ziemiach polskich. Była częścią kontrreformacji przeprowadzanej w Europie Zachodniej, jednak jej polską specyfiką był stosunkowo niski poziom represji wobec innowierców, uwarunkowany wiekową tradycją tolerancji w wielowyznaniowym i wieloetnicznym państwie polsko-litewskim.
Trwała od połowy XVI wieku do połowy wieku XVIII.
To sprawiało, że Rzeczpospolita była ewenementem na tle innych ówczesnych państw europejskich, pogrążonych w długotrwałych wojnach religijnych. Współczesna historiografia nazywa Rzeczpospolitą Obojga Narodów "państwem bez stosów". Zdawano sobie sprawę, że wprowadzenie represyjnej kontrreformacji na wzór zachodnioeuropejski grozi wewnętrznym rozpadem wielowyznaniowego państwa, co mogą wykorzystać sąsiednie kraje. Tym niemniej w Rzeczypospolitej represje i szykany wobec innowierców z różnym nasileniem trwały aż do I rozbioru Polski.
Uwarunkowania kontrreformacji.
Kiedy reformacja pojawiła się w Rzeczypospolitej w latach 20. i 30. XVI w. Kościół katolicki był poważnie osłabiony wewnętrznymi sporami i brakiem dyscypliny wśród duchownych i zakonników. Z tego względu początkowo kontrreformacja koncentrowała się na licznych dysputach teologicznych z innowiercami, które jednak z reguły nie prowadziły do przekonania żadnej ze stron, a nierzadko sprzyjały rozpowszechnianiu protestantyzmu.
Król Zygmunt II August wraz z Senatem przyjął z rąk nuncjusza Giovanniego Francesca Commendonego księgę ustaw soboru trydenckiego na sejmie w Parczewie 7 sierpnia 1564 roku.
Z drugiej strony atutem katolicyzmu w Rzeczypospolitej było ograniczone poparcie społeczeństwa dla reformacji, która większe wpływy zdobyła tylko w zamieszkanych przez niemieckie mieszczaństwo większych miastach Prus Królewskich, w Prusach Książęcych, Inflantach, Księstwie Kurlandii i Semigalii, wśród średniej szlachty zamieszkałej w województwie sandomierskim i lubelskim oraz na pograniczu województwa wileńskiego i Księstwa Żmudzkiego. Z reguły reformacja cieszyła się tylko poparciem części magnatów, mieszczaństwa i drobnej szlachty. Od początku reformacja cierpiała na brak szerokiego poparcia i odpowiednich funduszy, ponieważ magnaci chętnie konfiskowali (na ograniczoną skalę) majątki Kościoła, jednak niezbyt chętnie wspomagali pastorów (szlachta była bardzo niechętna do finansowego wspierania reformacji, brakowało funduszy nawet na wydrukowanie tak podstawowych dzieł jak Biblia brzeska lub Biblia nieświeska). Podczas gdy katolicyzm zachował praktycznie nienaruszony swój stan posiadania, polska reformacja nigdy nie miała dostatecznych sił i środków ze względu na chwiejność, przeważnie bardzo płytkie zaangażowanie i bierność szlachty i magnaterii.
Kolejną słabością polskiej reformacji, było jej utożsamienie (w ciągu XVII w. i XVIII w.) z interesami sił obcych i wrogich Polsce. J. Tazbir stwierdził: "Propaganda kontrreformacyjna w Polsce powoływała się na szykanowanie katolików w Prusach Książęcych czy Anglii, domagając się uszczuplenia praw rodzimych dysydentów. Ci więc oglądali się na pomoc swoich zagranicznych współwyznawców, co z kolei dawało asumpt do generalizującego oskarżania ich o antypolskie knowania, chęć wszczęcia wojny domowej i ściągnięcia obcej interwencji zbrojnej. To wzmagało poczucie wyobcowania i strach podejrzewanych, popychając ich do tego, co im zarzucano. Sytuacja geopolityczna Polski, otoczonej głównie przez kraje niekatolickie, napędzała takie błędne koło".
Byli więc polscy protestanci w sytuacji bez wyjścia; broniąc się przed represjami, byli automatycznie oskarżani o zdradę. Przykładem takiej sytuacji są losy Jerzego Niemirycza – magnata należącego do braci polskich.
Na Ukrainie działania kontrreformacji wobec prawosławia (w tym narzucenie Kościoła unickiego), doprowadziły do wybuchu powstania Chmielnickiego, co skrzętnie wykorzystała Rosja, traktując obronę prawosławia jako wygodny pretekst do rozpoczęcia wojny polsko-rosyjskiej (1654–1667).
Polską kontrreformację charakteryzowała ewolucja od dialogu z protestantami w wieku XVI, przez nasilanie różnych form represji w XVII w., aż do całkowitego odrzucenia i zmarginalizowania innowierców w wieku XVIII. Janusz Tazbir stwierdził: "Dysydentów zaczęto więc stawiać poza wspólnotą narodową jako obcych, wyłamujących się z polskiej, czyli katolickiej tradycji historycznej".
Formy represji przeciwko innowiercom.
Metodami eliminacji innowierców i ograniczenia ich działalności przez Kościół katolicki były między innymi literatura polemiczna, przejęcie szkolnictwa przez zakony, głównie jezuitów i pijarów, działania propagandowe, np. obwinianie innowierców o złe zdarzenia, np. klęski żywiołowe oraz porażki polityczne i militarne, utożsamianie polskości z katolicyzmem, a „herezji” z interesami krajów obcych. Wywierano również naciski polityczne, dyplomatyczne (głównie za pośrednictwem katolickich magnatów oraz nuncjusza papieskiego) i prawne (w XVII w. częste było wytaczanie procesów protestanckiej szlachcie, oskarżanej o szerzenie herezji, wykorzystywano też Sejm do zakazywania działalności np. braci polskich. Chociaż wyroki przeciwko bogatej szlachcie rzadko mogły być wykonane, to jednak skutkowały społecznym napiętnowaniem skazanych). Dochodziło również do procesów ze względów religijnych w których oskarżeni innowiercy byli skazywani na śmierć i zabijani oraz tumultów i napaści urządzanych przez tłum podburzany przez duchownych.
Brückner nazwał polską reformację „słomianym ogniem”, który wprawdzie szybko rozprzestrzenił się i wydał wielu wybitnych działaczy (szczególnie wśród braci polskich), jednak równie szybko zanikł, nie mając szerokiego społecznego poparcia ani środków finansowych. Z tego względu Kościół katolicki w Polsce nie sięgał po tak brutalne środki, po jakie sięgał w krajach zachodniej Europy. Do wyjątków należało skazanie na śmierć przez trybunał inkwizycyjny, powołany przez biskupa wrocławskiego Henryka z Wierzbna, i spalenie 50 waldensów w roku 1315 w Świdnicy, Wrocławiu i Nysie, spalenie około 250 „czarownic” w księstwie nyskim w latach 1622–1684 czy spalenie w roku 1656 przez wojska polskie w trakcie potopu szwedzkiego prywatnego miasta szlacheckiego Leszna zamieszkałego przez większość protestancką (w tym dużą wspólnotę braci czeskich) za wpuszczenie do miasta Szwedów.
Przemoc.
W Rzeczypospolitej zdarzały się przypadki palenia innowierców na stosach na skutek wyroków sądów biskupich przeciwko „heretykom” i „apostatom”. W 1539 roku w Krakowie za przejście na judaizm z wyroku biskupa Gamrata została ścięta Katarzyna Weiglowa. W 1611 roku na śmierć zostali skazani i straceni: członek wspólnoty braci polskich Jan (Iwan) Tyszkowic za „herezję” oraz kalwinista Franco de Franco za „bluźnierstwo”. W roku 1663 za rzekomą obrazę Matki Bożej został spalony na stosie krakowski żyd Matatiasz Calahora. Po spaleniu ciała popioły nabito w armatę i wystrzelono. W 1689 roku został ścięty podsędek Kazimierz Łyszczyński, któremu zarzucono ateizm. W roku 1716 w Dubnie została spalona na stosie Maryna Syrowajec z Witebska, która po śmierci męża postanowiła przejść na judaizm, a niezamężna Maryna Wojciechowna z Mielca za przyjęcie judaizmu mimo późniejszej decyzji o powrocie do chrześcijaństwa została ścięta a jej ciało zostało spalone.
W Rzeczypospolitej zdarzały się również przypadki napaści, zabójstw, niszczenia mienia i pogromów innowierców. Najczęściej takich czynów dopuszczał się tłum, podburzony przez miejscowy kler katolicki lub zakonników. Przykładem takich zdarzeń był tumult krakowski 1574 podczas którego zabito dwóch ewangelików, usiłowanie zabójstwa Socyna w Krakowie w dniu 30 kwietnia 1598, zburzenie zboru braci polskich w Krakowie podczas rozruchów antyprotestanckich w maju 1591 czy zabójstwo ministra Marcina Tertuliana oraz towarzyszące mu zburzenie zboru kalwińskiego w Wilnie w dniach 2 i 3 lipca 1611 roku. W latach 20. XVII wieku kolejne pogromy zburzyły wiele zborów protestanckich np. kalwiński i braci polskich w Lublinie – trzy dni po rozruchach sejm zakazał ich odbudowy. W roku 1616 po kilkakrotnych napaściach, w końcu tłumy podburzone przez jezuitów doszczętnie zniszczyły budynki obu poznańskich zborów protestanckich, a na ich gruzach zbudowano katolicki kościół św. Józefa i klasztor karmelitów bosych – nowy kościół luterański Świętego Krzyża został wyświęcony dopiero w roku 1786. Dochodziło również do przypadków napadów młodzieży katolickiej i plebsu na cmentarze i kondukty pogrzebowe ewangelików, połączone nierzadko z profanacją zwłok. Pierwszym z całego szeregu takich wydarzeń był tumult cmentarny w 1575 roku w Krakowie.
W porównaniu z masowymi zabójstwami w Europie Zachodniej były to przypadki nieliczne. Kościół katolicki odwołując się do prawa kanonicznego większość z wymienionych osób uznawał za katolików. Znacznie większa liczba innowierców została zmuszona do opuszczenia swoich miejsc zamieszkania na skutek zagrożenia wyrokami ze strony sądów biskupich. Uciekali oni przede wszystkim do luterańskich Prus Książęcych, gdzie powstała np. liczna wspólnota braci polskich.
Miały także miejsce rozruchy antykatolickie np. Tumult w Gdańsku w 1525 r. w wyniku którego ścięto 14 zwolenników przyjęcia luteranizmu oraz w Rydze, gdzie miejscowi protestanci w trakcie „rozruchów kalendarzowych” wynikłych z wprowadzenia kalendarza gregoriańskiego stracili w 1586 roku wójta Testiusza i syndyka Wellinga, którzy wspierali katolików. W 1724 roku na skutek Tumultu toruńskiego zakończonego zdemolowaniem kolegium jezuitów skazano na śmierć 11 protestantów w tym 2 burmistrzów co wywołało oburzenie poza granicami kraju i kryzys dyplomatyczny. Jeśli sprawcami byli katolicy najczęściej unikali oni odpowiedzialności choć podczas Tumultu krakowskiego 1574 ścięto pięciu plebejuszy uczestniczących w zajściach. Jednakże podobne ekscesy były stosunkowo rzadkie, a ich ofiary nie przekraczały kilkunastu zabitych. Kontrreformacja w Polsce nie stosowała aż tak drastycznych metod, jakie stosowane były w Europie Zachodniej wobec protestantów (np. w Hiszpanii czy we Francji).
Działania prawne.
Pierwszym aktem prawnym, zakazującym rozpowszechniania reformacji w Polsce był edykt toruński z 1520. Następnie Kościół rzymskokatolicki podejmował szereg działań, które miały na celu ograniczenie wolności wyznaniowej w Rzeczypospolitej. Przykładem takiej formy represji przeciwko polskim innowiercom jest zamknięcie wszystkich instytucji braci polskich w Rakowie (w tym słynnej Akademii Rakowskiej) na mocy uchwały sejmowej z kwietnia 1638. Nastąpiło to m.in. na skutek działań biskupa krakowskiego Jakuba Zadzika, który wykorzystał rzekome zniszczenie przydrożnego krzyża przez uczniów Akademii.
Wyjątkowy w historii Polski jest fakt wygnania z Rzeczypospolitej w przeciągu trzech lata wszystkich braci polskich na mocy kolejnej uchwały sejmowej z 1658. Okres ten przeznaczony na wyprzedaż majątków, skrócono do dwóch lat, a po tym czasie mieli oni być karani śmiercią. Najprawdopodobniej niezastosowanie banicji wobec polskich luteranów i kalwinistów wynikało z poparcia, jakim te grupy cieszyły się w krajach sąsiednich.
Konfederacja warszawska bardzo często nie była przestrzegana, m.in. z powodu nie uchwalenia przez Sejm przepisów wykonawczych.
Po zakończeniu potopu szwedzkiego innowierców dosięgły represje za ich współpracę z protestanckim najeźdźcą (pogromy, zabójstwa, spalenie Leszna). Pomijany był przy tym fakt podobnej kolaboracji ze strony części katolików. Protestanci masowo opuszczali Rzeczpospolitą, np. większość litewskich kalwinistów przeniosła się do Prus Książęcych.
W 1668 Sejm wprowadził karę śmierci za odstępstwo od katolicyzmu, zaś w roku 1673 obywatelstwo i nobilitację przyznał wyłącznie katolikom. Dopiero w roku 1791 Konstytucja 3 maja karę śmierci zastąpiła karą ekskomuniki jednocześnie jednak nadając religii katolickiej status religii państwowej. Wykluczenie w 1712 protestantów z Senatu, a w 1734 – wykluczenie z Sejmu, sprowokowało interwencję Prus i Rosji pod hasłem „obrony praw innowierców”.
Wpływ kontrreformacji.
Polska kontrreformacja umocniła Kościół katolicki (także na Litwie), przyczyniła się do podwyższenia wykształcenia duchownych. Zaczęto rozwijać katolickie szkoły, które poziomem nauczania musiały konkurować ze szkołami innowierczymi. Rozwinęła się także literatura katolicka w języku polskim, która początkowo czerpała wzorce z dzieł protestanckich. Kontrreformacja ukształtowała także stereotyp Polaka jako przede wszystkim katolika.
Negatywnym skutkiem kontrreformacji było zniszczenie protestanckich środowisk twórczych (np. braci polskich), rozwój ksenofobii, blokowanie ewolucji ustroju państwa i jego modernizacji. Wprowadzenie cenzury kościelnej spowodowało praktycznie odcięcie Polski od twórczych prądów i idei płynących z Zachodu i w dużym stopniu przyczyniło się do obniżenia poziomu życia umysłowego i kulturalnego w XVII wieku i pierwszej połowie XVIII wieku.

</doc>
<doc id="1059190" url="https://pl.wikipedia.org/wiki?curid=1059190" title="Saki Hiwatari">
Saki Hiwatari

Saki Hiwatari (ur. 15 lipca 1961) - japoński mangaka. Jego pierwsza praca, "Mahōtsukai wa shitteiru", była wydawana w cotygodniowym czasopiśmie "Hana to Yume" w 1982. 

</doc>
<doc id="1059193" url="https://pl.wikipedia.org/wiki?curid=1059193" title="Zasada identyczności przedmiotów nierozróżnialnych">
Zasada identyczności przedmiotów nierozróżnialnych

Zasada identyczności przedmiotów nierozróżnialnych (łac. "principium identitatis indiscernibilium") – teza ontologiczna stwierdzająca, że jeśli dane obiekty, indywidua, zbiory, etc. mają wszystkie własności wspólne, to są one identyczne (stanowią ten sam obiekt, indywiduum, zbiór, etc.). Zasada ta przyczynia się do dowodzenia szeregu twierdzeń o identyczności. Stoi ona jednak w sprzeczności z matematycznym twierdzeniem o brzydkim kaczątku, zgodnie z którym dowolne dwa obiekty, o ile tylko są odróżnialne, są do siebie równie podobne. 
Za twórcę zasady identyczności przedmiotów nierozróżnialnych uważa się filozofa niemieckiego Gottfrieda Wilhelma Leibniza.
Sformułowanie.
Dla każdego "x" i "y", jeżeli "x" i "y" mają te same właściwości, wtedy "x" jest identyczny z "y".
formula_1
Dla każdego "x" i "y", jeżeli "x" nie jest identyczny z "y", wtedy istnieje właściwość różniąca "x" od "y".
formula_2

</doc>
<doc id="1059195" url="https://pl.wikipedia.org/wiki?curid=1059195" title="Autostrada A4/A26 (Włochy)">
Autostrada A4/A26 (Włochy)



</doc>
<doc id="1059199" url="https://pl.wikipedia.org/wiki?curid=1059199" title="INO">
INO



</doc>
<doc id="1059205" url="https://pl.wikipedia.org/wiki?curid=1059205" title="Geozaur">
Geozaur

Geozaur ("Geosaurus") - rodzaj wymarłego archozaura z kladu Crocodyliformes (obejmującego również współczesne krokodyle - sam geozaur nie należy jednak do rzędu Crocodilia). Zaliczany do podrzędu Thalattosuchia (którego dokładna pozycja systematyczna pozostaje przedmiotem sporów), a w jego ramach - do rodziny Metriorhynchidae.
Występowanie.
Geozaur żył w morzach obecnej Europy w okresie jury. 
Opis.
Geozaury osiągały długość ok. 2–3 m. Zwierzęta te miały spłaszczoną grzbieto-brzusznie spneumatyzowaną czaszkę oraz charakterystyczny ogon, który świadczył o przystosowaniu do wodnego trybu życia.

</doc>
<doc id="1059208" url="https://pl.wikipedia.org/wiki?curid=1059208" title="Fulengia">
Fulengia

Fulengia– rodzaj dinozaura odkrytego w Chinach (Junnan).
Pożywienie.
rośliny
Występowanie.
Zamieszkiwał dzisiejsze Chiny w czasie wczesnej jury.

</doc>
<doc id="1059209" url="https://pl.wikipedia.org/wiki?curid=1059209" title="Poziom ciśnienia akustycznego">
Poziom ciśnienia akustycznego

Poziom ciśnienia akustycznego – bezwymiarowa wielkość, przedstawiona w skali logarytmicznej, opisująca stosunek średniego kwadratu ciśnienia akustycznego do tzw. ciśnienia odniesienia. Poziom ciśnienia akustycznego pozwala na łatwe uszeregowanie sygnałów akustycznych ze względu na ich natężenia; operowanie wartościami ciśnienia byłoby kłopotliwe ze względu na dużą rozpiętość ich skali. Na przykład układ słuchowy człowieka może percypować dźwięki o wartościach od ok. 20 μPa do ok. 20 Pa. Dzięki zastosowaniu pojęcia poziomu ciśnienia akustycznego, cała dynamika słuchu może być opisana liczbami z zakresu od 0 do 120, a nie od 0,00002 do 20.
Poziom ciśnienia akustycznego zdefiniowany jest wzorem:
gdzie:
Wartość poziomu ciśnienia akustycznego podaje się w dB SPL (od Sound Pressure Level).
Poziom ciśnienia akustycznego nie jest dobrą miarą percypowanej głośności, gdyż nie uwzględnia zmiennej czułości ucha na dźwięki o różnych wysokościach krzywych izofonicznych. Lepszym wyznacznikiem głośności jest poziom dźwięku.
Poziom ciśnienia akustycznego równy jest 0 dB, gdy średni kwadrat ciśnienia akustycznego równy jest ciśnieniu odniesienia.

</doc>
<doc id="1059210" url="https://pl.wikipedia.org/wiki?curid=1059210" title="Yūji Horii">
Yūji Horii

 - japoński twórca gier komputerowych. Autor serii gier "Dragon Quest".

</doc>
<doc id="1059220" url="https://pl.wikipedia.org/wiki?curid=1059220" title="Igalo">
Igalo

Igalo (cyr. Игало) – miasto w Czarnogórze, w gminie Herceg Novi. Leży nad Zatoką Kotorską W 2011 roku liczyło 3355 mieszkańców.
Miasto jest uzdrowiskiem – leczy się tu choroby reumatyczne, do celów leczniczych wykorzystywana jest radioaktywna glina.
W mieście znajduje się dawna rezydencja prezydenta Jugosławii Josipa Tito z lat 1976–1979, udostępniona dla zwiedzających na początku czerwca 2014.
Demografia.
W 2011 roku miasto było zamieszkiwane przez 3354 osoby, z których 53,8% stanowią Serbowie, a 30,3% to Czarnogórcy.

</doc>
<doc id="1059226" url="https://pl.wikipedia.org/wiki?curid=1059226" title="Bijela (Czarnogóra)">
Bijela (Czarnogóra)

Bijela (cyr. Бијела) – miasto w Czarnogórze, w gminie Herceg Novi. Jest położone nad Zatoką Kotorską. W 2011 roku liczyło 3691 mieszkańców.

</doc>
<doc id="1059231" url="https://pl.wikipedia.org/wiki?curid=1059231" title="Telesto">
Telesto



</doc>
<doc id="1059234" url="https://pl.wikipedia.org/wiki?curid=1059234" title="Trojanka (rzeka)">
Trojanka (rzeka)

Trojanka – rzeka, prawy dopływ Warty, płynąca przez Park Krajobrazowy Puszcza Zielonka i wsie Zielonka, Głęboczek, Głębocko, Trojanowo, Przebędowo, miasto Murowana Goślina, Raduszyn, Mściszewo do Warty w pobliżu wsi Mściszewo.
Znaczny obszar zlewni położony jest na obrzeżu Puszczy Zielonki. Dopływami Trojanki są: Goślinka (lewy dopływ Trojanki, do której wpada w km 5+525), Hutka, Kanał Kąty (prawy dopływ Trojanki, do której wpada w km 9+425), Kanał Wojnowski (prawy dopływ Trojanki, do której wpada w km 10+125). W rynnie polodowcowej w części centralnej Parku Krajobrazowego Puszcza Zielonka znajdują się trzy jeziora połączone rowem - Jezioro Czarne, Pławno, Jezioro Kamińskie, tworząc zlewnię bezodpływową. Przekopane połączenie w postaci rowu z Jezioro Bolechowskie zostało przerwane. Z jeziora Bolechowo woda odprowadzana jest rowem w kierunku północnym do Goślinka. Trojanka, Goślinka i rów Potasze prowadzą wodę przez cały rok; pozostałe cieki - okresowo.

</doc>
<doc id="1059239" url="https://pl.wikipedia.org/wiki?curid=1059239" title="Elvan Abeylegesse">
Elvan Abeylegesse

Elvan Abeylegesse, także Hewan Abeye i Elvan Can (ur. 11 września 1982 w Addis Abebie) – turecka lekkoatletka pochodząca z Etiopii, specjalistka od długich dystansów (1500 m, 3000 m, 5000 m, 10 000 m). Była rekordzistka świata w biegu na 5000 m. Po ponownej analizie próbek z 2007 roku u Abeylegesse wykryto środki dopingujące i w 2017 roku IAAF zdyskwalifikował ją na dwa lata, anulując jednocześnie jej wyniki uzyskane od 26 sierpnia 2007 roku do 25 sierpnia 2009 roku. Decyzja federacji spowodowała odebranie jej srebrnego medalu mistrzostw świata (2007), dwóch srebrnych medali olimpijskich (2008) oraz złotego medalu igrzysk śródziemnomorskich (2009).
Rekordy życiowe.
Rekordy życiowe:

</doc>
<doc id="1059240" url="https://pl.wikipedia.org/wiki?curid=1059240" title="Kaszkawał">
Kaszkawał

Kaszkawał (tur. "kaşkaval", bułg. i maced. "кашкавал", serb. "качкаваљ" / "kačkavalj", rum. "caşcaval") – ser podpuszczkowy, dojrzewający, twardy, produkowany z mleka owczego lub krowiego z masy parzonej, w kształcie cylindra o średnicy 30 cm i wysokości 10–12 cm oraz wadze ok. 8 kg.
Miąższ sera zwarty, elastyczny, bez oczek. Smak i zapach specyficzny, w miarę dojrzewania – pikantny. Kaszkawał jest popularny w południowej Europie. We Włoszech znany jest pod nazwą "". W Polsce produkowany od 1975 jako kaszkawał.

</doc>
<doc id="1059241" url="https://pl.wikipedia.org/wiki?curid=1059241" title="Dunaszeg">
Dunaszeg

Dunaszeg – wieś i gmina w północno-zachodniej części Węgier, w pobliżu miasta Győr. Gmina liczy 1985 mieszkańców (styczeń 2011) i zajmuje obszar 17,27 km².
Miejscowość leży na obszarze Małej Niziny Węgierskiej, w pobliżu granicy słowackiej. Administracyjnie należy do powiatu Győr, wchodzącego w skład komitatu Győr-Moson-Sopron.

</doc>
<doc id="1059242" url="https://pl.wikipedia.org/wiki?curid=1059242" title="USS Santee (1855)">
USS Santee (1855)

USS Santee – pierwszy okręt United States Navy noszący tę nazwę, a zarazem ostatnia fregata żaglowa, która weszła do służby.
Jednostka została zaprojektowana jako fregata 44-działowa. Stępkę położono w 1820 w stoczni Portsmouth Naval Shipyard, ale z braku funduszy okręt długo pozostawał nieukończony na pochylni. Zwodowano go dopiero 16 lutego 1855, ale do służby wszedł po dalszych 6 latach – 9 czerwca 1861. Dowódcą jednostki został komandor Henry Eagle.
Okręt wziął udział w wojnie secesyjnej, w marynarce Unii. „Santee” opuścił Portsmouth 20 czerwca 1861, kierując się do Hampton Roads, gdzie załadował amunicję, a 10 lipca wznowił podróż do Zatoki Meksykańskiej. 8 sierpnia w zatoce około 350 mil na południe od portu Pensacola na Florydzie, fregata zdobyła łamacz blokady – szkuner „C. P. Knapp”, po czym eskortowała go do Pensacoli. 27 października „Santee” zajął swój drugi pryz – brygantynę „Delta” w pobliżu Galveston, która próbowała wpłynąć do Galveston z ładunkiem soli z Liverpoolu.
Krótko przed północą 7 listopada załoga fregaty podjęła w Zatoce Galveston wyprawę przy pomocy łodzi wiosłowych, by zająć i podpalić konfederacki uzbrojony parowiec „General Rusk”. W czasie tego wypadu, w wyniku manewrów mających zapobiec wykryciu przez przeciwnika, łodzie weszły na mieliznę. W tym momencie, z powodu utraty czynnika zaskoczenia, dowodzący wypadem porucznik James Jouett zrezygnował z planów ataku na łamacz blokady i zwrócił swoją uwagę na konfederacki okręt strażniczy (ang "lookout vessel") „Royal Yacht”. Po zaciętej walce wręcz, załoga fregaty pokonała konfederatów, podpaliła zdobyty szkuner i wróciła na „Santee” z tuzinem więźniów. Podczas akcji jeden załogant fregaty został zabity, a dwóch oficerów i sześciu marynarzy zostało rannych, z czego jeden śmiertelnie. 30 grudnia, po pościgu trwającym pięć-sześć mil, łodzie z „Santee” zajęły 14-tonowy szkuner konfederacki „Garonne”. Komandor Eagle używał później tego pryzu jako lichtugi.
W styczniu 1862, po podzieleniu sił Unii w Zatoce Meksykańskiej na dwa dywizjony, „Santee” został przydzielony do Eskadry Blokadowej Zachodniej Zatoki (ang. "West Gulf Blockading Squadron") dowodzonej przez komodora Davida Farraguta. Po reorganizacji okręt kontynuował aż do pory letniej działania blokadowe teksaskiego wybrzeża, głównie w pobliżu Galveston, po czym, gdy szkorbut osłabił siły załogi, a wielu załogantom skończył się czas zaciągu, okręt pożeglował na północ. 22 sierpnia dotarł do Bostonu, gdzie został wycofany ze służby w celu remontu 4 września.
Po remoncie w Boston Navy Yard, okręt został ponownie włączony do służby dokładnie miesiąc później i popłynął do Newport, aby służyć jako okręt szkolny Amerykańskiej Akademii Morskiej, która została przeniesiona do tego miasta z Annapolis dla bezpieczeństwa, w związku z toczącą się wojną. W Newport uczniowie mieszkali, uczyli się i przygotowywali do służby na fregatach „Santee” i „Constitution”, co miało ich przygotować do służby dowódczej w Marynarce Unii.
Po zakończeniu wojny secesyjnej Akademia Morska wróciła do Annapolis, więc „Santee” wraz z midszypmenami na pokładzie popłynął do tego portu, gdzie zakotwiczył 2 sierpnia 1865 w pobliżu Fort Severn. Tam kontynuował swoje zadania jako okręt szkolny. W następnym roku został szkolnym okrętem artyleryjskim. W tym samym czasie fregata zaczęła być używana jako hulk dla kandydatów na oficerów (midszypmenów), którzy zostali ukarani oraz dla studentów mających na pokładzie tego okrętu zaznać smaku „życia w marynarce”.
Przed świtem 2 kwietnia 1912, po pół wieku służby jako okręt szkolny, „Santee” zatonął na swoim kotwicowisku. Próby podniesienia fregaty z dna okazały się nieskuteczne. Okręt został sprzedany Josephowi G. Hitnerowi z Filadelfii 2 sierpnia 1912, w rocznicę przybycia do Annapolis. Po sześciu miesiącach wysiłków okręt został podniesiony i 8 maja 1913 „Santee” opuścił na holu Annapolis i udał się do Bostonu, gdzie został spalony w celu odzyskania z kadłuba miedzi i mosiądzu.

</doc>
<doc id="1059243" url="https://pl.wikipedia.org/wiki?curid=1059243" title="Jan IV (maronicki patriarcha Antiochii)">
Jan IV (maronicki patriarcha Antiochii)

Jan IV - duchowny katolicki kościoła maronickiego, w latach 1339-1357 41. patriarcha tego kościoła - "maronicki patriarcha Antiochii i całego Wschodu".

</doc>
<doc id="1059244" url="https://pl.wikipedia.org/wiki?curid=1059244" title="Boca (rzeka)">
Boca (rzeka)

Boca – rzeka III rzędu na słowackim Liptowie, lewostronny dopływ Wagu. Długość rzeki to 18,5 km.
Jej źródła znajdują się w Tatrach Niżnych (Dumbierskie Tatry), pod przełęczą Bocianske sedlo na wysokości około 1400 m. Początkowo płynie na wschód przez Starobocianską dolinę do wsi Vyšná Boca, gdzie wpadają do niej dwa potoki wypływające spod przełęczy Čertovica: Čertovica i drugi bezimienny. Boca zmienia bieg na północny i płynie dalej Bocianską doliną. Przepływa przez wieś Nižná Boca, w obrębie której uchodzą do niej potoki Chopcovica i Fišiarsky potok.
Po zebraniu wód Malužiny skręca na północny zachód. Przepływa przez wieś Malužiná, po czym wpada do niej Svidovský potok. Dalej skręca na północ, zbiera wody Michalovskiego potoku i wpływa do Kotliny Liptowskiej. W obrębie wsi Kráľova Lehota wpada do Wagu na wysokości 658 m.

</doc>
<doc id="1059245" url="https://pl.wikipedia.org/wiki?curid=1059245" title="Dunaszentpál">
Dunaszentpál

Dunaszentpál – wieś i gmina w północno-zachodniej części Węgier, w pobliżu miasta Győr. Miejscowość leży na obszarze Małej Niziny Węgierskiej, w pobliżu granicy słowackiej. Administracyjnie należy do powiatu Győr, wchodzącego w skład komitatu Győr-Moson-Sopron.
Gmina Dunaszentpál liczy 727 mieszkańców (2009) i zajmuje obszar 9,81 km².

</doc>
<doc id="1059246" url="https://pl.wikipedia.org/wiki?curid=1059246" title="US Open 2004 (gra pojedyncza mężczyzn)">
US Open 2004 (gra pojedyncza mężczyzn)



</doc>
<doc id="1059247" url="https://pl.wikipedia.org/wiki?curid=1059247" title="Radek Šírl">
Radek Šírl

Radek Šírl (ur. 20 marca 1981 w Rudnej) – czeski piłkarz grający na pozycji lewego pomocnika.
Kariera klubowa.
Šírl jest wychowankiem klubu TJ Rudná, a następnie występował w młodzieżowych drużynach Admiry/Slavoj Praga oraz AFK Semice. Potem trafił do Bohemians 1905, w barwach którego zadebiutował w 2000 roku w pierwszej lidze czeskiej. W Bohemiansie spisywał się na tyle dobrze, że po sezonie za 6,5 miliona koron czeskich trafił do lokalnego rywala, Sparty Praga. Jednak w sezonie 2001/2002 wystąpił w zaledwie jednym spotkaniu tego klubu mając niewielki udział w wywalczeniu wicemistrzostwa Czech i już w połowie sezonu powrócił do Bohemians 1905. Zajął z nim 4. miejsce na koniec sezonu, ale w sezonie 2002/2003 spadł z nim z ligi.
Jeszcze w 2003 roku Šírl przeszedł do rosyjskiego zespołu Zenit Petersburg, do którego ściągnął go Vlastimil Petržela, trener Šírla w drużynie Bohemians. W Zenicie Radek występował ze swoim rodakiem, Pavlem Marešem. Dość szybko wywalczył sobie miejsce w podstawowym składzie Zenitu i w pierwszym sezonie gry został z nim wicemistrzem Rosji oraz wywalczył Puchar Premier Ligi. W 2004 roku występował jednak w mniejszej ilości meczów Zenitu ze względu na dużą rotację w składzie, a klub ten zakończył sezon na 4. pozycji w lidze. W 2005 roku Radek nadal był rezerwowym (6. miejsce Zenitu), ale już w 2006 roku ponownie stał się zawodnikiem pierwszej jedenastki klubu z Petersburga i wspomógł go w walce o 4. miejsce w rozgrywkach ligowych. W 2007 roku wywalczył z Zenitem pierwsze w historii klubu mistrzostwo Rosji. Natomiast 2008 roku zdobył z tym klubem Puchar UEFA, a następnie także Superpuchar Europy.
W 2010 roku Šírl odszedł z Zenitu i wrócił do Czech. Został piłkarzem FK Mladá Boleslav. Karierę kończył w 2016 w Bohemiansie.
Kariera reprezentacyjna.
W reprezentacji Czech Šírl zadebiutował 15 listopada 2006 roku w zremisowanym 1:1 towarzyskim spotkaniu z Danią. W 46. minucie tego spotkania zastąpił Davida Jarolíma.

</doc>
<doc id="1059248" url="https://pl.wikipedia.org/wiki?curid=1059248" title="Radek Sirl">
Radek Sirl



</doc>
<doc id="1059253" url="https://pl.wikipedia.org/wiki?curid=1059253" title="Szymon III (maronicki patriarcha Antiochii)">
Szymon III (maronicki patriarcha Antiochii)

Szymon III – duchowny katolicki Kościoła maronickiego, w latach 1297-1339 patriarcha tego Kościoła .

</doc>
<doc id="1059254" url="https://pl.wikipedia.org/wiki?curid=1059254" title="Goślinka">
Goślinka

Goślinka – struga o długości 9,03 km, lewy dopływ Trojanki.
Ma źródło na południe od wsi Boduszewo, przez którą przepływa. Następnie płynie przy południowej części wsi Rakownia i przez południową część miasta Murowana Goślina, gdzie uchodzi do Trojanki.

</doc>
<doc id="1059256" url="https://pl.wikipedia.org/wiki?curid=1059256" title="McDonnell Douglas MD-80">
McDonnell Douglas MD-80

McDonnell Douglas MD-80 – rodzina dwusilnikowych, wąskokadłubowych samolotów pasażerskich o średnim zasięgu, produkowanych przez amerykańską wytwórnię lotniczą McDonnell Douglas. MD-80 to przedłużona i ulepszona wersja DC-9, mogąca pomieścić na swoim pokładzie od 130 do 172 pasażerów, zależnie od wariantu i konfiguracji siedzeń.
Maszyny serii MD-80 weszły do użytku 5 października 1980 roku w liniach Swissair, a w Stanach Zjednoczonych 17 grudnia 1980 roku w barwach amerykańskich Southwest Airlines. W skład rodziny MD-80 wchodzą MD-81, MD-82, MD-83, MD-87 i MD-88, a ich następcami są MD-90 (1995) i MD-91/Boeing 717 (1999).
Projekt i rozwój.
Pochodzenie.
W latach 60. amerykańska wytwórnia lotnicza Douglas Aircraft Company skonstruowała DC-9, maszynę krótkiego zasięgu, będącą uzupełnieniem dla istniejącego DC-8. DC-9 był zupełnie nowym projektem, z dwoma silnikami turbowentylatorowymi zamontowanymi na tylnej części kadłuba, z ogonem w kształcie litery „T”. DC-9 ma wąski kadłub z rzędami po pięć siedzeń i może pomieścić 80 do 135 pasażerów zależnie od wersji i konfiguracji kabiny pasażerskiej.
Rodzina MD-80 była nową generacją DC-9, oficjalnie nazywaną DC-9-80 i DC-9 Super 80 i weszła do użytku w 1980 roku. Projekt MD-80 był podstawą do skonstruowania MD-90, który wszedł do służby w 1995 roku. Ostatnim wariantem był MD-95, który po połączeniu wytwórni Boeing i McDonnell Douglas w 1997 roku, przyjął nazwę Boeing 717-200.
Rodzina DC-9 należy do najlepiej sprzedających się samolotów w historii lotnictwa cywilnego, łącznie wyprodukowano ich ponad 2400 sztuk, co daje trzecie miejsce tuż za rodziną Boeing 737 (ponad 7000) i Airbus A320 (ponad 5000).
Seria MD-80.
MD-80 to samoloty średniego zasięgu wprowadzone do użytku w 1980 roku. Projekt to nowa generacja DC-9 z dwoma silnikami turbowentylatorowymi zamontowanymi na tylnej części kadłuba, wysoce wydajnymi skrzydłami i ogonem w kształcie litery „T”. Ponadto, jest dłuższy niż DC-9 oraz ma większą maksymalną masę startową i większą pojemność zbiorników na paliwo. Został zaprojektowany na częste, krótkodystansowe loty, ze 130 do 172 pasażerami na pokładzie.
Projekt MD-80 został zapoczątkowany w latach 70. Jako ulepszona wersja DC-9-50. Dostępność nowych silników Pratt &amp; Whitney JT8D miała wpływ na prace nad projektami DC-9-55, DC-9-55 ("Re-fanned Super Stretch") i DC-9-60. Główny wysiłek skupił się na projekcie 50 w sierpniu 1977 r., a jako że planowaną datą wprowadzenia nowej maszyny na rynek miał być rok 1980 – ostatecznie model oznaczono DC-9 Seria 80. W październiku 1977 r. Swissair zamówił 15 maszyn z możliwością zakupu kolejnych 5.
Seria 80 posiada przeprojektowane skrzydła DC-9, z dodanymi sekcjami, co w efekcie spowodowało ich wydłużenie o 4,34 m (skrzydło jest większe o 28%). Pierwszy lot MD-80 odbył się 18 października 1979 roku.
MD-80 rozpoczął służbę w 1980 roku. Początkowo był certyfikowany jako wersja DC-9, ale w lipcu 1983 roku zmieniono na MD-80, co było marketingowym zabiegiem. Z kolei nowe wersje były od początku określane jako MD-81, MD-82, MD-83 i MD-87, nawet gdy formalna certyfikacja była DC-9-81/82 itd. Jedynie MD-88 otrzymał certyfikację „MD”, tak jak i późniejszy MD-90.
W stosunku do poprzednich maszyn samoloty MD-80 posiadały ulepszony kokpit, awionikę i aerodynamikę. Ponadto, otrzymały mocniejsze, bardziej wydajne i cichsze silniki JT8D-200. MD-80 ma dłuższy kadłub w stosunku do DC-9, jak również większy zasięg. Samoloty tego typu wciąż latają w barwach American Airlines czy Delta Air Lines. Porównywalnymi modelami do MD-80 są Boeing 737 i Airbus A320.
Testy i certyfikacja.
MD-80 o numerze seryjnym 909 wykonał pierwszy lot 18 października 1979 roku. Loty testowe, pomimo poważnych uszkodzeń dwóch maszyn, zostały ukończone 25 sierpnia 1980. Wtedy to pierwszy wariant MD-81 z silnikami JT8D-209 został certyfikowany po wprowadzonej przez FAA (Federal Aviation Administration) poprawce do certyfikacji DC-9. W lotach testowych, prowadzących do certyfikacji, wzięły udział 3 egzemplarze MD-80, które wykonały łącznie 795 lotów w ciągu 1085 godzin. Pierwsza dostawa do Swissair nastąpiła 13 września 1980 roku.
Oznaczenie modeli.
Jako że MD-80 nie był zupełnie nowym projektem, funkcjonował na poprawionej licencji DC-9 (podobna sytuacja miała miejsce w przypadku MD-90 i Boeing 717). Wniosek o pierwszą poprawkę z przemianowaniem na DC-9-81, został zatwierdzony 26 sierpnia 1980 roku. W 1983 roku McDonnell Douglas zdecydował, że DC-9-80 (Super 80) mógłby być określany jako MD-80. Kolejna zgłoszona poprawka obejmująca wszystkie modele (MD-81, MD-82 i MD-83) została przyjęta 10 marca 1986 roku.
Mimo braku licencji do 21 października 1987 roku, McDonnell Douglas wystąpił o kolejne certyfikacje nazw DC-9-87 i DC-9-87F w dniu 14 lutego 1985 roku. Ta maszyna, podobnie jak poprzednie, została oficjalnie nazwana DC-9-87 (MD-87), jednak na tabliczkach znamionowych nie pojawiło się DC-9-87. Dla MD-88 certyfikacja została dokonana po wcześniejszych zmianach, dlatego 8 grudnia 1987 roku na licencji pojawiło się już MD-88, zamiast DC-9-88. W bazie danych na stronie FAA pojawiają się nazwy DC-9-88 i DC-9-80, jednak nie są one używane.
Produkcja MD-80.
MD-80 były produkowane w Long Beach w Kalifornii, na wspólnej linii montażowej z DC-9, z którym dzieliły również kolejne numery seryjne. Po dostarczeniu 976 DC-9 i 108 MD-80 – McDonnell Douglas wstrzymał produkcję DC-9. W związku z tym, począwszy od 1085-go DC-9 (MD-82 dostarczony liniom VIASA w grudniu 1982 roku), wszystkie produkowane DC-9 były z serii MD-80.
Dodatkowo, 12 kwietnia 1985 roku uruchomiono drugą linię produkcyjną w chińskim Szanghaju, gdzie wyprodukowano 35 maszyn typu MD-82/83.
Od 1987 roku z McDonnell Douglas wypuszczał na rynek 10 maszyn miesięcznie, a w 1991 roku produkcja MD-80 osiągnęła szczyt – do odbiorców trafiło 140 maszyn MD-80, co daje miesięczny wynik 12 samolotów. W efekcie zmniejszenia ruchu lotniczego i niezbyt dużego zapotrzebowania linii lotniczych na MD-90, produkcja MD-80 została zredukowana do 84 w roku 1992, 42 w roku 1993, a w 1999 roku ostatecznie zakończona.
Historia eksploatacji.
Samoloty z rodziny MD-80 są użytkowane na całym świecie. Głównymi odbiorcami byli Aeroméxico, Aerorepublica, Alaska Airlines, Alitalia, Allegiant Air, American Airlines, Austral Líneas Aéreas, Austrian Airlines, Avianca, China Eastern Airlines, China Northern Airlines, Delta Air Lines, Finnair, Iberia, Japan Air System (JAS), Korean Air, Lion Air, Reno Air, Scandinavian Airlines System (SAS), Spanair, Insel Air i Swissair.
W toku użytkowania starzejących się silników JT8D, MD-80 nie jest konkurencyjny pod względem zużycia paliwa w stosunku do nowszych modeli Boeinga 737 i Airbusa A320. MD-80 spala 1050 galonów paliwa lotniczego podczas godziny zwykłego lotu, podczas gdy większy i nowszy Boeing 737-800 jedynie 850 (o 19% mniej). W związku z powyższym po roku 2000 wiele linii lotniczych zaczęło wycofywać MD-80 ze służby. Alaska Airlines stwierdziły, że typowy lot z Los Angeles do Seattle mógłby kosztować o $2000 mniej używając Boeinga 737-800 zamiast MD-80.
Warianty.
MD-81 (DC-9-81).
McDonnell Douglas MD-81 (początkowo znany jako DC-9 Super 81) był pierwszym modelem produkcyjnym z rodziny MD-80 i (poza MD-87) różnica długości kadłuba pomiędzy nim a kolejnymi modelami jest niewielka. MD-81, MD-82, MD-83 i MD-88 różnią się pomiędzy sobą jedynie silnikami (różne warianty Pratt &amp; Whitney JD8T), pojemnością zbiorników paliwowych i masą własną.
Wymiary: podstawowe „długie” wersje MD-80 (MD-81, MD-82, MD-83 i MD-88) mają całkowitą długość 45,06m i długość kadłuba 41,58m, co stanowi 4,62m więcej niż DC-9-50 i 13,51m więcej niż podstawowa wersja DC-9-10. Rozpiętość skrzydeł została również zwiększona, w porównaniu z wcześniejszymi modelami DC-9 o 4,4 metra.
Napęd: Podstawowa wersja MD-80 została wyposażona w silniki Pratt &amp; Whitney JT8D-209 o ciągu 82 kN. Późniejsze wersje otrzymały mocniejsze silniki JT8D-217 i JT8D-219.
APU (Auxiliary power unit): Wszystkie wersje MD-80 posiadają w standardzie generatory APU AlliedSignal (Garrett) GTCP85-98D zamontowane na tylnej części kadłuba.
Osiągi: maksymalna masa startowa samolotów MD-80 wynosi 140 000 funtów (~63 503 kg) z możliwością zwiększenia do 142 000 funtów (~64 410 kg). Pojemność zbiorników paliwa wynosi 5850 galonów (22 100 litrów), a zasięg ze 155 pasażerami na pokładzie to 1570 mil morskich (2910 km).
Kokpit: MD-80 wyposażony jest w kokpit, podobny do tego w DC-9, dla dwóch członków załogi. Późniejsze modele mogły mieć elektroniczne wyświetlacze w miejsce tradycyjnych, analogowych wskaźników.
Kabina pasażerska: typowe konfiguracje kabiny pasażerskiej:
Podwozie: Wszystkie modele MD-80 posiadają trzykołowe podwozie.
Ważne daty:
MD-82 (DC-9-82).
Oficjalnie zapowiedziany 16 kwietnia 1979 roku McDonnell Douglas MD-82 ma te same wymiary co MD-81, ale wyposażony jest w mocniejsze silniki. Największym odbiorcą tego typu są American Airlines, które w jednym momencie posiadały ich ponad 300.
Napęd: MD-82 początkowo certyfikowany z silnikami JT8D-217, w połowie 1982 roku otrzymał licencję na JT8D-217A.
Osiągi: Lepsze silniki zwiększyły dopuszczalną masą startową (~67800kg). Pojemność zbiorników na paliwo wynosi 5840 galonów (~22 100 litrów), a zasięg z 155 pasażerami na pokładzie wynosi 3800km.
Ważne daty:
MD-83 (DC-9-83).
McDonnell Douglas MD-83 to ulepszona wersja MD-81/82 z większym zasięgiem, mocniejszymi silnikami i zwiększoną pojemnością zbiorników na paliwo.
Napęd: W porównaniu do poprzednich modelów MD-83 wyposażono w silniki o zwiększonej mocy Pratt &amp; Whitney JT8D-219.
Osiągi: W tym modelu pojemność zbiorników paliwa została zwiększona do 6970 galonów (~26400 litrów), również masa startowa została zwiększona do ~63 500 kilogramów. Ponadto, zasięg tego modelu wynosi 4637 kilometrów. W związku ze zwiększeniem masy samolotu, MD-83 otrzymał nowe, mocniejsze podwozie (koła, opony i hamulce).
Ważne daty:
MD-87 (DC-9-87).
W styczniu 1985 przedstawiciel wytwórni McDonnell Douglas ogłosili zamiar produkcji kolejnego modelu MD-80 o krótszym kadłubie, pod nazwą McDonnell Douglas MD-87, mogącego pomieścić 109 do 130 pasażerów zależnie od konfiguracji.
Wymiary: MD-87 jest o 5,28 metra krótszy od pozostałych MD-80 i ma całkowitą długość 39,75 metra. Pozostałe systemy, kabina i silniki pozostały niezmienione.
Napęd: MD-87 jest dostępny z silnikami JT8D-217C (89kN) lub JT8D-219 (93kN).
Osiągi: Zasięg MD-87 wynosi 4390 km z możliwością jego wydłużenia do 5400 km po zamontowaniu dodatkowych zbiorników paliwa. Maksymalna waga startowa to 63 500 kg, a zbiorniki mogą pomieścić 22 100 litrów paliwa.
Ważne daty:
MD-88.
McDonnell Douglas MD-88 to ostatni wariant MD-80 wdrożony 23 stycznia 1986 roku. Zasadniczo samolot nie różnił się od MD-82/83, poza w pełni elektronicznym systemami zamontowanymi w kokpicie oraz odnowioną kabiną pasażerską.
Osiągi: MD-88 ma tę samą wagę, zasięg i silniki co jego poprzednik MD-82.
Ważne daty:
Parametry techniczne.
Źródło: Boeing – Technical Characteristics – MD-Series
Użytkownicy.
Najwięcej nowych samolotów dostarczono do linii: American Airlines (234 MD-82, 26 MD-83), Delta Air Lines (8 MD-82, 112 MD-88), Alitalia (90 MD-82), Scandinavian Airlines System (34 MD-82, 14 MD-82, 2 MD-83, 16 MD-87), Trans World Airlines (19 MD-82, 40 MD-83), Alaska Airlines (34 MD-93), Pacific Southwest Airlines (16 MD-81, 12 MD-82) i Swissair (25 MD-81)
W lipcu 2009 886 maszyn typu MD-80 wciąż pełniło służbę w liniach lotniczych na całym świecie, jednak w ciągu roku (do lipca 2010) liczba ta spadła do 844. Wśród użytkowników znajdowały się: American Airlines (282), Delta Air Lines (117), Allegiant Air (66), Alitalia (39), SAS (36), Austral Líneas Aéreas (23), Meridiana Fly (17), Khors Air (14), 1Time Airline (12), Bulgarian Air Charter (12), Wings Air (11) i kilka innych. We wrześniu 2012 używanych było 579 sztuk serii MD-80, trzy czwarte z nich w: American Airlines (197), Delta Air Line (117), Allegiant Air (57), SAS (24), Bukovyna Airlines (13), Khors Air (12), Alitalia (10). Alitalia zaprzestały używać MD-82 w październiku 2012. SAS swojego ostatniego MD-80 (wariant MD-82) wycofał 26 października 2013 roku, kiedy to maszyna LN-RMM o nazwie własnej "Nora Viking" wykonała lot ze Sztokholmu do Kopenhagi.
W lipcu 2015 roku na całym świecie użytkowano jeszcze 426 tych samolotów. Największymi użytkownikami były linie Delta Air Lines (116 sztuk MD-88) oraz American Airlines (56 MD-82 oraz 58 MD-83).
Wypadki.
Do końca 2012 roku doszło do 61 wypadków lotniczych z udziałem samolotów McDonnell Douglas MD-80 (w 15 tym katastrof i utraty 31 samolotów), życie straciło 1346 osób.
Niektóre wypadki MD-80
"Odobny artykuł: Katastrofa lotu Inex-Adria Aviopromet 1308."
Zobacz też.
Powiązane projekty:
Porównywalne samoloty:

</doc>
<doc id="1059257" url="https://pl.wikipedia.org/wiki?curid=1059257" title="Enese">
Enese

Enese – wieś i gmina w północno-zachodniej części Węgier, w pobliżu miasta Győr. Gmina liczy 1795 mieszkańców (styczeń 2011) i zajmuje obszar 19,9 km².
Miejscowość leży na obszarze Małej Niziny Węgierskiej, w pobliżu granicy słowackiej. Administracyjnie należy do powiatu Győr, wchodzącego w skład komitatu Győr-Moson-Sopron.

</doc>
<doc id="1059259" url="https://pl.wikipedia.org/wiki?curid=1059259" title="Franciszek III Bretoński">
Franciszek III Bretoński

Franciszek III de Valois (ur. 28 lutego 1518 w Amboise, zm. 10 sierpnia 1536 w Lyonie) – delfin Francji i książę Bretanii, najstarszy syn króla Francji Franciszka I i Klaudii, córki króla Francji Ludwika XII.
Po narodzinach syna król Franciszek powiedział, że jest on "pięknym delfinem, który będzie najpiękniejszym dzieckiem jakie można sobie wyobrazić". Królowa Klaudia powiedziała natomiast: "Przekażcie królowi, że jest on "(tzn. delfin)" piękniejszy niż on sam". Chrzest dziecka, które w chwili urodzin otrzymało tytuł delfina Francji, odbył się 25 kwietnia 1519 r. na zamku Amboise. Dekoracje na te uroczystości zaprojektował specjalnie sprowadzony na tę okazję Leonardo da Vinci.
Franciszek wcześnie stracił matkę. Zmarła ona już w 1524 r., kiedy jej najstarszy syn miał 6 lat. Franciszek odziedziczył wówczas po matce tytuł księcia Bretanii. 14 sierpnia 1532 r. w Rennes został oficjalnie koronowany na księcia Bretanii.
Rok po śmierci Klaudii król Franciszek I przegrał bitwę pod Pawią z wojskami cesarza rzymskiego i króla Hiszpanii Karola V Habsburga. Przez rok był więziony w Madrycie. W 1526 r. odzyskał wolność po podpisaniu korzystnego dla cesarza traktatu. Aby zabezpieczyć wykonanie jego postanowień, Karol zażądał od Franciszka I wydania mu dwóch najstarszych synów króla Francji - Franciszka i jego młodszego brata Henryka.
15 marca 1526 r. na granicy francusko-hiszpańskiej nastąpiło przekazanie zakładników. Franciszek z bratem przebywali na madryckim dworze przez następne trzy lata. Od tamtej pory Franciszek zwykł ubierać się w czarne stroje, podobnie jak Hiszpanie.
Jako najstarszy syn króla Francji Franciszek był obiektem wielu planów matrymonialnych. 22 grudnia 1518 r. w Bastylii urządzono bankiet na cześć angielskiej misji dyplomatycznej, która przybyła omówić szczegóły ślubu Franciszka z dwa lata starszą od niego Marią I Tudor. Wśród zgromadzonych na tej uroczystości była przyszła królowa Anglii Anna Boleyn, która w tym czasie była tłumaczką jego matki. Wkrótce jednak zaręczyny zostały zerwane.
Mimo iż Franciszek nie żył długo (18 lat), zdążył mieć już kochankę, zwaną madame d'Estranges.
Delfin zmarł nagle 10 sierpnia 1536 r. w wieku 18 lat, bezpotomnie. Okoliczności jego śmierci są dość tajemnicze i nie brak było osób, które podejrzewały otrucie. Po rozegraniu partii tenisa Franciszek poprosił o kubek wody. Podał mu go jego sekretarz, hrabia Montecuccoli. Po wypiciu kubka Franciszek poczuł się źle i zmarł kilka dni później. Montecuccoliego (który przybył do Francji razem z Katarzyną Medycejską, żoną księcia Henryka) oskarżono, że zamordował delfina na polecenie cesarza. W mieszkaniu hrabiego znaleziono liczne książki o truciznach. Wzięty na tortury Montecuccoli przyznał się do zamordowania delfina.
Bardziej prawdopodobne są jednak naturalne przyczyny zgonu, np. gruźlica. Franciszek nigdy w pełni nie powrócił do zdrowia po powrocie z Hiszpanii.

</doc>
<doc id="1059261" url="https://pl.wikipedia.org/wiki?curid=1059261" title="Giuseppe Tartini">
Giuseppe Tartini

Giuseppe Tartini, (ur. 8 kwietnia 1692 w Piranie, zm. 26 lutego 1770 w Padwie) – włoski kompozytor późnego baroku, skrzypek, teoretyk muzyki i pedagog.
Życiorys.
Pochodził z Piranu na półwyspie Istria w Republice Weneckiej (współcześnie w Słowenii). Jego rodzicami byli florencki kupiec Giovanni Antonio Tartini i jego żona Catarina Zangrandi, pochodząca z najstarszego arystokratycznego rodu osiadłego w Piranie. Początkowo uczył się u oratorian w Piranie, a następnie w Collegio dei padri delle scuole Pie w pobliskim Capodistria (teraz Koper w Słowenii). W 1708 rozpoczął studia na wydziale prawa Uniwersytetu Padewskiego.
Po nieprzyjemnościach, które go spotkały z powodu zaślubin z Elizabettą Premazore, siostrzenicą biskupa, opuścił Padwę i zamieszkał w klasztorze franciszkanów w Asyżu, gdzie studiował grę na skrzypcach oraz podstawy kompozycji i akustyki u czeskiego kompozytora Bohuslava Matěja Černohorskiego, organisty w bazylice w Asyżu. Następnie grał w różnych orkiestrach teatralnych, również jako solista. W 1714 był członkiem orkiestry w operze w Ankonie.
W 1721, w wieku 29 lat, został kapelmistrzem i pierwszym skrzypkiem (koncertmistrzem) w bazylice św. Antoniego w Padwie. W 1723 roku został zaproszony do Pragi przez swojego długoletniego przyjaciela, wiolonczelistę Antoniego Vandiniego i towarzyszył mu w koncertach związanych z koronacją cesarza Karola VI na króla czeskiego. Tartini został w Pradze przez 3 lata, pełniąc funkcję dyrygenta w prywatnej orkiestrze hrabiego Kinsky'ego. Po czym wrócił do Padwy i ponownie objął stanowisko kapelmistrza w bazylice padewskiej, które piastował aż do śmierci.
Szkoła Tartiniego.
W 1727 lub 1728 Tartini rozpoczął działalność pedagogiczną i założył Scuola di Nazioni – szkołę, w której nauczał nie tylko techniki gry na skrzypcach, ale także kompozycji. Była to pierwsza instrumentalna szkoła o tak dużej renomie. Wykształcił wielu artystów różnej narodowości, z tego powodu otrzymał przydomek "maestro delle nazioni". Wśród jego studentów, którzy zostali później uznanymi instrumentalistami i kompozytorami byli m.in.
W Scuola di Nazioni studiowały także dziewczęta z weneckich konserwatoriów, padewscy muzycy z kapeli bazyliki św. Antoniego, weneccy szlachcice i paziowie weneckich ambasadorów.
W nauce techniki skrzypcowej szkoła Tartiniego kładła ogromny nacisk na perfekcyjne smyczkowanie, co później stało się podstawą nowoczesnej gry na skrzypcach. Używano tam dłuższych smyczków, umożliwiających osiągnięcie pełnej śpiewności instrumentu. Mistrzowskie kontrolowanie pracy smyczka było esencją w realizacji innowacyjnej stylistyki w muzyce Tartiniego.
Mniejszą uwagę przykładano do nauczania kompozycji. Tartini wychodził bowiem z założenia, że jeśli formalne zasady są klarowne i łatwo przyswajalne (jak np. budowa koncertu), to język muzyczny mistrza wystarczająco wyraźnie oddziałuje na studenta, zwłaszcza w wolnych częściach utworów. Natomiast dzielił się swoją wiedzą na temat akustyki. Używał tonów kombinacyjnych jako środka sprawdzającego poprawną intonację w technice podwójnych chwytów.
Twórczość.
Należał do prekursorów klasycyzmu. W swojej twórczości odchodził od późnobarokowej maniery tzw. "stile coupe" na rzecz regularnej budowy periodycznej oraz prostej harmoniki i melodyki przy jednoczesnym ograniczeniu rozmiarów sonat. Dominowała technika homofoniczna, choć nie zrezygnował do końca z polifonii. Jego innowacjami w zakresie formy i techniki kompozytorskiej była rozbudowa drugiego tematu, stopniowa rezygnacja z basso continuo, zmniejszenie ilości tutti w koncertach, przejście od 4-częściowej do 3-częściowej budowy cyklu w sonatach i koncertach oraz wprowadzenie repryzy po drugim ritornelu. Rozwinął też fakturę skrzypcową.
Swoją twórczość ograniczał niemal całkowicie do dwóch gatunków instrumentalnych: koncertu skrzypcowego oraz sonaty skrzypcowej. Jedynymi wyjątkami są sonaty triowe i a quattro oraz kilka religijnych utworów wokalnych. Ponadto wszystkie jego utwory instrumentalne są przeznaczone na instrumenty smyczkowe (z wyjątkiem dwóch koncertów fletowych).
Skomponował ponad 170 sonat na skrzypce solo lub z towarzyszeniem basso continuo, wśród których najbardziej znaną jest wirtuozowska sonata "Il trillo del diavolo" ("Z diabelskim trylem") g-moll oraz sonata "Didone abbandonata" ("Dydona opuszczona") g-moll. Ponadto skomponował 130 koncertów skrzypcowych, koncert wiolonczelowy, ok. 50 sonat triowych, 15 sonat a quattro i kilku symfonii na różne zespoły smyczkowe.
Tartini był także jednym z pierwszych historyków muzyki i wybitnym teoretykiem. Jest on autorem "Trattato delle appoggiature" (przed 1750) – pracy z zakresu praktyki wykonawczej, głównie ornamentyki XVIII w. „Jako teoretyk odkrył tony dyferencjalne (kombinacyjne), co odegrało pewną rolę w teorii harmonii. Starał się również uzasadnić akustycznie septymę naturalną oraz wyjaśnić zasady traktowania dysonansów na podstawie szeregów arytmetycznego i geometrycznego ("Trattato di musica secondo la vera scienza deli'armonia", 1754)”.
Wydał ponadto "Dissertazione dei principi dell’armonia musicale" (Padwa, 1767) i "Risposta di Giuseppe Tartini alla critica del di lui trattato di musica di Mons" (Wenecja, 1767). Był autorem także kilku prac teoretycznych wydanych drukiem współcześnie, m.in. "Regole per arrivare a saper ben suonar il violino" (1961), "Scienza platonica pudata sul cerchio" (1977).

</doc>
<doc id="1059263" url="https://pl.wikipedia.org/wiki?curid=1059263" title="Pachyrhachis">
Pachyrhachis

Pachyrhachis – rodzaj jednego z najstarszych znanych węży; żył na terenach dzisiejszego Izraela w cenomanie (środkowa kreda), około 100 milionów lat temu. Wąż ten miał jeszcze stosunkowo dobrze rozwinięte tylne kończyny. Przystosowany do życia w morzach. Osiągał długość 1 metra. Jedynym gatunkiem jest "Pachyrhachis problematicus".
Autor opisu "Pachyrhachis", Georg Haas, pierwotnie uznał go za bliskiego krewnego rodzaju "Simoliophis" i zaliczył go do rodziny Simoliopheidae. Haas nie zaliczył jednak tej rodziny do węży; uznał za bardziej prawdopodobne, że "Simoliophis" i "Pachyrhachis" były jaszczurkami z grupy Varanoidea. W późniejszych publikacjach Haas był mniej pewny, jaka była pozycja filogenetyczna "Pachyrhachis" w obrębie gadów łuskonośnych. Haas zwracał uwagę, że u "Pachyrhachis" występowały zarówno niektóre cechy budowy szkieletu charakterystyczne dla węży, jak i niektóre cechy przedstawicieli Varanoidea; nie był jednak pewien, czy "Pachyrhachis" był formą pośrednią między tymi dwiema grupami gadów łuskonośnych czy też jego podobieństwo do węży było jedynie wynikiem konwergencji. Obecnie "Pachyrhachis" jest zaliczany do węży, lecz jego dokładna pozycja systematyczna pozostaje przedmiotem sporów. Część naukowców uważa go za jednego z najprymitywniejszych węży, lub wręcz za takson siostrzany do węży. Inne badania sugerują jednak, że jest on bardziej zaawansowany ewolucyjnie niż pierwotnie sądzono, stanowiąc prymitywnego przedstawiciela kladu Macrostomata, obejmującego m.in. dusicielowate, połozowate, zdradnicowate i żmijowate, ale nie obejmującego takich rodzin, jak np. ociemkowate czy ślepuchowate. Jeśli potwierdzi się ta druga hipoteza, sugerowałoby to, że zanik kończyn w historii ewolucji węży dokonał się kilka razy, niezależnie u różnych grup tych zwierząt.

</doc>
<doc id="1059264" url="https://pl.wikipedia.org/wiki?curid=1059264" title="Gönyű">
Gönyű

Gönyű – wieś i gmina w północno-zachodniej części Węgier, w pobliżu miasta Győr. Gmina Gönyű liczy 3099 mieszkańców (styczeń 2011) i zajmuje obszar 21,63 km².
Miejscowość leży na obszarze Małej Niziny Węgierskiej, w pobliżu granicy słowackiej. Administracyjnie należy do powiatu Győr, wchodzącego w skład komitatu Győr-Moson-Sopron.

</doc>
<doc id="1059266" url="https://pl.wikipedia.org/wiki?curid=1059266" title="Rusty Joiner">
Rusty Joiner

Rusty Joiner (ur. 11 grudnia 1972 w Montgomery, w stanie Alabama) – amerykański model, instruktor fitness i aktor.
Życiorys.
Dorastał w Atlancie, w stanie Georgia. Ukończył studia na Uniwersytecie Południowej Georgii, gdzie przez cztery lata odnosił sukcesy sportowe jako cheerleader i w gimnastyce. Po tym jak został odkryty przez agenta modeli w Atlancie, spędził następne kilka lat w Mediolanie, Paryżu i Ameryce Południowej. Pracował dla domu mody Prada, Abercrombie &amp; Fitch, American Eagle Outfitters, Levi's i Jockey. Uczestniczył w reklamie tabletek "Excedrin" na uporczywy ból głowy i Powerade. W latach 1998-2000 reklamował bieliznę "Limited Brands" w Columbus w stanie Ohio. Jego zdjęcia pojawiły się w takich poczytnych magazynach jak "Vanity Fair", "Cosmopolitan", "Rolling Stone" i "Men's Fitness" (luty 2005). 
Pojawił się gościnnie w sitcomie ABC "Spin City" (2000) z Michaelem J. Foxem, Heather Locklear i Barrym Bostwickiem, serialu CBS "" ("CSI: Miami", 2004) z Davidem Caruso, serialu Warner Bros. "Ostry dyżur" ("ER", 2004) jako instruktor wspinaczkowy, serialu CBS "Doktor Vegas" ("Dr. Vegas", 2004). W 2004 roku wystąpił w teledysku drag queen RuPaul do piosenki "Looking Good, Feeling Gorgeous". Zadebiutował na dużym ekranie w komedii "Zabawy z piłką" ("Dodgeball: A True Underdog Story", 2004) u boku Bena Stillera i Vince’a Vaughna.

</doc>
<doc id="1059268" url="https://pl.wikipedia.org/wiki?curid=1059268" title="Győrladamér">
Győrladamér

Győrladamér – wieś i gmina w północno-zachodniej części Węgier, w pobliżu miasta Győr. Miejscowość leży na obszarze Małej Niziny Węgierskiej, w pobliżu granicy słowackiej. Administracyjnie należy do powiatu Győr, wchodzącego w skład komitatu Győr-Moson-Sopron.
Gmina Győrladamér liczy 1503 mieszkańców (2009) i zajmuje obszar 8,6 km².

</doc>
<doc id="1059269" url="https://pl.wikipedia.org/wiki?curid=1059269" title="Červený Kút">
Červený Kút

Červený Kút – osada stanowiąca część wsi Hybie w powiecie Liptowski Mikulasz.
Osada leży na prawym brzegu Wagu, przy ujściu do niego Bocy. Osada była terenem walk podczas powstania słowackiego. 
W osadzie stoi zrekonstruowany kasztel.

</doc>
<doc id="1059271" url="https://pl.wikipedia.org/wiki?curid=1059271" title="Nadzieja Astapczuk">
Nadzieja Astapczuk

Nadzieja Astapczuk lub Nadieżda Ostapczuk (biał. Надзея Астапчук, ros. Надежда Остапчук; ur. 12 października 1980 w Rzeczycy) – białoruska kulomiotka, wicemistrzyni świata z Paryża.
Zwyciężczyni łącznej punktacji Diamentowej Ligi 2010 w pchnięciu kulą.
Jej rekord życiowy w pchnięciu kulą na stadionie wynosi 21,58 m i został ustanowiony w lipcu 2012 w Mińsku. Wynik ten jest aktualnym rekordem Białorusi, Astapczuk jest także rekordzistką kraju w hali (21,70 2010).
Doping.
Podczas igrzysk olimpijskich w 2012 roku wygrała konkurs pchnięcia kulą, jednak dzień po zakończeniu igrzysk została zdyskwalifikowana za stosowanie niedozwolonych środków, a złoty medal został jej odebrany. 7 sierpnia 2012 roku, w okresie pomiędzy zdobyciem medalu a dyskwalifikacją, została odznaczona Orderem Ojczyzny III stopnia. We wrześniu 2012 roku, szkoleniowiec zawodniczki, Aleksandr Jefrimow, przyznał się do potajemnego dodawania sterydu anabolicznego metenolonu do jedzenia podopiecznej, za co otrzymał karę czterech lat dyskwalifikacji. Astapczuk została zdyskwalifikowana przez Białoruski Komitet Olimpijski na rok.
Rok później, po ponownej analizie próbek pobranych na mistrzostwach świata w Helsinkach w 2005 roku, IAAF odebrał Astapczuk złoty medal, który zdobyła na tych zawodach.
W styczniu 2017 roku poinformowano, że została także zdyskwalifikowana z igrzysk olimpijskich w Pekinie, gdzie zajęła trzecie miejsce, ze względu na wykrycie środków dopingujących. Utraciła również dwa srebrne medale z mistrzostw świata z 2007 i 2011 roku.

</doc>
<doc id="1059272" url="https://pl.wikipedia.org/wiki?curid=1059272" title="Burtaiši">
Burtaiši

Burtaiši (cyr. Буртаиши) – wieś w Czarnogórze, w gminie Bar. W 2011 roku liczyła 3800 mieszkańców.

</doc>
<doc id="1059274" url="https://pl.wikipedia.org/wiki?curid=1059274" title="Győrújbarát">
Győrújbarát

Győrújbarát – wieś i gmina w północno-zachodniej części Węgier, w pobliżu miasta Győr. Miejscowość leży na obszarze Małej Niziny Węgierskiej, w pobliżu granicy słowackiej. Administracyjnie należy do powiatu Győr, wchodzącego w skład komitatu Győr-Moson-Sopron. Gmina Győrújbarát liczy 6169 mieszkańców (styczeń 2011) i zajmuje obszar 33,61 km².

</doc>
<doc id="1059275" url="https://pl.wikipedia.org/wiki?curid=1059275" title="Pachyophis woodwardi">
Pachyophis woodwardi

Pachyophis woodwardi – najstarszy znany prawdziwy wąż, odnaleziony w okolicach miasta Bileća w Bośni, żyjący w późnej kredzie (wiek cenoman) 94,3–99,7 milionów lat temu. Żył w Oceanie Tetydy.

</doc>
<doc id="1059276" url="https://pl.wikipedia.org/wiki?curid=1059276" title="Sonata da camera">
Sonata da camera

Sonata da camera – włoskie określenie sonaty kameralnej, typ sonaty triowej, stworzonej do świeckich przedstawień. 
Jest to instrumentalny utwór okresu barokowego o budowie włoskiej suity, złożony z trzech lub więcej stylizowanych części tanecznych (czasem z częścią wstępową). Był komponowany na jeden lub kilka instrumentów i basso continuo. 
Sonata da camera, w swojej najbardziej reprezentacyjnej postaci w twórczości Arcangelo Corellego (1653–1713) była układem dość płynnym z tego powodu, że obydwa rodzaje ówczesnej sonaty, a więc również sonata da chiesa, oddziaływały na siebie nawzajem. Ten obopólny wpływ przejawia się również u kompozytorów niemieckich, zwłaszcza u Georga Friedricha Händla. 

</doc>
<doc id="1059277" url="https://pl.wikipedia.org/wiki?curid=1059277" title="Gyorujbarat">
Gyorujbarat



</doc>
<doc id="1059278" url="https://pl.wikipedia.org/wiki?curid=1059278" title="Burtaisi">
Burtaisi



</doc>
<doc id="1059280" url="https://pl.wikipedia.org/wiki?curid=1059280" title="Cerveny Kut">
Cerveny Kut



</doc>
<doc id="1059281" url="https://pl.wikipedia.org/wiki?curid=1059281" title="Gyorladamer">
Gyorladamer



</doc>
<doc id="1059282" url="https://pl.wikipedia.org/wiki?curid=1059282" title="Győrújfalu">
Győrújfalu

Győrújfalu – wieś i gmina w północno-zachodniej części Węgier, w pobliżu miasta Győr. Miejscowość leży na obszarze Małej Niziny Węgierskiej, w pobliżu granicy słowackiej. Administracyjnie należy do powiatu Győr, wchodzącego w skład komitatu Győr-Moson-Sopron.
Gmina Győrújfalu liczy 1391 mieszkańców (2009) i zajmuje obszar 7,37 km².

</doc>
<doc id="1059283" url="https://pl.wikipedia.org/wiki?curid=1059283" title="Zwardoń (stacja kolejowa)">
Zwardoń (stacja kolejowa)

Zwardoń – stacja kolejowa w Zwardoniu, w województwie śląskim, w Polsce.
Stacja jest położona na wysokości 686 m n.p.m.. Linia kolejowa przechodząca przez stację Zwardoń została otwarta w 1884 roku. Do II wojny światowej linia miała charakter międzynarodowy, następnie stacja Zwardoń była stacją końcową. 
Pierwszy pociąg elektryczny wjechał do Zwardonia 15 grudnia 1986 roku. Rozkładowe kursy uruchomiono 5 stycznia 1987 roku. 1 czerwca 1992 roku w Zwardoniu otwarto przejście graniczne kolejowe polsko-czechosłowackie. Od 1995 roku na stacji funkcjonują przekaźnikowo-komputerowe urządzenia sterowania ruchem kolejowym. Kasa biletowa oraz poczekalnia zostały zamknięte w 2010 roku. Połączenia w stronę Polski obsługiwane są przez Koleje Śląskie i PKP Intercity, a w stronę Słowacji przez słowackiego przewoźnika Železničná spoločnosť Slovensko. 
W roku 2021 stacja obsługiwała 150–199 pasażerów na dobę.

</doc>
<doc id="1059285" url="https://pl.wikipedia.org/wiki?curid=1059285" title="Eliminacje do Mistrzostw Europy w Piłce Nożnej 2008/Grupa D">
Eliminacje do Mistrzostw Europy w Piłce Nożnej 2008/Grupa D

27 stycznia 2006 odbyło się losowanie grup eliminacyjnych Euro 2008. 50 zespołów narodowych, które biorą udział w tych rozgrywkach zostało podzielonych przez UEFA na sześć koszyków po siedem drużyn oraz jeden, w którym jest ośmiu uczestników. Do grupy D zostały rozlosowane następujące drużyny:
Eliminacje w grupie D rozpoczęły się 2 września 2006 a skończyły się 21 listopada 2007.
Tabela.
Klasyfikacja: 
Uwagi:
Do finałów ME 2008 awansowały:
Bez awansu pozostały:
Wyniki.
 

</doc>
<doc id="1059286" url="https://pl.wikipedia.org/wiki?curid=1059286" title="Čeluga">
Čeluga

Čeluga (cyr. Челуга) – wieś w Czarnogórze, w gminie Bar. W 2011 roku liczyła 1481 mieszkańców.

</doc>
<doc id="1059289" url="https://pl.wikipedia.org/wiki?curid=1059289" title="Kwas decylofosfonowy">
Kwas decylofosfonowy

Kwas decylofosfonowy – fosforoorganiczny związek chemiczny z grupy kwasów fosfonowych, stosowany jako rozpuszczalnik.

</doc>
<doc id="1059290" url="https://pl.wikipedia.org/wiki?curid=1059290" title="Győrzámoly">
Győrzámoly

Győrzámoly – wieś i gmina w północno-zachodniej części Węgier, w pobliżu miasta Győr. Gmina liczy 2522 mieszkańców (styczeń 2011) i zajmuje obszar 26,39 km².
Miejscowość leży na obszarze Małej Niziny Węgierskiej, w pobliżu granicy słowackiej. Administracyjnie należy do powiatu Győr, wchodzącego w skład komitatu Győr-Moson-Sopron.

</doc>
<doc id="1059294" url="https://pl.wikipedia.org/wiki?curid=1059294" title="Ikrény">
Ikrény

Ikrény – wieś i gmina w północno-zachodniej części Węgier, w pobliżu miasta Győr. Gmina liczy 1800 mieszkańców (styczeń 2011) i zajmuje obszar 15,58 km².
Miejscowość leży na obszarze Małej Niziny Węgierskiej, w pobliżu granicy słowackiej. Administracyjnie należy do powiatu Győr, wchodzącego w skład komitatu Győr-Moson-Sopron.

</doc>
<doc id="1059295" url="https://pl.wikipedia.org/wiki?curid=1059295" title="Gonyu">
Gonyu



</doc>
<doc id="1059297" url="https://pl.wikipedia.org/wiki?curid=1059297" title="Gmina Kočevje">
Gmina Kočevje

Gmina Kočevje – gmina w Słowenii (największa pod względem powierzchni gmina w tym kraju: 563,7 km²). Siedzibą władz jest miasto Kočevje. Ośrodek przemysłu spożywczego. W 2010 roku liczyła 16 558 mieszkańców.
Miejscowości.
Miejscowości wchodzące w skład gminy Kočevje:

</doc>
<doc id="1059304" url="https://pl.wikipedia.org/wiki?curid=1059304" title="Kisbajcs">
Kisbajcs

Kisbajcs – wieś i gmina w północno-zachodniej części Węgier, w pobliżu miasta Győr. Miejscowość leży na obszarze Małej Niziny Węgierskiej, w pobliżu granicy słowackiej. Administracyjnie należy do powiatu Győr, wchodzącego w skład komitatu Győr-Moson-Sopron.
Gmina Kisbajcs liczy 820 mieszkańców (2009) i zajmuje obszar 8,74 km².

</doc>
<doc id="1059307" url="https://pl.wikipedia.org/wiki?curid=1059307" title="Reprezentacja Dominikany w piłce siatkowej mężczyzn">
Reprezentacja Dominikany w piłce siatkowej mężczyzn

Reprezentacja Dominikany w piłce siatkowej mężczyzn to narodowa reprezentacja tego kraju, reprezentująca go na arenie międzynarodowej
Największym sukcesem zespołu jest start na Mistrzostwach Świata w 1974 roku rozgrywanych w Meksyku, gdzie drużyna zajęła 22. miejsce w stawce 24 zespołów. W Mistrzostwach Ameryki Północnej zespołowi nie udało się do tej pory wywalczyć medalu.

</doc>
<doc id="1059308" url="https://pl.wikipedia.org/wiki?curid=1059308" title="Gmina Logatec">
Gmina Logatec

Logatec – gmina w Słowenii. W 2010 roku liczyła 13 111 mieszkańców.
Miejscowości.
Miejscowości wchodzące w skład gminy Logatec:

</doc>
<doc id="1059309" url="https://pl.wikipedia.org/wiki?curid=1059309" title="Koroncó">
Koroncó

Koroncó – wieś i gmina w północno-zachodniej części Węgier, w pobliżu miasta Győr. Gmina Koroncó liczy 2007 mieszkańców (styczeń 2011) i zajmuje obszar 26,9 km².
Miejscowość leży na obszarze Małej Niziny Węgierskiej, w pobliżu granicy słowackiej. Administracyjnie należy do powiatu Győr, wchodzącego w skład komitatu Győr-Moson-Sopron.

</doc>
<doc id="1059310" url="https://pl.wikipedia.org/wiki?curid=1059310" title="Mistrzostwa Świata w piłce siatkowej mężczyzn 1974">
Mistrzostwa Świata w piłce siatkowej mężczyzn 1974



</doc>
<doc id="1059311" url="https://pl.wikipedia.org/wiki?curid=1059311" title="Rezerwat przyrody Sosny Taborskie">
Rezerwat przyrody Sosny Taborskie

Rezerwat przyrody Sosny Taborskie – rezerwat leśny znajdujący się w okolicach wsi Tabórz, województwo warmińsko-mazurskie, gmina Łukta, nadleśnictwo Miłomłyn. Został utworzony na mocy zarządzenia Ministra Leśnictwa i Przemysłu Drzewnego z 24 grudnia 1957 roku. Początkowo zajmował 76,85 ha, obecnie jego powierzchnia liczy 95,32 ha.
Rezerwat obejmuje liczący ponad 230 lat drzewostan z przewagą sosny zwyczajnej ekotypu taborskiego. Cenione na świecie sosny taborskie wykorzystywane były do budowy masztów żaglowców, dochodzą do 30–40 metrów wysokości i 1 metra średnicy. Już w XVI w. były poszukiwanym surowcem, spławiano je Wisłą do Gdańska, skąd eksportowano do zachodniej Europy. Drzewa podziwiał Napoleon, który nakazał wysłanie do Francji ich nasion. Przekroje sosen wystawiono na wystawie światowej w Paryżu w 1900 roku, w 1914 były o 50% droższe od pni innych drzew tego gatunku.
Na terenie rezerwatu prowadzone są badania nad długowiecznością drzewostanów. Atrakcją jest 1,5-kilometrowa ścieżka dydaktyczna z tablicami informacyjnymi.

</doc>
<doc id="1059312" url="https://pl.wikipedia.org/wiki?curid=1059312" title="Klub Rowerowy Adventure">
Klub Rowerowy Adventure



</doc>
<doc id="1059315" url="https://pl.wikipedia.org/wiki?curid=1059315" title="Reprezentacja Kuby w piłce siatkowej mężczyzn">
Reprezentacja Kuby w piłce siatkowej mężczyzn

Reprezentacja Kuby w piłce siatkowej mężczyzn to narodowa reprezentacja tego kraju, reprezentująca go na arenie międzynarodowej.
Po zakończeniu Ligi Światowej 2013, trenerem został Rodolfo Sánchez, który zastąpił Orlando Samuelsa. Powodem decyzji była słaba postawa Kuby w Lidze Światowej 2013, w której Kubańczycy wygrali tylko jeden mecz i zajęli 13. miejsce - najgorsze w historii swoich występów w tych rozgrywkach.
Skład reprezentacji na Ligę Światową 2012.
Trener: Orlando Samuels Blackwood
Asystent: Idalberto Valdés Pedro

</doc>
<doc id="1059316" url="https://pl.wikipedia.org/wiki?curid=1059316" title="Malužiná (wieś)">
Malužiná (wieś)

Malužiná (węg. "Maluzsina") – wieś (obec) w powiecie Liptowski Mikułasz, w kraju żylińskim, w północnej Słowacji. Wieś położona jest na północnej stronie Niżnych Tatr, na dnie Malužinskiej doliny ("Malužinská dolina"). Obok wsi przebiega droga krajowa nr 72.
We wsi znajduje się kościół katolicki pw. Podwyższenia Krzyża Świętego.

</doc>
<doc id="1059317" url="https://pl.wikipedia.org/wiki?curid=1059317" title="Kunsziget">
Kunsziget

Kunsziget – wieś i gmina w północno-zachodniej części Węgier, w pobliżu miasta Győr.
Miejscowość leży na obszarze Małej Niziny Węgierskiej, w pobliżu granicy słowackiej. Administracyjnie należy do powiatu Győr, wchodzącego w skład komitatu Győr-Moson-Sopron.
Gmina Kunsziget liczy 1240 mieszkańców (2009) i zajmuje obszar 17,88 km².

</doc>
<doc id="1059318" url="https://pl.wikipedia.org/wiki?curid=1059318" title="Autostrada A4/A5 (Włochy)">
Autostrada A4/A5 (Włochy)

Autostrada A4/A5 – łącznik autostradowy we Włoszech. Łączy Autostradę A5 z Autostradą A4, a w dalszej perspektywie dzięki trasie A4/A26 także z Genuą i centrum kraju. Arteria jest częścią drogi E25 biegnącej z Holandii do Palermo.

</doc>
<doc id="1059322" url="https://pl.wikipedia.org/wiki?curid=1059322" title="Slovenj Gradec">
Slovenj Gradec

Slovenj Gradec – miasto w Słowenii, siedziba gminy miejskiej Slovenj Gradec. W 2018 roku liczyło 7244 mieszkańców. Ośrodek przemysłu spożywczego.
Slovenj Gradec po raz pierwszy wzmiankowany był w X wieku. Znajduje się tu m.in. gotycki kościół pw. Ducha Świętego z roku 1419 wraz z przylegającym do niego szpitalem. Całą wewnętrzną ścianę kościoła zajmuje fresk z XV wieku z 27 scenami biblijnymi. Pierwsza przedstawia wskrzeszenie Łazarza, a ostatnia Dzień Pięćdziesiątnicy.
Miejsce urodzenia narciarki alpejskiej Tiny Maze oraz tenisistki Katariny Srebotnik.

</doc>
<doc id="1059323" url="https://pl.wikipedia.org/wiki?curid=1059323" title="Operator ciągły">
Operator ciągły



</doc>
<doc id="1059327" url="https://pl.wikipedia.org/wiki?curid=1059327" title="Reprezentacja Dominkany w piłce siatkowej mężczyzn">
Reprezentacja Dominkany w piłce siatkowej mężczyzn



</doc>
<doc id="1059329" url="https://pl.wikipedia.org/wiki?curid=1059329" title="Jeremiasz z Dmalsa">
Jeremiasz z Dmalsa

Jeremiasz z Dmalsa - duchowny katolicki kościoła maronickiego, w latach 1282-1297 39. patriarcha tego kościoła - "maronicki patriarcha Antiochii i całego Wschodu".

</doc>
<doc id="1059331" url="https://pl.wikipedia.org/wiki?curid=1059331" title="Malužiná">
Malužiná



</doc>
<doc id="1059332" url="https://pl.wikipedia.org/wiki?curid=1059332" title="Mezőörs">
Mezőörs

Mezőörs – wieś i gmina w północno-zachodniej części Węgier, w pobliżu miasta Győr.
Miejscowość leży na obszarze Małej Niziny Węgierskiej, w pobliżu granicy słowackiej. Administracyjnie należy do powiatu Győr, wchodzącego w skład komitatu Győr-Moson-Sopron.
Gmina Mezőörs liczy 1013 mieszkańców (2009) i zajmuje obszar 48,48 km².

</doc>
<doc id="1059333" url="https://pl.wikipedia.org/wiki?curid=1059333" title="Gmina Vrhnika">
Gmina Vrhnika

Vrhnika – gmina w Słowenii. W 2002 roku liczyła 17 729 mieszkańców.
Miejscowości.
Miejscowości wchodzące w skład gminy Vrhnika:

</doc>
<doc id="1059334" url="https://pl.wikipedia.org/wiki?curid=1059334" title="Renia Pączkowska">
Renia Pączkowska

Renia Pączkowska – muzyczny projekt Michała Wiśniewskiego powstały na potrzeby nagrania albumu z muzyką weselno-discopolową. Album zatytułowany "1, 2, 3... Próba mikrofonu" został wydany 5 grudnia 2005 i zawierał polskie wersje przebojów Wierki Serdiuczki.

</doc>
<doc id="1059335" url="https://pl.wikipedia.org/wiki?curid=1059335" title="Skalité-Serafínov">
Skalité-Serafínov

Skalité-Serafínov – przystanek kolejowy w miejscowości Skalité, w kraju żylińskim, na Słowacji.

</doc>
<doc id="1059336" url="https://pl.wikipedia.org/wiki?curid=1059336" title="Daniel z Hadshit">
Daniel z Hadshit

Daniel z Hadshit – duchowny katolicki kościoła maronickiego, w latach 1278-1282 38. patriarcha tego kościoła - "maronicki patriarcha Antiochii i całego Wschodu".

</doc>
<doc id="1059339" url="https://pl.wikipedia.org/wiki?curid=1059339" title="Nagybajcs">
Nagybajcs

Nagybajcs – wieś i gmina w północno-zachodniej części Węgier, w pobliżu miasta Győr.
Miejscowość leży na obszarze Małej Niziny Węgierskiej, w pobliżu granicy słowackiej. Administracyjnie należy do powiatu Győr, wchodzącego w skład komitatu Győr-Moson-Sopron.
Gmina Nagybajcs liczy 929 mieszkańców (2009) i zajmuje obszar 7,65 km².

</doc>
<doc id="1059341" url="https://pl.wikipedia.org/wiki?curid=1059341" title="Beat (album)">
Beat (album)

Beat – album brytyjskiego zespołu rockowego King Crimson wydany w roku 1982. 
Tytuł płyty został częściowo zainspirowany nurtem pisarskim Beat Generation:
Lista utworów.
Wszystkie utwory napisane przez Adriana Belew (teksty i muzyka) i Billa Bruforda, Roberta Frippa i Tony'ego Levina (muzyka) chyba że podano inaczej.

</doc>
<doc id="1059343" url="https://pl.wikipedia.org/wiki?curid=1059343" title="Gmina Ravne na Koroškem">
Gmina Ravne na Koroškem

Ravne na Koroškem (niem. "Gutenstein") − gmina w Słowenii. Ośrodek przemysłu spożywczego. W 2002 roku liczyła 12 163 mieszkańców.
Miejscowości.
Miejscowości wchodzące w skład gminy Ravne na Koroškem:

</doc>
<doc id="1059346" url="https://pl.wikipedia.org/wiki?curid=1059346" title="Gmina Zagorje ob Savi">
Gmina Zagorje ob Savi

Zagorje ob Savi – gmina w Słowenii. W 2006 roku liczyła 6700 mieszkańców.
Ośrodek przemysłu spożywczego.
Miejscowości.
Miejscowości wchodzące w skład gminy Zagorje ob Savi:

</doc>
<doc id="1059347" url="https://pl.wikipedia.org/wiki?curid=1059347" title="Nagyszentjános">
Nagyszentjános

Nagyszentjános – wieś i gmina w północno-zachodniej części Węgier, w pobliżu miasta Győr. Gmina liczy 1803 mieszkańców (styczeń 2011) i zajmuje obszar 30,3 km².
Miejscowość leży na obszarze Małej Niziny Węgierskiej, w pobliżu granicy słowackiej. Administracyjnie należy do powiatu Győr, wchodzącego w skład komitatu Győr-Moson-Sopron.

</doc>
<doc id="1059349" url="https://pl.wikipedia.org/wiki?curid=1059349" title="Urojonecałemiasta">
Urojonecałemiasta

Urojonecałemiasta – czwarty album zespołu Apteka nagrany jesienią 1992 i wydany w 1993 na kasecie magnetofonowej, mimo że kontrakt z firmą SPV Poland przewidywał również wydanie CD. W 2003 roku firma Sonic Records wydała ten materiał na CD bez zgody zespołu jako "Psychedelic Underground" (znalazły się tam również 3 utwory z albumu "Narkotyki" – „Wiesz”, „Jezuuu...” oraz „Dziewczyny”). Oficjalnej reedycji CD pierwotnej wersji albumu i pod oryginalnym tytułem dokonała w 2008 wytwórnia Fonografika.
Dwa miesiące przed premierą albumu w wypadku samochodowym zginął perkusista Maciej Wanat. Niedługo potem rozpadł się ówczesny skład Apteki.
Skład.
Realizacja:

</doc>
<doc id="1059352" url="https://pl.wikipedia.org/wiki?curid=1059352" title="Amplifikacja (psychologia)">
Amplifikacja (psychologia)

Amplifikacja – stosowana przez szwajcarskiego psychologa Carla Gustava Junga metoda pomocna w psychoterapeutycznej analizie snów. Polega ona na rozszerzaniu znaczenia obrazu sennego dzięki przepracowaniu wraz z pacjentem pojawiających się w nim elementów. Analityk, oprócz korzystania z informacji dostarczanych przez pacjenta (uzyskiwanych np. dzięki zastosowaniu metody swobodnych skojarzeń), interpretuje treść marzenia sennego porównując jego elementy (np. symbole) z paralelnymi elementami należącymi do zakresu takich dziedzin jak religia, mitologia, sztuka czy kulturoznawstwo. W technice amplifikacji stosowana jest również analiza zestawu snów pod kątem powtarzalności bądź zmian pojawiających się w nich treści.
Metoda amplifikacji opiera się na jungowskiej teorii postulującej istnienie wspólnej dla całej ludzkości i rządzącej się identycznymi mechanizmami części ludzkiej psychiki – nieświadomości zbiorowej.
Najpełniejsze przedstawienie tejże metody stanowi zbiór tekstów będący zapisem prowadzonych przez Junga seminariów z lat 1928-1930:

</doc>
<doc id="1059353" url="https://pl.wikipedia.org/wiki?curid=1059353" title="Gmina Ajdovščina">
Gmina Ajdovščina

Gmina Ajdovščina (słoweń.: "Občina Ajdovščina") – gmina w Słowenii. W 2002 roku liczyła 18100 mieszkańców.
Miejscowości.
Miejscowości wchodzące w skład gminy Ajdovščina:

</doc>
<doc id="1059354" url="https://pl.wikipedia.org/wiki?curid=1059354" title="Nyúl">
Nyúl

Nyúl – wieś i gmina w północno-zachodniej części Węgier, w pobliżu miasta Győr. Gmina Nyúl liczy 4263 mieszkańców (styczeń 2011) i zajmuje obszar 25,14 km².
Miejscowość leży na obszarze Małej Niziny Węgierskiej, w pobliżu granicy słowackiej. Administracyjnie należy do powiatu Győr, wchodzącego w skład komitatu Győr-Moson-Sopron.

</doc>
<doc id="1059356" url="https://pl.wikipedia.org/wiki?curid=1059356" title="Zdzisław Przyjałkowski">
Zdzisław Przyjałkowski



</doc>
<doc id="1059359" url="https://pl.wikipedia.org/wiki?curid=1059359" title="Öttevény">
Öttevény

Öttevény – wieś i gmina w północno-zachodniej części Węgier, w pobliżu miasta Győr. Gmina liczy 2911 mieszkańców (styczeń 2011) i zajmuje obszar 23,66 km².
Położenie.
Miejscowość leży na obszarze Małej Niziny Węgierskiej, w pobliżu granicy słowackiej. Administracyjnie należy do powiatu Győr, wchodzącego w skład komitatu Győr-Moson-Sopron.

</doc>
<doc id="1059360" url="https://pl.wikipedia.org/wiki?curid=1059360" title="Gmina Slovenska Bistrica">
Gmina Slovenska Bistrica

Slovenska Bistrica – gmina w Słowenii. W 2006 roku liczyła 6500 mieszkańców. Ośrodek przemysłu spożywczego.
Miejscowości.
Miejscowości wchodzące w skład gminy Slovenska Bistrica:

</doc>
<doc id="1059361" url="https://pl.wikipedia.org/wiki?curid=1059361" title="Jan Adam Maklakiewicz">
Jan Adam Maklakiewicz

Jan Adam Maklakiewicz (ur. 24 listopada 1899 w Chojnacie koło Skierniewic, zm. 8 lutego 1954 w Warszawie) – polski kompozytor, dyrygent, pedagog i krytyk muzyczny. Grał na organach, skrzypcach, altówce i fortepianie. 
Życiorys.
Był trzecim spośród 12 dzieci Jana i Rozalii z Izbickich Maklakiewiczów. W 1905 Jan Maklakiewicz (ojciec) przeniósł się wraz z rodziną do Mszczonowa, gdzie w miejscowym kościele parafialnym został organistą, prowadził chór oraz strażacką orkiestrę dętą. Dwaj spośród braci Jana Adama – Franciszek Maklakiewicz i Tadeusz Wojciech Maklakiewicz – również byli kompozytorami. Był stryjem Zdzisława Maklakiewicza. 
Pierwszym nauczycielem był ojciec Jan Maklakiewicz. Jan Adam zaczął komponować w wieku 13 lat. Jego pierwszą kompozycją wykonaną publicznie była kolęda, wykonana w mszczonowskim kościele w 1918. W latach 1917–1918 uczył się w Gimnazjum Wojciecha Górskiego w Warszawie. W latach 1919–1922 uczył się w Wyższej Szkole Muzycznej im. F. Chopina w Warszawie gry na skrzypcach w klasie Leopolda Binentala, harmonii pod kierunkiem Michała Biernackiego oraz kontrapunktu u Felicjana Szopskiego. W latach 1921–1925 studiował kompozycję w klasie Romana Statkowskiego w Państwowym Konserwatorium Muzycznym w Warszawie. W 1926 studiował w Ecole Normale de Musique u Paula Dukasa w Paryżu. Był on jednym z pierwszych polskich kompozytorów w okresie międzywojennym, którzy pojechali jako stypendyści kształcić się do Paryża. 
W latach 20. i 30. XX w. był profesorem harmonii w Państwowym Konserwatorium Muzycznym w Warszawie, a w latach 1927–1929 uczył przedmiotów teoretycznych i dyrygował chórem w Konserwatorium Heleny Kijeńskiej-Dobkiewiczowej w Łodzi.
Przed wojną był także organistą i kierownikiem chóru w kościele Św. Krzyża w Warszawie, który uznawany był wówczas za jeden z najlepszych chórów kościelnych w Polsce. Prowadził także chór "Znicz" Pracowników Gazowni Miejskiej, chór i orkiestrę fabryki zbrojeniowej przy Forcie Bema, chór młodzieży handlowej oraz chór "Lira" Akademickiego Koła Muzycznego na Uniwersytecie Warszawskim. Regularnie pisywał recenzje muzyczne do „Kuriera Porannego”. Był założycielem (1934) miesięcznika „Chór” o tematyce chóralnej.
W 1939 spłonął dom parafialny oraz mieszkanie rodziny Maklakiewiczów. Zniszczeniu uległy m.in. kompozycje i nuty, w tym prawie cały dorobek kompozytorski jego brata Franciszka, również bardzo dobrze zapowiadającego się kompozytora. 
Od 1945 do 1947 był dyrektorem Państwowej Filharmonii w Krakowie, a w latach 1947–1948 dyrektorem Orkiestra Filharmonii Narodowej w Warszawie. W 1949 pracował w Państwowej Wyższej Szkole Muzycznej w Warszawie na stanowisku profesora kompozycji, instrumentacji i kontrapunktu. Prowadził także działalność w Senacie PWSM w Warszawie i pracował na stanowisku dziekana wydziału Kompozycji, Teorii i Dyrygentury. Jego uczniami są m.in. Jerzy Tyszkowski, Antoni Szaliński, Miłosz Magin i Benedykt Konowalski.
W okresie stalinowskim, jako wysoko postawiony nauczyciel akademicki oraz osoba zasiadająca we władzach uczelni, był zobligowany do propagowania ustroju komunistycznego w swojej twórczości. Z tego tytułu Maklakiewicz jest autorem m.in. dużej liczby pieśni masowych, które w późnych latach 40. i w latach 50. cieszyły się dużą popularnością oraz aprobatą ówczesnych władz. Zmarł w wyniku błędnej diagnozy lekarskiej (dur brzuszny) 7 lutego 1954. Pochowany na cmentarzu Powązkowskim w Warszawie (klin-5-6).
W 1947 otrzymał Nagrodę Miasta Krakowa. Uchwałą Rady Państwa z 10 lutego 1954 został pośmiertnie odznaczony Krzyżem Oficerskim Orderu Odrodzenia Polski "za wybitne osiągnięcia w dziedzinie twórczości muzycznej oraz zasługi na polu upowszechnienia kultury muzycznej".
Upamiętnienia.
Imieniem kompozytora nazwano ulice w Mszczonowie, Krakowie, Poznaniu i Warszawie.

</doc>
<doc id="1059362" url="https://pl.wikipedia.org/wiki?curid=1059362" title="12 Pułk Ułanów (Księstwo Warszawskie)">
12 Pułk Ułanów (Księstwo Warszawskie)

12 Pułk Ułanów – oddział jazdy polskiej Armii Księstwa Warszawskiego.
Forowanie i zmiany organizacyjne.
Pułk formował się 8 czerwca 1809 na Podolu austriackim kosztem Rzyszczewskiego i mieszkańców Podola rosyjskiego i austriackiego. Do 28 grudnia tego roku nosił nazwę "5 Pułk Jazdy Galicyjsko-Francuskiej". Po włączeniu wojsk galicyjsko-francuskich do Armii Księstwa Warszawskiego 5 pułk został przemianowany na 12 Pułk Ułanów używając na pamiątkę barw biało-niebiesko-czerwonych.
Pod koniec 1809 roku pułk liczył 943 żołnierzy. Stacjonował w Białej.
Mundur.
Od 1810 roku obowiązywała następująca barwa munduru:
 Kołnierz karmazynowy z białą wypustką; rabaty granatowe z białą wypustką.
 Lampasy spodni karmazynowe.
Walki.
W wyprawie na Moskwę w 1812 roku pułk wziął udział w bitwach pod Grodnem (30 czerwca 1812), Romanowem (4 lipca 1812), Możajskiem (5 i 7 września 1812), Mirem, Borodino, Czerykowem (29 września 1812), i Medynią (25 października 1812) W czasie odwrotu na pewnym odcinku jeden ze szwadronów eskortował Napoleona, a po wypadku księcia Józefa Poniatowskiego 3 szwadron eskortował go z Wilna do Warszawy.
Ze względu na niskie stany osobowe w 1813 roku, 12. i 8 pułk ułanów połączyły się i walczyły pod nazwą tego ostatniego w bitwach pod Neustadt, Wachau, a w końcu pod Lipskiem (tzw. "Bitwa Narodów"). Połączonym pułkiem dowodził płk Antoni Potocki.

</doc>
<doc id="1059364" url="https://pl.wikipedia.org/wiki?curid=1059364" title="Laliki (przystanek kolejowy)">
Laliki (przystanek kolejowy)

Laliki – przystanek kolejowy w Lalikach, w województwie śląskim, w Polsce.
W roku 2021 przystanek obsługiwał 20–49 pasażerów na dobę.

</doc>
<doc id="1059366" url="https://pl.wikipedia.org/wiki?curid=1059366" title="Gmina Litija">
Gmina Litija

Litija – gmina w Słowenii. W 2002 roku liczyła 19 120 mieszkańców.
Miejscowości.
Miejscowości wchodzące w skład gminy Litija:

</doc>
<doc id="1059369" url="https://pl.wikipedia.org/wiki?curid=1059369" title="Nižná Boca">
Nižná Boca

Nižná Boca (węg. "Szentivánboca", niem. "Unterbotza") – wieś (obec) w powiecie Liptowski Mikułasz, kraju żylińskim, w północnej Słowacji. Wieś położona jest na północnej stronie Niżnych Tatr, na dnie Bocianskiej doliny. Obok wsi przebiega droga krajowa nr 72.
Nižná Boca to dawna wieś górnicza, w której duże znaczenie miało niemieckie osadnictwo. Wydobywano tu najpierw złoto, później rudę żelaza. Od lat 30. XX wieku wieś zmieniała swój charakter na turystyczny.
We wsi znajduje się neoklasycystyczny kościół ewangelicki z neoromańską wieżą, datowany na 1844 rok.

</doc>
<doc id="1059372" url="https://pl.wikipedia.org/wiki?curid=1059372" title="Pér">
Pér

Pér – wieś i gmina w północno-zachodniej części Węgier, w pobliżu miasta Győr. Gmina liczy 2321 mieszkańców (styczeń 2011) i zajmuje obszar 31,48 km².
Położenie.
Miejscowość leży na obszarze Małej Niziny Węgierskiej, w pobliżu granicy słowackiej. Administracyjnie należy do powiatu Győr, wchodzącego w skład komitatu Győr-Moson-Sopron.

</doc>
<doc id="1059376" url="https://pl.wikipedia.org/wiki?curid=1059376" title="Lucija">
Lucija

Lucija – wieś w Słowenii, sąsiadująca z Portorožem, liczy 6 300 mieszkańców (2006). Ośrodek przemysłu spożywczego.
W latach 1912–1953 wieś połączona była z Piranem i Portorožem linią tramwajową.

</doc>
<doc id="1059377" url="https://pl.wikipedia.org/wiki?curid=1059377" title="Rábapatona">
Rábapatona

Rábapatona – wieś i gmina w północno-zachodniej części Węgier, w pobliżu miasta Győr. Gmina Rábapatona liczy 2451 mieszkańców (styczeń 2011) i zajmuje obszar 39,74 km².
Położenie.
Miejscowość leży na obszarze Małej Niziny Węgierskiej, w pobliżu granicy słowackiej. administracyjnie należy do powiatu Győr, wchodzącego w skład komitatu Győr-Moson-Sopron.

</doc>
<doc id="1059380" url="https://pl.wikipedia.org/wiki?curid=1059380" title="Rétalap">
Rétalap

Rétalap – wieś i gmina w północno-zachodniej części Węgier, w pobliżu miasta Győr.
Miejscowość leży na obszarze Małej Niziny Węgierskiej, w pobliżu granicy słowackiej. Administracyjnie należy do powiatu Győr, wchodzącego w skład komitatu Győr-Moson-Sopron.
Gmina Rétalap liczy 555 mieszkańców (2009) i zajmuje obszar 13,2 km².

</doc>
<doc id="1059381" url="https://pl.wikipedia.org/wiki?curid=1059381" title="Gmina Grosuplje">
Gmina Grosuplje

Grosuplje – gmina w Słowenii. W 2010 roku liczyła 18 965 mieszkańców.
Miejscowości.
Miejscowości wchodzące w skład gminy Grosuplje:

</doc>
<doc id="1059382" url="https://pl.wikipedia.org/wiki?curid=1059382" title="Töltéstava">
Töltéstava

Töltéstava – wieś i gmina w północno-zachodniej części Węgier, w pobliżu miasta Győr. Gmina liczy 2227 mieszkańców (styczeń 2011) i zajmuje obszar 23,17 km².
Położenie.
Miejscowość leży na obszarze Małej Niziny Węgierskiej, w pobliżu granicy słowackiej. Administracyjnie należy do powiatu Győr, wchodzącego w skład komitatu Győr-Moson-Sopron.

</doc>
<doc id="1059383" url="https://pl.wikipedia.org/wiki?curid=1059383" title="Prusina">
Prusina

Prusina – rzeka, prawy dopływ Wdy o długości 28,91 km, powierzchni dorzecza 191,2 km² i średnim spadku 0,51‰
Rzeka wypływa z łąk w okolicy miejscowości Zimne Zdroje. Przepływa w całości przez Bory Tucholskie i częściowo przez Wdecki Park Krajobrazowy. Do Wdy uchodzi w miejscowości Tleń. Płynie w dolinie o zalesionych i miejscami stromych zboczach. Od wsi Osieczna do ujścia w Tleniu na długości ok. 24 km wytyczony został szlak kajakowy. 
Rzeka objęta jest ochroną w ramach zespołu przyrodniczo-krajobrazowego "Rzeki Prusiny".

</doc>
<doc id="1059384" url="https://pl.wikipedia.org/wiki?curid=1059384" title="Gmina Brežice">
Gmina Brežice

Gmina Brežice (słoweń.: "Občina Brežice") – gmina w Słowenii. W 2002 roku liczyła 24500 mieszkańców. Ośrodek przemysłu spożywczego.
Miejscowości.
Miejscowości wchodzące w skład gminy Brežice:

</doc>
<doc id="1059386" url="https://pl.wikipedia.org/wiki?curid=1059386" title="Gmina Radovljica">
Gmina Radovljica

Radovljica – gmina w północno-zachodniej Słowenii. W 2010 roku liczyła 18 817 mieszkańców.
Miejscowości.
Miejscowości wchodzące w skład gminy Radovljica:

</doc>
<doc id="1059387" url="https://pl.wikipedia.org/wiki?curid=1059387" title="Vámosszabadi">
Vámosszabadi

Vámosszabadi – wieś i gmina w północno-zachodniej części Węgier, w pobliżu miasta Győr. Miejscowość leży na obszarze Małej Niziny Węgierskiej, w pobliżu granicy słowackiej. Administracyjnie należy do powiatu Győr, wchodzącego w skład komitatu Győr-Moson-Sopron.
Gmina Vámosszabadi liczy 1562 mieszkańców (2009) i zajmuje obszar 22,37 km².

</doc>
<doc id="1059388" url="https://pl.wikipedia.org/wiki?curid=1059388" title="Empirepedia">
Empirepedia



</doc>
<doc id="1059389" url="https://pl.wikipedia.org/wiki?curid=1059389" title="Nitroetan">
Nitroetan

Nitroetan – organiczny związek chemiczny, pochodna etanu. W standardowych warunkach ciśnienia i temperatury, związek ten jest bezbarwną oleistą cieczą o zapachu owoców.
Otrzymywanie.
Otrzymuje się go w wyniku reakcji nitrowania etanu kwasem azotowym (metoda Hessa). Inna metoda jego syntezy polega na wymianie atomu bromu na grupę nitrową w reakcji z azotynem srebra lub sodu. Nitroetan powstaje też jako jeden z produktów wolnorodnikowej reakcji propanu z kwasem azotowym lub dwutlenkiem azotu w fazie gazowej w temperaturach powyżej 400 °C.
Zastosowania.
W wyniku kondensacji nitroetanu ze związkami nienasyconymi uzyskuje się produkty mających znaczenie komercyjne. Na przykład kondensacja z 3,4-dimetoksybenzaldehydem daje prekursor leku hipotensyjnego – metylodopy, a w reakcji z formaldehydem, po uwodornieniu powstaje 2-amino-2-metylo-1,3-propanodiol, z którego w reakcji z kwasem oleinowym uzyskać można podstawioną oksazolinę należącą do grupy kationowych związków powierzchniowo czynnych (surfakantów).
Jest wykorzystywany jako dodatek do paliw (podobnie jak nitrometan) oraz w przemyśle materiałów wybuchowych.
Nitroetan jest użytecznym rozpuszczalnikiem ze względu na dobre zwilżanie powierzchni.

</doc>
<doc id="1059391" url="https://pl.wikipedia.org/wiki?curid=1059391" title="Vének">
Vének

Vének – wieś i gmina w północno-zachodniej części Węgier, w pobliżu miasta Győr.
Miejscowość leży na obszarze Małej Niziny Węgierskiej, w pobliżu granicy słowackiej. Administracyjnie należy do powiatu Győr, wchodzącego w skład komitatu Győr-Moson-Sopron.
Gmina Vének liczy 193 mieszkańców (2009 r.) i zajmuje obszar 6,89 km².

</doc>
<doc id="1059392" url="https://pl.wikipedia.org/wiki?curid=1059392" title="Gmina Črnomelj">
Gmina Črnomelj

Gmina Črnomelj () – gmina w Słowenii. W 2002 roku liczyła 14 600 mieszkańców. Ośrodek przemysłu spożywczego.
Miejscowości.
Miejscowości wchodzące w skład gminy Črnomelj:

</doc>
<doc id="1059394" url="https://pl.wikipedia.org/wiki?curid=1059394" title="Amy Adams">
Amy Adams

Amy Lou Adams (ur. 20 sierpnia 1974 w Vicenzy) – amerykańska aktorka filmowa i telewizyjna.
Życiorys.
Córka Kathryn i Richarda Adamsa, jedna z siedmiorga dzieci. Jej ojciec był wojskowym, w związku z czym dużo podróżowała przez pierwsze siedem lat życia, po czym rodzina osiadła na stałe w Kolorado. Początkowo jej rodzina należała do wspólnoty mormonów, ale porzuciła to wyznanie, gdy Amy była jeszcze dzieckiem. Gdy miała 11 lat, jej rodzice rozwiedli się, by móc rozwijać kariery zawodowe.
Po ukończeniu szkoły rozważała karierę tancerki i pracowała w teatrze muzycznym, po czym zdecydowała się na aktorstwo i wygrała przesłuchania do „Zabójczej piękności”. Przełomem w jej karierze była rola Ashley w „Świetliku”, za którą nominowano ją do Oscara.
Życie prywatne.
W 2001 r. podczas zajęć aktorskich poznała Darrena Le Gallo, który od 2015 r. jest jej mężem. Para ma córkę Avianę (ur. 2010).
Nagrody i nominacje.
Pięciokrotnie nominowana do Oscara i nagrody BAFTA. Zdobywczyni dwóch Złotych Globów w 2013 w kategorii „najlepsza rola żeńska w filmie komediowym lub musicalu” za rolę w filmie "American Hustle" i w 2015 w tej samej kategorii za rolę w filmie "Wielkie oczy". Nominacje i nagrody przyniosły jej kolejno role w filmach:

</doc>
<doc id="1059400" url="https://pl.wikipedia.org/wiki?curid=1059400" title="Ulica Mikołaja Kopernika w Wieliczce">
Ulica Mikołaja Kopernika w Wieliczce

Ulica Mikołaja Kopernika – ulica łącząca wielicki Rynek z drogą powiatową wiodącą z Rożnowej do Sierczy.
Uważana za jedną z najbardziej stromych ulic w Polsce: różnica wzniesień na całej jej długości (1 km) wynosi ponad 100 metrów. W znacznej części jest wyłożona nieforemnym brukiem. 
Po tej ulicy przebiegała trasa wielu szosowych wyścigów kolarskich (Tour de Pologne, Małopolskiego Wyścigu Górskiego, mistrzostw Polski w różnych kategoriach, zawodów amatorskich), na szczycie usytuowana była bądź to meta wyścigów, bądź to premia górska. Z powodu ogromnego nachylenia i trudnej nawierzchni nazywana jest "ścianą płaczu" – wielu znanych kolarzy (m.in. Raimondas Rumšas, uczestnicy Tour de Pologne w 1992 z powodu deszczu) zmuszonych było prowadzić rowery.
Z niektórych miejsc ulicy rozciąga się widok na Wieliczkę i Kraków. Ulica leży na samym skraju Pogórza Wielickiego.
Przy ulicy Kopernika znajduje się Zespół Szkół Zawodowych.

</doc>
<doc id="1059402" url="https://pl.wikipedia.org/wiki?curid=1059402" title="Gmina Mengeš">
Gmina Mengeš

Mengeš – gmina w Słowenii. W 2010 roku liczyła 7396 mieszkańców.
Miejscowości.
Miejscowości wchodzące w skład gminy Mengeš:

</doc>
<doc id="1059407" url="https://pl.wikipedia.org/wiki?curid=1059407" title="Dariusz Muszer">
Dariusz Muszer

Dariusz Muszer (ur. 29 marca 1959 w Górzycy) – polsko-niemiecki prozaik, poeta, publicysta, eseista, krytyk literacki, dramaturg, tłumacz.
Życiorys.
Dzieciństwo spędził w Rzepinie. Ukończył I Liceum Ogólnokształcące im. Tadeusza Kościuszki w Gorzowie Wielkopolskim i studia prawnicze na Uniwersytecie im. A. Mickiewicza w Poznaniu. W 1981 roku brał udział w strajku studentów uczelni poznańskich. Od 1985 roku mieszkał i pracował jako instruktor teatralny w Strzelcach Krajeńskich. Ponadto organizował tam Ogólnopolski Konkurs Poetycki „O prawdziwek Dobiesława”, prowadził Klub literacko-artystyczny „Silva rerum” i Teatr Ochotniczy Ad. 1. W 1988 roku został oskarżony (wspólnie z Grzegorzem Gralińskim) „o wydawanie i rozpowszechnianie bez wymaganego zezwolenia czasopisma "Echo Strzelec"”. Był to jeden z ostatnich procesów o naruszenie prawa prasowego, jaki wytoczony został w PRL. Przed wydaniem wyroku przez sąd drugiej instancji Dariusz Muszer wyjechał na stałe do Niemiec. Mieszka w Hanowerze.
Twórczość.
Jako poeta debiutował w 1980 roku na łamach podziemnego pisma Niezależnego Zrzeszenia Studentów UAM „Wprost”, a jego debiut prozatorski miał miejsce w 1981 roku w tygodniku „Ziemia Gorzowska”. Jest autorem licznych publikacji: wierszy, opowiadań, recenzji, reportaży, esejów, felietonów, sztuk teatralnych i słuchowisk.
Pisze po polsku i niemiecku.

</doc>
<doc id="1059408" url="https://pl.wikipedia.org/wiki?curid=1059408" title="Gmina Hrastnik">
Gmina Hrastnik

Hrastnik – gmina w Słowenii. W 2010 roku liczyła 10 144 mieszkańców.
Miejscowości.
Miejscowości wchodzące w skład gminy Hrastnik:

</doc>
<doc id="1059410" url="https://pl.wikipedia.org/wiki?curid=1059410" title="Been a Son">
Been a Son

Been a Son – utwór amerykańskiego grunge'owego zespołu Nirvana. Napisany został przez Kurta Cobaina i Krista Novoselica w 1988 roku. Opowiada o niechcianych dzieciach - dziewczynkach. 
Covery.
Manic Street Preachers na albumie "Lipstick Traces (A Secret History of the Manic Street Preachers)"

</doc>
<doc id="1059411" url="https://pl.wikipedia.org/wiki?curid=1059411" title="Gmina Idrija">
Gmina Idrija

Idrija – gmina w Słowenii. W 2010 roku liczyła 11 889 mieszkańców.
Miejscowości.
Miejscowości wchodzące w skład gminy Idrija:

</doc>
<doc id="1059412" url="https://pl.wikipedia.org/wiki?curid=1059412" title="Nicole Russo">
Nicole Russo

Nicole Russo (ur. 1979, Londyn) – brytyjska wokalistka.
Dorastała w otoczeniu muzyki – jej ojciec Jerry Stevens, wokalista pracował z takimi sławami jak Quincy Jones, Beatles, Dusty Springfield, Lou Rawls i Frank Sinatra. W wieku 4 lat zaczęła grać na fortepianie a cztery lata później pisała już swoje własne piosenki. Jeszcze przed ukończeniem 15. roku życia zaczęła śpiewać profesjonalnie w chórkach m.in. u Coolio i Pauline Henry.
W 2000 podpisała kontrakt z Telstar Records, co zaowocowało wydaniem w 2002 roku jej debiutanckiego albumu „Through My Eyes”.
W 2003 roku została poproszona o napisanie piosenki dla zespołu The Brand New Heavies. Byli oni pod wrażeniem nie tylko jej głosu, ale także dojrzałości tekstów. Wkrótce potem, Nicole została poproszona by dołączyć do zespołu. W ten sposób powstał album zatytułowany "Allaboutthefunk", który ukazał się w 2004 roku.
Po okresie promowania albumu z zespołem, postanowiła wrócić do Wielkiej Brytanii, gdzie zajęła się pracą nad swoim drugim solowym albumem "Nicole Russo" (2006). 
Dyskografia.
Through My Eyes (2002)
The Brand New Heavies feat. Nicole Russo Allaboutthefunk (2004)
Nicole Russo (2006)

</doc>
<doc id="1059413" url="https://pl.wikipedia.org/wiki?curid=1059413" title="Objętość wyrzutowa serca">
Objętość wyrzutowa serca



</doc>
<doc id="1059414" url="https://pl.wikipedia.org/wiki?curid=1059414" title="Gmina Medvode">
Gmina Medvode

Medvode – gmina w Słowenii. W 2010 roku liczyła 15 393 mieszkańców.
Miejscowości.
Miejscowości wchodzące w skład gminy Medvode:

</doc>
<doc id="1059415" url="https://pl.wikipedia.org/wiki?curid=1059415" title="Kalendarium drugiego rządu Marka Belki">
Kalendarium drugiego rządu Marka Belki

Kalendarium drugiego rządu Marka Belki opisuje powołanie drugiego rządu Marka Belki, zmiany na stanowiskach ministrów, sekretarzy stanu, podsekretarzy stanu, wojewodów i wicewojewodów a także zmiany personalne na kierowniczych stanowiskach w urzędach centralnych podległych Radzie Ministrów.
Zmiany w rządzie.
"Lista zmian personalnych na stanowiskach ministrów, sekretarzy stanu i podsekretarzy stanu."

</doc>
<doc id="1059417" url="https://pl.wikipedia.org/wiki?curid=1059417" title="Ryōichi Ikegami">
Ryōichi Ikegami

 – japoński rysownik mang. Był asystentem w 1966. W 2001, dzięki mandze "Heat", zdobył nagrodę Shōgakukan Manga. W 2005 został profesorem Osaka University of Arts. Stworzył popularną serię "Mai, the Psychic Girl" (razem z Kazuya Kudo), "Crying Freeman" (razem z Kazuo Koike). Napisał i narysował także "". 

</doc>
<doc id="1059420" url="https://pl.wikipedia.org/wiki?curid=1059420" title="Chasan">
Chasan

Chasan ( , "Hāsāng Hú") – niewielkie jezioro w Kraju Nadmorskim w pobliżu granicy Korei Północnej i Rosji.
Powierzchnia jeziora wynosi 2,23 km².
W 1938 w rejonie jeziora Chasan doszło do walk między wojskami japońskimi a Armią Czerwoną (patrz: Walki nad jeziorem Chasan).

</doc>
<doc id="1059422" url="https://pl.wikipedia.org/wiki?curid=1059422" title="Gmina Žalec">
Gmina Žalec

Žalec – gmina w Słowenii. W 2006 roku liczyła 4800 mieszkańców. Ośrodek przemysłu spożywczego.
Miejscowości.
Miejscowości wchodzące w skład gminy Žalec:

</doc>
<doc id="1059424" url="https://pl.wikipedia.org/wiki?curid=1059424" title="Europass">
Europass

Europass – projekt Unii Europejskiej, mający na celu prezentowanie umiejętności zawodowych i kompetencji w sposób czytelny i przejrzysty we wszystkich krajach Unii Europejskiej. Europass został przyjęty "Decyzją nr 2241/2004/WE Parlamentu Europejskiego i Rady z dnia 15 grudnia 2004 r. w sprawie jednolitych ram wspólnotowych dla przejrzystości kwalifikacji i kompetencji".
Dokumenty Europass składają się z pięciu dokumentów:
Dwa pierwsze dokumenty można wypełnić samodzielne, pozostałe zaś wydają uprawnione do tego instytucje.

</doc>
<doc id="1059425" url="https://pl.wikipedia.org/wiki?curid=1059425" title="Zaurozuch">
Zaurozuch

Saurosuchus ("jaszczurka-krokodyl") jest nazwą rodzajową drapieżnego archozaura, żyjącego pod koniec triasu (karnik, około 227-221 milionów lat temu).
Jego szczątki, na które składały się czaszka oraz fragmenty szkieletu, zostały odkryte w formacji Ischigualasto w argentyńskiej prowincji San Juan.
Był to prawdopodobnie największy drapieżnik swoich czasów. Jego długość wynosiła 6-7 metrów, przy masie ciała 1-2 ton. Czaszka mierzyła około metra i wyposażona była w zestaw potężnych zębów przystosowanych do cięcia mięsa. Kończyny, tak jak u form spokrewnionych z nim, ustawione były pionowo. Wskazuje się, że takie cechy, jak wydłużenie kości kulszowej oraz udowej, a przede wszystkim pneumatyczny charakter kręgów, wskazują, że było to zwierzę bardziej aktywne i rozwinięte, niż tacy jego krewni, jak "Prestosuchus", czy "Rauisuchus". Mimo to, jego budowa wskazuje na to, że nie był biegaczem na tyle aktywnym, by ścigać swe ofiary. Prawdopodobnie polował z zasadzki, jak czynią to krokodyle. Żywił się prawdopodobnie dicynodontami z rodziny "Kannemeyeriidae".

</doc>
<doc id="1059427" url="https://pl.wikipedia.org/wiki?curid=1059427" title="Natalia Niemen">
Natalia Niemen

Natalia Niemen-Otremba (ur. 24 stycznia 1976 w Warszawie) – polska piosenkarka.
Życiorys.
Natalia Niemen jest córką muzyka Czesława Niemena i Małgorzaty Niemen, modelki; jej młodsza siostra Eleonora Niemen także jest piosenkarką.
Największy wpływ na jej gust muzyczny wywarł ojciec, który widział ją w roli skrzypaczki grającej w orkiestrze. Od najmłodszych lat zajmowała się muzyką.
Jako dziecko słuchała takich wykonawców r’n’b jak Mahalia Jackson, Otis Redding, Aretha Franklin, Wilson Pickett.
Ukończyła średnią szkołę muzyczną im. Karola Szymanowskiego w Warszawie przy ul. Krasińskiego 1 w klasie altówki. Na zawodowej scenie śpiewać zaczęła w 1997 roku, towarzysząc w chórkach Natalii Kukulskiej.
W marcu 1998 roku ukazała się jej solowa płyta "Na opak" z kompozycjami i tekstami artystów związanych z formacją Sixteen: Grzegorza Kloca, Jarosława Pruszkowskiego, Mirosława Hodunia i Olgi Pruszkowskiej. Pierwsze sukcesy osiągnęła na komputerowej liście przebojów RadiaZET i Twojej Liście Przebojów TVP1. Z powodzeniem wystąpiła na Festiwalu Polskiej Piosenki Opole'98.
Następnie pod koniec lat 90. została wokalistką zespołu chrześcijańskiego New Life’ M. oraz chórzystką i solistką zespołu Trzecia Godzina Dnia.
Jako żona Mateusza Otremby, syna pastora i byłego prezesa fundacji Młodzież dla Chrystusa, związała swe życie z protestancką wspólnotą w Poznaniu, która jest zborem Kościoła Chrześcijan Baptystów. Koncertuje także z własnym programem wraz z mężem (Mate.O).

</doc>
<doc id="1059428" url="https://pl.wikipedia.org/wiki?curid=1059428" title="Gmina Ilirska Bistrica">
Gmina Ilirska Bistrica

Ilirska Bistrica – gmina w Słowenii. W 2002 roku liczyła 14 234 mieszkańców.
Miejscowości.
Miejscowości wchodzące w skład gminy Ilirska Bistrica:

</doc>
<doc id="1059429" url="https://pl.wikipedia.org/wiki?curid=1059429" title="Kōji Inada">
Kōji Inada

 – japoński rysownik mang. Ukończył Tokyo Metropolitan College of Aeronautical Engineering. 

</doc>
<doc id="1059432" url="https://pl.wikipedia.org/wiki?curid=1059432" title="Aleksander Cambridge, 1 earl Athlone">
Aleksander Cambridge, 1 earl Athlone



</doc>
<doc id="1059433" url="https://pl.wikipedia.org/wiki?curid=1059433" title="Arkebuzerzy">
Arkebuzerzy



</doc>
<doc id="1059435" url="https://pl.wikipedia.org/wiki?curid=1059435" title="Gmina Slovenske Konjice">
Gmina Slovenske Konjice

Slovenske Konjice – gmina w Słowenii. W 2010 roku liczyła 14 423 mieszkańców.

</doc>
<doc id="1059441" url="https://pl.wikipedia.org/wiki?curid=1059441" title="Gmina Sevnica">
Gmina Sevnica

Sevnica – gmina w Słowenii. W 2002 roku liczyła 17 726 mieszkańców. Ośrodek przemysłu spożywczego, włókienniczego, chemicznego, maszynowego. Siedziba gminy: Sevnica.
Miejscowości.
Miejscowości wchodzące w skład gminy Sevnica:

</doc>
<doc id="1059442" url="https://pl.wikipedia.org/wiki?curid=1059442" title="Keisuke Itagaki">
Keisuke Itagaki

) – japoński mangaka, autor serii Grappler Baki.

</doc>
<doc id="1059443" url="https://pl.wikipedia.org/wiki?curid=1059443" title="Zoom (ukraińska stacja telewizyjna)">
Zoom (ukraińska stacja telewizyjna)

Zoom – ukraiński prywatny kanał telewizyjny o tematyce muzyczno-rozrywkowej, działający w międzynarodowej sieci MTV Networks.
Kanał rozpoczął swoją działalność 25 sierpnia 2007, pierwszym wyemitowanym klipem był teledysk "Tanci" grupy Vopli Vidopliassova.
Kanał osiągalny jest drogą satelitarną, z satelity Amos-2, jak również w sieciach kablowych.
30 maja 2013 właściciel kanału telewizyjnego U.A. Inter Media Group nagle ogłosiła zamknięcie kanału TV. 1 czerwca 2013 roku został zastąpiony przez nowy kanał TV młodzieży Zoom.

</doc>
<doc id="1059447" url="https://pl.wikipedia.org/wiki?curid=1059447" title="Synagoga Beth David w Tokio">
Synagoga Beth David w Tokio

Synagoga Beth David w Tokio – jedyna czynna synagoga znajdująca się w Tokio, stolicy Japonii, wchodząca w skład Centrum Żydowskiego.
Synagoga została zbudowana w 1953 roku. W budynku oprócz głównej sali modlitewnej znajduje się mykwa, klasa szkółki niedzielnej, biblioteka hebrajska, sala konferencyjna, stołówka koszerna, basen i inne. Obecnym rabinem synagogi jest Henri Noach.

</doc>
<doc id="1059456" url="https://pl.wikipedia.org/wiki?curid=1059456" title="Profanacja">
Profanacja

Profanacja (łac. "profanatio" – „zbezczeszczenie, znieważenie”) – pojęcie odnoszące się do naruszania sfery sacrum, powodujące pozbawienie poświęconych rzeczy lub konsekrowanych miejsc wartości kultowej oraz potraktowania bez należytego szacunku rzeczy, wartości otoczonych powszechnie czcią.
W szczególności może to być zbezczeszczenie przedmiotów i miejsc praktyk religijnych (łac. "sacrilegium"). W szerszym znaczeniu, profanacja to także znieważenie przedmiotów i wartości powszechnie szanowanych.
Na przykład muzułmanie uważają za profanację wejście w butach do meczetu.

</doc>
<doc id="1059457" url="https://pl.wikipedia.org/wiki?curid=1059457" title="Gmina Šentjur">
Gmina Šentjur

Šentjur – gmina w Słowenii. W 2002 roku liczyła 18 470 mieszkańców.
Miejscowości.
Miejscowości wchodzące w skład gminy Šentjur:

</doc>
<doc id="1059458" url="https://pl.wikipedia.org/wiki?curid=1059458" title="Irena Grecka (ur. 1942)">
Irena Grecka (ur. 1942)

Irena, księżniczka Grecji i Danii (gr. "Πριγκίπισσα Ειρήνη της Ελλάδας και Δανίας") (ur. 11 maja 1942 w Kapsztadzie, w Afryce Południowej) – księżniczka duńska i grecka.
Życiorys.
Irena jest trzecim, najmłodszym dzieckiem greckiego króla – Pawła I (1901-1964) i jego żony – królowej Fryderyki Hanowerskiej (1917-1981), jedynej córki księcia Augusta Ernesta Braunschweig-Lüneburg (1887-1953) i jego żony Wiktorii Luizy Pruskiej (1892-1980), córki cesarza Wilhelma II. Jest młodszą siostrą Zofii, królowej Hiszpanii, i Konstantyna, byłego króla Grecji. W Hiszpanii i Danii jest oficjalnie tytułowana: "Jej Królewska Wysokość Księżniczka Grecji i Danii Irena".
Jeszcze przed zdetronizowaniem jej brata Konstantyna, Irena przeniosła się wraz z matką do Indii, po śmierci matki, przeniosła się do Madrytu, zamieszkując w Palacio de la Zarzuela – królewskiej rezydencji króla i królowej Hiszpanii. Jej siostrzenica, infantka Krystyna Burbon, nazwała na jej cześć swą jedyną córkę Irenę (urodzoną w 2005 roku).
Irena nigdy nie wyszła za mąż. Jest działaczką charytatywną, fundatorką i przewodniczącą "World in Harmony Organization", współpracuje z innymi fundacjami.

</doc>
<doc id="1059462" url="https://pl.wikipedia.org/wiki?curid=1059462" title="Gmina Ruše">
Gmina Ruše

Ruše − gmina w Słowenii. W 2006 roku liczyła 4 400 mieszkańców.
Miejscowości.
Miejscowości wchodzące w skład gminy Ruše:

</doc>
<doc id="1059463" url="https://pl.wikipedia.org/wiki?curid=1059463" title="Takehiko Itō">
Takehiko Itō

 – japoński mangaka. 
Jego najbardziej znaną pracą jest "Outlaw Star". Uczestniczył także w tworzeniu anime "Angel Links", mangi "Future Retro Hero Story", etc. Obecnie pracuje dla Morning Star Studio.

</doc>
<doc id="1059465" url="https://pl.wikipedia.org/wiki?curid=1059465" title="Zdzisław Najmrodzki">
Zdzisław Najmrodzki

Zdzisław Najmrodzki (ur. 20 sierpnia 1954 w Czermnie, zm. 31 sierpnia 1995 koło Pepłówka) – polski przestępca, nazywany „królem złodziei” i „mistrzem ucieczek”. Jeden z najsłynniejszych polskich przestępców okresu PRL. W aresztach i zakładach karnych spędził jedenaście lat. 29 razy wymykał się pościgom, uciekał z konwojów lub zakładów penitencjarnych. Uciekał między innymi z: pociągu (wykorzystał pijaństwo konwojujących go milicjantów), okratowanego pomieszczenia sądu w Gliwicach (jego kompani przepiłowali kraty), warszawskiego pałacu Mostowskich (wyszedł w odzieży milicjanta).
Życiorys.
Syn Sabiny i Władysława Najmrodzkich, miał trzech braci, pochodził z Czermna. Uzyskał wykształcenie zasadnicze zawodowe w zawodzie mechanika samochodowego. W wieku 19 lat został powołany do odbycia dwuletniej zasadniczej służby wojskowej, podczas której wyróżniał się sprawnością fizyczną. Otrzymał propozycję wstąpienia do wojsk specjalnych, jednak nie chciał zostać zawodowym żołnierzem. Marzył bowiem o karierze kierowcy rajdowego. Jesienią 1975 r. rozpoczął pracę w warsztacie samochodowym w Gliwicach. W 1977 r. ożenił się i zamieszkał z żoną w tym mieście.
Pierwszy raz na karę pozbawienia wolności (bez zawieszenia jej wykonania) został skazany w wieku 22 lat, za pobicie (jak się miało okazać – milicjanta) w barze pod Żyrardowem. Wyrok 1,5 roku więzienia odbywał w Gliwicach, gdzie w więziennym warsztacie pracował w wyuczonym zawodzie mechanika samochodowego. Pierwszy raz uciekł, gdy po kilku tygodniach odsiadki przewożono go z innym więźniem pociągiem do Warszawy na proces jednego z aresztantów. Po paru godzinach podróży w wesołym towarzystwie Najmrodzkiego dwaj konwojenci zdjęli więźniom kajdanki, a po wypiciu kilku piw – kupionych za pieniądze Najmrodzkiego w kolejowym „Warsie” – zasnęli. Najmrodzki wyskoczył przez okno wolno jadącego pociągu: "„Zobaczyłem bociana za oknem i poczułem zew wolności. Wyskoczyłem bez użycia rąk. Taki skok byłby oceniony na każdej olimpiadzie jako złoty”". Wrócił do Gliwic, gdzie jakiś czas ukrywał się u znajomych, a żonę zmusił do milczenia. Później popełniał inne przestępstwa.
Skontaktował się ze znajomym oficerem wojska – a prywatnie przemytnikiem – z czasów, gdy służył w armii. Otrzymał od niego pracę, która polegała na osłanianiu konwojów ze szmuglowaną do Polski odzieżą (głównie dżinsami). Najmrodzki za kierownicą Fiata 131 Mirafiori brawurowo odwracał uwagę milicji, by furgonetka z nielegalnym towarem mogła bezproblemowo dojechać do celu. Po pewnym czasie postanowił pracować na własny rachunek i zorganizował swoją grupę przestępczą. Wyspecjalizował się w okradaniu (ponad 70 razy) na terenie całego kraju sklepów sieci "Pewex", oferujących luksusowe i deficytowe w PRL produkty. Sklepy nie posiadały wówczas instalacji alarmowej przeciwwłamaniowej. Najmrodzki opracował metodę kradzieży na tzw. plakat. Włamywacze najpierw wycinali otwór w szybie wystawowej sklepu, a po wejściu do środka, stojący na zewnątrz na czatach członek gangu zaklejał dziurę plakatem zdjętym z ulicznego słupa ogłoszeniowego i w ten sposób nikt nie zauważał włamania. Atrakcyjne towary z Peweksów trafiały na bazary, gdzie były natychmiast sprzedawane, a Najmrodzki stał się cenionym dostawcą. Sprawa rabunków sklepów peweksowskich stała się głośna w całym kraju.
Najmrodzki wynajmował pokoje hotelowe na Śląsku i Opolszczyźnie. Wieczory spędzał na suto zakrapianych imprezach w najlepszych restauracjach. Zawsze ubrany w drogi garnitur, ze złotym łańcuszkiem na szyi i złotym zegarkiem na ręce. Wtedy właśnie zyskał ksywę „Saszłyk”, ze względu na zamiłowanie do potrawy szaszłyk oraz wadę wymowy, która powodowała, że zabawnie wymawiał to słowo.
Został zatrzymany w 1980 r., a jego kompani najęli adwokata, który doprowadził do tego, że Najmrodzki został umieszczony znowu w areszcie w Gliwicach. Z aresztu przemycił gryps z planem budynku sądu i pomieszczenia, w którym aresztanci czekali na początek rozprawy. Kompani Najmrodzkiego przepiłowali tam kratę, a 23 lipca 1980 Najmrodzki wyłamał pręty i zjechał po sznurze na wolność, do kompana czekającego na motocyklu. Milicjantom nie udało się go upilnować, mimo że zachowywali wobec Najmrodzkiego wszelkie środki ostrożności. Gdy był przewożony, samochód go transportujący podjeżdżał z drzwiami ustawionymi do drzwi budynku, a skuty kajdankami Najmrodzki był wpychany pod eskortą do budynku.
Na początku lat 80. zorganizował grupę złodziei samochodów, którzy w ciągu trzech lat ukradli ponad 100 polonezów, specjalizując się wyłącznie w tej marce. Członkowie gangu dokonywali włamań do urzędów, skąd kradli blankiety różnych dokumentów i pieczątki, dzięki czemu dorabiali dokumenty do skradzionych samochodów, które trafiały do sprzedaży na giełdach samochodowych. Milicjanci robili wszystko, żeby rozbić gang. Utworzono specjalną grupę operacyjną MO o kryptonimie „Polonez”. Najmrodzki wymykał się kilkakrotnie z pułapek. Funkcjonariuszom udało się w końcu zatrzymać go 3 marca 1983, po pościgu na podwarszawskich drogach. Trafił do warszawskiego aresztu śledczego na Mokotowie, przy ul. Rakowieckiej. 5 lutego 1985 został przetransportowany do stołecznej komendy MO, mieszczącej się w pałacu Mostowskich. Na przesłuchanie był prowadzony przez tylko jednego milicjanta, którego ogłuszył rękoma skutymi w kajdankach. Z kieszeni milicjanta wyjął kluczyk do kajdanek oraz jego legitymację służbową, którą pokazał przy wyjściu z budynku oficerowi dyżurnemu i znów był wolny. Po raz kolejny skompromitował milicję, która poszukiwała go gorliwiej niż działaczy nielegalnej wówczas podziemnej „Solidarności”. W telewizji i gazetach były zamieszczane komunikaty o jego poszukiwaniach, określanego jako „niebezpieczny bandyta”.
Najmrodzki rozwiódł się z żoną i związał się z 24-latką, której kupił m.in. willę koło Warszawy. Jego wyczyny wielu Polaków odbierało z sympatią, ponieważ traktowali go jako człowieka, który zabiera mienie „państwowe”, czyli niczyje.
Ponownie złapany ponad rok później, w kwietniu 1986 r., trafił do aresztu w warszawskiej Białołęce. 19 października 1987, wyrokiem Sądu Wojewódzkiego w Warszawie, został skazany za wcześniejsze przestępstwa na 15 lat pozbawienia wolności. Karę zaczął odbywać w Gliwicach. Nieustannie myślał o ucieczce i kontaktował się w tej sprawie z matką. Po ponad trzech latach więzienia, 3 września 1989 – w trakcie spaceru – spektakularnie uciekł z gliwickiego aresztu, dosłownie zapadając się pod ziemię tamtejszego spacerniaka do podkopu wykonywanego przez jego kompana i matkę, a następnie odjechał podstawionym motocyklem. Matka na bieżąco kontaktowała się z nim w areszcie, przekazując mu informacje o postępie prac. Najmrodzki pozostawił w celi list do naczelnika aresztu, w którym podziękował mu za gościnę. Motyw tej ucieczki został wykorzystany w dwóch polskich filmach: sensacyjnym "V.I.P." z 1991 r. (reż. Juliusz Machulski) oraz fabularyzowanej biografii sensacyjnej "Najmro. Kocha, kradnie, szanuje" w reżyserii Mateusza Rakowicza z 2021 r. Była to ostatnia ucieczka Najmrodzkiego.
Został ostatecznie złapany jeszcze w 1989 r. 19 listopada 1989 w Krakowie prowadzony przez pijanego Najmrodzkiego (miał we krwi 2,1 promila alkoholu) Fiat 132p uderzył w słup latarni ulicznej. Ranny Najmrodzki uciekł z rozbitego samochodu, skradzionego kilka dni wcześniej we Wrocławiu, ale został zatrzymany po bójce z milicjantami. Miał dowód osobisty wystawiony na fałszywe nazwisko, jednak został prawidłowo zidentyfikowany po wykonaniu badań daktyloskopijnych i znowu znalazł się w areszcie. Sąd Rejonowy dla Krakowa Krowodrzy 3 grudnia 1990 skazał go za ucieczkę i włamania na 7,5 roku pozbawienia wolności. Jako niebezpieczny recydywista został skierowany do odbywania kary w więzieniu w Strzelcach Opolskich. W międzyczasie (w kwietniu 1990 r.) Milicja Obywatelska została przekształcona w Policję.
Łącznie został skazany na 20 lat pozbawienia wolności za kradzieże i na 7 lat za ucieczki. W trakcie odsiadywania ostatniej kary wydał w 1990 r. w Oficynie Wydawniczej Galicja tom wierszy i aforyzmów „Oblicza prawdy”, który znalazł 7 tysięcy nabywców, a jego recenzja ukazała się w "Słowie Powszechnym". Najmrodzki nie otrzymał jednak żadnych pieniędzy z tytułu honorarium.
15 listopada 1994 prezydent RP Lech Wałęsa ułaskawił Najmrodzkiego jako osobę zresocjalizowaną. Lech Falandysz, ówczesny doradca prezydenta, stwierdził: "„Kiedy przedterminowo wypuszczono na wolność Grzegorza Piotrowskiego, zabójcę księdza Popiełuszki, to zwykłym odruchem sprawiedliwości prezydenta stało się ułaskawienie Najmrodzkiego”". Najmrodzki zarzekał się wtedy, że nie wróci już na drogę przestępczą, a poświęci się biznesowi, względnie rolnictwu. Zginął niecały rok później, 31 sierpnia 1995, w wypadku drogowym koło Mławy. Prowadzone brawurowo przez Najmrodzkiego BMW wpadło w poślizg i uderzyło w jadący z przeciwka samochód ciężarowy LIAZ. Jak się okazało samochód, którym jechał Najmrodzki, był kradziony, tablice rejestracyjne były fałszywe, a on sam miał przy sobie dowód osobisty na inne nazwisko. Podróżujący wraz z Najmrodzkim 12-letni Marcin S. i 14-letni Tomasz S., synowie przyjaciela, także zginęli na miejscu. Identyfikacja Najmrodzkiego była utrudniona, ponieważ w ostatnim czasie zmienił nazwisko na panieńskie matki. Tożsamość ofiary potwierdził jednak ojciec zmarłych chłopców. Trzej pozostali bracia Zdzisława Najmrodzkiego również już nie żyją.
Postać Najmrodzkiego w kulturze.
Bohater fabularyzowanego filmu dokumentalnego "Arsen Lupin po polsku", fabularyzowanej biografii książkowej "Poszukiwany Zdzisław Najmrodzki" (Wrocław, 1991), napisanej przez Józefa Łozińskiego. Poświęcono mu program telewizyjny z cyklu "Wielkie napady PRL-u", emitowany przez TVP3 oraz TVP Historia.
W 2018 r. Teatr Miejski w Gliwicach wystawił o Najmrodzkim spektakl muzyczny pt. "Najmrodzki, czyli dawno temu w Gliwicach".
Na jesień 2020 r. planowana była premiera filmu fabularnego pt. "Najmro. Kocha, kradnie, szanuje" w reżyserii Mateusza Rakowicza, inspirowanego historią życia Najmrodzkiego, wyprodukowanego przez: TV &amp; Film Production, Telewizję Polsat oraz Mazowiecki i Warszawski Fundusz Filmowy. Z uwagi na pandemię COVID-19 jego premiera została przesunięta na 17 września 2021.

</doc>
<doc id="1059468" url="https://pl.wikipedia.org/wiki?curid=1059468" title="Sól Kiczora">
Sól Kiczora

Sól Kiczora – przystanek kolejowy w Soli-Kiczorze, w województwie śląskim, w Polsce.
W roku 2021 przystanek obsługiwał 20–49 pasażerów na dobę.

</doc>
<doc id="1059470" url="https://pl.wikipedia.org/wiki?curid=1059470" title="Stacy Keibler">
Stacy Keibler

Stacy Keibler (ur. 14 października 1979 w Baltimore) – amerykańska aktorka i modelka, była wrestlerka.
Stacy Keibler wzięła udział w drugiej edycji amerykańskiego "Tańca z gwiazdami" (ang. "Dancing with the Stars"), w którym zajęła 3. miejsce. Występowała również w innych programach rozrywkowych American Broadcasting Company (ABC) takich jak "What About Brian", "George Lopez" czy "October Road". Jako modelka pozowała do takich magazynów jak Maxim czy Stuff.
W 2004 roku otrzymała tytuł „Dziewczyny Roku Federacji WWE” (ang. "WWE Babe of the Year").

</doc>
<doc id="1059471" url="https://pl.wikipedia.org/wiki?curid=1059471" title="Olenek">
Olenek

Olenek (ang. "Olenekian")
Nazwa piętra (wieku) pochodzi od rzeki Oleniok na Syberii.

</doc>
<doc id="1059472" url="https://pl.wikipedia.org/wiki?curid=1059472" title="Charles Adolphe Wurtz">
Charles Adolphe Wurtz

Charles Adolphe Wurtz, także Adolphe Wurtz (ur. 26 listopada 1817 w Wolfisheim, zm. 12 maja 1884 w Paryżu) – francuski chemik.
Profesor uczelni medycznych w Paryżu: École de Médicine (od 1853) i Faculté des Sciences (od 1875). Członek Francuskiej Akademii Nauk (od 1867).
Zajmował się badaniami nad kwasami fosforowymi. Odkrył trichlorek fosforylu, aldol, glikol. Przeprowadził pierwsze syntezy amin. Opracował syntezę wyższych węglowodorów alifatycznych (łańcuchowych) i innych związków organicznych (reakcja Wurtza).
Jego nazwisko pojawiło się na liście 72 nazwisk na wieży Eiffla.

</doc>
<doc id="1059475" url="https://pl.wikipedia.org/wiki?curid=1059475" title="Gmina Prevalje">
Gmina Prevalje

Prevalje – gmina w Słowenii. W 2010 roku liczyła 6833 mieszkańców.
Miejscowości.
Miejscowości wchodzące w skład gminy Prevalje:

</doc>
<doc id="1059477" url="https://pl.wikipedia.org/wiki?curid=1059477" title="Gmina Tržič">
Gmina Tržič

Tržič – gmina w Słowenii. W 2010 roku liczyła mieszkańców.
Miejscowości.
Miejscowości wchodzące w skład gminy Tržič:

</doc>
<doc id="1059479" url="https://pl.wikipedia.org/wiki?curid=1059479" title="Chilijski cud">
Chilijski cud

Chilijski cud (ang. "The Miracle of Chile") – zwrot ukuty przez Miltona Friedmana w 1982 r. jako opis liberalnych reform gospodarczych przeprowadzonych w Chile pod dyktaturą Augusto Pinocheta. W tym czasie Friedman oświadczył, że chilijski eksperyment „był porównywalny z cudem gospodarczym powojennych Niemiec”. Ocena efektów tych reform pozostaje jednak niejednoznaczna.
Natychmiast po przeprowadzeniu zakończonego sukcesem zamachu stanu w 1973 r., Pinochet został zaznajomiony z poufnym planem gospodarczym, ze względu na objętość znanym jako "El Ladrillo" (dosłownie „cegła”). Plan został przygotowany w maju 1973 r. przez ekonomistów opozycyjnych do rządu Salvadora Allende, przy pomocy Chicago Boys – w większości absolwentów University of Chicago. Dokument ten został udostępniony 12 września 1973 r. urzędom Generalicji Chilijskich Sił Zbrojnych, i stał się szkieletem tego co stało się później chilijską neoliberalną polityką gospodarczą.
Część ekonomistów, między innymi nobliści Amartya Sen i Joseph E. Stiglitz, uważa, że dane makroekonomiczne dowodzą raczej porażki, a nie sukcesu planu gospodarczego Chicago Boys. Gospodarka Chile popadła w okresie „czystego eksperymentu monetarnego” pomiędzy 1973 a 1983 r. w poważne recesje. Kontrargumentujący wskazują na to, że spadek koniunktury nie ograniczał się do Chile, ale był zjawiskiem szerszym – Chile natomiast było pierwszym państwem regionu, które go przezwyciężyło. Miało to jednak miejsce dopiero po upadku dyktatury, gdy do władzy doszły demokratyczne partie centrowe i centrolewicowe, kontynuujące, mimo swych poglądów, politykę ekonomiczną nakreśloną przez juntę.
Kontekst zamachu stanu.
Odtajnione dokumenty CIA ujawniły, że prezydent Richard Nixon wydał w okresie dojścia Allende do władzy w 1970 r. polecenie, by „sprawiono, żeby gospodarka [Chile] zawyła z bólu”, w celu „zablokowania lub obalenia rządu Allende”. Stany Zjednoczone wstrzymały wówczas oficjalne wsparcie finansowe i gospodarcze dla tego kraju, zintensyfikowały natomiast ukryte sponsorowanie i współpracę z antykomunistyczną opozycją, w tym wojskowymi przygotowującymi pucz.
Po zamachu stanu Stany Zjednoczone powróciły do udzielania znaczącego wsparcia wojskowego i finansowego dyktaturze Pinocheta, choć w oficjalnej linii dyplomatycznej pozostawały krytyczne wobec tego rządu.
Dwa cudy.
„Pierwszy cud”.
Niektórzy analitycy dzielą neoliberalne eksperymenty gospodarcze Chile na dwie fazy:
Prowadzony przez młodych wolnorynkowych ekonomistów rząd Pinocheta sprywatyzował znaczną część gospodarki – począwszy od spółdzielni rolniczych, przez fabryki, skończywszy na systemie emerytalnym. Życzliwie odnosił się do zagranicznych inwestycji, oraz obniżył protekcjonistyczne bariery handlowe, zmuszając tym samym chilijski biznes do intensywniejszego konkurowania z importem, lub porzucenia mało wydajnej działalności. Poziom ceł został zredukowany ze średniego poziomu przekraczającego 100%, do jednolitego poziomu 10%. Daleko idące zmiany mocno osłabiły dotychczasowe elity biznesowe i polityczne, które były beneficjentami protekcjonizmu i subsydiów.
Ekonomiści neoinstytucjonalni Acemoğlu i Robinson zwracają uwagę, że Pinochet nie miał zdecydowanych poglądów ekonomicznych – jego główną motywacją było skonsolidowanie swojej władzy. Realizował program prywatyzacji i deregulacji, ponieważ odbierał on siłę polityczną niezależnym związkom zawodowym i potencjalnym rywalom. W państwowych kopalniach, gdzie organizacje pracownicze były całkowicie zależne od rządu, prywatyzacji nie podjęto. Ekonomiści ci uważają, że Chile zawdzięcza rozwój, który nastąpił po upadku dyktatury, nie tyle wolnorynkowemu podejściu, ale przede wszystkim temu, że najpierw Allende, a później Pinochet osłabili niedemokratyczną, uprzywilejowaną pozycję elit przemysłowych i rolniczych.
Niektóre z wolnorynkowych rekomendacji "El Ladrillo" nie zostały wprowadzone w życie, takie jak prywatyzacja spółki miedziowej "Codelco", i uwolnienie kursu waluty. Minister finansów, Sergio de Castro, wbrew dobrze znanemu stanowisku Friedmana, ustalił w czerwcu 1979 r. kurs krajowej waluty na 39 peso za dolara. Miało to w zamierzeniu ujarzmić galopującą inflację. Jedynym poważnym rezultatem było to, że narósł problem niezrównoważenia w handlu zagranicznym. Od czasu gdy inflacja peso zdystansowała inflację dolara, każdego roku siła nabywcza chilijskich towarów eksportowych malała. Gospodarka Chile zasilana była w tym czasie zagranicznymi kredytami dolarowymi. Kiedy w końcu 1982 roku bańka pękła, kraj popadł w poważną, trwającą ponad dwa lata recesję.
Kryzys.
Pierwsze załamanie gospodarcze nastąpiło już ok. 1975 r., gdy PKB spadło o 13%, a bezrobocie wzrosło do 20% Za koniec pierwszej fazy „cudu gospodarczego” uznaje się rok 1982. Miał wówczas miejsce duży kryzys gospodarczy: wzrosło zadłużenie kraju, wystąpiła hiperinflacja, bezrobocie wyniosło 30% (było dziesięciokrotnie wyższe niż za czasów gabinetu Allende). Aż do samego końca istnienia bańki, polityka stałego kursu walutowego była bardzo popularna w Chile. Pozwalała ona zaciągać Chilijczykom kredyty dolarowe i w ten sposób kupować zagraniczne dobra po cenach relatywnie niższych niż za peso chilijskie. Kiedy stało się oczywistym, że stały kurs walutowy nie może być utrzymywany w nieskończoność, w połowie 1982 r. uwolniono go. Dewaluacja została przeprowadzona w czasie, gdy USA – największy kredytodawca i partner handlowy Chile – wpadł w poważną recesję.
Bezpośrednim powodem kryzysu była działalność instytucji finansowych, działających według modelu amerykańskiego Enronu. Działanie takich instytucji praktycznie bez żadnych ograniczeń umożliwiła deregulacja rynków, dokonana przez chicagowskich ekonomistów. Instytucje finansowe skupywały prywatyzowany majątek i zakumulowały kolosalny dług sięgający 14 miliardów dolarów.
Pinochet w czasie swoich rządów kilkukrotnie zmienił politykę gospodarczą. Według wypowiedzi ekonomisty Nicholasa Kaldora dla Parlamentu Brytyjskiego, hiperinflacji nie udało się mimo oczekiwań i upływu czasu ograniczyć mechanizmami wolnorynkowymi. Dyktatura musiała wobec narastających niepokojów społecznych użyć zamrożenia płac pod przymusem karnym, oraz ograniczenia praw pracowniczych. Kryzys z 1982 roku okazał się tak niestabilny, że Pinochet dokonał powtórnej nacjonalizacji części zadłużonych przedsiębiorstw. Pinochet zdecydował się usunąć z rządu chicagowskich ekonomistów, w tym Sergia de Castro. Kilku doradców oskarżono o oszustwa finansowe.
Gospodarkę Chile przed zupełną zapaścią uratowało w dużej mierze niesprywatyzowane "Codelco" (znacjonalizowane przez poprzedni, lewicowy rząd Allende), eksploatujące chilijską miedź. Państwowe przedsiębiorstwo samodzielnie generowało w niektórych latach 85% przychodów z eksportu i 20% PKB. Pozwoliło ono w okresie pęknięcia bańki finansowej utrzymać stałe źródło wpływów rządowych.
„Drugi cud”.
Po kryzysie 1983 r. dyktatura Pinocheta nie zmieniła ogólnego kierunku wolnorynkowych reform planu "El Ladrillo". Chociaż recesja miała olbrzymie negatywne skutki dla rządzącej junty, w latach 1983–1984 rząd utrzymał w większości wolnorynkowe podejście – "ręce precz od gospodarki". Utrzymano jednak cła podniesione z poziomu 10% do 35%. Pozwolono natomiast na upadek wielu czołowych prywatnych chilijskich przedsiębiorstw, zamiast wspierać proces ich uzdrawiania poprzez subsydia i inne preferencyjne traktowanie.
Począwszy od 1985 r. priorytety polityki gospodarczej zwróciły się w kierunku wypłacalności finansowej i wzrostu. Raptownie wzrósł eksport i spadło bezrobocie. Jednak w zwalczaniu ubóstwa sukcesy były znacznie mniejsze. W 1987 r. ludzie żyjący poniżej progu ubóstwa wciąż stanowili 45% społeczeństwa.
Z pomocą doradców ("Chicago Boys") prezydent Pinochet wprowadził pakiet reform obejmujących takie aspekty jak prywatyzacja i deregulacja. Sprywatyzowano m.in. system emerytalny, przedsiębiorstwa państwowe, banki oraz zredukowano podatki. Celem Pinocheta było "uczynienie Chile narodem nie proletariuszy a przedsiębiorców". Główna spółka miedziowa, "Codelco", pozostała w rękach rządowych – wcześniej przemysł ten znacjonalizował Salvador Allende, pozwolono jednak innym prywatnym spółkom na poszukiwania i wydobycie.
Rezultaty.
Zwolennicy koncepcji cudu chilijskiego uważają, że dalszy ciąg wydarzeń w Chile obronił podejście wolnorynkowe – gospodarka tego kraju jest zauważalnie silniejsza i bardziej rozwinięta niż gospodarki innych krajów Ameryki Łacińskiej. Od wprowadzenia reform rynkowych, w środku lat 70., gospodarka rosła w średnim tempie 7% rocznie, zwiększając dochód "per capita" 16-milionowego Chile do ponad 10 000 dolarów – czyniąc tym samym obywateli tego kraju najzamożniejszymi w Ameryce Południowej.
Z drugiej strony, Chile rozwijało się szybciej od reszty regionu jedynie przed i po głównym okresie reform. W latach 1973–1986, Chile notowało wolniejszy i mniej stabilny rozwój od sąsiednich krajów. Do 1986 r. niskie wynagrodzenia (realne) zmalały o 10% w stosunku do czasów administracji Allende. W tym samym okresie płace klasy średniej spadły nawet bardziej – o 30%. Statystyki mówią o olbrzymim wzroście liczebności klasy średniej oraz rozwarstwienia majątkowego.
Cztery kolejne po rządach Pinocheta cywilne administracje, w tym socjalistki Michelle Bachelet, przeprowadziły szereg zmian. Nie próbowały demontować polityki wolnego rynku, niemniej jednak wzmocniły sferę zabezpieczenia socjalnego, w duchu postulatów socjaldemokratycznych i ordoliberalnych. Dopiero w tym czasie w Chile nastąpił znaczący rozwój gospodarczy na tle innych krajów regionu.
Doświadczenia Chile lat 70. i 80., oraz w szczególności eksport chilijskiego modelu emerytalnego byłego Ministra Pracy, Joségo Piñery, miały wpływ na politykę Komunistycznej Partii Chin. Powoływały się na niego w swoich reformach Rosja Borysa Jelcyna i prawie wszystkie postkomunistyczne kraje Europy Środkowo-Wschodniej. System ze znacznymi modyfikacjami został adoptowany w Polsce po reformach rządu Jerzego Buzka. W analizie ekonometrycznej efektów prywatyzacji systemu opieki społecznej stwierdzono jednak, że nie przyniosła ona w Chile oszczędności netto dla obywateli, i jest podobnie kosztowna w administracji, co systemy państwowe. W latach 2010. pod wpływem protestów społecznych związanych z rozczarowującym poziomem prywatnych emerytur, władze Chile zaczęły rozważać możliwość częściowego cofnięcia prywatyzacji tej sfery. W pracy nad projektem nowej reformy brała udział m.in. polska ekonomistka Leokadia Oręziak.
Krytyka wobec Miltona Friedmana.
Friedman udzielił serii zachwalających wolny rynek wykładów na Chilijskim Uniwersytecie Katolickim, doszło też do 45-minutowego spotkania z Pinochetem. Stwierdził on po nim, że dyktator i rząd wykazywali niewielkie zrozumienie dla przedstawianych idei. Prezydent poprosił wtedy o list, w którym ekonomista wyłożyłby jaka konkretnie powinna być polityka gospodarcza Chile – Friedman uczynił to. Anthony Lewis, dziennikarz The New York Times napisał w 1975 r.: „Polityka gospodarcza chilijskiej junty bazuje na ideach Miltona Friedmana... i jego chicagowskiej szkoły.”
Komentując swoje przemówienie dotyczące „cudu”, Friedman powiedział, że „w rozmowie akcentowano to, że wolny rynek mógłby podkopać politykę centralizacji i politycznej kontroli” – podkreślając, że jest krytyczny wobec okrucieństwa dyktatury, i widzi w ekonomicznej liberalizacji drogę do ponownej demokratyzacji Chile. Dyktaturę Pinocheta kontrowersyjnie chwalił wprost natomiast ekonomista Friedrich von Hayek. W wywiadzie prasowym stwierdził: „Jestem całkowicie przeciwny dyktaturom jako długotrwałym ustrojom. Ale dyktatura może być koniecznym rozwiązaniem na okres przejściowy”.
Friedman spotkał się z zarzutami asystowania łamiącej prawa człowieka dyktaturze. Bronił się przeciwko temu, twierdząc, że niemal takie same wykłady i taką samą politykę promował w Chinach i Jugosławii, oraz że jego wizyty nie były powiązane z polityczną stroną reżimu. Podczas swojej wizyty w Chile wspomniał, że podążanie śladem jego liberalnych gospodarczo rad przyniesie wolność i upadek reżimu.
Skutki długookresowe.
Liczba Chilijczyków żyjących poniżej granicy ubóstwa wzrosła z 17% w 1969 r. do 45% w 1985 r. Przeciętny dochód osób najbogatszych wzrósł w tym czasie o 83%. Według rankingu "Index of Economic Freedom" (Ranking Wolności Gospodarczej) z 2007 r., Chile jest jedenastą najbardziej liberalną gospodarką świata. Kraj jest klasyfikowany jako trzeci spośród 29 obu Ameryk i jest liderem regionalnym od ponad dekady. W 2004 r. wzrost gospodarczy wynosił 6,1%. W tym tempie rozwoju, i z tymi warunkami demograficznymi Chile stało się najzamożniejszym krajem Ameryki Łacińskiej. W 2007 roku Chile zostało uznane za jedno z najbardziej nierównych społeczeństw świata. Obecnie poniżej progu ubóstwa żyje 14% ludności Chile; w Brazylii jest to odpowiednio 4%, a w Boliwii 39%.

</doc>
<doc id="1059481" url="https://pl.wikipedia.org/wiki?curid=1059481" title="Šempeter pri Gorici">
Šempeter pri Gorici

Šempeter pri Gorici – miasto w Słowenii, siedziba gminy Šempeter-Vrtojba. W 2018 roku liczyło 3627 mieszkańców. Ośrodek przemysłu spożywczego, chemicznego.

</doc>
<doc id="1059487" url="https://pl.wikipedia.org/wiki?curid=1059487" title="Gmina Miklavž na Dravskem polju">
Gmina Miklavž na Dravskem polju

Miklavž na Dravskem polju – gmina w Słowenii, w 2006 roku liczyła 6290 mieszkańców.
Miejscowości.
Miejscowości wchodzące w skład gminy Miklavž na Dravskem polju:

</doc>
<doc id="1059489" url="https://pl.wikipedia.org/wiki?curid=1059489" title="Apatozaury">
Apatozaury

Apatozaury – podrodzina dinozaurów z rodziny diplodoków, grupy zauropodów.
Pożywienie.
Roślinożerne.
Opis.
Potężne, czworonożne. Mała głowa osadzona na końcu dość długiej szyi. Solidne kończyny, tylne większe od przednich. Długi ogon.

</doc>
<doc id="1059492" url="https://pl.wikipedia.org/wiki?curid=1059492" title="Gmina Tolmin">
Gmina Tolmin

Tolmin – gmina w Słowenii. W 2010 roku liczyła 11 716 mieszkańców.
Miejscowości.
Miejscowości wchodzące w skład gminy Tolmin:

</doc>
<doc id="1059497" url="https://pl.wikipedia.org/wiki?curid=1059497" title="2 Dywizja (Księstwo Warszawskie)">
2 Dywizja (Księstwo Warszawskie)

2 Dywizja – dywizja Armii Księstwa Warszawskiego utworzona w 1807 w Kaliszu jako Legia Kaliska pod dowództwem gen. Józefa Zajączka.
Formowanie i zmiany organizacyjne.
Od 26 stycznia 1807 funkcjonowała jako Legia Kaliska. Organizując ją, sformowano osiem batalionów w departamencie kaliskim i czterech z wojsk przybyłych z Francji (Legie Północne). Następnie zredukowano liczbę batalionów do ośmiu.
Barwy Legii: wszystkie wyłogi karmazynowe, guziki białe.
4 czerwca 1807 minister wojny Józef Poniatowski wydał rozkaz wprowadzający nową numeracje jednostek, ale jej pułki zachowały dotychczasowe numery od 5 do 8.
W lipcu 1808 roku przeorganizowano Legię i sformowano 2 Dywizję. Jej dowódcą został dotychczasowy dowódca Legii Kaliskiej – gen. Józef Zajączek, a w sztabie dywizji znalazł się m.in. Stanisław Malczewski.
Struktura organizacyjna w 1808.
Po reorganizacji i przesunięciach kadrowych stan dywizji w połowie 1808 roku przedstawiał się następująco:
Dowództwo:
Oddziały:

</doc>
<doc id="1059500" url="https://pl.wikipedia.org/wiki?curid=1059500" title="Gmina Žiri">
Gmina Žiri

Žiri – gmina w Słowenii. W 2008 roku liczyła 4955 mieszkańców. Ośrodek przemysłu spożywczego, maszynowego.
Miejscowości.
Miejscowości wchodzące w skład gminy Žiri:

</doc>
<doc id="1059501" url="https://pl.wikipedia.org/wiki?curid=1059501" title="Lakier do włosów">
Lakier do włosów

Lakier do włosów – popularna nazwa alkoholowego, wodno-alkoholowego lub rzadziej wodnego roztworu żywicy, używanego do utrwalenia fryzury. W opakowaniu z pompką mechaniczną lub ze sprężonym gazem lakier aplikowany jest równomiernie na włosy w postaci aerozolu. Po odparowaniu rozpuszczalnika żywica tworzy cienką warstwę na powierzchni włosa oraz łączy skrzyżowane włosy, co pozwala na modelowanie i utrwalenie fryzury. W zależności od rodzaju żywicy, jej zawartości i obecności innych dodatków uzyskuje się lakiery o różnym stopniu trwałości, sztywności i odporności na zmienne warunki atmosferyczne.
Najpowszechniej stosowanymi żywicami są kopolimery: akrylowe, octanu winylu, poliuretanowe lub pochodne poliwinylopirolidonu.
Pierwsze lakiery do włosów zawierały naturalne żywice, jak np. szelak, a do połowy lat 70. freony, jako gazy pędne.
Obecnie w lakierach do włosów stosuje się jedną lub mieszaninę żywic polimerowych rozpuszczonych w etanolu z dodatkiem plastyfikatorów: silikonów, estrów kwasów tłuszczowych i środków pomocniczych: filtrów UV, pantenolu i kompozycji zapachowej. Lakiery w pojemnikach ciśnieniowych zawierają ponadto od 20 do 60% gazu pędnego (propelenta). W Europie gazami pędnymi są najczęściej eter dimetylowy (DME) lub mieszanina propanu, butanu i izobutanu. W USA nadal dopuszcza się fluoropochodne, np. difluoroetan (HFC-152a), ponadto lakiery w aerozolu podlegają tam regulacjom dotyczącym zawartości lotnych substancji organicznych (VOC).
Jakość użytkową lakierów do włosów testuje się najczęściej w sposób obiektywny ze względu na:
oraz subiektywnie pod względem:
Lakier do włosów został opracowany i wyprodukowany po raz pierwszy w roku 1948 w firmie Chase Products Company, Broadview, Illinois, USA.
Lakiery do włosów są bardzo łatwopalne, a pojemniki należy przechowywać w temperaturze nie wyższej niż zalecona na opakowaniu (najczęściej 50 °C), gdyż mogą eksplodować.

</doc>
<doc id="1059502" url="https://pl.wikipedia.org/wiki?curid=1059502" title="Cerknica">
Cerknica

Cerknica – miasto w Słowenii, siedziba gminy Cerknica. W 2018 roku liczyło 4061 mieszkańców. Stanowi ośrodek przemysłu chemicznego i maszynowego.

</doc>
<doc id="1059503" url="https://pl.wikipedia.org/wiki?curid=1059503" title="Alan Bretoński">
Alan Bretoński

Alan de Bretagne (ur. ok. 1116, zm. 15 września 1146), syn Stefana, hrabiego de Tréguier (wnuka księcia Bretanii Godfryda I), i Havisy de Guincamp.
Jego rodzina posiadała od kilku pokoleń dobra w Richmondshire, ale to Alan otrzymał w 1136 r. tytuł 1. hrabiego Richmond. W okresie wojny domowej był stronnikiem króla Stefana. W latach 1140-1141 był hrabią Kornwalii. W 1141 r. brał udział w bitwie pod Lincoln. Został wówczas wzięty do niewoli przez hrabiego Chester i musiał zrzec się tytułu hrabiego Kornwalii.
Żoną Alana była Berta (ur. ok. 1114), córka księcia Bretanii Conana III Grubego i Maud FitzRoy, córki Henryka I Beauclerca, króla Anglii. Alan i Berta mieli razem jednego syna:
Alan miał również kilkoro nieślubnych dzieci:

</doc>
<doc id="1059504" url="https://pl.wikipedia.org/wiki?curid=1059504" title="Erich Basarke">
Erich Basarke

Erich Basarke (ur. 15 listopada 1878 w Grudziądzu, zm. 23 kwietnia 1941 w Chemnitz) – niemiecki architekt, działający w Chemnitz.
Życiorys.
Erich Basarke urodził się w Grudziądzu jako syn krawców. Studiował w latach 1900–1903 w Dreźnie architekturę, jednak nie ukończył studiów. Od 1904 pracował jako architekt pomocniczy w Chemnitz. W 1908 razem z Alfredem Zappem założył biuro architektoniczne, które prowadził samodzielnie od 1919.
Jest projektantem wielu budynków w Saksonii, m.in. budynku Deutsche Banku (1921–1926) w Chemnitz czy budynku Darmstädter und Nationalbank (Danat-Bank) w Dreźnie (1929–30).

</doc>
<doc id="1059506" url="https://pl.wikipedia.org/wiki?curid=1059506" title="3 Dywizja (Księstwo Warszawskie)">
3 Dywizja (Księstwo Warszawskie)

3 Dywizja – związek taktyczny Księstwa Warszawskiego
Formowanie i zmiany organizacyjne.
Od 26 stycznia 1807 funkcjonowała jako Legia Poznańska. Organizując ją, sformowano osiem batalionów w departamencie poznańskim i 4 w departamencie bydgoskim. Następnie zredukowano ilość batalionów do ośmiu.
Barwy Legii to: kołnierz wyłogi, lampasy, wypustki białe, guziki żółte.
4 czerwca 1807 minister wojny Józef Poniatowski wydał rozkaz wprowadzający nową numeracje jednostek. Jej pułki otrzymały numery od 9 do 12.
W 1808 roku przeorganizowano Legię i sformowano 3 Dywizję. Jej dowódcą został dotychczasowy dowódca Legii Poznańskiej - gen. Jan Henryk Dąbrowski.
10 maja 1808 roku Napoleon umową w Bajonnie przejął na żołd francuski, 8 tysięczną tzw. Dywizję Polską, do której wyznaczono 4, 7 i 9 pułki piechoty. 14 sierpnia 1808 9 pułk piechoty Antoniego Sułkowskiego z dywizji gen. Dąbrowskiego wymaszerował z Łowicza do Hiszpanii.
W końcu sierpnia 1808 roku skierowano do Gdańska 10 pułk piechoty Antoniego Downarowicza ze Wschowy i 11 pp Stanisława Mielżyńskiego z Poznania, zostawiając ich zakłady w Łęczycy. 8 września wymaszerował 12 pułk piechoty ks. Ponińskiego z Rawicza do Torunia. 5 pułk strzelców konnych Kazimierza Turno, pełniący służbę nad Pilicą, wokół Pyzdr i pod Warszawą, w październiku został skierowany nad Niemen, natomiast 6 pułk ułanów Dominika Dziewanowskiego — z Łabiszyna do Torunia. W tej sytuacji gen. Jan Henryk Dąbrowski pozostał "generałem bez wojska". Na jego prośbę ks. Józef Poniatowski udzielił mu urlopu.
Struktura organizacyjna w 1808.
Po reorganizacji i przesunięciach kadrowych stan dywizji w połowie 1808 roku przedstawiał się następująco:
Dowództwo:
Oddziały:

</doc>
<doc id="1059507" url="https://pl.wikipedia.org/wiki?curid=1059507" title="Aleksandra Badeńska">
Aleksandra Badeńska

Aleksandryna Luiza Amalia Fryderyka Elżbieta Zofia (ur. 6 grudnia 1820 w Karlsruhe; zm. 20 grudnia 1904 w zamku Callenberg) - księżna Sachsen-Coburg-Gotha.
Życie.
Aleksandryna była najstarszą córką Leopolda, wielkiego księcia Badenii (1790-1852), i jego żony, księżniczki Zofii Wilhelminy von Holstein-Gottorp (1801-1865), córki Gustawa IV, króla Szwecji.
3 maja 1842 w Karlsruhe wyszła za mąż za księcia Ernesta II Sachsen-Coburg-Gotha (1818-1893), który odziedziczył księstwo po swym ojcu, Erneście I, w 1844 roku. Ernest był bratem księcia Alberta, małżonka Wiktorii, królowej Wielkiej Brytanii. Małżeństwo nie miało dzieci.

</doc>
<doc id="1059509" url="https://pl.wikipedia.org/wiki?curid=1059509" title="Problem faktoryzacji">
Problem faktoryzacji



</doc>
<doc id="1059510" url="https://pl.wikipedia.org/wiki?curid=1059510" title="Gmina Mežica">
Gmina Mežica

Mežica – gmina w Słowenii, w Karyntii. W 2010 roku liczyła 3683 mieszkańców.
Miejscowości.
Miejscowości wchodzące w skład gminy Mežica:

</doc>
<doc id="1059512" url="https://pl.wikipedia.org/wiki?curid=1059512" title="Hitoshi Iwaaki">
Hitoshi Iwaaki

 – japoński mangaka, znany przede wszystkim z serii "Kiseijū", za którą w 1993 roku otrzymał nagrodę Kōdansha Manga.

</doc>
<doc id="1059515" url="https://pl.wikipedia.org/wiki?curid=1059515" title="Skalité-Kudlov">
Skalité-Kudlov

Skalité-Kudlov – przystanek kolejowy w Skalitem, w kraju żylińskim, na Słowacji.

</doc>
<doc id="1059519" url="https://pl.wikipedia.org/wiki?curid=1059519" title="Okręg braničevski">
Okręg braničevski



</doc>
<doc id="1059521" url="https://pl.wikipedia.org/wiki?curid=1059521" title="Dekanat Głogów Małopolski">
Dekanat Głogów Małopolski

Dekanat Głogów Małopolski – dekanat diecezji rzeszowskiej składający się z 10 parafii:
Historia.
Wyodrębniony z dekanatu miechocińskiego w 1786.

</doc>
<doc id="1059523" url="https://pl.wikipedia.org/wiki?curid=1059523" title="Skalité pod Poľanou">
Skalité pod Poľanou

Skalité pod Poľanou – przystanek kolejowy w Skalité, w kraju żylińskim, na Słowacji.

</doc>
<doc id="1059526" url="https://pl.wikipedia.org/wiki?curid=1059526" title="Okręg jablanički">
Okręg jablanički



</doc>
<doc id="1059530" url="https://pl.wikipedia.org/wiki?curid=1059530" title="Durlești">
Durlești

Durlești – miasto w Mołdawii, liczy około 19,8 tys. mieszkańców (1 stycznia 2014), w sąsiedztwie Kiszyniowa. Ośrodek przemysłu spożywczego.

</doc>
<doc id="1059532" url="https://pl.wikipedia.org/wiki?curid=1059532" title="Okręg mačvanski">
Okręg mačvanski



</doc>
<doc id="1059535" url="https://pl.wikipedia.org/wiki?curid=1059535" title="Skalité (stacja kolejowa)">
Skalité (stacja kolejowa)

Skalité – stacja kolejowa w Skalité, w kraju żylińskim, na Słowacji.

</doc>
<doc id="1059537" url="https://pl.wikipedia.org/wiki?curid=1059537" title="Krzysztof Niewrzęda">
Krzysztof Niewrzęda

Krzysztof Niewrzęda (ur. 22 lutego 1964 w Szczecinie) – polski prozaik, poeta i eseista. Za twórczość literacką nagrodzony Złotą Sową Polonii (Wiedeń 2017), finalista Nagrody Poetyckiej Silesius (2011), laureat konkursów poetyckich i prozatorskich m.in. Europejskiego Konkursu na Polski Wiersz Emigracyjny (Hamburg 1997) oraz Nagrody im. Marka Hłaski w Międzynarodowym Konkursie Literackim (Wiedeń 2003). Nominowany do Literackiej Nagrody Mediów Publicznych COGITO (2008) i Europejskiej Nagrody Literackiej (2009). Stypendysta Ministra Kultury i Dziedzictwa Narodowego (2009).
Życiorys.
Krzysztof Niewrzęda urodził się 22 lutego 1964 r. w Szczecinie. Studiował na Wydziale Budownictwa i Architektury Politechniki Szczecińskiej. W latach 80. XX w. grał jako perkusista w kilku szczecińskich zespołach undergroundowych, m.in.: Brunatne sklepienie, Casus, Aramis. Jako poeta debiutował w 1985 r. na łamach wydawanego w Szczecinie ogólnopolskiego tygodnika „Morze i Ziemia”.
Na początku 1989 r. wyjechał do Niemiec i zamieszkał w Bremie, gdzie pracował w biurze architektonicznym i działał w ramach interdyscyplinarnej grupy artystycznej NAS-TU, stworzonej przez polskich twórców młodego pokolenia. Występował w monodramach swojego autorstwa. Pisał również wiersze, które publikował w polskich pismach literackich oraz felietony do wydawanych w Niemczech tygodników polonijnych. W 1997 r. został nagrodzony „Srebrnym Pegazem” w Europejskim Konkursie na Polski Wiersz Emigracyjny, zorganizowanym pod egidą miesięcznika literackiego „Twórczość”. W tym samym roku został jednym z redaktorów ukazującego się w Niemczech polskiego pisma literackiego Bundesstrasse 1. Rok później, nakładem Książnicy Pomorskiej w Szczecinie, wydano jego pierwszy tom poetycki "w poprzek".
W kolejnym roku, w Bydgoszczy, ukazała się jego debiutancka powieść: "Poszukiwanie całości". W 2001 r. Niewrzęda przeprowadził się do Berlina. W tym samym czasie został stałym współpracownikiem dwumiesięcznika kulturalnego Pogranicza. W latach 1998-2003 był współorganizatorem spotkań z polskimi pisarzami mieszkającymi za granicą, które odbywały się w szczecińskiej galerii Piastów 75. W 2003 r. zdobył Nagrodę im. Marka Hłaski, w międzynarodowym konkursie literackim w Wiedniu. Jego utwory poetyckie i prozatorskie, a także eseje były publikowane w antologiach i na łamach licznych pism literackich oraz społeczno-kulturalnych, m.in.: „Akcent”, „Autobiografia”, „BLIZA”, „Chimera”, „Dekada Literacka”, „Fabularie”, „HELIKOPTER”, „Kartki”, „Krytyka Polityczna”, „Odra”, „Pogranicza”, „Przegląd Polityczny”, „Przekrój”, „sZAFa”, „Tygiel Kultury”, „Twórczość”, „Tygodnik Powszechny”. A także w przekładzie na język niemiecki, m.in. w: „Die Tageszeitung”, „Der Tagesspiegel”, „Dialog”, „”, „”, w antologii "Geschrieben in Deutschland". Po chorwacku w antologii "Orkestru iza Leda". Po francusku w antologii "Festival Européen du premier Roman". Po ukraińsku w piśmie "Potiag 76". Jak również po japońsku w antologii literatury wschodnioeuropejskiej tokijskiego wydawnictwa Sei-bun-sha. Niewrzęda jest również współredaktorem wydanego w Bibliotece „Pograniczy” "Almanachu Literacko-Artystycznego Piastów 75" oraz współautorem tłumaczenia z jęz. niemieckiego książki Olafa Kühla "Gęba Erosa. Tajemnice stylu Witolda Gombrowicza". Jeden z wierszy Niewrzędy został wykorzystany jako tekst utworu "Wojownicy Itaki" z płyty "New Century" grupy SBB.
Do 2009 r. ukazały się cztery tomy poetyckie Krzysztofa Niewrzędy, zbiór esejów pt. "Czas przeprowadzki" dwie powieści: "Poszukiwanie całości" i "Wariant do sprawdzenia", który w 2008 r. nominowano do Literackiej Nagrody Mediów Publicznych COGITO, zaś w 2009 r. do Europejskiej Nagrody Literackiej. W roku 2010 ukazała się jego powieść poetycka "Second life", która w roku 2011 trafiła do finału Nagrody Poetyckiej Silesius. W 2012 r. wydany został kolejny tom poetycki Niewrzędy, a jego autor został stałym współpracownikiem kwartalnika eleWator. Jest on również pomysłodawcą nazwy tego kwartalnika. W roku 2013 opublikowano powieść Niewrzędy pt. "Zamęt", którą uznano za jedną z najważniejszych książek sezonu. W roku następnym Niewrzęda został stałym felietonistą dodatku Gazety Wyborczej "Tygodnik Wrocław". W kolejnych latach publikował fragmenty swojej powieści "Confinium" (m.in. w kwartalniku eleWator, miesięczniku Odra i w Gazecie Wyborczej) oraz nawiązał współpracę z Józefem Skrzekiem, co zaowocowało wydaniem w 2016 r. albumu "Za linią horyzontu" grupy SBB z tekstami, których autorem jest Krzysztof Niewrzęda. W roku 2018 Niewrzęda został stałym felietonistą radiowym w polskiej sekcji RBB i współpracował z fizykiem jądrowym, profesorem Adamem Majem w ramach projektu „Creation of Elements” czego efektem jest m.in. cykl "Wiersze kosmiczne" Krzysztofa Niewrzędy, nawiązujący do ewolucji Wszechświata w skali kosmologicznej oraz związanych z tym procesów i zjawisk astrofizycznych. Wiersze te zostały wykorzystane, w edukacyjnym spektaklu multimedialnym „Na styku dwóch nieskończoności”, do którego muzykę skomponował Józef Skrzek. W 2019 r. ukazała się płyta KISMET RADIO grupy z utworem „Kismet On Air 2 / Auf Regen warten” , w którym Krzysztof Niewrzęda recytuje własne teksty. A w 2020 jego powieść "Confinium. Szczecińska opowieść" .
Twórczość.
Twórczość Niewrzędy skłania do zastanowienia nad cywilizacyjną oraz kulturową kondycją współczesnego świata. Ale Niewrzęda nie moralizuje. Ukazuje jedynie istotne zależności, osobliwe, choć całkowicie prawdziwe powinowactwa i paralele, obrazujące rozpad związków między ludźmi, ich pozorną szczęśliwość, konsumpcjonizm oraz rozrastanie się cywilizacyjnego wysypiska. Istotnym walorem literatury Niewrzędy, który umożliwia mu absorbowanie z dużą swobodą kolejnych doświadczeń generowanych przez odmienne od polskich miejsca swojego pobytu, jest umiejętność odwoływania się do uniwersalnych mitów, oddziałujących w ten sam sposób we wszystkich rejonach świata.
Zauważa się to już w jego pierwszej powieści pt. "Poszukiwanie całości", która, mimo iż jest opowieścią o emigracji, nie dotyczy, jak można by było przypuszczać, losów polskiego emigranta w Niemczech, tylko wyobcowania jednostki. Nie pojawiają się w niej ani nazwy miejscowości, ani nawet nazwiska czy imiona, poza tymi, które są ogólnie znane, takimi jak: ja, on, ona, kobieta, dziecko, sąsiad, taksówkarz. Świadczy to o tym, iż Niewrzęda przemógł doświadczenie obcości narodowościowej i skupił się na ludziach oraz ich losach i odczuciach, a problem emigracyjnego niedopasowania wykorzystał jak soczewkę, w której skupia się istota alienacji samej w sobie, a nie wyłącznie w obcym kraju. Dlatego bohaterowie powieści zostali naznaczeni stemplem ogólności. Nieubłaganie demaskując ich marzenia, Niewrzęda wykazuje, iż wszelkie nadzieje na zrozumienie jednego człowieka przez drugiego, choćby nawet najbliższego, są złudne. Oswaja tym samym czytelnika z samotnością, pokazuje wstręt do uczestnictwa w wyścigu szczurów i rozpaczliwą ucieczkę w alkoholowe upojenie. Zapoznaje z odosobnieniem i wszechobecną obojętnością. A do tego, z rozdarciem pomiędzy dwoma światami: tym, który został „tam” – ze swą siermiężną przeszłością, przybierającą ostatecznie formę nostalgii i tym „tu” – w miejscu nowej egzystencji, gdzie człowiek zatraca się w imię jakości egzystencji.
Polskie i polsko-niemieckie wątki ożywają dopiero w zbiorze esejów Niewrzędy pt. "Czas przeprowadzki". Tom ten jest jednak nade wszystko zapisem postrzegania współczesności i historii przez współczesnego człowieka. Jest literackim portretem Berlina, widzianego z perspektywy społecznej, historycznej i kulturalnej i należy go traktować jako wnikliwy, intelektualny przewodnik po stolicy Niemiec. Po mieście, którego atmosfera i „folklor” – mimo iż inspirują i frapują – są przez autora poddane trzeźwej ocenie, ujawniającej się w stawianych przez niego pytaniach o to, czym jest dzisiejsza germańskość, a przede wszystkim: jak się odnajdujemy we współczesnej cywilizacji, bez względu na to, w jakim żyjemy kraju i społeczeństwie?
Wśród głosów krytyków literackich znalazła się opinia mówiąca o tym, iż książce tej na poziomie formalno-stylistycznym z jednej strony patronuje mistrz ironii Witold Gombrowicz, z drugiej zaś mistrz literackiego reportażu Ryszard Kapuściński. Choć z takim zastrzeżeniem, iż przywoływanie obu tych nazwisk, to i tak za mało, jeśli się chce określić styl pisania Niewrzędy, którego kolejna powieść uznana wręcz została za popis literackiego kunsztu. Jest nią "Wariant do sprawdzenia". Książkę tę można postrzegać jako zbiór nowel i opowiadań, powieść o powieści oraz powieść psychologiczną lub historię miłosną. Można jednak także uznać ją za zbiór baśni lub współczesną wersję eposu bohaterskiego. Mieści się ona na styku różnorakich sposobów obrazowania – od naturalistycznego, odwołującego się do analitycznego stylu Emila Zoli, traktatowego opisu osiedlowego podwórka, poprzez rozdział stworzony wyłącznie z dialogów, oraz kolejne w narracji trzecio-, drugo- i pierwszoosobowej. Aż do końcowego rozdziału nawiązującego do Dantego. Przy czym jedne rozdziały pisane są agresywną polszczyzną inne zaś są liryczne, delikatne, melancholijne. Wszystkie te zabiegi sprawiają, iż pisanie Krzysztofa Niewrzędy przypomina starannie scalony surrealistyczny film o niepokojącym uroku. Podobnie jak David Lynch, Niewrzęda traktuje bowiem formę jak autonomiczny byt i tak rozwija fabułę, jak sama chciałaby się rozwinąć. Poszczególne fragmenty "Wariantu do sprawdzenia" przeplatają się więc ze sobą w nieoczekiwany sposób i przenikają się w surrealistycznych wątkach fabularnych. Aby więc przedostać się na wyższy poziom znaczeń, prozę tę należy czytać, jak dzieła romantyków, przebijając się przez kolejne warstwy opowieści.
Szczególną książką Niewrzędy jest wydany w 2010 roku "Second life", uznany przez krytykę literacką za najważniejsze osiągnięcie bizarro-fiction, którego Krzysztof Niewrzęda jest prekursorem w literaturze polskiej, a także za niezwykłe świadectwo twórczej suwerenności i utwór, niemający swojego odpowiednika w literaturze polskiej, a nawet światowej, który jest baśnią, prowadzącą, w poszukiwaniu sensu prasłów, umożliwiającego scalenie świata i odnalezienie „prawdziwej” tożsamości, ku granicom jawy i snu, jak również ku niepewnościom wynikającym z kompleksów i archetypów zakorzenionych w każdym człowieku, a jednocześnie synkretycznym, nadzwyczaj ekspresyjnym, hip-hopowym poematem syntetyzującym rozmaitość form literackich, zawierającym liczne przytoczenia i cytaty z kanonu światowej literatury – od Apokalipsy św. Jana, Eurypidesa, Mickiewicza, Goethego, Schillera, de Sade'a, Emily Dickinson, Schulza, Gombrowicza, po Pink Floyd, Kaliber 44 oraz Lao Che i łączącym feerię narracji, anegdot i facecji, z najważniejszymi mitami ludzkości.
Kolejna powieść Niewrzędy również została uznana za dzieło wyjątkowe. Jest nią "Zamęt", wydany w 2013 r. Już sam jej tytuł sygnalizuje to, co zostało w niej opisane, a mianowicie pozbawioną sensu próżnię, w jakiej żyją mieszkańcy zglobalizowanego i zunifikowanego świata, którzy w aspekcie duchowym narażeni są na to, by stać się ofiarami przeróżnych szarlatanów. Głównym bohaterem tej powieści jest buntownik, któremu niewiele brakuje do tego, by odkryć, że tak naprawdę jest sługusem systemu, jakąś „liberalną ironistką” (jak u Richarda Rorty’ego), która wie, że świat nie jest mieszkaniem Prawdy ani Sensu, tylko przestrzenią konkurujących narracji, kakofonią głosów, próbujących zagadać, obśmiać, zakrzyczeć lęk i czającą się zewsząd zgrozę. Ta ukazana w "Zamęcie" przestrzeń, to globalna wioska, która stała się równie globalnym obozem pracy, gdzie żyje się po to, by harować; zarabia po to, by wydawać na błyskotki współczesności; wegetuje się w ciasnej konserwie własnych poglądów, którym daleko do klarowności, ponieważ na każdym kroku są podważane. Ale "Zamęt" to dodatkowo kolejny dowód maestrii autora w posługiwaniu się językiem, który w tym wypadku odpowiada kondycji niezrozumiałego i okrutnego świata. Niewrzęda płynnie przechodzi podczas narracji od wyrażania się niczym new age’owy guru do slangu nastolatków, wplatając w to swobodnie dyskurs naukowy, dziennikarski i reklamowy. Korzystając z cytatów sięga po tak różnych autorów, jak Jonathan Carroll, Noam Chomsky, Joseph Conrad, Cyceron, Dickens, Erich Fromm, Henry Giroux, Hermann Hesse, Stéphane Hessel, Aldous Huxley, Georg Christoph Lichtenberg, Owidiusz, Johnny Rotten, Thomas Sowell, Guy Standing, Craig Venter, Bernard Werber, a także fragmenty Biblii oraz teksty piosenek DonGuralEsko, Massive Attack, Nirvany, Rage Against the Machine, The Doors. Językowy zamęt subkultury przenika się w tej powieści z zamętem informacyjnym, moralnym oraz egzystencjalnym i uwydatnia się poprzez nawiązania do "Cierpień młodego Wertera" Goethego oraz bogatej tradycji satyrycznej, w lustrze której przegląda się współczesność. Cała ta monstrualna, lecz imponująco stabilna wieża Babel jest budowlą Niewrzędy, który pokazuje, że stał się Piranesim polskiej prozy.
Jako autor wierszy Niewrzęda uznawany jest za poetę, który jednakowo bezceremonialnie traktuje zarówno siebie, jak i otaczającą go rzeczywistość, używając przy tym równie bezceremonialnego języka. Jego poezja porównywana jest z szyderczym malarstwem secesyjnego symbolisty Witolda Wojtkiewicza. Niewrzęda operuje bowiem skrótem myślowym, kontrastem emocjonalnym, a także rekwizytami o symbolicznym wymiarze. Posługuje się poetyką graniczącą z satyrą i opartą na ironii. Czasem posiłkuje się również wulgaryzmem i brzydotą.
Należy przy tym do grona twórców poezji zadumy, wypełnionej szarymi obrazami, która w wykonaniu Niewrzędy daje jednak równocześnie wrażenie jasności, umożliwiającej zauważenie zapomnianych, bądź ukrytych uczuć oraz niewypowiadanych, choć tak potrzebnych, słów. Jego nerw lingwistyczny przejawia się w zamiłowaniu do tworzenia językowych niespodzianek.
Szczególnie ważny jest umiar Niewrzędy w doborze leksyki, nie kolidujący z chęcią uwydatnienia ekspresji. Syntaktyczna i leksykalna oszczędność jego poezji nie stwarza dysproporcji pomiędzy tym, czego doświadcza i doznaje, a tym co może zostać wyrażone poprzez słowo. Jego obserwacja norm fonetycznych oraz zwrotów frazeologicznych doskonale oddaje chaos, absurdy i paradoksy naszej rzeczywistości, jej bezsens oraz destrukcję pojęć. Zasób leksykalny oraz rozwiązania frazeologiczne są ponadto dowodem tego, iż Niewrzęda na pierwszym miejscu stawia swobodę inwencji. Stosowany zaś przez niego przeplot dyskursów i różnorodność aluzji stylistycznych wyraźnie wskazuje na to, że w jego przypadku mamy do czynienia z poezją wciąż żywą, w której odsłania się dzikość bytu, nieodwracalność zdarzeń i ból nieprzygotowanej na odejście w nicość świadomości.
Publikacje.
Tomy poetyckie:
Powieści:
Powieść poetycka:
Eseje:
Przekłady:
Teksty piosenek:

</doc>
<doc id="1059539" url="https://pl.wikipedia.org/wiki?curid=1059539" title="Okręg nišavski">
Okręg nišavski



</doc>
<doc id="1059542" url="https://pl.wikipedia.org/wiki?curid=1059542" title="Okręg niszański">
Okręg niszański



</doc>
<doc id="1059543" url="https://pl.wikipedia.org/wiki?curid=1059543" title="Codru">
Codru

Codru − miasto w Mołdawii, w rejonie Kiszyniów, liczy około 11,7 tys. mieszkańców (1 stycznia 2014). Ośrodek przemysłu chemicznego, spożywczego, maszynowego, włókienniczego. Położone 5 km od Kiszyniowa. Prawa miejskie posiada od 1977.

</doc>
<doc id="1059546" url="https://pl.wikipedia.org/wiki?curid=1059546" title="Dekanat Frysztak">
Dekanat Frysztak

Dekanat Frysztak − dekanat diecezji rzeszowskiej składający się z 10 parafii:

</doc>
<doc id="1059548" url="https://pl.wikipedia.org/wiki?curid=1059548" title="Skalité zastávka">
Skalité zastávka

Skalité zastávka – przystanek kolejowy w Skalité, w kraju żylińskim, na Słowacji.

</doc>
<doc id="1059549" url="https://pl.wikipedia.org/wiki?curid=1059549" title="Okręg moravički">
Okręg moravički



</doc>
<doc id="1059550" url="https://pl.wikipedia.org/wiki?curid=1059550" title="11 Pułk Piechoty (Księstwo Warszawskie)">
11 Pułk Piechoty (Księstwo Warszawskie)

11 Pułk Piechoty – polski pułk piechoty okresu Księstwa Warszawskiego.
Formowanie i zmiany organizacyjne.
Sformowany w 1806 w Poznaniu jako 3 pułk piechoty Legii Poznańskiej. Wchodził w skład 3 DP Jana Henryka Dąbrowskiego. Pod koniec 1809 roku pułk liczył 2145 żołnierzy.
Dotychczasowy 3 pułk piechoty Legii Poznańskiej otrzymał numer 11 i wszedł w skład 3 Dywizji Piechoty gen. J.H. Dąbrowskiego. Po zakończeniu działań bojowych, zgodnie z rozkazem z 10 sierpnia 1807, 11 pułk piechoty płk. Mielżyńskiego stanął garnizonem w Poznaniu.
Bez specjalnych wydarzeń służba pułku w Gdańsku trwała przez dwa lata do roku 1809. Według etatu z 1810 roku, pułk składał się ze 27 osobowego sztabu i trzech batalionów piechoty po 6 kompanii. Sztaby batalionów liczyć miały 4 osoby, a kompanie 136 żołnierzy. W sumie w pułku powinno służyć 2487 żołnierzy. Faktycznie stan osobowy oddziału był nieco mniejszy.
W czasie przygotowań do inwazji na Rosję 1812 roku pułk włączony został w struktury 7 Dywizji gen. Grandjean.
Po abdykacji Napoleona, car Aleksander I wyraził zgodę na odesłanie oddziałów polskich do kraju. Miały one stanowić bazę do tworzenia Wojska Polskiego pod dowództwem wielkiego księcia Konstantego. 13 czerwca 1814 roku pułkowi wyznaczono miejsce koncentracji w Łomży.
Pułk nie został jednak odtworzony, bowiem etat armii Królestwa Polskiego przewidywał tylko 12 pułków piechoty. Nowe pułki piechoty sformowano dopiero po wybuchu powstania listopadowego. Rozkaz dyktatora gen. Józefa Chłopickiego z 10 stycznia 1831 roku nakładał obowiązek ich organizowania na władze wojewódzkie. W województwie sandomierskim tworzony był "1 Pułk Województwa Sandomierskiego" przemianowany później na 11 pułk piechoty liniowej.
Działania zbrojne.
Wiosną 1809 roku Księstwo Warszawskie zostało zaatakowane przez wojska austriackie. Idący wzdłuż Wisły korpus austriackiego arcyksięcia zdobył Warszawę i posuwał się dalej na północ w kierunku Torunia. Do wzmocnienia obrony twierdzy na początku maja 1809 z Gdańska Mielżyński przybył z jednym batalionem swojego pułku. Uczynił to wbrew rozkazom, a ponadto swoim przykładem pociągnął wielu polskich oficerów stacjonujących bezczynnie w Gdańsku, ale konsekwencji za to nie poniósł. W Toruniu został jednym z trzech członków rady wojennej miasta. 
14 maja austriacka awangarda dowodzona przez gen. Mohra stanęła pod Toruniem. Najbardziej wysuniętego szańca przedmostowego fortecy bronił III batalion 11 pułku, złożony jak cała załoga, „ze świeżego rekruta, nieubranego jeszcze, opatrzonego tylko w broń i patrontasze”. Na szańcu stało tylko 6 dział. Austriacy zaatakowali o świcie 15 maja, starając się wpierw zasypać fosę. Pomimo ognia z szańca i fortecy nieprzyjaciel przedarł się z lewego boku i wdarł się na okopy.
Załoga szańca, zagrożona odcięciem, rejterowała do twierdzy. Wtedy wsławił się odważny kapitan Szembek, który dowodził złożoną z Francuzów kompanią grenadierów. Sam Mielżyński zatrzymał się w odwrocie na kępie w środku rzeki, dzielącej most na dwie części, ścigany przez Austriaków aż do położonej tam reduty. Ogień z reduty kierowany przez szefa batalionu Hurtiga i kontratak Białkowskiego zatrzymały wroga. Jako że komendant Torunia gen. Woyczyński odmówił poddania miasta, a przeciwnik nie mógł go zdobyć, po kilku dniach odstąpiono od oblężenia.
Ogólna sytuacja na froncie była jednak dramatyczna, więc po krótkim pobycie w Toruniu Mielżyński wraz z 600-osobowym oddziałem podążył do Wielkopolski, gdzie organizowała się nowa dywizja J.H. Dąbrowskiego (według stanu na dzień 1 września 1809 11 pułk piechoty S. Mielżyńskiego liczył zaledwie 17 oficerów i 645 szeregowców). Nie dość, że Mielżyński nie poniósł konsekwencji samowolnego opuszczenia Gdańska, to jego odwaga i talent wojskowy zostały dostrzeżone przez przełożonych. Za udział w kampanii 1809 został awansowany na stopień generała brygady (20 marca 1810). 
W kampanii napoleońskiej 1812 – pułk brygady Michała Gedeona Radziwiła wchodzący w skład I Korpusu marsz. Ludwika Davouta, a następnie X Korpusu marsz. Stefana Macdonalda.
Żołnierze pułku.
Pułkiem dowodzili:
Mundur.
Przepis ubiorczy z 3 września 1810 roku nie doprowadził jednak do całkowitego ujednolicenia munduru piechoty. Niektóre pułki dość znacznie różniły się od ustaleń regulaminowych.
W 11 pułku piechoty były to bermyce gładkie z białymi kordonami.
Chorągiew.
Orzeł posrebrzany. Pod orłem tablica w mosiężnej ramie z takimże napisem na tle czernionym z napisem literami nakładanymi: "Pułk 11 /Piechoty", na odwrocie: „WOYSKO POLSKIE". Kokarda karmazynowa długości 62 cm, frędzla złota. W 1898 roku chorągiew ta znajdowała się w Soborze Kazańskim w Petersburgu.

</doc>
<doc id="1059552" url="https://pl.wikipedia.org/wiki?curid=1059552" title="Aleksandr Aniukow">
Aleksandr Aniukow

Aleksandr Giennadjewicz Aniukow, ros. Александр Геннадьевич Анюков (ur. 28 września 1982 w Kujbyszewie) – piłkarz rosyjski grający na pozycji bocznego obrońcy.
Kariera klubowa.
Aniukow pochodzi z miasta Samara. Jako nastolatek uczęszczał do piłkarskiej szkółki w tym mieście, a po jej ukończeniu podjął treningi w Krylii Sowietow Samara. 14 października 2000 zadebiutował w jej barwach w rozgrywkach Premier Ligi w przegranym 0:1 meczu z Zenitem Petersburg, jednak przez pierwsze trzy sezony był tylko rezerwowym w tym klubie i wystąpił zaledwie w 9 spotkaniach, zdobywając 1 gola. W pierwszym składzie Krylii zaczął grywać w 2003 roku, a w 2004 roku zajął z nim 3. miejsce, najwyższe w historii występów zespołu w ekstraklasie Rosji, a on sam stał się jednym z czołowych obrońców ligi. W Krylii Aniukow spędził także pierwszą połowę 2005 roku.
Latem 2005 podpisał kontrakt z Zenitem Petersburg, do którego przeszedł za 3 miliony euro. W Zenicie Aniukow już na samym początku wywalczył sobie miejsce w podstawowym składzie, tworząc wówczas blok obronny z Czechem Pavlem Marešem, Norwegiem Erikiem Hagenem oraz Słowakiem Martinem Škrtelem. W 2005 roku zajął z tym klubem 6. miejsce w Premier Lidze, a w 2006 – 4., a sukcesem Zenitu był też awans do ćwierćfinału Pucharu UEFA. W sezonie 2007/08 wraz z Zenitem zwyciężył w rozgrywkach Pucharu UEFA, rozgrywając cały mecz w finałowym starciu przeciwko Rangers F.C.
29 sierpnia 2008 roku rozegrał całe spotkanie w meczu o Superpuchar Europy rozegranym w Monako, gdzie jego zespół Zenit pokonał Manchester United 2:1. W tym samym roku zdobył również Superpuchar Rosji pokonując w finale 2:1 Łokomotiw Moskwa.
Dzięki mistrzostwu Rosji wywalczonemu w sezonie 2007 udało mu się zadebiutować w rozgrywkach Ligi Mistrzów UEFA w sezonie 2008/09. W kolejnych latach Aniukow nie przestawał być podstawowym zawodnikiem Zenitu i do mistrzostwa Rosji dołożył zdobycie Pucharu Rosji w sezonie 2009/10. W kolejnych latach wygrywał jeszcze trzykrotnie ligę rosyjską (2010, 2011/12, 2014/15), tyle samo razy Superpuchar Rosji (2011, 2015, 2016), a także jeszcze raz Puchar Rosji (2015/16). W Lidze Mistrzów najlepszym osiągnięciem piłkarza pozostała 1/8 finału do której docierał aż trzykrotnie (2011/12, 2013/14, 2015/16).
Jest klubowym rekordzistą pod względem ilości występów w europejskich pucharach. Ma ich na koncie 96 (stan na 4 września 2017).
Statystyki.
"Stan na 4 września 2017"
Kariera reprezentacyjna.
W reprezentacji Rosji Aniukow zadebiutował 25 maja 2004 w zremisowanym 0:0 towarzyskim spotkaniu z Austrią. W tym samym roku znalazł się w kadrze Rosji na Euro 2004. Na boiskach Portugalii wystąpił jedynie w spotkaniu z Grecją, wygranym 2:1 i otrzymał w nim żółtą kartkę za faul. W roku 2008 Aniukow kolejny raz pojechał na Mistrzostwa Europy. Był to dla niego życiowy turniej, bowiem reprezentacja Rosji doszła w nim aż do półfinału, a 26-letni wówczas obrońca wystąpił we wszystkich 5 spotkaniach.
26 maja 2012 roku został powołany do 23 osobowej kadry na Euro 2012. Podczas swojego trzeciego turnieju o Mistrzostwo Europy, rozegrał wszystkie 3 mecze grupowe, jednak jego reprezentacji nie udało się awansować do kolejnej fazy turnieju. Jak na razie po raz ostatni w narodowych barwach wystąpił 14 sierpnia 2013 roku w towarzyskim spotkaniu przeciwko Irlandii Północnej.

</doc>
<doc id="1059553" url="https://pl.wikipedia.org/wiki?curid=1059553" title="Xandria">
Xandria

Xandria – niemiecka grupa wykonująca muzykę z pogranicza gothic metalu i metalu symfonicznego. Powstała w 1997 roku w Niemczech. W kwietniu 2008 z powodów osobistych zespół opuściła wokalistka Lisa Middelhauve. 8 lutego 2009 roku na oficjalnej stronie internetowej zespołu została zaprezentowana nowa wokalistka - Kerstin Bischof. Od 2010 roku wokal Xandrii reprezentowała Manuela Kraller, natomiast od 2013-2017 w zespole śpiewała Dianne van Giersbergen, która odeszła 13 września. Oficjalnie uzasadniła swoją decyzję problemami zdrowotnymi oraz brakiem zrozumienia ze strony pozostałych członków grupy. Po tym rozstaniu zespół nawiązał współpracę z Aevą Maurelle, która głównie pełni funkcję wokalistki koncertowej.

</doc>
<doc id="1059554" url="https://pl.wikipedia.org/wiki?curid=1059554" title="Čierne-Polesie">
Čierne-Polesie

Čierne-Polesie – przystanek kolejowy w Czarnym, w kraju żylińskim, na Słowacji.

</doc>
<doc id="1059557" url="https://pl.wikipedia.org/wiki?curid=1059557" title="Stanisław Dowgiałło">
Stanisław Dowgiałło

 
Stanisław Dowgiałło (ur. 2 listopada 1890 w Wilnie, zm. w czerwcu 1967) – podpułkownik lekarz weterynarii Wojska Polskiego.
Życiorys.
Studia weterynaryjne ukończył w Instytucie Weterynaryjnym w Dorpacie (uczelnia ta przejęła tradycje po likwidacji przez carat w 1842 roku Uniwersytetu Wileńskiego). Uzyskał cenzus oficerski w carskiej Rosji. Uczestnik walk na granicy rosyjsko-tureckiej w 1917 roku. Po odzyskaniu niepodległości przez Polskę wrócił do kraju i został przyjęty do Wojska Polskiego.
3 maja 1922 roku został zweryfikowany w stopniu kapitana ze starszeństwem z dniem 1 czerwca 1919 roku i 39. lokatą w korpusie oficerów weterynaryjnych, grupa lekarzy weterynarii, a jego oddziałem macierzystym była Kadra Okręgowego Szpitala Koni Nr I. W latach 1923–1928 pełnił służbę w Centralnej Wojskowej Szkole Podkówniczej na stanowisku dowódcy Oddziału Szkolnego, pozostając oficerem nadetatowym Kadry Okręgowego Szpitala Koni Nr I. 1 listopada 1925 roku został przeniesiony macierzyście do kadry oficerów korpusu weterynaryjnego i wyznaczony na stanowisko pełniącego obowiązki komendanta szkoły. 3 maja 1926 roku został mianowany majorem ze starszeństwem z dniem 1 lipca 1925 roku i 2. lokatą w korpusie oficerów weterynaryjnych, grupa lekarzy weterynarii. W latach 1928–1935 pełnił służbę w Szkole Podoficerów Zawodowych Służby Weterynaryjnej w Warszawie na stanowisku kierownika kuźni szkolnej, a następnie kierownika Centralnych Kursów Majstrów Podkuwaczy. Jako wykładowca z zakresu chirurgii prowadzi wykłady i szkolenia na reaktywowanym Wydziale Medycyny Weterynaryjnej Uniwersytetu Warszawskiego, obejmujące tematycznie schorzenia kopyt i kucie koni. Obronił pracę doktorską pt. „Zastosowanie masy kontrastowej w rozpoznawaniu schorzeń chrząstki kopytowej u koni”. Uzyskał tytuł doktora medycyny weterynaryjnej na Uniwersytecie Warszawskim. 12 marca 1933 został mianowany podpułkownikiem ze starszeństwem z dniem 1 stycznia 1933 i 2. lokatą w korpusie oficerów weterynaryjnych, grupa lekarzy weterynarii. Z dniem 1 czerwca 1935 roku został przeniesiony do Dowództwa Okręgu Korpusu Nr III w Grodnie na stanowisko szefa weterynarii.
Po kampanii wrześniowej 1939 roku ukrywał się w Wilnie. W grudniu 1940 roku, zadenuncjowany przez nacjonalistów litewskich, został aresztowany przez NKWD. Po pobycie w więzieniu został zesłany do obozu pracy w Workucie, gdzie w morderczych warunkach pracy przy wyrębie lasów, udało mu się przetrwać. Gdy dotarł do formujących się na terenie ZSRR Polskich Sił Zbrojnych, ważył 46 kg mając 173 cm wzrostu, co dobitnie świadczy, w jakich warunkach pracowali więźniowie sowieckich obozów pracy. 15 października 1941 roku został zatwierdzony na stanowisku szefa służby weterynaryjnej Dowództwa PSZ w ZSRR. Wraz z Armią Andersa, przez Irak, Iran, Palestynę został ewakuowany do Włoch, a następnie do Wielkiej Brytanii.
W Anglii dochodzi do jedynego podczas wojny spotkania z bratem (mjr dr Józefem Dowgiałło, wykładowcą polskich roczników Royal (Dick) School of Veterinary Studies w Edynburgu) i synem (kpr. pchor. Zdzisławem Dowgiałło, żołnierzem Powstania Warszawskiego ps. Zalega, po powstaniu w stalagu, po uwolnieniu służył w 1 Dywizji Pancernej gen. Maczka), na którym to spotkaniu postanowili o powrocie do Polski.
Po powrocie do kraju w 1946 roku, wobec zarekwirowania przez komunistyczne władze domu wybudowanego w 1934 roku na warszawskim Żoliborzu przy al. Wojska Polskiego 15 i braku innego lokum, przenosi się do Łodzi. Pracował kolejno na stanowiskach: zastępcy dyrektora ds. weterynaryjnych Łódzkich Zakładów Mięsnych, kierownika Weterynaryjnej Inspekcji Sanitarnej w ZM. Był członkiem Lwowskiego Koła Medyków Weterynaryjnych, w odrodzonej Polsce Zrzeszenia Lekarzy Weterynarii, do którego wstąpił także po wojnie, po likwidacji izb lekarsko-weterynaryjnych. W 1965 roku obchodził 50 rocznicę pracy zawodowej. Został pochowany na cmentarzu przy ul. Ogrodowej w Łodzi.

</doc>
<doc id="1059559" url="https://pl.wikipedia.org/wiki?curid=1059559" title="Okręg pčinjski">
Okręg pčinjski



</doc>
<doc id="1059560" url="https://pl.wikipedia.org/wiki?curid=1059560" title="Prokopjewsk">
Prokopjewsk

Prokopjewsk (ros. Прокопьевск) – miasto w Rosji, w obwodzie kemerowskim, nad Abą (dopływ Tomu), w Kuźnieckim Zagłębiu Węglowym. Powstało w 1918 roku z połączenia wsi Monastyrskoje i Prokopjewskoje. Liczy 190 tys. mieszkańców (2020). Ośrodek wydobycia węgla koksującego, przemysłu maszynowego, środków transportu, chemicznego i porcelanowego.

</doc>
<doc id="1059563" url="https://pl.wikipedia.org/wiki?curid=1059563" title="Pascal Elbé">
Pascal Elbé

Pascal Elbé (ur. 13 marca 1967 w Colmar w departamencie Haut-Rhin) – francuski aktor i scenarzysta filmowy.
W 1995 roku ukończył studia na uniwersytecie sztuk dramatycznych, a rok później wystąpił w kinowej komedii "Fałszywy krok" ("Fallait pas!...", 1996). Następnie otrzymał niewielką rolę w komedii "XXL" (1997) u boku Gérarda Depardieu i Giny Lollobrigidy. Za kreację Simona w komedii "Ojciec i synowie" ("Père et fils", 2003) z udziałem Philippea Noireta i Bruno Putzulu zdobył nominację do nagrody Cezara. W roku 2008 zagrał homoseksualnego Philippe’a w komediodramacie Vincenta Garenq "Baby Love"; na ekranie towarzyszył Lambertowi Wilsonowi.

</doc>
<doc id="1059565" url="https://pl.wikipedia.org/wiki?curid=1059565" title="Wieczny płomień miłości">
Wieczny płomień miłości

Wieczny płomień miłości (hiszp. "Gitanas") - meksykańska telenowela nakręcona w 2004 roku przez agencję filmową Argos Producciones dla Telemundo składająca się ze 162 odcinków. W Polsce emitowana do 14 sierpnia 2007 przez TV Puls.
Salome wraz z matką Jovanką i dwiema siostrami: Magdaleną i Sashenką osiedla się w Mallaribo. Poznaje tam Sebastiana Dominqueza, syna Rafaela. Zakochuje się w nim z wzajemnością, lecz ich związek nie jest możliwy. Jovanka 20 lat temu związana była z Rafaelem. Kiedy kobieta zaszła w ciążę, dowiedziała się, że jej ukochany ma żonę i syna. Upokorzona i oszukana wyjechała wraz z całym taborem. Po kilku latach znowu powraca do Mallaribo. Pragnie się zemścić, lecz na jej drodze staje brat Rafaela, ksiądz Juan.

</doc>
<doc id="1059567" url="https://pl.wikipedia.org/wiki?curid=1059567" title="Olga Romanowa (1839–1891)">
Olga Romanowa (1839–1891)

Olga Fiodorowna Romanowa (ur. 20 września 1839 w Karlsruhe, zm. 12 kwietnia 1891 w Charkowie, Ukraina) – wielka księżna Rosji.
Życiorys.
Wielka księżna Olga urodziła się jako Cecylia Augusta, księżniczka i margrabianka Badenii. Była najmłodszą córką wielkiego księcia Leopolda Badeńskiego i szwedzkiej królewny, Zofii Badeńskiej. Cecylia przyjęła imię Olga Fiodorowna po przejściu na prawosławie.
28 sierpnia 1857 wyszła za mąż za wielkiego księcia Michała Mikołajewicza, najmłodszego syna cara Mikołaja I i carycy Aleksandry Fiodorownej, urodzonej jako "Charlotta, księżniczka pruska". Ślub odbył się w Pałacu Zimowym w Petersburgu.
Olga i Michał mieli 7 dzieci:

</doc>
<doc id="1059570" url="https://pl.wikipedia.org/wiki?curid=1059570" title="Čierne pri Čadci zastávka">
Čierne pri Čadci zastávka

Čierne pri Čadci zastávka – przystanek kolejowy w Czarnym, w kraju żylińskim, na Słowacji.

</doc>
<doc id="1059573" url="https://pl.wikipedia.org/wiki?curid=1059573" title="Okręg pirotski">
Okręg pirotski



</doc>
<doc id="1059575" url="https://pl.wikipedia.org/wiki?curid=1059575" title="Karina Mora">
Karina Mora

Karina Patricia Mora Novelo (ur. 17 listopada 1980 w Meridzie, Meksyk) – meksykańska aktorka. Najbardziej znana z telenoweli "Wieczny płomień miłości".

</doc>
<doc id="1059576" url="https://pl.wikipedia.org/wiki?curid=1059576" title="Okręg podunavski">
Okręg podunavski



</doc>
<doc id="1059577" url="https://pl.wikipedia.org/wiki?curid=1059577" title="Dekanat Brzostek">
Dekanat Brzostek

Dekanat Brzostek − dekanat diecezji rzeszowskiej składający się z 11 parafii:

</doc>
<doc id="1059578" url="https://pl.wikipedia.org/wiki?curid=1059578" title="Okręg pomoravski">
Okręg pomoravski



</doc>
<doc id="1059579" url="https://pl.wikipedia.org/wiki?curid=1059579" title="Čierne pri Čadci">
Čierne pri Čadci

Čierne pri Čadci – stacja kolejowa w Czernym, w kraju żylińskim, na Słowacji.

</doc>
<doc id="1059581" url="https://pl.wikipedia.org/wiki?curid=1059581" title="Korolow (miasto)">
Korolow (miasto)

Korolow (, dawniej "Podlipki", 1928–1938 "Kalininskij", do 1996 "Kaliningrad") – miasto w Rosji, w obwodzie moskiewskim, liczy 225 tys. mieszkańców (2020), znajduje się w odległości 23 km od centrum Moskwy w kierunku północno-wschodnim. Obecna nazwa miasta została nadana na cześć radzieckiego konstruktora rakiet i statków kosmicznych Siergieja Korolowa.
Korolow nieoficjalnie nazywany jest kosmiczną stolicą Rosji.
Przemysł i nauka.
Korolow jest obecnie dużym ośrodkiem przemysłu kosmicznego. Do największych przedsiębiorstw zaliczają się:

</doc>
<doc id="1059583" url="https://pl.wikipedia.org/wiki?curid=1059583" title="Miratycze">
Miratycze

Miratycze (biał. "Міратычы") – wieś na Białorusi w rejonie korelickim, w obwodzie grodzieńskim.
Siedziba parafii prawosławnej pw. św. Michała Archanioła.
Historia.
W latach 1921-1939 miejscowość leżała w gminie Rajca w powiecie nowogródzkim województwa nowogródzkiego II Rzeczypospolitej.
W Miratyczach było 5 folwarków: Mojsiewiczów, Bułhaków, Piotrowskich, Terajewiczów, Bartoszewicza i Abłamowiczów, niewielka cerkiew św. Michała z 1713 r. (rozebrana w latach międzywojennych). Kościół (niezachowany) postawiony na ziemi podarowanej przez Karpowiczów. Koło gospodyń wiejskich zbierało w latach 30. XX w. na wyposażenie kościoła. Deski na budowę podarował folwark Łysakowszczyzna. Folwarki nie zachowały się. Szkoła zbudowana w latach 30. W czasie II wojny światowej Miratycze były miejscem strzelaniny pomiędzy wycofującymi się Niemcami a partyzantami. Spalone w odwecie w 1944 r.
W latach 2006–2007 we wsi zbudowano nową cerkiew, noszącą wezwanie poprzedniej. Służy miejscowej parafii prawosławnej.

</doc>
<doc id="1059585" url="https://pl.wikipedia.org/wiki?curid=1059585" title="Okręg rasinski">
Okręg rasinski



</doc>
<doc id="1059590" url="https://pl.wikipedia.org/wiki?curid=1059590" title="Chłoniaki nieziarnicze">
Chłoniaki nieziarnicze

Chłoniaki nieziarnicze (ang. non-Hodgkin lymphoma, NHL) – grupa chorób nowotworowych charakteryzująca się klonalnym rozrostem komórek limfoidalnych odpowiadających różnym stopniom zróżnicowania prawidłowych limfocytów B, T lub komórek NK. Stanowią grupę chorób zróżnicowanych pod względem patogenezy, obrazu morfologicznego i klinicznego. Zajmują 6. miejsce pod względem częstości występowania u dorosłych i stanowią 5–7% wszystkich nowotworów u dzieci.
Klasyfikacja.
Do chłoniaków nieziarniczych zalicza się m.in. (według WHO):
Etiopatogeneza.
Etiologia większości chłoniaków nieziarniczych jest nieznana. Czynniki o udowodnionym związku przyczynowym:
Klasyfikacja Ann Arbor.
Wszystkie stopnie dzielone są dodatkowo w zależności od obecności (B) lub braku (A) objawów ogólnych, takich jak gorączka powyżej 38 °C, nocne poty, utrata powyżej 10% masy ciała w ciągu 6 miesięcy. Do użycia oznaczenia „B” konieczne jest stwierdzenie co najmniej jednego z tych objawów. Niekiedy stosuje się również znacznik „X” oznaczający obecność masywnego guza (powyżej 10 cm średnicy) w śródpiersiu.
Rozpoznanie.
Rozpoznanie można postawić jedynie na podstawie badania histopatologicznego węzła lub zajętego narządu. Zaleca się chirurgiczne pobranie całego węzła. Badanie cytologiczne jest niewystarczające. Badania obrazowe (USG, TK, MRI, PET) są stosowane w poszukiwaniu zajętych węzłów i zmian pozawęzłowych. Zaleca się badania cytogenetyczne i molekularne. Konieczna jest biopsja szpiku (aspiracyjna i trepanobipsja). U niektórych pacjentów wykonuje się badanie płynu mózgowo-rdzeniowego.
Leczenie.
W planowaniu leczenia należy wziąć pod uwagę wiek chorego, jego ogólny stan zdrowia, typ histologiczny, stan zaawansowania choroby oraz czynniki prognostyczne.
Chłoniaki o powolnym przebiegu (indolentne).
Cechuje je wieloletni przebieg i stosunkowo dobre rokowanie, zazwyczaj rozpoznawany w stadium zaawansowanym. Chłoniaki indolentne są wyleczalne jedynie we wczesnych stadiach, wówczas stosuje się radioterapię. W wyższym stopniu zaawansowania stosuje się chemioterapię (schemat COP). Jednak chemioterapia nie poprawia odległych wyników leczenia, dlatego włącza się ją w momencie wystąpienia objawów. Rytuksymab (przeciwciało anty-CD20) powoduje wydłużenie czasu progresji. W chłoniakach żołądka typu MALT w 70–80% można uzyskać całkowitą regresję po eradykacji "H. pylori" przy pomocy antybiotyków.
Chłoniaki o agresywnym przebiegu.
Chłoniaki tego typu charakteryzują się dynamicznym przebiegiem i dużą wrażliwością na chemioterapię. Schemat CHOP w 50–80% pozwala uzyskać całkowitą remisję i około 30% wyleczeń.
Chłoniaki o bardzo agresywnym przebiegu.
W leczeniu stosuje się intensywne programy wielolekowe.

</doc>
<doc id="1059592" url="https://pl.wikipedia.org/wiki?curid=1059592" title="Adam Kubiś">
Adam Kubiś

Adam Kubiś (ur. 15 listopada 1928 w Bukowie) − polski ksiądz katolicki, profesor nauk teologicznych, protonotariusz apostolski (infułat), rektor Papieskiej Akademii Teologicznej w Krakowie w latach 1992–1998.
Życiorys.
Urodził się jako syn Jakuba, rolnika i Zofii z domu Ożóg. W 1943 roku ukończył Szkołę Podstawową w Skawinie. W 1947 zdał maturę w Liceum Ogólnokształcącym im. Jana Kochanowskiego w Krakowie. Studiował matematykę na Uniwersyteckie Jagiellońskim w Krakowie (1947-1948), której nie skończył ponieważ wstąpił do Wyższego Seminarium Duchownego Archidiecezji Krakowskiej i rozpoczął studia na Wydziale Teologicznym UJ. 28 czerwca 1958 otrzymał święcenia kapłańskie z rąk biskupa Franciszka Jopa w królewskiej katedrze na Wawelu. Następnie był wikariuszem w parafiach: Trzemeśnia, Wadowice i Oświęcim.
Przez rok pełnił funkcję prefekta w Wyższym Seminarium Duchownym Archidiecezji Krakowskiej. W 1967 uzyskał stopień naukowy doktora na Uniwersytecie Gregoriańskim w Rzymie. Jego praca doktorska zyskała międzynarodowy rozgłos. Kolejny rok spędził na stypendium habilitacyjnym na Uniwersytecie Lowańskim w Belgii. Po powrocie do Polski przez kolejny rok był prefektem w seminarium. W latach 1968−1999 nieprzerwanie pracował w Papieskiej Akademii Teologicznej w Krakowie. W 1978 uzyskał habilitację. W 1979 został kanonikiem gremialnym Kapituły Metropolitalnej w Krakowie. W 1986 otrzymał tytuł profesora nadzwyczajnego.
Za swoją pracę otrzymał wiele nagród m.in. nagrodę naukową im. Włodzimierza Pietrzaka i medal Bene Merenti im. św. Jadwigi Królowej. Przyczynił się do odzyskania wielu budynków kościelnych przy ul. Kanoniczej oraz rękopisów i dzieł. W 1996 Jan Paweł II mianował go prałatem honorowym. Przez wiele lat był bliskim współpracownikiem metropolitów krakowskich kard. Karola Wojtyły i kard. Franciszka Macharskiego.
Prowadził procesy beatyfikacyjne św. Urszuli Ledóchowskiej i bł. Jana Beyzyma. W 1998 otrzymał doktorat honoris causa Wydziału Teologicznego Uniwersytetu Ruhry w Bochum.
Jego dorobek naukowy liczy ponad 300 tytułów. Był inicjatorem założenia wydawnictwa "Analecta Cracoviensia". Wykształcił i wychował wiele pokoleń naukowców i księży. Przyczynił się do rozwoju materialnego i naukowego Papieskiej Akademii Teologicznej w Krakowie.
W 2007 wyniesiony przez Stolicę Apostolską do godności infułata.
W listopadzie 2020 roku ks. prof. Adam Kubiś w swoją 92. rocznicę urodzin otrzymał złoty medal św. Jana Pawła II za zasługi dla Archidiecezji Krakowskiej.

</doc>
<doc id="1059593" url="https://pl.wikipedia.org/wiki?curid=1059593" title="Okręg raški">
Okręg raški



</doc>
<doc id="1059594" url="https://pl.wikipedia.org/wiki?curid=1059594" title="Svrčinovec (przystanek kolejowy)">
Svrčinovec (przystanek kolejowy)

Świerczynowiec (słow. "Svrčinovec") – przystanek kolejowy w Świerczynowcu, w kraju żylińskim, na Słowacji na adresie Svrčinovec 199.

</doc>
<doc id="1059595" url="https://pl.wikipedia.org/wiki?curid=1059595" title="Dolores Heredia">
Dolores Heredia

Dolores Heredia (ur. 6 października 1966 roku w La Paz, Meksyk) – meksykańska aktorka.

</doc>
<doc id="1059596" url="https://pl.wikipedia.org/wiki?curid=1059596" title="Szczołkowo">
Szczołkowo

Szczołkowo (ros. Щёлково) – miasto w Rosji, w obwodzie moskiewskim, nad rzeką Klaźmą (dopływ Oki), około 35 kilometrów na północny wschód od Moskwy. Liczy 126 tys. mieszkańców (2020); przemysł włókienniczy, chemiczny (m.in. farmaceutyczny), metalowy, maszynowy; w pobliżu złoże dolomitów. Prawa miejskie otrzymało w 1925.

</doc>
<doc id="1059597" url="https://pl.wikipedia.org/wiki?curid=1059597" title="Stanisław Rakusa-Suszczewski">
Stanisław Rakusa-Suszczewski

Stanisław Konstanty Rakusa-Suszczewski (ur. 11 lutego 1938 w Warszawie) – profesor nauk przyrodniczych, polski biolog, oceanolog, polarnik, współtwórca polskiego programu polarnego, założyciel Polskiej Stacji Antarktycznej im. Henryka Arctowskiego na Wyspie Króla Jerzego w Zachodniej Antarktyce, członek korespondent Polskiej Akademii Nauk.
Życiorys.
Studia na Uniwersytecie Warszawskim ukończył w 1961 uzyskując dyplom magistra hydrobiologii. Po studiach pracował krótko w Katedrze Hydrobiologii UW. W 1962 wyjechał na roczny staż do Brazylii, do Instytutu Oceanologii Uniwersytetu w São Paulo. Po powrocie pracował w Morskim Instytucie Rybackim i równocześnie realizował pracę doktorską na Wydziale Oceanografii i Rybactwa Morskiego Wyższej Szkoły Rolniczej w Olsztynie, obronioną w 1968.
Po trzykrotnym udziale w radzieckich i amerykańskich wyprawach arktycznych, w 1975 uzyskał w Instytucie Biologii Doświadczalnej im. M. Nenckiego PAN habilitację. Od 1975 pracował w Instytucie Ekologii PAN.
W latach 1976–1977 był inicjatorem i kierownikiem wyprawy, podczas której założona została funkcjonująca do dnia dzisiejszego Polska Stacja Antarktyczna im. Henryka Arctowskiego. Od 1979 należał do PZPR.
W 1982 uzyskał tytuł profesora nauk przyrodniczych. Obszar jego prac naukowych to badania biologii mórz polarnych, głównie Antarktyki – fizjologia i ekologia organizmów morskich. Jego staraniem w 1992 z Instytutu Ekologii PAN wydzielono jako samodzielną jednostkę Zakład Biologii Antarktyki PAN. Zakładem tym kierował (na stanowisku Dyrektora) od chwili jego utworzenia, aż do 2005. Od września 2005 do grudnia 2006 roku pełnił funkcję Stałego Przedstawiciela PAN przy Rosyjskiej Akademii Nauk w Moskwie. Po powrocie do Polski przeszedł na emeryturę i podjął się tłumaczenia historycznych książek – dzienników wypraw polarnych.
Jest autorem lub współautorem ponad 100 publikacji (indeks H = 22), z czego ponad 30 zindeksowanych jest w bazie Web of Science (indeks H = 9).
Od 2004 jest członkiem korespondentem Polskiej Akademii Nauk. Jest też członkiem Towarzystwa Naukowego Warszawskiego oraz Explorers Club. W latach 2001–2003 pełnił funkcję wiceprzewodniczącego Wydziału II Nauk Biologicznych PAN.
W 2001 Rosyjska Akademia Nauk przyznała mu tytuł doktora honoris causa W 2005 ten sam tytuł nadała mu Akademia Rolnicza w Szczecinie. 25 grudnia 2013 tytuł doktora honoris causa nadała mu Narodowa Akademia Nauk Ukrainy
Jego nazwiskiem nazwano Przylądek Rakusy i Zatokę Suszczewskiego na Wyspie Króla Jerzego.
Odznaczony Krzyżem Kawalerskim i Krzyżem Oficerskim Orderu Odrodzenia Polski, Antarctic Medal Departamentu Obrony USA, Medalem "Ramon Cahala" Akademii Nauk Hiszpanii, Odznaką Honorową Bene Merito przyznawaną przez Ministra Spraw Zagranicznych w uznaniu zasług na rzecz działalności wzmacniającej pozycję Polski na arenie międzynarodowej i wieloma innymi.
Przypisy.
 

</doc>
<doc id="1059598" url="https://pl.wikipedia.org/wiki?curid=1059598" title="Apatosaurinae">
Apatosaurinae



</doc>
<doc id="1059599" url="https://pl.wikipedia.org/wiki?curid=1059599" title="Okręg šumadijski">
Okręg šumadijski



</doc>
<doc id="1059601" url="https://pl.wikipedia.org/wiki?curid=1059601" title="Okręg toplički">
Okręg toplički



</doc>
<doc id="1059604" url="https://pl.wikipedia.org/wiki?curid=1059604" title="Piotr II Sabaudzki">
Piotr II Sabaudzki

Piotr II (ur. 1203 w Suzie, zm. 15 maja 1268 w Pierre-Châtel) – hrabia Sabaudii, młodszy syn hrabiego Tomasza I i Małgorzaty, córki Wilhelma I, hrabiego Genewy. Zwany „małym Karolem Wielkim”.
Życiorys.
Piotr był wujem Eleonory Prowansalskiej, która w 1236 r. poślubiła króla Anglii Henryka III. Piotr towarzyszył siostrzenicy w podróży do Anglii i pozostał tam przez ponad 20 lat. Z ramienia Henryka III brał udział w negocjacjach pokojowych z Francją. W 1241 r. otrzymał tytuł hrabiego Richmond i prestiżowy urząd lorda strażnika Pięciu Portów (sprawował go do 1255 r.). Wraz z tytułem hrabiowskim Piotr otrzymał ziemie między Tamizą a obecną ulicą Strand, gdzie w 1263 r. Piotr wzniósł Savoy Palace, który istnieje do dziś. W 1246 r. otrzymał od króla zamek Pevensey.
Jako stronnik króla Piotr był przeciwnikiem Szymona de Montfort, 6. hrabiego Leicester, lidera opozycji feudalnej. Później jednak, na skutek niezadowolenia z polityki króla, Piotr przeszedł na stronę opozycji i na tzw. wściekłym parlamencie w 1258 r. wystąpił po stronie Montforta.
W 1263 r. zmarł bezpotomnie bratanek Piotra, Bonifacy Sabaudzki. Piotr opuścił Anglię i udał się do Sabaudii, gdzie został okrzyknięty hrabią z pominięciem praw swojego innego bratanka, Tomasza, syna starszego brata Piotra. Piotr rządził hrabstwem do swojej śmierci z 1268 r. Z zawartego w 1234 r. małżeństwa z Agnieszką de Faucigny doczekał się córki:
Po śmierci Piotra hrabią Sabaudii został jego młodszy brat, Filip.

</doc>
<doc id="1059605" url="https://pl.wikipedia.org/wiki?curid=1059605" title="Siewiersk (Rosja)">
Siewiersk (Rosja)

Siewiersk (ros. Северск) – miasto zamknięte w Rosji, w obwodzie tomskim, nad Tomem (dopływ Obu), pozostające w gestii Federalnej Agencji Energii Atomowej Rosatom (Государственная корпорация по атомной энергии «Росатом»). Liczy 106 tys. mieszkańców (2020). Założone w 1949 jako „Skrytka pocztowa №5” (ros. Почтовый ящик №5). Prawa miejskie Siewiersk posiada od 1956. W miejscowości znajdują się zakłady chemiczne (produkcja plutonu, a także m.in. chłodziarek, proszków metalurgicznych, magnesów wysokoenergetycznych, piezoceramiki), a także rozlewnie piwa, wody mineralnej. W Siewiersku znajdują się również instytucje kultury, m.in. teatry, muzeum.
Przemysł nuklearny w Siewiersku.
6 kwietnia 1993, podczas czyszczenia kwasem azotowym, doszło do wybuchu zbiornika reaktora wytwarzającego pluton. Wybuch wytworzył chmurę radioaktywnego gazu. Magazyn „Time” określił ten wybuch jako jedną z największych katastrof jądrowych.
Miasto zamknięte.
Przez wiele lat mieszkańcy mieli ograniczone możliwości wyjazdu (nawet czasowego) z miasta. Po opuszczeniu Siewierska mieszkańcy musieli deponować przepustki na przejściach i nie wolno im było rozmawiać o miejscu pracy czy zamieszkania z osobami niebędącymi rezydentami Siewierska. Dopiero w 1987, ze względu na duże zapotrzebowanie na pracowników oraz rozwój miejscowej politechniki, zostały zniesione pewne ograniczenia w dostępie do miasta.
Pomimo formalnego usunięcia tajnego statusu miasto wciąż pozostaje zamknięte dla nierezydentów. Miasto ma sześć punktów kontrolnych, gdzie podróżni muszą okazać zezwolenie na wjazd lub dokument poświadczający status rezydenta. Zezwolenie na wjazd do miasta może być udzielone przez właściwe władze, przez instytucję podlegającą odwiedzanym lub za pośrednictwem rezydenta (będącego na przykład członkiem rodziny zapraszanego). Przed majem 2007 odwiedzający wnioskowali o przepustki w biurze w Tomsku. Obecnie odwiedzający mogą się ubiegać o przepustkę na głównym punkcie kontrolnym.

</doc>
<doc id="1059606" url="https://pl.wikipedia.org/wiki?curid=1059606" title="Okręg zaječarski">
Okręg zaječarski



</doc>
<doc id="1059607" url="https://pl.wikipedia.org/wiki?curid=1059607" title="Rosnieft">
Rosnieft

Rosnieft () – rosyjski państwowy koncern działający w branży petrochemicznej. Głównym akcjonariuszem spółki jest Rząd Federacji Rosyjskiej, posiadający 75,16% akcji, 15% akcji znajduje się wolnym obrocie. Według magazynu Fortune, koncern zajmował 179 miejsce na liście 500 największych przedsiębiorstw na świecie w 2011 roku. Wartość rynkowa koncernu na koniec 2006 roku wyceniana była na 83 miliardy dolarów. Dochód spółki w 2011 roku wyniósł około 12,4 mld $.
W 2000 roku produkcja ropy naftowej spółki kształtowała się na poziomie 98,56 miliona baryłek (13,47 mln ton), zwiększając się do 148,26 miliona baryłek (20,27 mln ton) w 2004 roku, tego samego roku pojawiła się szansa na połączenie spółki Gazpromem. Plany te jednak zostały porzucone w maju 2005 roku. Od 2004 roku spółka nabyła w serii aukcji rządowych aktywa przedsiębiorstwa Jukos, po tym gdy spółka ogłosiła bankructwo związane z aferą w jaką uwikłany był jej główny akcjonariusz Michaił Chodorkowski, większość z tych aukcji zostało wygranych przez Rosnieft. W związku z czym w 2005 roku spółka była już drugim co do wielkości producentem ropy naftowej i gazu w Rosji przy średniej produkcji 1,69 miliona baryłek ropy naftowej dziennie.
14 lipca 2006 roku kierownictwo spółki przeprowadziło jedną z największych pierwszych ofert publicznych w historii finansowej Rosji, wystawiając około 15% swoich akcji na rosyjskiej giełdzie papierów wartościowych (RTS) i London Stock Exchange (LSE). Akcje spółki wyceniono wówczas na 7,55 dolarów za sztukę, co przyniosło około 10,7 miliarda wpływów ze sprzedaży 15% akcji, i pomogło wycenić wartość spółki na 79,8 miliarda dolarów. Spółka również osiągnęła swój cel, jakim było zyskanie strategicznych inwestorów takich jak: koncern BP, Petronas i China National Petroleum Corporation, którzy kupiły akcje spółki o łącznej wartości 2,6 miliarda dolarów.
W dniu 14 stycznia 2011 roku spółka Rosnieft wraz z koncernem BP podpisały porozumienie w sprawie eksploatacji ropy naftowej na rosyjskim szelfie arktycznym pomiędzy półwyspem Jamał a Nową Ziemią. Ostatecznie nie doszło do zatwierdzenia porozumienia, gdyż umowa została zaskarżona do międzynarodowych sądów przez spółki należące do grupy rosyjskich miliarderów (Alfa Group, Access Industries oraz Renova Group), będących również akcjonariuszami spółki TNK–BP. W wyniku zablokowania możliwości eksploatacji złóż ze spółką „BP”, 30 sierpnia 2011 roku „Rosnieft” ogłosił, że nowa umowa określająca eksploatację złóż na Morzu Karskim, będzie realizowana przy współudziale amerykańskiego ExxonMobil. W związku z umową w zamian za udział w produkcji ropy z rosyjskich złóż, spółce Rosnieft, z drobnymi zastrzeżeniami ze strony organów regulacyjnych w USA, przyznano udział w produkcji na polach roponośnych w Teksasie i w obszarze Zatoki Meksykańskiej.
Tego samego miesiąca spółka podpisała z koncernem ExxonMobil kolejną umowę, tworzącą spółkę zajmującą się poszukiwaniem i wydobyciem ropy naftowej na obszarze Morza Czarnego w pobliżu wybrzeży kraju krasnodarskiego.
Pod koniec października 2012 roku kierownictwo koncernu ogłosiło chęć przejęcia trzeciego co do wielkości koncernu naftowego w Rosji TNK–BP, za który musiałby zapłacić kwotę około 55 miliardów dolarów – gdy dojdzie do podpisania zapowiadanej umowy „Rosnieft” znajdzie się na pierwszym miejscu wśród koncernów naftowych na świecie pod względem zasobów i produkcji ropy naftowej, wyprzedzając wielkie koncerny z USA i krajów bliskiego wschodu. W dniu 8 marca 2013 roku unijny organ do spraw antymonopolowych wyraził zgodę na przejęcie spółki TNK-BP przez Rosnieft, nie doszukując się w umowie żadnych obaw o zachwianie konkurencyjności na rynku europejskim. Transakcja została zakończona 22 marca 2013 roku, tym samym przedsiębiorstwo stało się największym na świecie producentem ropy naftowej.
Przedsiębiorstwo sponsoruje zespół hokejowy CSKA Moskwa, a jego prezes Igor Sieczin jest prezydentem klubu.

</doc>
<doc id="1059609" url="https://pl.wikipedia.org/wiki?curid=1059609" title="Mariana Gajá">
Mariana Gajá

Mariana Gajá (ur. 3 kwietnia 1976 w mieście Meksyk) – meksykańska aktorka. 

</doc>
<doc id="1059610" url="https://pl.wikipedia.org/wiki?curid=1059610" title="Okręg południowobački">
Okręg południowobački



</doc>
<doc id="1059611" url="https://pl.wikipedia.org/wiki?curid=1059611" title="Mieżdurieczensk">
Mieżdurieczensk

Mieżdurieczensk (ros. "Междуреченск" ) – miasto w Rosji, w obwodzie kemerowskim, w Kuźnieckim Zagłębiu Węglowym. Liczy 96 tys. mieszkańców (2020).
Geografia.
Mieżdurieczensk znajduje się przy ujściu rzeki Usa do Tomu (stąd nazwa miasta, którą można tłumaczyć jako "między rzekami"). Oddalony jest 60 km na wschód od Nowokuźniecka i 312 km na południowy wschód od Kemerowa.
Znajduje się tu dyrekcja Rezerwatu „Ałatau Kuźniecki”.
Historia.
Początki miasta związane są z odkryciem tam wielkich zasobów węgla kamiennego. Aby rozpocząć wydobycie surowca zaplanowana budowę łagru na 6,5 tys. więźniów. 27 marca 1948 roku ze Stalinska (Nowokuźniecka) przybyło 27 z nich. Zaczęto budować drewniane, a następnie murowane domy. 23 czerwca 1955 roku powstające miasto połączono z osadą Olżieras pod nazwą Mieżdurieczensk. Oficjalnie uzyskał on status miasta 23 lipca 1955 roku.
Przemysł.
Miasto jest ważnym ośrodkiem wydobycia węgla kamiennego w Zagłębiu Kuźnieckim. Znajduje się tam największa w Rosji kopalnia "Raspadskaja". Poza tym przemysł mineralny i spożywczy.

</doc>
<doc id="1059612" url="https://pl.wikipedia.org/wiki?curid=1059612" title="Čadca (stacja kolejowa)">
Čadca (stacja kolejowa)

Czadca (słow. "Čadca") – stacja kolejowa w Czadcy, w kraju żylińskim, na Słowacji przy ulicy Staničná 963/13.

</doc>
<doc id="1059614" url="https://pl.wikipedia.org/wiki?curid=1059614" title="Oblężenie Awarykum">
Oblężenie Awarykum



</doc>
<doc id="1059615" url="https://pl.wikipedia.org/wiki?curid=1059615" title="Bitwa pod Avaricum">
Bitwa pod Avaricum



</doc>
<doc id="1059616" url="https://pl.wikipedia.org/wiki?curid=1059616" title="Bitwa pod Awarykum">
Bitwa pod Awarykum



</doc>
<doc id="1059618" url="https://pl.wikipedia.org/wiki?curid=1059618" title="Mistrzostwa Świata w Piłce Siatkowej Mężczyzn 1998">
Mistrzostwa Świata w Piłce Siatkowej Mężczyzn 1998

14. Mistrzostwa świata w piłce siatkowej mężczyzn 1998 odbyły się w Japonii w dniach 13-29 listopada 1998. Mecze odbywały się w jedenastu miastach: Fukuoce, Kobe, Sendai, Sapporo, Kawasaki, Uozu, Hiroszimie, Osace, Chiba-Makuhari, Hamamatsu i Tokio.
Zwycięzcami turnieju zostali Włosi, którzy w finale zwyciężyli reprezentację Jugosławii 3:0. Ostatnie miejsce na podium przypadło Kubańczykom po ich zwycięstwie w „małym finale” nad Brazylią.
Mistrzostwa świata 1998 były ostatnimi, na których obowiązywał stary system punktacji (do zdobycia punktu potrzebna była wygrana akcja przy własnym serwisie, a sety rozgrywano do 15).
Pierwsza faza grupowa.
Grupa A.
 Fukuoka
Wyniki
Tabela
Grupa B.
 Kobe
Wyniki
Tabela
Grupa C.
 Sendai
Wyniki
Tabela
Grupa D.
 Sapporo
Wyniki
Tabela
Grupa E.
 Kawasaki
Wyniki
Tabela
Grupa F.
 Uozu
Wyniki
Tabela
Druga faza grupowa.
Grupa G.
 Hiroszima i Osaka
Wyniki
Tabela
Grupa H.
 Hamamatsu i Chiba
Wyniki
Tabela
Faza finałowa.
 Tokio
Mecze o miejsca 9-12..
Mecz o 11. miejsce
Mecz o 9. miejsce
Mecze o miejsca 5-8..
Mecz o 7. miejsce
Mecz o 5. miejsce

</doc>
<doc id="1059622" url="https://pl.wikipedia.org/wiki?curid=1059622" title="Okręg południowobanatski">
Okręg południowobanatski



</doc>
<doc id="1059623" url="https://pl.wikipedia.org/wiki?curid=1059623" title="KHV (choroba)">
KHV (choroba)

KHV – silnie zakaźna choroba skóry oraz skrzeli występująca wśród karpi koi oraz karpi hodowlanych wywołana przez herpeswirus nazwany Koi Herpeswirus. Występowanie choroby odnotowano w Ameryce Północnej, Azji, Europie oraz w Polsce. Powoduje śnięcie nawet do 100% obsady stawów. W Polsce choroba zwalczana z urzędu, podlega zakazowi szczepień.
Rozwój choroby.
Olbrzymi wpływ na rozwój oraz przebieg choroby ma jakość wody, odporność ryb oraz zagęszczenie w zbiorniku. Bardzo ważnym elementem rozwoju choroby jest temperatura
Choroba zaczyna się pojawiać, gdy temperatura wody wzrośnie powyżej 13–15 °C zaś apogeum ma miejsce przy temperaturach w przedziale 20–25 °C. Śmiertelność sięga wtedy 80–100%. obsady karpi. Charakterystycznymi objawami dla infekcji KHV są zmiany w obrębie skóry wyrażają się złuszczaniem naskórka (u około 80% ryb), spod którego wyłania się szorstka, pozbawiona komórek śluzowych skóra, oraz pojawienie się ciemnych plam. Choroba wywołuje u ryb wyraźne osłabienie, niektóre osobniki zapadają nawet w letarg. U innych następuje przyspieszenie oddechu, martwica skrzeli, gałki oczne ulegają zapadnięciu, na skórze pojawiają się blade plamy. Ryby wydzielają też śluz w większych ilościach. Zdarza się, że na osłabionej działaniem wirusów rybie rozwijają się wtórnie inne choroby, głównie grzybiczne lub bakteryjne. Choroba doprowadza do masowego śnięcia karpia w ciągu kilku dni od zarażenia. Do czynników, które wpływają na tempo przebiegu choroby zalicza się jakość wody, gęstość obsady i kondycję ryb. Karpie usypiają po kilku dniach od zainfekowania. Choroba dostać może się do hodowli wraz z rybami, poprzez wodę oraz przez zwierzęta wodne.
Rozwój wirusa.
15 – 25 °C – optymalna temperatura rozwoju wirusa
Czas od zarażenia do wystąpienia objawów 5–7 dni
Zagrożenie dla innych karpiowatych.
Objawy choroby pojawiają się jedynie u karpi. Karpiowate, takie jak karasie, liny, amury itp. nie wykazują objawów choroby. Wirus Koi Herpesvirus atakuje wszystkie karpie łącznie z rybami handlowymi.
Leczenie.
Jedyną metodą pozbycia się KHV jest odłowienie wszystkich karpi ze stawów na okres co najmniej 6 miesięcy. Stawy muszą być wysuszone oraz odkażone.

</doc>
<doc id="1059624" url="https://pl.wikipedia.org/wiki?curid=1059624" title="Rosneft">
Rosneft



</doc>
<doc id="1059625" url="https://pl.wikipedia.org/wiki?curid=1059625" title="Umberto Guidoni">
Umberto Guidoni

Umberto Guidoni (ur. 18 sierpnia 1954 w Rzymie) – włoski astrofizyk, astronauta, uczestnik dwóch misji NASA, polityk, eurodeputowany w latach 2004–2009.
Życiorys.
Ukończył studia z zakresu fizyki. Obronił następnie doktorat z astrofizyki na Uniwersytecie Rzymskim „La Sapienza”. Pod koniec lat 70. odbył staż we włoskiej komisji energii jądrowej CNEN.
Pracował we Włoskiej Agencji Kosmicznej i w Europejskiej Agencji Kosmicznej. Wziął udział w misji STS-75 w 1996. Drugi lot odbył w 2001 w ramach misji STS-100. Był pierwszym Europejczykiem, który przebywał na Międzynarodowej Stacji Kosmicznej. W uznaniu jego pracy jedną z odkrytych w 1996 planetoid nazwano (10605) Guidoni
W 2004 wycofał się z dotychczasowej działalności zawodowej. W wyborach w tym samym roku uzyskał mandat posła do Parlamentu Europejskiego z ramienia Partii Komunistów Włoskich. W PE zasiadał w grupie Zjednoczonej Lewicy Europejskiej i Nordyckiej Zielonej Lewicy. W 2009 po rozłamie w PdCI został jednym z liderów nowej formacji pod nazwą Zjednoczenie Lewicy. Działał następnie w ugrupowaniu Lewica, Ekologia, Wolność, jednak w 2013 zrezygnował z aktywności politycznej, deklarując zajęcie się działalnością pisarską i publicystyką naukową.
Autor licznych publikacji książkowych, m.in. "Martino su Marte" (2007), "Dallo Sputnik allo Shuttle" (2009), "Astrolibro dell'universo" (2011), "Così extra, così terrestre" (2013), "Viaggiando oltre il cielo" (2014), "Otto passi nel futuro" (2016).

</doc>
<doc id="1059627" url="https://pl.wikipedia.org/wiki?curid=1059627" title="Konklawe 1823">
Konklawe 1823

Konklawe 2-28 września 1823 – konklawe, które wybrało na papieża Leona XII.
Śmierć Piusa VII.
81-letni papież Pius VII zmarł 20 sierpnia 1823. Jego 23-letni pontyfikat przypadał na okres wojen napoleońskiej Francji i szerzenia się zdobyczy rewolucji francuskiej w całej Europie, w tym we Włoszech. Państwo Kościelne przejściowo uległo likwidacji, a sam papież przez kilka lat był więźniem Napoleona. Klęska Napoleona i kongres wiedeński w 1815 umożliwiły przywrócenie papieżowi władzy doczesnej w Rzymie, jednak o całkowitym powrocie do czasów ancien régime nie było mowy. Ostatnie lata pontyfikatu Pius VII poświęcił na odbudowę struktur władzy w Państwie Kościelnym i normowanie, poprzez konkordaty, stosunków Stolicy Apostolskiej z monarchiami europejskimi. Ta polityka (tzw. konkordatowa), kierowana w dużej mierze przez sekretarza stanu Ercole Consalviego, budziła w Kościele duże kontrowersje, zarzucano bowiem papieżowi i Consalviemu zbyt duże ustępstwa kosztem praw Kościoła. Konklawe po śmierci Piusa VII okazało się w dużej mierze plebiscytem w sprawie kontynuowania polityki konkordatowej.
Lista uczestników.
W konklawe wzięło udział 49 z 53 kardynałów, w tym 43 Włochów, trzech Francuzów (Fesch, Clermont-Tonnere, La Fare), oraz po jednym Niemcu (Häffelin), Hiszpanie (Bardaxi y Azara) i Maltańczyku (Testaferrata):
Poza dziekanem della Somaglia i protodiakonem Ruffo, których mianował jeszcze Pius VI, wszyscy elektorzy byli nominatami Piusa VII.
Nieobecni.
Czterech kardynałów nie przybyło na konklawe (Włoch, Francuz, Niemiec i Portugalczyk; wszyscy z nominacji Piusa VII):
Zelanti i politicani.
Święte Kolegium było podzielone na dwa stronnictwa: "zelanti" (Gorliwi) i "politicani" lub "moderati" ("rozpolitykowani" lub "umiarkowani"). Ci pierwsi byli konserwatystami, pragnącymi powrotu do czasów sprzed rewolucji i krytykującymi ustępliwość polityki konkordatowej. "Moderati", których najwybitniejszym przedstawicielem był sekretarz stanu Consalvi, uważali natomiast, że Kościół musi dopasowywać się do zmienionych warunków politycznych i społecznych, na tyle oczywiście, na ile pozwala na to doktryna katolicka. Do frakcji politycznej zaliczano też oficjalnych przedstawicieli katolickich monarchów, co czyniło ją mniej spójną od frakcji Gorliwych.
"Papabili".
Głównym faworytem konklawe był kandydat Gorliwych Antonio Gabriele Severoli, który miał przyjaciół w obu zwaśnionych stronnictwach. Z obozu "umiarkowanych" głównym papabile był kardynał Francesco Castiglioni, którego popierały burbońska Francja, królestwo Sardynii oraz sekretarz stanu Consalvi i którego szanowało także wielu Gorliwych. Oprócz tych dwóch faworytów jeszcze kilku innych wymienianych było jako "papabili": Consalvi, Arezzo i Turriozzi z obozu "umiarkowanych" oraz De Gregorio, Rivarola, Della Genga, Oppizoni, Bertazzoli i Cavalchini z obozu Gorliwych.
16 września, już w trakcie trwania konklawe, austriacki ambasador, hrabia Anton Apponyi, poinformował kardynałów, że kardynał Giuseppe Albani został mianowany oficjalnym przedstawicielem Austrii na konklawe.
Przebieg konklawe.
Konklawe rozpoczęło się 2 września w Rzymie na Kwirynale, a do pierwszego głosowania doszło następnego dnia rano. Głosy były w nim mocno rozproszone i żaden z kandydatów nie uzyskał dwucyfrowego wyniku. Severoli otrzymał osiem głosów, a Castiglioni pięć. Jeden głos padł m.in. na Consalviego.
Przez pierwsze dwa tygodnie głosowania nie dawały żadnemu z kandydatów wyraźnej przewagi. Najwięcej głosów otrzymywali kardynałowie Castiglioni (maksymalnie 20), Severoli (maksymalnie 19) i Somaglia (maksymalnie 16). Począwszy od 17 września systematycznie zaczęło wzrastać poparcie dla kardynała Severoliego. Tego dnia w obu głosowaniach (porannym i wieczornym) otrzymał po 20 głosów, wyraźnie więcej niż jego konkurenci. 21 września rano na Severoliego oddano już 26 głosów i spodziewano się, że w wieczornym głosowaniu może zostać wybrany na papieża. Wówczas jednak do akcji wkroczył kardynał Albani, który, działając w charakterze przedstawiciela Austrii, zgłosił oficjalne weto cesarza Franciszka I przeciwko kandydaturze Severoliego. Przed odczytaniem formuły ekskluzywy Albani skonsultował się z kardynałami francuskimi oraz z przedstawicielami Sardynii (kard. Solaro), Bawarii (kard. Häffelin) i Neapolu (kard. Ruffo), którzy jednogłośnie poparli austriackie weto.
Weto zamknęło Severoliemu drogę do pontyfikatu, jednocześnie jednak skonsolidowało stronnictwo Gorliwych i tym samym pośrednio pogrzebało szanse Castiglioniego. Mimo że Consalvi popierał Castiglioniego do samego końca, Gorliwi zadecydowali, że zagłosują wyłącznie na kandydata wskazanego przez Severoliego. Severoli wskazał na 63-letniego wikariusza Rzymu Annibale della Genga, niewymienianego dotąd w gronie faworytów. Najpewniej traktowano go jako "przejściowego", gdyż, mimo że wśród elektorów zaliczał się raczej do młodszych, był on schorowany i spodziewano się, że szybko umrze. Kandydaturze tej sprzeciwili się Francuzi i próbowali nawet uzyskać zgodę Paryża na zgłoszenie weta, jednak część "umiarkowanych" zdecydowała się nie przedłużać obrad i w drodze kompromisu wybrać della Gengę właśnie jako papieża "przejściowego".
Wybór Leona XII.
Zanim przedstawiciele Francji zdołali uzyskać zgodę na zgłoszenie ekskluzywy kardynał della Genga w głosowaniu 28 września 1823 uzyskał 34 głosy, czyli o jeden więcej niż wymagana większość. Swoim elektorom oświadczył: "wybraliście trupa", czyniąc w ten sposób aluzję do swego słabego zdrowia, niemniej przyjął wybór, przybierając imię Leon XII. 5 października odbyła się uroczysta inauguracja jego pontyfikatu.

</doc>
<doc id="1059629" url="https://pl.wikipedia.org/wiki?curid=1059629" title="Żukowskij">
Żukowskij

Żukowskij (ros. Жуковский) – miasto w Rosji, w obwodzie moskiewskim nad rzeką Moskwą, około 40 km na południowy wschód od Moskwy, liczy około 107 tys. mieszkańców (2020). Założone w 1935 jako Stachanowo. Prawa miejskie posiada od 1947. Ośrodek projektowo-badawczy lotnictwa; instytut lotów doświadczalnych; centralny instytut aerohydrodynamiczny; przemysł maszynowy, drzewny, mineralny; pokazy lotnicze.
W mieście działa linia lotnicza Moskovia Airlines.

</doc>
<doc id="1059630" url="https://pl.wikipedia.org/wiki?curid=1059630" title="Draginac (okręg maczwański)">
Draginac (okręg maczwański)

Draginac (cyr. Драгинац) – wieś w Serbii, w okręgu maczwańskim, w mieście Loznica. Leży blisko granicy z Bośnią i Hercegowiną. W 2011 roku liczyła 146 mieszkańców.

</doc>
<doc id="1059631" url="https://pl.wikipedia.org/wiki?curid=1059631" title="Okręg północnobački">
Okręg północnobački



</doc>
<doc id="1059632" url="https://pl.wikipedia.org/wiki?curid=1059632" title="Saby Kamalich">
Saby Kamalich

Saby Kamalich (ur. 13 maja 1939 roku w Limie, Peru, zm. 13 września 2017 roku w Meksyku) – peruwiańska aktorka.

</doc>
<doc id="1059634" url="https://pl.wikipedia.org/wiki?curid=1059634" title="Światłowód fotoniczny">
Światłowód fotoniczny

Światłowody fotoniczne (ang. Photonic crystal fiber, PCF, dosłowne tłumaczenie „światłowód z kryształu fotonicznego”) to nowa rodzina włókien światłowodowych, wykorzystująca do prowadzenia światła właściwości kryształów fotonicznych. Dzięki zdolności skupiania światła w pustym rdzeniu oraz charakterystykom skupiania światła niemożliwym do uzyskania w klasycznych światłowodach, światłowody fotoniczne mogą znaleźć zastosowanie w komunikacji światłowodowej, laserach światłowodowych, optycznych przyrządach nieliniowych, transmisji dużych mocy optycznych, czujnikach gazów i w innych obszarach.
Rozchodzenie się światła w takich strukturach zależne jest od ich geometrii i parametrów takich jak stała sieci, wielkość elementów sieci oraz kontrast między matrycą a elementami sieci. Otrzymujemy w ten sposób cały wachlarz możliwości projektowania i zastosowania jedno- i dwuwymiarowych kryształów fotonicznych – tzn. światłowodów braggowskich i światłowodów fotonicznych. Światłowody bragowskie to dielektryczne jednowymiarowe struktury warstwowe o geometrii kołowej o grubości pojedynczej warstwy rzędu 1/4 długości fali światła.
Zależnie od wartości współczynników załamania światła dla dielektryka płaszczowego i rdzeniowego są możliwe dwa mechanizmy propagacji światła:
Propagacja światła w defekcie w oparciu o TIR (ang. "Total Internal Reflection", pol. całkowite wewnętrzne odbicie) w światłowodach fotonicznych wynika z różnicy między wartością współczynnika załamania defektu – rdzenia a mniejszą od niego wartością efektywnego współczynnika załamania płaszcza fotonicznego. Jednak istnienie sieci periodycznej powoduje modyfikację klasycznego zjawiska całkowitego wewnętrznego odbicia. Dochodzi tu do przepuszczania przez płaszcz fotoniczny wysokich modów, które wyciekają – w rezultacie w rdzeniu prowadzone są tylko niższe mody, a zwłaszcza mod podstawowy o najmniejszej średnicy.
Przerwa fotoniczna PBG (ang. "Photonic Bandgap") jest optycznym odpowiednikiem występujących w półprzewodnikach pasm wzbronionych. Pojawianie się pasm spowodowane jest występowaniem dyfrakcji Bragga na periodycznej strukturze dielektrycznej o stałej sieci zbliżonej do długości światła. Przerwa fotoniczna określa zakres długości fali, dla których światło nie może się rozchodzić – dla tego zakresu struktura jest idealnym zwierciadłem. Efekt ten wykorzystuje się w światłowodach fotonicznych poprzez wykonywanie struktur zarówno szklano-powietrznych, jak i dwuszklanych z centrycznym obszarem zaburzającym periodyczność sieci. Zabieg ten prowadzi do lokalizacji światła odbitego od periodycznej struktury w defekcie.
Kryształy fotoniczne implementowane w światłowodach mogą pełnić szereg funkcji związanych z kształtowaniem i kierowaniem fal elektromagnetycznych. Przy projektowaniu kryształów można modyfikować strukturę sieci krystalicznej oraz jej stałą, elastycznie dobierać materiały oraz ich stosunek ilościowy, a w efekcie współczynniki załamania obu materiałów, a także wprowadzać intencjonalne defekty struktury. Daje to duże możliwości dostosowania dwuwymiarowych kryształów do aktualnych potrzeb oraz dużą swobodę projektowania. Wykonuje się światłowody PCF jednomodowe w całym zakresie spektralnym, dwójłomne, nieliniowe o ultramałych rdzeniach do generacji superkontinuum, o kontrolowanej dyspersji modowej i chromatycznej, tj. światłowody LMA (ang. "Large Mode Area") itp.
Wytwarzanie w Polsce.
W Polsce prace nad wytwarzaniem i modelowaniem kryształów i światłowodów fotonicznych są prowadzone na Uniwersytecie Marii Curie-Skłodowskiej w Lublinie, na Politechnice Wrocławskiej, w Instytucie Fizyki Politechniki Łódzkiej, na Politechnice Warszawskiej oraz w Zakładzie Optyki Informacyjnej Uniwersytetu Warszawskiego i Instytucie Technologii Materiałów Elektronicznych w Warszawie.

</doc>
<doc id="1059635" url="https://pl.wikipedia.org/wiki?curid=1059635" title="Okręg północnobanatski">
Okręg północnobanatski



</doc>
<doc id="1059639" url="https://pl.wikipedia.org/wiki?curid=1059639" title="Luqa">
Luqa

Luqa – jedna z jednostek administracyjnych na Malcie. Mieszka tutaj 5 945 osób. Znajduje się tutaj międzynarodowy port lotniczy Malta. Funkcjonuje tutaj Unione Philharmonic Society, towarzystwo muzyczne i zespół muzyczny powstały w 1880 roku.
Sport.
W miejscowości funkcjonuje klub piłkarski Luqa St. Andrew’s FC. Powstał w 1934 roku. Obecnie gra w Maltese Second Division, trzeciej maltańskiej lidze. 

</doc>
<doc id="1059642" url="https://pl.wikipedia.org/wiki?curid=1059642" title="Okręg środkowobanatski">
Okręg środkowobanatski



</doc>
<doc id="1059645" url="https://pl.wikipedia.org/wiki?curid=1059645" title="Cospicua">
Cospicua

Cospicua (malt. "Bormla", hist. "Città Cospicua", "Città Cottonera") – jedna z jednostek administracyjnych na Malcie. Mieszka tutaj 5 395 osób. Położone przy Wielkim Porcie. Dawne miasto "Città Cospicua", które uzyskało prawa miejskie w 1722 roku, część Three Cities.
Sport.
W miejscowości funkcjonuje klub piłkarski Saint George’s FC. Powstał w 1890 roku. Obecnie gra w Maltese First Division, drugiej w hierarchii ligowej.

</doc>
<doc id="1059647" url="https://pl.wikipedia.org/wiki?curid=1059647" title="Okręg zachodniobački">
Okręg zachodniobački



</doc>
<doc id="1059648" url="https://pl.wikipedia.org/wiki?curid=1059648" title="To jest to">
To jest to

To jest to – utwór polskiej piosenkarki Dody. Drugi singel z jej pierwszego solowego albumu studyjnego, "Diamond Bitch". Do piosenki nie nakręcono teledysku. Pierwsze wykonanie na żywo miało miejsce 1 września 2007 na Sopot Festivalu 2007. Utwór nie znalazł się na reedycji płyty "Diamond Bitch" ze względu na podejrzenia o plagiat.
Piosenka posiada trzy wersje. Pierwsza z nich to wersja studyjna, która znajduje się na płycie. Druga wersja to wersja akustyczna, którą Doda wykonała w programie "Teraz my!" dla premiera Donalda Tuska, a trzecia to przyspieszona, rockowa odmiana.

</doc>
<doc id="1059651" url="https://pl.wikipedia.org/wiki?curid=1059651" title="Marsa (Malta)">
Marsa (Malta)

Marsa (malt. "Il-Marsa") – jedna z jednostek administracyjnych na Malcie. Mieszka tutaj 4 401 osób. Odbył się tutaj Konkurs Piosenki Eurowizji dla Dzieci 2014.
Gospodarka.
W Marsie znajdują się największe maltańskie doki Malta Shipyards. Od 1953 do 2014 roku funkcjonowała tutaj elektrownia Marsa ("Marsa Power Station") zasilana olejem, która dostarczała większość energii elektrycznej na Malcie. W miejscu elektrowni zostanie zbudowane nowe centrum dystrybucji energii. Działa tutaj także Mediterranean Offshore Bunkering Co. Ltd (MOBC), firma pod kontrolą państwa zajmująca się magazynowaniem.
MaltaPost ma swoją siedzibę przy Qormi Road
Sport.
W miejscowości funkcjonuje klub piłkarski Marsa F.C. Powstał w 1920 roku. Obecnie gra w Maltese Second Division, trzeciej maltańskiej lidze. 
Marsa Race Track to jednokilometrowa trasa dla wyścigów konnych, która została zbudowana w 1868 roku.
Funkcjonuje tutaj również Royal Malta Golf Club ("Królewski Maltański Klub Golfowy") powstały w 1888 roku.

</doc>
<doc id="1059657" url="https://pl.wikipedia.org/wiki?curid=1059657" title="Taismary Agüero">
Taismary Agüero

Taismary Agüero Leiva Botteghi (ur. 5 marca 1977 w Sancti Spíritus) – włoska siatkarka kubańskiego pochodzenia. Od 2007 r.reprezentantka Włoch. Wielokrotnie reprezentowała Kubę, pierwsze powołanie do kadry seniorek otrzymała w wieku zaledwie 16 lat. Z reprezentacją Kuby zdobyła dwukrotnie złoty medal igrzysk olimpijskich w 1996 roku w Atlancie i w 2000 w Sydney, a także złoty medal mistrzostw świata w 1998 roku. Agüero może grać na pozycji atakującej i przyjmującej, w karierze juniorskiej, a także seniorskiej była rozgrywającą. W 2006 wyszła za mąż, za Alessio Botteghi włoskiego fizjoterapeutę, dzięki czemu w 2007 otrzymała włoskie obywatelstwo. Podczas Igrzysk Olimpijskich 2008 w Pekinie zmarła jej chora na raka matka. Taismary w trakcie turnieju udała się do Bonn, gdzie starała się o wizę, dzięki której mogła spędzić ostatnie chwilę z matka, ale jej nie dostała. W jej sprawie interweniował minister spraw zagranicznych Włoch, ale było już za późno. W 2006 nie mogła uczestniczyć w pogrzebie zmarłego ojca.
Sukcesy klubowe.
Puchar Włoch: 
Puchar Europy Zdobywczyń Pucharów:
Mistrzostwo Włoch:
Liga Mistrzyń:
Puchar CEV:
Superpuchar Włoch: 
Puchar Top Teams:
Mistrzostwo Turcji:
Sukcesy reprezentacyjne.
Mistrzostwa Świata Juniorek:
Grand Prix:
Puchar Wielkich Mistrzyń:
Mistrzostwa Świata:
Igrzyska Panamerykańskie:
Mistrzostwa Ameryki Północnej, Środkowej i Karaibów:
Puchar Świata:
Igrzyska Olimpijskie:
Volley Masters Montreux:
Mistrzostwa Europy:

</doc>
<doc id="1059659" url="https://pl.wikipedia.org/wiki?curid=1059659" title="Okręg gnjilanski">
Okręg gnjilanski



</doc>
<doc id="1059661" url="https://pl.wikipedia.org/wiki?curid=1059661" title="Cieśń gardzieli">
Cieśń gardzieli

Cieśń gardzieli (łac. "isthmus faucium") – obszar łączący jamę ustną z częścią ustną gardła. Ograniczona jest:
Cieśń gardzieli może się zwężać lub nawet zamykać, gdyż w łukach podniebienno-gardłowych znajdują się mięśnie, które mogą się kurczyć. Ma to duże znaczenie podczas przełykania pokarmów. Podczas picia cieśń gardzieli zwęża się, a język działa jak tłok (model pompy ssącej) zasysając płyn do gardła. Podczas mówienia cieśń gardzieli dzięki zmianie swoich kształtów moduluje częściowo barwę dźwięków, wpływając na ich brzmienie. Cieśń gardzieli pojawia się dopiero u ssaków, które wykształciły zęby trzonowe.

</doc>
<doc id="1059664" url="https://pl.wikipedia.org/wiki?curid=1059664" title="Pietà (Malta)">
Pietà (Malta)

Pietà – jedna z jednostek administracyjnych na Malcie. Mieszka tutaj 4 020 osób. Istnieje tu cmentarz wojskowy "Pietà Military Cemetery" powstały w 1866 roku.
Sport.
W miejscowości funkcjonuje klub piłkarski Pietà Hotspurs, powstały w 1968 roku. Klub obecnie gra w Maltese First Division, drugiej maltańskiej lidze. 

</doc>
<doc id="1059665" url="https://pl.wikipedia.org/wiki?curid=1059665" title="Wojciech Skibiński (1929–2016)">
Wojciech Skibiński (1929–2016)

Wojciech Jakub Skibiński (ur. 31 marca 1929 w Siąszycach, zm. 4 marca 2016 w Warszawie) – polski aktor teatralny i filmowy, reżyser.
Życiorys.
Syn Mieczysława i Reginy. Debiutował w 1950, w 1955 zdał eksternistyczny egzamin aktorski, a w 1971 ukończył studia reżyserskie w warszawskiej Państwowej Wyższej Szkole Teatralnej. Kinomanom znany jest z wielu ról drugoplanowych. Związany głównie z teatrami warszawskimi. W kolejnych latach grywał na scenach:
Zmarł 4 marca 2016. Pogrzeb aktora odbył się 11 marca w Warszawie. Po mszy świętej w kościele św. Michała Archanioła przy ul. Puławskiej 95 został pochowany na cmentarzu Powązkowskim (kwatera 252-2-15).

</doc>
<doc id="1059668" url="https://pl.wikipedia.org/wiki?curid=1059668" title="Maria z Saksonii-Altenburga (1818–1907)">
Maria z Saksonii-Altenburga (1818–1907)

Maria, niem. "Alexandrine Marie Wilhelmine Katharine Charlotte Therese Henriette Luise Pauline Elisabeth Friederike Georgine, Prinzessin von Sachsen-Altenburg" (ur. 14 kwietnia 1818 w Hildburghausen, zm. 9 stycznia 1907 w Gmunden) – królowa Hanoweru.
Maria była najstarszą córką księcia Józefa z Saksonii-Altenburg (1789–1868) i Amalii Luizy Wilhelminy Wirtemberskiej (1799–1848).
Małżeństwo.
18 lutego 1843 w Hanowerze, Maria wyszła za mąż za Jerzego V, następcę tronu Hanoweru. Jerzy był wnukiem Jerzego III Hanowerskiego, króla Wielkiej Brytanii i królowej Charlotty. Mieli trójkę dzieci:
Królowa Hanoweru.
Jerzy i Maria zostali królem i królową Hanoweru po śmierci ojca Jerzego, Ernesta Augusta I, 18 listopada 1851. W wojnie austriacko-pruskiej mąż Marii w 1866 poparł Austrię, a w odpowiedzi wojska pruskie obległy Hanower. Jerzy V został wygnany z kraju 20 września 1866, a królestwo Hanoweru zostało włączone do Prus. Jerzy i Maria z trójką dzieci wyemigrowali do Austrii i zamieszkali w Gmunden.
Jerzy umarł na wygnaniu 12 czerwca 1878, a Maria przeżyła go o 28 lat i zmarła 9 stycznia 1907 w Gmunden, gdzie została pochowana.

</doc>
<doc id="1059669" url="https://pl.wikipedia.org/wiki?curid=1059669" title="Dyskografia Nicole Scherzinger">
Dyskografia Nicole Scherzinger

Artykuł przedstawia całkowitą dyskografię amerykańskiej wokalistki pop Nicole Scherzinger. Artystka w sumie wydała dwa albumy studyjne, trzynaście singli oraz dwanaście teledysków, dzięki wytwórniom Sony Music oraz Universal Music.
Nicole Scherzinger solową karierę rozpoczęła w roku 2006 gościnnie użyczając swego wokalu. Pierwszym komercyjnym sukcesem stała się piosenka „Come to Me” Diddy'ego z udziałem wokalistki, który znalazł się w Top 10 oficjalnych notowań w takich krajach jak Niemcy, Stany Zjednoczone czy Wielka Brytania. W roku 2007 artystka wydała na rynki muzyczne piosenkę „Whatever U Like”, pierwszą sygnowaną własnym nazwiskiem, która nie zyskała na popularności nie będąc notowaną w zestawieniu "Billboard" Hot 100. Kilka tygodni później ukazał się drugi singel zatytułowany „Baby Love”; utwór zyskał umiarkowany sukces w krajach europejskich, jednak nie był popularny w Ameryce Północnej co spowodowało wstrzymanie solowej kariery Scherzinger, wycofanie wydania debiutanckiego albumu studyjnego "Her Name Is Nicole" oraz powrót wokalistki do działalności artystycznej z zespołem Pussycat Dolls.
Po rozpadzie grupy Pussycat Dolls w roku 2010 artystka ponownie zaczęła działalność solową wydając na rynki muzyczne singel „Poison”. Piosenka zyskała sukces na Wyspach Brytyjskich stając się pierwszym singlem z debiutanckiego albumu "Killer Love" (2011). Wydawnictwo promowało pięć singli, z których „Don't Hold Your Breath” oraz „Right There” stały się hitami zyskując certyfikaty przyznawane przez British Phonographic Industry, jednocześnie ugruntowując solową pozycję na światowych rynkach muzycznych. Umiarkowany sukces singli wydanych na rynkach północnoamerykańskich spowodował wycofanie premiery albumu w Kanadzie i Stanach Zjednoczonych.
W roku 2013, po rocznej przerwie w działalności artystcznej ukazał się singel „Boomerang”; piosenka zyskała sukces jedynie na Wyspach Brytyjskich. Rok później Nicole Scherzinger zakończyła współpracę z dotychczasową wytwórnią muzyczną Interscope Records, podpisując kontrakt z firmą fonograficzną RCA Records. Pierwszym singlem wydanym przez artystkę we współpracy z wytwórnią jest piosenka „Your Love”.

</doc>
<doc id="1059671" url="https://pl.wikipedia.org/wiki?curid=1059671" title="Okręg pećki">
Okręg pećki



</doc>
<doc id="1059673" url="https://pl.wikipedia.org/wiki?curid=1059673" title="Meżdureczeńsk">
Meżdureczeńsk



</doc>
<doc id="1059675" url="https://pl.wikipedia.org/wiki?curid=1059675" title="Okręg prizrenski">
Okręg prizrenski



</doc>
<doc id="1059677" url="https://pl.wikipedia.org/wiki?curid=1059677" title="Anthony Mann">
Anthony Mann

Anthony Mann, właśc. Emil Anton Bundmann (ur. 30 czerwca 1906 w San Diego, zm. 29 kwietnia 1967 w Berlinie) – amerykański reżyser filmowy, producent i aktor.
Życiorys.
W latach 30. występował na scenach broadwayowskich. W 1938 znalazł zatrudnienie w Hollywood. W 1942 zaczął pracować jako asystent reżysera, później pracował przy niskobudżetowych filmach noir (m.in. "Konflikt na granicy"). Dzięki nim jego nazwisko stało się rozpoznawalne w filmowym świecie.
Mann uchodzi za jednego z najwybitniejszych specjalistów od westernu w historii kina. Nakręcił szereg filmów z Jamesem Stewartem w roli głównej: "Winchester ’73" (1950), "Zakole rzeki" (1952), "Naga ostroga" (1953), "Daleki kraj" (1954) czy "Mściciel z Laramie" (1955). Pracował także z Henrym Fondą ("Gwiazda szeryfa", 1957), Garym Cooperem ("Człowiek z Zachodu", 1958) i Glennem Fordem ("Cimarron", 1960).
W latach 60. realizował wielkie widowiska. Najpierw - w 1961 - powstał "El Cid" z Charltonem Hestonem w roli legendarnego kastylijskiego rycerza Rodrigo Díaza de Vivara. Trzy lata później wyreżyserował "Upadek Cesarstwa Rzymskiego". Zmarł w Niemczech podczas kręcenia filmu szpiegowskiego "A Dandy in Aspic". Przyczyną śmierci był atak serca.

</doc>
<doc id="1059679" url="https://pl.wikipedia.org/wiki?curid=1059679" title="Osaka 2007">
Osaka 2007



</doc>
<doc id="1059680" url="https://pl.wikipedia.org/wiki?curid=1059680" title="Emil Anton Bundmann">
Emil Anton Bundmann



</doc>
<doc id="1059684" url="https://pl.wikipedia.org/wiki?curid=1059684" title="Blanchardstown">
Blanchardstown

Blanchardstown (irl. "Baile Bhlainséir") – peryferyjna dzielnica Dublina w hrabstwie Fingal w Irlandii. Położona około 10 km w kierunku północno-zachodnim od centrum miasta, tuż za obwodnicą M50, liczy ponad 68 tys. mieszkańców (2006).
Do późnych lat 60. XX wieku Blanchardstown był wsią, kiedy to zaczęto budować w tej okolicy pierwsze osiedla mieszkalne. Razem z sąsiednim Castleknock gwałtownie rozrosły się w latach 70. i 80. XX wieku by stać się częścią przedmieści i "sypialną" Dublina.
W 1996 otwarto Blanchardstown Shopping Centre (pow. 43 ha), które z licznymi sklepami, restauracjami, biurami, ale także galeriami sztuki, biblioteką, a nawet teatrem, stało się swego rodzaju "miastem w mieście".
W roku 2003 kosztem ponad 62 mln euro otworzono Narodowe Centrum Sportów Wodnych (ang. National Aquatic Centre). W tym samym roku Centrum było jedną z aren Światowych Letnich Igrzysk Olimpiad Specjalnych, które odbywały się w Irlandii.
W dzielnicy swoją siedzibę ma wiele międzynarodowych koncernów, m.in. IBM, Symantec, Veritas, Alexion, Bristol-Myers, PayPal, eBay.

</doc>
<doc id="1059686" url="https://pl.wikipedia.org/wiki?curid=1059686" title="Maurizio Cheli">
Maurizio Cheli

Maurizio Cheli (ur. 4 maja 1959 w Modenie) – włoski pilot i astronauta, podpułkownik Włoskich Sił Powietrznych, uczestnik misji kosmicznej NASA.
Edukacja.
W 1982 ukończył Akademię Włoskich Sił Powietrznych. Ukończył także dwie inne szkoły lotnicze: Italian Air Force War College w 1987 i Empire Test Pilot School w 1988. W 1989 studiował geofizykę na Uniwersytecie Rzymskim. Uzyskał tytuł magistra inżyniera aeronautyki i inżynierii kosmicznej na Uniwersytecie w Houston w 1994 oraz magistra nauk politycznych na Uniwersytecie Turyńskim w 2004. W 2007 uzyskał stopień Master of Business Administration na uczelni ESCP-EAP w Paryżu.
Kariera pilota i astronauty.
W latach 1982–1983 trenował w Amerykańskich Siłach Powietrznych. Po wstępnym szkoleniu we Włoszech na samolotach myśliwskich F-104G wstąpił w 1984 do 28. Eskadry 3. Skrzydła Włoskich Sił Powietrznych. W 1989 rozpoczął pracę jako pilot oblatywacz w ośrodku testowym Włoskich Sił Powietrznych w Rzymie. Jako pilot wylatał ponad 4500 godzin na ponad 50 typach samolotów i helikopterów.
W 1992 został wybrany przez Europejską Agencję Kosmiczną (ESA) do drugiej grupy astronautów europejskich. W 1996 wziął udział w locie STS-75 wahadłowca Columbia jako specjalista misji.
31 lipca 1996 opuścił ESA. W sierpniu tego samego roku został głównym pilotem oblatywaczem w firmie Alenia Aeronautica, gdzie między innymi pracował w programie budowy myśliwca Eurofighter Typhoon. W grudniu 2007 został dyrektorem jednego z wydziałów tej firmy, lecz nadal lata na produkowanych przez nią samolotach.
Jest żonaty z belgijską astronautką Marianne Merchez.

</doc>
<doc id="1059690" url="https://pl.wikipedia.org/wiki?curid=1059690" title="Clondalkin">
Clondalkin

Clondalkin (irl. "Cluain Dolcáin" co znaczy łąka Dolcana) – dzielnica Dublina, liczy około 45 tys. mieszkańców (2011). Leży 10 km od centrum Dublina, w hrabstwie Dublin Południowy, wchodzącym w skład tradycyjnego hrabstwa Dublin.
Znajdują się tu trzy irlandzkojęzyczne szkoły oraz filia południowo-dublińskiej biblioteki.
Historia.
Clondalkin zostało założone przez Świętego Mochua około 600 roku n.e. Wybudował on klasztor w pobliżu rzeki Camac. Jakieś sto lat później dobudowano do klasztoru zamek. W 832 Clondalkin zostało splądrowane i doszczętnie spalone przez duńskich wikingów. Mimo to w połowie IX wieku jeden z norweskich władców, Amlaíb Conung, wybudował tam fortecę. W 867 został zaatakowany przez Królestwo Loígis. Forteca spłonęła, a stu zwolenników Conunga poległo. Rejon został pod duńską kontrolą, aż do porażki w bitwie pod Clontarf (Irlandia) w 1014.
W 1641 Clondalkin przyłączył się do rebelii, która ogarnęła Ulster, a następnie całe Królestwo. Walczono przeciw zasadom Pałacu Westminsterskiego. Irlandia od tego czasu posiada Parlament, choć państwo wciąż nie posiadało pełni władzy.
Clondalkin rozkwitło w latach 80. XX wieku. Wtedy niemal dwuipółkrotnie wzrosła liczba mieszkańców.

</doc>
<doc id="1059692" url="https://pl.wikipedia.org/wiki?curid=1059692" title="Martina Guiggi">
Martina Guiggi

Martina Guiggi (ur. 1 maja 1984 roku w Pizie) – włoska siatkarka, reprezentantka kraju, grająca na pozycji środkowej. Od sezonu 2020/2021 występuje w słoweńskiej drużynie Calcit Kamnik.
26 maja 2018 wzięła ślub z greckim siatkarzem Mitarem Dzuritsem. W 2019 roku urodziła córkę Mię.
Sukcesy klubowe.
Puchar CEV:
Superpuchar Włoch:
Puchar Włoch:
Mistrzostwo Włoch:
Puchar Challenge:
Klubowe Mistrzostwa Świata:
Mistrzostwo Słowenii:
Sukcesy reprezentacyjne.
Volley Masters Montreux
Grand Prix:
Mistrzostwa Europy:
Puchar Świata:
Igrzyska Śródziemnomorskie:

</doc>
<doc id="1059693" url="https://pl.wikipedia.org/wiki?curid=1059693" title="Liga międzywojewódzka">
Liga międzywojewódzka

Liga międzywojewódzka - trzeci poziom rozgrywek piłkarskich w Polsce w sezonach 1953-1956. Jej dzisiejszy odpowiednik to III liga.
Powstała w 1953 r. w wyniku reformy II ligi, która zakładała pomniejszenie II ligi z 40 do 14 drużyn. Tym samym 26 drużyn przesunięto na niższy, trzeci poziom. Drużyny te wraz z 67 innymi drużynami utworzyły zalążek III ligi. W sumie 93 drużyny podzielono na 8 grup. Grupy warszawska, gdańska, poznańska, wrocławska, rzeszowska i łódzka miały charakter makroregionalny i stanowiły tzw. ligę międzywojewódzką. Pozostałe dwie grupy - katowicką i krakowską - nazywano ligą wojewódzką. Po zakończeniu rozgrywek, zwycięzca każdej z grup walczył w dwustopniowych barażach o awans do II ligi. Zlikwidowana po sezonie 1956 - na jej miejsce powołano Ligę okręgową
Chociaż pierwsze próby reformacji trzeciego poziomu rozgrywek podejmowano już 13 lutego 1955, podczas 38. Plenum Sekcji Piłki Nożnej GKKF, to jednak faktycznie zmiany wprowadziło dopiero Plenum PZPN w grudniu 1965 r. W wyniku przyjętych wtedy uchwał narodziła się III liga polska sensu stricto.

</doc>
<doc id="1059694" url="https://pl.wikipedia.org/wiki?curid=1059694" title="Samogłoski pochylone">
Samogłoski pochylone

Samogłoski pochylone, samogłoski ścieśnione – samogłoski, które powstały w języku polskim w wyniku podwyższenia artykulacji samogłosek długich. Miało to związek z zanikiem w polszczyźnie podziału na samogłoski długie i krótkie (zanik iloczasu) w XV–XVI w. 
Utworzyły się wówczas samogłoski "ȧ, ė, ȯ" o zwężonej (inaczej: podwyższonej) wymowie w porównaniu do swoich odpowiedników "a, e, o" (samogłosek jasnych), kontynuantów dawnych samogłosek krótkich. Z czasem pochylone "a" i pochylone "e" zrównały się w języku ogólnym ze swoimi jasnymi odpowiednikami, zaś pochylone "o" zwęziło swoją wymowę jeszcze bardziej do dźwięku "u". Pozostałością po nim jest litera "ó" używana w polskim alfabecie.
Choć współcześnie w języku ogólnym samogłoski pochylone nie występują, funkcjonują one nadal w wielu polskich gwarach.
Powstanie samogłosek pochylonych i ich charakterystyka ogólna.
W języku staropolskim istniało rozróżnienie na samogłoski długie i krótkie (iloczas). Określa się to jako opozycję ilościową samogłosek. W pewnym momencie wykształciły się jednak dodatkowo drugorzędne różnice jakościowe – dochodziło do podwyższenia (inaczej: ścieśnienia, zwężenia) artykulacji samogłosek długich. Powiązanie iloczasu z barwą samogłosek doprowadziło stopniowo do powstania następującej zależności: im wyraźniej ścieśniały się długie samogłoski, tym bardziej słabła wartość iloczasu i jednocześnie – osłabienie iloczasu pociągało za sobą dalsze ścieśnienia. Na przełomie XV i XVI w. iloczas zanikł całkowicie.
Do zaniku iloczasu przyczyniło się także przesunięcie akcentu inicjalnego na paroksytoniczny (na przedostatnią sylabę). Przykładowo trójsylabowe wyrazy jak "zābǎwǎ", "kōłěčkŏ" miały do końca XV w. akcent na początkowej sylabie, w miejscu, gdzie występowała samogłoska długa. Po przesunięciu akcentu na sylabę przedostatnią pierwsza sylaba była długa, a druga krótka, choć akcentowana, co mogło sprawiać pewną trudność w wymowie.
Ostatecznie w wyniku zaniku iloczasu samogłoski długie przeszły w samogłoski ścieśnione (pochylone), natomiast samogłoski krótkie nie zmieniły swojej artykulacji i nazywano je "samogłoskami jasnymi". Zatem w miejsce dawnej opozycji "samogłoska krótka – samogłoska" długa pojawiła się opozycja "samogłoska jasna – samogłoska ścieśniona".
Podnoszenie artykulacji dawnych długich samogłosek, czyli nieco wyższe wznoszenie języka przy ich wymowie, doprowadziło do powstania następujących głosek ścieśnionych:
Samogłoski wysokie "i, y, u" nie podwyższyły swojej artykulacji, ponieważ ich wymowa zakładała już maksymalnie wysoką pozycję języka dla samogłosek – dalsze podwyższanie doprowadziłoby do ich konsonantyzacji, tj. przejścia w spółgłoski: i̯ (j), u̯ (ł). Zatem w przypadku długich samogłosek "ī, ū, ȳ" w związku z zanikiem iloczasu nastąpiło jedynie ich skrócenie bez zmiany barwy.
Występowanie samogłosek ścieśnionych.
Samogłoski ścieśnione powstały z przekształcenia samogłosek długich, a te pochodziły z następujących źródeł:
Po zrównaniu się wymowy "ó" z "u" w niektórych wyrazach ustalono pisownię z "u" zamiast dawnego "ó" (np. "bruzda, chrust, dłuto, Jakub, płukać, żuraw"), bądź odwrotnie – "ó" zamiast "u", np. "ogórek". Można także zaobserwować wymianę "ó" na "o", np. "mowny". 
Losy samogłosek ścieśnionych w języku literackim.
Zasady zapisu według reformatorów ortografii.
Pierwszy reformator pisowni polskiej, Jakub Parkoszowic, zalecał w 1440 zapis krótkich samogłosek pojedynczymi literami, a długich – podwojonymi. W 1513 drugi reformator Stanisław Zaborowski pisał, że podział na samogłoski długie i krótkie stosowali dawni Polacy. Zamiast tego obowiązywał wówczas podział na samogłoski jasne i ścieśnione. W drukach z XVI–XVII w. zapis samogłosek ścieśnionych był niekonsekwentny. Najczęściej "e" pochylone i "o" pochylone zapisywano z kreseczką ("é", "ó"). "A" pochylonego zwykle nie kreskowano, kreskowano natomiast "a" jasne ("á"). Stanisław Murzynowski proponował kreskowanie wszystkich samogłosek ścieśnionych ("á, é, ó"), a Grzegorz Knapski w swoim słowniku z 1623 dla jasnych samogłosek używał znaków "á, é, o", a dla ścieśnionych – "a, e, ó". Jeszcze w 1778 tradycjonalista Onufry Kopczyński proponował przywrócenie kreskowania wszystkich samogłosek ścieśnionych, choć wówczas ścieśnione "a" zanikło już całkowicie. Dopiero w 1809 Ludwik Osiński, wielki mówca, przyznał, że rozróżnianie pochylonego "a" jest bezcelowe, skoro nikt nie słyszy różnicy. Oznaczanie "e" ścieśnionego literą "é" zostało zniesione przez przepisy ortograficzne Akademii Umiejętności z 1891. Litera "ó" używana jest nadal, jednak wymawiana jest jak samogłoska "u".
Przy reformie ortografii z 1936 przeciwstawiano się dążeniom do całkowitego usunięcia litery "ó" i wprowadzeniu jednolitej pisowni przez "u". Nie chciano poprzez wprowadzenie "u" zatrzeć poczucia związku etymologicznego form typu "róg – rogu", "koza – kózka", a zastąpienie "ó" przez "o" również nie byłoby dobrym rozwiązaniem ze względu na różnice w wymowie. W nielicznych słowach uczyniono ustępstwa i zmieniono zapis, np. "bruzda" zamiast "brózda" (psł. "*borzda"), "pruć" zamiast "próć" (psł. "*proti"). W przypadku "a" pochylonego nie było już śladów w polszczyźnie dawnych oboczności typu "såd – sadu", więc różnice w ortografii byłyby niepotrzebnym utrudnieniem. Podobnie w przypadku dawnego "é", głoska ta była wymawiana przeważnie "e", jedynie w nielicznych przypadkach jako "i" lub "y".
Współcześni autorzy opracowań gramatyki historycznej również zaznaczają dawne samogłoski ścieśnione różnymi znakami. Przykładowo u Podlawskiej wszystkie są one kreskowane ("á, é, ó"), w pracy Długosz-Kurczabowej i Dubisza zapisywane są z kropką u góry ("ȧ, ė, ȯ"), a Strutyński podaje dla pochylonego "a" zapis å, dla pochylonego "e" – "eͥ" lub "é", a dla pochylonego "o" – "oͧ" lub "ó".
Losy poszczególnych samogłosek pochylonych.
Po zaniku iloczasu zmniejszyła się różnica fonetyczna między poszczególnymi samogłoskami i system wokaliczny dążył do wytworzenia większej wyrazistości artykulacyjnej i akustycznej. Głównym kierunkiem tych tendencji była redukcja samogłosek pochylonych. Do zaniku samogłosek pochylonych przyczyniło się także ich rozchwianie, wzrost autorytetu zasad ortografii w XIX w., wpływy łaciny i dialektów kresowych.
Pochylone "a".
Prawdopodobnie jeszcze w okresie funkcjonowania iloczasu w polszczyźnie istniała pewna różnica w barwie krótkiego i długiego "a". Krótkie "a" wymawiano w sposób podobny jak współcześnie; w przypadku długiego "a" wymawiano je z nieznacznym podwyższeniem i cofnięciem języka, oraz z lekkim zaokrągleniem zbliżającym tę głoskę do "o". Jednak prawdopodobnie nawet po zaniku iloczasu niewiele się między sobą różniły. Już w XVI w. nie zawsze rozróżniano "a" jasne ("a") i "a" pochylone ("å"). Choć Jan Kochanowski nie rymuje "a" z "å", to robi to Mikołaj Rej, robią to poeci kresowi tacy jak Mikołaj Sęp Szarzyński, Szymon Szymonowic, później Józef Bartłomiej Zimorowic. Franciszek Meniński w publikacji z 1649 twierdzi, że "å" czyta się jak "o" lub francuskie "au". Jerzy Schlag, Ślązak, ścieśnione "a" opisywał jako „mit einem o gestärcktes a”, czyli jako dźwięk między "a" i "o". 
Jednak począwszy od XVI w. coraz więcej pojawiało się błędów związanych z poprawnym użyciem "a" ścieśnionego. Ostatecznie zanikło ono w poł. XVIII w., wyrównując się z "a" jasnym.
Pochylone "e".
W okresie stopniowego zaniku iloczasu wyłania się "e" jasne, które kontynuuje barwę "e" bez zmian, oraz "e" pochylone o wyższej i bardziej przedniej artykulacji, prawdopodobnie wymawiane jako głoska pośrednia między "e" a "i" (gdy poprzedzająca spółgłoska była miękka) lub "y" (gdy poprzedzająca spółgłoska była twarda).
Na podstawie budowy rymów można przypuścić, że w XVI w. "e" pochylone w języku ogólnym było raczej bliższe "e", ale poeci z kresów wschodnich rymowali "é" z "i, y" i pod wpływem tej wymowy podobne rymy można znaleźć u Reja (np. "z ludźmi poczciwemi – psy gonił z nimi"). W XVII w. w utworach poetów z ziem rdzennie polskich zdarzają się utwory z rymami "é" – "i, y". Zdaniem Franciszka Menińskiego inaczej wymawia się "rzekę" (powiem), tj. z "e" wypowiadanym w sposób otwarty a inaczej "rzékę" (wodę), z "e" nachylonym ku "y".
Jednak fonologiczna i fonetyczna odrębność pochylonego "e" ulega stopniowemu zatarciu w XVII i XVIII w. Rozwój tej głoski szedł w dwóch kierunkach – ku niższemu "e" lub ku wyższemu "i/y". Na chwiejność użycia "é" skarżył się już Knapski, później Kopczyński narzekał, że Polacy mówią i piszą "ser" lub "syr" zamiast "sér". W wieku XIX głoska ta ostatecznie zrównuje się z "i/y" bądź "e", ale coraz bardziej przeważa wymowa jako "e" przypieczętowana przepisem Akademii zatwierdzającym zapis przez literę "e". 
Wbrew zaleceniom gramatyków "e" jasne i "e" pochylone nie zawsze było rozróżniane w drukach w XVI w., jeszcze rzadziej pojawia się w XVII w., w XVIII w. nie występuje prawie nigdy, w XIX w. powraca litera "é", ale nie jest używana ani powszechnie, ani konsekwentnie. Można ją spotkać w sposób przypadkowy w kilkudziesięciu wyrazach, m.in.: "cztéry, papiéż, kréska, piéniądz, wiérsz, sér"; bezokolicznikach: "słyszéć, umiéć"; w odmienionych formach: "jém, wiém, umiém"; w wygłosowym "–ej": "kléj, téj, jéj"; końcówce "–em": "czém, dawném".
Świadomość, w jakich pozycjach "e" pochylone występowało w przeszłości, w czasie swojej największej wyrazistości, słabła. W związku z tym malała liczba wyrazów, w których się go używało. Zgodnie ze stanem z lat 60. XX w. wielu wyrazach, które według XIX-wiecznych podręczników gramatycznych zawierały "é", w potocznym języku literackim nadal można było odnaleźć formy realizowane przez "i/y", np. "kobiéta, rzéka, papiér, żołniérz".
Pochylone "o".
Długie "o" prawdopodobnie już w okresie przedpiśmiennym języka polskiego różniło się od krótkiego "o", ulegając pewnemu podwyższeniu w artykulacji, zwłaszcza w wygłosie, przez co zbliżało się do "u". W dobie języka średniopolskiego barwa "o" pochylonego ulegała dalszym zmianom, jednak nie wiadomo, kiedy dokładnie ostatecznie głoska ta zrównała się z "u". "O" ścieśnione zaczęto odróżniać w druku za pomocą litery "ó" pod koniec pierwszej ćwierci XVI w., jednak w niewielu drukach odbywa się to konsekwentnie, częściej wyjątkowo w niektórych formach wyrazów. U Kochanowskiego można spotkać rymy: "ubiory – cory", "próła – zgoła", co świadczy o bliskości "ó" i "o". Występuje także, choć rzadko, zrównanie "ó" z "u" przed "r", np. "gury – chmury". Podobne przykłady można zaobserwować u Reja. Zasadniczo w XVII i XVIII w. w drukach także nie ma rozróżnienia na "o" i "ó" (choć jest w słowniku Knapskiego).
Chwiejność pochylonego "o" dotyczyła zwłaszcza niektórych jego pozycji jak ta przed "r". W tłumaczeniu utworu "Jerozolima wyzwolona" wykonanym przez Piotra Kochanowskiego (1618) obecne są rymy: "mury – ktory – gory"; "dziurę – skorę – wzgorę". Natomiast odwrotnego typu rymy występują w "Roksolankach" (1629) czy późniejszych utworach "Roczyzna" i "Żałoba" Szymona Zimorowica: "cora – Hektora", "może – roże", "zorze – podwórze". Sporadyczna oboczność "o : ó" ("u") w różnych pojedynczych wyrazach i formach, a także przed spółgłoskami nosowymi oraz "ł, l, r, rz" zdarzała się w całej dobie nowopolskiej (od lat 80. XVIII w. do 1939), np. "ón, dóm, kóń, Polakóm, istót, spółeczny".
Od początku XIX w. litera "ó" funkcjonuje w polskiej ortografii dzięki przywróceniu jej przez Kopczyńskiego. Józef Mroziński w 1824 pisze, że "ó" charakteryzuje się brzmieniem pośrednim między "o" i "u", prawie nie różni się od "u". Edward Sochański w "Brzmienie głosek polskich i pisownia polska" z 1861 stwierdza, że niektórzy wymawiają "ó" jak "u", inni jak dźwięk pośredni między "o" i "u". W każdym razie w XIX w. w języku literackim nastąpiło zrównanie "ó" z "u". Jednak nawet współcześnie występują czasem wahania w niektórych wyrazach, np. "żłobek – żłóbek", "dzioba – dzióba".
Samogłoski ścieśnione w gwarach i porównanie z odpowiednikami jasnymi.
W większości gwar języka polskiego można zaobserwować opozycję "samogłoski pochylone – samogłoski jasne". Część jednak utraciła ją w związku ze zrównaniem z węższą samogłoską ("ó" zrównane z "u", "é" z "y") lub, rzadziej, z samogłoską szerszą, czyli dawną krótką ("å" z "a", "é" z "e" – tak jak w polszczyźnie ogólnej).
Pochylone "a".
"A" pochylonego i "a" jasnego nie rozróżnia się w gwarach na pograniczu ukraińskim i białoruskim (górny Wieprz, region nadbużański, Podlasie, Suwalszczyzna) oraz na północnym Mazowszu (okolice Łomży, Pułtuska, Mławy), w ziemi lubawskiej i na Kociewiu.
Dawne krótkie "a" brzmi w niemal całej Polsce jak "a" poza Mazowszem, gdzie realizuje się je jako "å" (tj. głoskę "a" zbliżoną do "o"). Krótkie "a" mogło być wymawiane jako "e" przed "j" w rozkaźnikowych formach, np. "czytej, czekej" (dialekt wielkopolski, śląski), bądź też jako "å" na Mazowszu i w Małopolsce, np. "śpiywåj".
Dawne "a" pochylone realizowane jest w sposób bardzo zróżnicowany. Na zachód od linii tworzonej przez miasta Racibórz – Lubliniec – Wieluń – Konin – Bydgoszcz – Tuchola (lub Racibórz – Olesno – Kępno – Jarocin – Środa Wielkopolska – Gniezno – Bydgoszcz – Tuchola) wymawia się je jako dwugłoska (dyftong) zawierająca "u niezgłoskotwórcze" (które można zapisać jako "u̯" lub "ł"). Najczęstszą jego postacią jest "oł". Pierwszy element tego dyftongu może mieć jednak także inną barwę (np. "å"), a drugi ("ł") może być wypowiadany z różną siłą, najsłabszą we wschodniej części tego obszaru. Może tu dojść do zatarcia różnicy między "czyta" a "czytał". Wymowa jako "å" (samogłoska szerokootwarta, zaokrąglona, nieco zwężona) występuje w Małopolsce po Końskie, Nisko, Jasło, Nowy Targ, Będzin, Częstochowę. Podobny dźwięk spotykać można w części Warmii i Mazur. W Polsce południowej i środkowej "a" ścieśnione przeszło w "o", które nigdy nie jest labializowane. 
Pochylone "e".
Dawne "e" krótkie prawie wszędzie wymawia się jako "e", niezależnie czy pochodziło z prasłowiańskiego "e", "ě" czy z wokalizacji jerów. W niektórych jednak został przeprowadzony przegłos, mimo że nie ma go w języku literackim (np. "krzasło"), w innych na odwrót (np. "mietła, pierun").
E pochylone w gwarach może być wypowiadane na cztery sposoby:
Pochylone "o".
Jasne "o" w większości gwar, a w przeciwieństwie do języka literackiego, jest labializowane, tzn. jest wymawiane z wargami bardziej wysuniętymi i zaokrąglonymi. W efekcie "o" jest poprzedzone przez "u niezgłoskotwórcze" ("u̯", czyli "ł" określanym tu spółgłoską protetyczną), np. "łowies, kłoza". Labializacja szczególnie silna jest na początku wyrazu (w nagłosie), mniej silna w śródgłosie, stąd wymowa "łokło" lub "łoko", ewentualnie "łokło" lub "łokło", ale normalnie nie istnieje "okło". Nasilenie labializacji wewnątrz wyrazu zależy m.in. od tempa mowy, ilości "o" w wyrazie, sąsiedztwa głosek (silniejsze jest po spółgłosce wargowej i tylnojęzykowej niż po przednio- bądź środkowojęzykowych). Przy silnym natężeniu wyrazy takie jak "płot" i "pot" brzmią tak samo. 
Labializacja nie występuje w gwarach północno-wschodnich i południowych, zwłaszcza w niekaszubskiej części Pomorza, na Mazowszu, niektórych górzystych terenów Małopolski i południowego Śląska.
W przypadku "o" pochylonego tylko w części gwar przeszło ono w "u" jak w języku standardowym. W taki sposób jest wymawiane m.in. na Kujawach, w ziemi chełmińskiej, na bliższym Mazowszu i miejscami w Małopolsce. W części gwar śląskich, wielkopolskich, małopolskich i mazowieckich "o" pochylone wymawia się jako głoska pośrednia między "o" a "u" ("ȯ" lub "ů"). W języku kaszubskim oraz w niektórych gwarach wielkopolskich i śląskich, tj. na zachód od linii Gdańsk – Tuchola – Żnin – Gniezno – Kalisz – Wieluń – Kluczbork – Brzeg przed artykulacją długiego "o" ma miejsce wysunięcie i zaokrąglenie warg, podobnie jak w przypadku "o" krótkiego w gwarach. W efekcie powstała wymowa jako dyftong "łȯ, łů" lub podobny. 
Zakres występowania "o" pochylonego w gwarach nie pokrywa się całkowicie z tym występującym w języku literackim. Przykładowo na północnym Śląsku i w ziemi wieluńskiej można znaleźć formy "ktory, gora"; w Małopolsce – "noska" (nóżka), "kłotka" (kłódka), w Wielkopolsce "ktȯ", "szkȯlny".
Samogłoski pochylone we współczesnych wydaniach poezji.
W utworach poetyckich z przeszłości można znaleźć takie postaci wymawianiowe, które we współczesnym języku nie są znane lub występują bardzo rzadko. Mogą one jednak czasem mieć rozstrzygające znaczenie dla rymu i rytmu utworu. Problematyczna bywa kwestia, w jakiej mierze przy wygłaszaniu dzieła z takimi osobliwościami uwzględnić zasady współczesnej wymowy.
Jeszcze Kazimierz Nitsch w 1912 pisze, że choć "é" znika coraz bardziej z ówczesnej wymowy, to jednak poeta ma prawo obok nowego, jedynego poprawnego w szkolnictwie rymu typu: "kobiecie – chcecie" używać także rymu dawnego, z "e" pochylonym: "kobiéta – świta". Argumentuje to uświęceniem go przez wielkich poetów, a także tym, że wymowa "é" wśród klas wykształconych jest mimo wszystko nadal dość częsta, przynajmniej w niektórych wyrazach.
We współczesnych wydaniach utworów literackich sprzed XX w. zwykle edytorzy uwspółcześniają zapis wyrazów i nie oznaczają dawnych spółgłosek ścieśnionych z wyjątkiem pozycji rymowej, gdzie uzasadnia się pierwotne istnienie rymu między wyrażeniami obecnie nierymującymi się.
W sytuacji, gdy w pozycji rymowej znajduje się samogłoska pochylona (lub każda inna postać wymawianiowa, która wyszła z użycia), nie należy psuć rymu i uwspółcześniać form, jeśli tylko nie jest ona rażąca dla dzisiejszego poczucia językowego. Innymi słowy, należy użyć dawnej wymowy, jeśli istnieje ona nadal choćby szczątkowo w potocznej mowie inteligencji. Przykładowo we współczesnym wydaniu "Pana Tadeusza" można znaleźć zarówno rymy typu "rakiety – kobiety", jak i "nie pyta – kobiéta" (gdzie "é" zakłada wymowę przez "i" lub "y").
Jeżeli jednak dawna postać wymawianiowa razi zupełną obcością w przeciętnym potocznym języku inteligencji, to nie należy jej używać, stosując nienaturalną wymowę – trzeba poświęcić czystość lub ścisłość rymu.
Przykładowo w następujących wersach "Pana Tadeusza" nie należy naginać współczesnej wymowy, by utworzyć dokładny rym:

</doc>
<doc id="1059696" url="https://pl.wikipedia.org/wiki?curid=1059696" title="Nano-ITX">
Nano-ITX

Nano-ITX – format miniaturowej płyty głównej o wymiarach 120 x 120 mm, zaprojektowany przez VIA Technologies w 2003 roku i wprowadzony na rynek w 2005 r. Dwa lata później VIA zaprojektowała jeszcze mniejszy format płyty głównej o nazwie Pico-ITX i wymiarach 100 x 72 mm.

</doc>
<doc id="1059697" url="https://pl.wikipedia.org/wiki?curid=1059697" title="Lucan">
Lucan

Lucan (irl. "Leamhcán") – dzielnica Dublina w Irlandii, w hrabstwie Dublin Południowy. Dzielnica położona jest nad rzeką Liffey oraz przy granicy z hrabstwem Kildare. W 2011 liczyła około 44 270 mieszkańców.

</doc>
<doc id="1059698" url="https://pl.wikipedia.org/wiki?curid=1059698" title="Kronika Tygodnia">
Kronika Tygodnia

Kronika Tygodnia – lokalny tygodnik, z siedzibą w Zamościu, obejmujący swoim zasięgiem teren dawnego województwa zamojskiego. Pismo adresowane jest głównie do ludzi poszukujących szeroko rozumianych wiadomości z regionu. 
30 kwietnia 2003 roku ruszyła oficjalna strona gazety, na której w każdą środę prezentowane są informacje z aktualnego wydania tygodnika.

</doc>
<doc id="1059699" url="https://pl.wikipedia.org/wiki?curid=1059699" title="Pico-ITX">
Pico-ITX

Pico-ITX – format miniaturowej płyty głównej, z serii ITX, o wymiarach 100 x 72 mm. Format został zaprojektowany przez firmę VIA Technologies i ogłoszony w styczniu 2007 roku. Po raz pierwszy płyty Pico-ITX zostały zaprezentowane na targach CeBIT 2007 w Hanowerze.
Pierwszą płytą, która została wyprodukowana w tym formacie była płyta EPIA PX10000G.

</doc>
<doc id="1059700" url="https://pl.wikipedia.org/wiki?curid=1059700" title="Air Madagascar">
Air Madagascar

Air Madagascar – malgaskie linie lotnicze powstałe w 1962 r. z siedzibą w Antananarywie.
Agencja ratingowa Skytrax przyznała liniom 3 gwiazdki.
Flota.
W 2022 roku średni wiek floty wynosił 20 lat

</doc>
<doc id="1059702" url="https://pl.wikipedia.org/wiki?curid=1059702" title="Swords">
Swords

Swords (irl. "Sord Cholm Cille" lub "Sord") – miasto satelickie Dublina leżące w hrabstwie Fingal w Irlandii.
Historia.
Miasto zostało założone w 560 r. przez St. Colmcille. Legenda głosi, że święty pobłogosławił mieszkańców i nadał osadzie nazwę "Sord" (czysty). Jednakże "An Sord" znaczy też "źródło wody" i może odwoływać się do dużego ujęcia wody istniejącego w Starożytności.
W 1994 roku Swords stało się siedzibą hrabstwa Fingal, po rozpadzie dawnego hrabstwa Dublin. W 2001 Swords stało się centrum administracyjnym hrabstwa, po ukończeniu Fingal County Hall (budynek urzędu).
Ludność.
Swords po uzyskaniu autonomii od Dublina stało się jego największym miastem satelickim. Wzrost liczby ludności rozpoczął się w latach 70. XX wieku wraz z budową Rivervalley Estate – drugiego pod względem skali przedsięwzięcia budowlanego w Irlandii. Również później liczba ludności wzrastała. Główną przyczyną były przeprowadzki pracowników pobliskiego lotniska.
Do Swords prowadzą między innymi droga lokalna R132 oraz autostrada M1.
W 2006 liczba ludności wynosiła 33 998, co czyniło Swords trzecim pod względem wielkości miastem do 100 tys. mieszkańców w państwie i 8. na wyspie.
Miasto jest położone blisko Międzynarodowego Lotniska Dublin.
Rozwój.
Od połowy lat 90. XX wieku w mieście następują renowacje budynków sklepów, użyteczności publicznej, chodników, oraz odnowienie zamku.
W 2010 Swords zajęło 28. miejsce wśród miast od 6 tys. do 100 tys. mieszkańców pod względem czystości.
Komunikacja.
Główne linie autobusowe z i do centrum Dublina to: 33, 41\B\C\N, 43. Swords Express i linie 142, oraz 41X umożliwiają szybki przejazd do centrum Dublina przez Dublin Port Tunnel. Autobus 102 umożliwia dojazd do Portmarnock, a Urbus do Castleknock.
Planowane metro również połączy Swords z Dublinem.
Atrakcje.
Nagrodzony przez architektów budynek hrabstwa dominuje nad północną częścią Main St. Pobliski zamek jest odnawiany i ma stać się centrum wypoczynku i atrakcją turystyczną.
W Swords jest wiele sklepów, oddziałów banków, pubów, dyskotek. Jest także duże centrum handlowe – Pavilions Centre.
Przedsiębiorstwa.
W Swords znajdują się 2 zakłady farmaceutyczne oraz 2 duże business parki – Airside R&amp;BP, oraz Swords BP.

</doc>
<doc id="1059703" url="https://pl.wikipedia.org/wiki?curid=1059703" title="Cymbał">
Cymbał



</doc>
<doc id="1059704" url="https://pl.wikipedia.org/wiki?curid=1059704" title="Tadeusz Strumff">
Tadeusz Strumff

Tadeusz Strumff (ur. 12 kwietnia 1933 w Warszawie) – polski pisarz, reporter i publicysta. 
Życiorys.
Ukończył liceum im. Stefana Batorego (matura 1951). Absolwent polonistyki Uniwersytetu Warszawskiego (magisterium 1955). Wykładowca języka polskiego na Uniwersytecie Pekińskim, następnie w Pekińskim Instytucie Języków Obcych (1955-57). Po powrocie do kraju pracował w dwutygodniku "Współczesność" (1958-1971) jako kierownik działu reportażu, sekretarz redakcji – z przerwą na pobyt w Bogatyni, gdzie pracował na stanowisku inspektora ds. kulturalnych w Kombinacie Górniczo-Energetycznym „Turów” (1961-62). Po zamknięciu "Współczesności" był krótko kierownikiem działu reportażu w tygodniku "Literatura". Od 1972 do 1990 pracował w dzienniku "Trybuna Ludu" jako kierownik działu reportażu, a następnie reporter i publicysta. Od 1990 na emeryturze. Mieszka w Warszawie.
Publikacje.
Debiutował w 1950 wierszami „Sprawny do pracy i obrony” i „Do kolegi Hansa list otwarty” w "Sztandarze Młodych", gdzie publikował także prozę, artykuły i recenzje (1952-53). Za swój właściwy debiut uważa opowiadanie pt. „Przyjaciele” w "Almanachu Literackim „Iskier”" (1954). W 1953-56 publikował reportaże i artykuły w "Po Prostu". Był laureatem licznych nagród w konkursach na reportaż.
Wydał m.in.: 
Przełożył:

</doc>
<doc id="1059706" url="https://pl.wikipedia.org/wiki?curid=1059706" title="Inditex">
Inditex

Industria de Diseño Textil, S.A. (Inditex, S.A.) – hiszpański holding odzieżowy, mający swoją siedzibę w Arteixo, w Hiszpanii.
Sztandarową marką Inditexu jest Zara, której pierwszy sklep powstał w 1975 roku. Pozostałe marki to Pull&amp;Bear, Bershka, Stradivarius, Oysho, Zara Home, Massimo Dutti oraz Uterqüe. W skład holdingu wchodzi 7013 sklepów w 86 krajach. Holding zatrudnia ponad 89 tys. pracowników i osiągnął przychód ponad 8 mld euro w 2006 roku.

</doc>
<doc id="1059714" url="https://pl.wikipedia.org/wiki?curid=1059714" title="Akimine Kamijyo">
Akimine Kamijyo

 – mangaka tworzący pod pseudonimem "Akimine Kamijyo". Tworzy także dōjinshi pod pseudonimem Meika Hatagashira.

</doc>
<doc id="1059718" url="https://pl.wikipedia.org/wiki?curid=1059718" title="Masaomi Kanzaki">
Masaomi Kanzaki

 – japoński rysownik mang (ur. 17 sierpnia 1964). Znany z m.in. mangi "Street Fighter II". 

</doc>
<doc id="1059723" url="https://pl.wikipedia.org/wiki?curid=1059723" title="Wodoodporny tusz do rzęs">
Wodoodporny tusz do rzęs



</doc>
<doc id="1059724" url="https://pl.wikipedia.org/wiki?curid=1059724" title="Wybory w 2004">
Wybory w 2004

Lista i rezultaty wyborów, które się odbyły na świecie w 2004 roku.

</doc>
<doc id="1059728" url="https://pl.wikipedia.org/wiki?curid=1059728" title="Nicolas Lombaerts">
Nicolas Lombaerts

Nicolas Robert Christian Lombaerts (ur. 20 marca 1985 w Brugii) – piłkarz belgijski grający na pozycji lewego lub środkowego obrońcy.
Kariera klubowa.
Club Brugge.
Lombaerts pochodzi z miasta Brugia i w nim też rozpoczął piłkarską karierę w klubie Club Brugge. Lombaerts dołączył tam, gdy był jeszcze młodym zawodnikiem. Zdobył tam różne tytuły mistrzowskie, ponieważ był częścią silnego pokolenia, które narodziło się w tamtym czasie w Brugge. Grał z takimi zawodnikami jak Jason Vandelannoite, Glenn Verbauwhede czy Thomas Matton.
KAA Gent.
Jego marzeniem było jak najszybsze zagranie w pierwszym składzie drużyny, która była w najlepszej lidze belgijskiej, ale Club Brugge nie był w stanie tego zagwarantować, dlatego przeniósł się do KAA Gent. W 2004 w wieku 19 lat zadebiutował w jego barwach w lidze belgijskiej i z czasem stał się podstawowym zawodnikiem zespołu. W debiutanckim sezonie zajął z Gent 6. miejsce w lidze. Lombaerts wywarł dobre wrażenie na zarządzie i trenerze klubu i ostatecznie zagrał prawie każdy mecz w pierwszej lidze belgijskiej w sezonie 2005/2006. W tym czasie zajął z Gent 4. pozycję, a w wygranym 3:0 meczu z R.A.A. Louviéroise strzelił swojego pierwszego gola w lidze. Jego dobre występy przełożyły się na zwrócenie uwagi trenera kadry Belgii, dlatego powołał go do reprezentacji i zaliczył tam swój pierwszy występ. W tamtym czasie Nicolas studiował prawo na Uniwersytet w Gandawie. Kilka razy zostawał wybierany do belgijskich drużyn młodzieżowych, takich jak reprezentacja Belgii do lat 21. Najważniejszymi wydarzeniami były Mistrzostwa Europy do lat 19 w piłce nożnej w 2004 i Mistrzostwa Europy do lat 21 w piłce nożnej w 2007. W sezonie 2006/2007 wystąpił w Pucharze Intertoto, a w lidze po raz drugi z rzędu zajął 4. lokatę.
Zenit Petersburg.
W lipcu 2007 Lombaerts został zauważony przez rosyjski Zenit Petersburg, co następnie zaowocowało transferem do Petersburga. Podpisał z nimi kontrakt na 2 sezony. Wtedy Lombaerts rzucił studia i wybrał karierę piłkarską. Zenit zapłacił za niego sumę 4 milionów euro. W tym samym roku Lombaerts został z Zenitem mistrzem Rosji zdobywając swój pierwszy tytuł mistrzowski. Na początku 2008 roku Lombaerts został na ponad pół roku wykluczony z gry z powodu kontuzji kolana. Doznał jej w meczu Pucharze UEFA z Villarrealem podczas, gdy jego drużyna przeprowadzała atak, który doprowadził do jedynego strzelonego gola przez jego zespół, na wyjeździe, przeciwko hiszpańskiej drużynie. Jego świetna gra w tym meczu później zostały uznane przez kibiców Zenitu, za jeden z najważniejszych kroków w drodze do zwycięstwa w Pucharze UEFA. W kolejnych meczach zespół musiał obejść się bez niego. Jego drużyna ostatecznie wygrała Puchar UEFA 2007/2008 oraz Superpuchar Europy. Przez kontuzje przegapił również Letnie Igrzyska Olimpijskie 2008, gdzie Belgia zajęła czwarte miejsce. Lombaerts powrócił do gry 19 lipca 2009 roku, wszedł ma boisko 71. minucie za Aleksieja Iwanowa przeciwko zespołowi Terek Grozny. Mimo że Zenit został pokonany 3:2, Lombaerts po meczu opisał swoją radość z powrotnego wejścia na boisko, jako podobną do „radości małego dziecka, gdy wchodzi się do sklepu pełnego słodyczy”. Następnie szybko stał się stałym elementem obrony trenera Anatolija Dawydowa, pomagając Zenitowi wygrać sześć kolejnych meczów i wrócić do walki o tytuł mistrza. 29 listopada 2009 Lombaerts strzelił zwycięskiego gola przeciwko Spartakowi Moskwa, co dało jego zespołowi awans do Liga Mistrzów UEFA 2010/2011, jako drużyna trzeciego miejsca w Rosji.
5 lipca 2010 Lombaerts podpisał czteroletni kontrakt z Zenitem o jego pozostaniu w klubie.
Swój ostatni, 289. oficjalny mecz dla Zenitu rozegrał 17 maja 2017 roku z FK Krasnodar, został uhonorowany przez klub.
KV Oostende.
24 marca 2017 roku ogłoszono, że po 10 sezonach gry w Zenicie, Lombaerts wróci do swojej ojczyzny Belgii, na sezon 2017-2018. Podpisał kontrakt z KV Oostende.
30 lipca 2019 roku ogłoszono, że klub chce rozwiązać kontrakt z Lombaertsem w zamian za odprawę pieniężną w wysokości 300 tysięcy euro. Po tej sytuacji został wysłany do drużyny B. Klub miał problemy finansowe, po tym jak właściciel Marc Coucke opuścił zespół, m.in. z tego powodu chcieli rozstać się z Lombaertsem i jego wysokimi zarobkami.
Kariera reprezentacyjna.
Karierę reprezentacyjną Lombaerts rozpoczął od występów w młodzieżowej reprezentacji Belgii U-21. Lombaerts w dorosłej reorezentacji Belgii zadebiutował 11 maja 2005 roku z Arabią Saudyjską, wchodząc w 89. minucie na boisko. Pierwszego gola w kadrze narodowej zdobył 12 października 2010 roku w 90. minucie meczu przeciwko Austrią, ustanawiając wynik na 4:3. Spotkanie ostatecznie zakończyło się remisem 4:4. 26 maja 2014 roku w meczu przed Mistrzostwa Świata, wszedł na boisko w 77. minucie z Luksemburgiem zastępując Jana Vertonghena. Belgia dokonała już 6 dozwolonych zmian, dlatego mecz został unieważniony 4 czerwca 2014 roku. Lombaerts na Mundialu w Brazylii wystąpił tylko w meczu z Koreą Południową, grając przez pełne 90 minut.
Na Euro 2016 nie pojechał z powodu urazu uda. Ostatni swój mecz w kadrze rozegrał 29 marca 2016 roku z Portugalią.

</doc>
<doc id="1059729" url="https://pl.wikipedia.org/wiki?curid=1059729" title="Piotr z Duisburga">
Piotr z Duisburga



</doc>
<doc id="1059731" url="https://pl.wikipedia.org/wiki?curid=1059731" title="Kaiji Kawaguchi">
Kaiji Kawaguchi

 (ur. 27 lipca 1948) – japoński mangaka, autor m.in. "Eagle" oraz "Zipang". 
Otrzymał trzykrotnie nagrodę Kōdansha Manga: za mangę "Actor" w 1987 roku, za "The Silent Service" w 1990 r. oraz za mangę "Zipang" w 2002 r. 
W 2006 roku otrzymał nagrodę Shōgakukan Manga za pracę "A Spirit of the Sun".

</doc>
<doc id="1059732" url="https://pl.wikipedia.org/wiki?curid=1059732" title="Dariusz Stachura">
Dariusz Stachura

Dariusz Stachura (ur. 27 sierpnia 1962 w Brzezinach) – polski śpiewak tenor.
Życiorys.
Absolwent łódzkiej Akademii Muzycznej. Zadebiutował w 1989 r. na scenie Teatru Wielkiego w Łodzi partią Leńskiego w "Eugeniuszu Onieginie" Piotra Czajkowskiego. Do sukcesów artystycznych Dariusza Stachury zalicza się udział w obchodach 100-lecia premiery "Cyganerii" Giacomo Pucciniego w Turynie w roku 1996. Jako jedyny obcokrajowiec kreował partię Rudolfa na zmianę z Luciano Pavarottim. W latach 1999–2003 był solistą opery w Norymberdze.
5 stycznia 2008 r. wystąpił na gali laureatów 73 Plebiscytu Przeglądu Sportowego. 4 lipca 2008 r. artysta wystąpił w Busku-Zdroju na XIV Międzynarodowym Festiwalu Muzycznym im. Krystyny Jamroz.
Otrzymał tytuł Honorowego Obywatela Miasta Łodzi.
Decyzją Zarządu Województwa Łódzkiego, 23.07.2019 r. został wybrany dyrektorem Teatru Wielkiego w Łodzi na trzyletnią kadencję.

</doc>
<doc id="1059734" url="https://pl.wikipedia.org/wiki?curid=1059734" title="Tagliamento">
Tagliamento

Tagliamento – rzeka roztokowa w północno-wschodnich Włoszech.
Przepływa przez region administracyjny Friuli-Wenecja Julijska. Jej źródło znajduje się w pobliżu przełęczy Passo della Mauria na wysokości ok. 1195 m n.p.m. Długość Tagliamento, od źródła w Alpach do ujścia do Morza Adriatyckiego w pobliżu lagun Marano i Caorle, to około 178 kilometrów.

</doc>
<doc id="1059735" url="https://pl.wikipedia.org/wiki?curid=1059735" title="Jan z Jaje (I)">
Jan z Jaje (I)

Jan z Jaje – duchowny katolicki kościoła maronickiego, w latach 1239-1245 36. patriarcha tego kościoła - "maronicki patriarcha Antiochii i całego Wschodu".

</doc>
<doc id="1059736" url="https://pl.wikipedia.org/wiki?curid=1059736" title="Carnival Ride">
Carnival Ride

Carnival Ride – drugi album piosenkarki popowej Carrie Underwood wydany w Stanach Zjednoczonych. Pierwszym singlem z płyty był "So Small" wydany 14 sierpnia 2007.
Przedpremierowe piosenki.
Wytwórnia "Arista Records" kilkanaście dni przed premierą "Carnival Ride" otworzyła stronę, na której można było posłuchać fragmentów piosenek.

</doc>
<doc id="1059737" url="https://pl.wikipedia.org/wiki?curid=1059737" title="Veronica Campbell-Brown">
Veronica Campbell-Brown

Veronica Campbell-Brown (ur. 15 maja 1982 w Trelawny) – jamajska sprinterka, złota medalistka Igrzysk Olimpijskich w biegu na 200 metrów oraz w sztafecie 4 × 100 m, złota medalistka Mistrzostw Świata w Osace w biegu na 100 metrów oraz dwukrotnie srebrna w biegu na 200 m. W 2010 i 2012 triumfowała w biegu na 60 m podczas Halowych Mistrzostwach Świata. Wielokrotna mistrzyni i rekordzistka kraju.
Jej mąż Omar Brown także uprawiał biegi sprinterskie.
Testy antydopingowe przeprowadzone 4 maja 2013 w Kingston wykryły obecność w organizmie Campbell-Brown leków moczopędnych, które mogą być używane przez sportowców do maskowania dopingu. Zawodniczka została tymczasowo zawieszona i groziła jej półroczna dyskwalifikacja. W październiku 2013 rodzima federacja lekkoatletyczna zawodniczki ogłosiła, że w organizmie Campbell-Brown nie wykryto specyfików mogących wpłynąć na osiąganie lepszych wyników. Z tego powodu komisja dyscyplinarna na Jamajce postanowiła, że karą dla sprinterki będzie oficjalne upomnienie. W sierpniu 2015 zdobyła brązowy medal podczas mistrzostw świata w Pekinie w biegu na 200 metrów oraz złoto w sztafecie.
Halowe mistrzostwa świata.
Campbell-Brown została czterokrotnie wybrana najlepszą sportsmenką Jamajki (2004, 2005, 2007 oraz 2008). Ma ona w swoim dorobku wiele zwycięstw w innych międzynarodowych imprezach:
Campbell-Brown biegła w sztafecie 4 × 100 m, do której należy aktualny rekord Jamajki (41,41; 10 sierpnia 2012, Londyn)

</doc>
<doc id="1059740" url="https://pl.wikipedia.org/wiki?curid=1059740" title="Carlos Moyà">
Carlos Moyà



</doc>
<doc id="1059742" url="https://pl.wikipedia.org/wiki?curid=1059742" title="Bagno Koziana">
Bagno Koziana

Bagno Koziana – torfowiskowy rezerwat przyrody położony w województwie warmińsko-mazurskim, w powiecie działdowskim, w gminie Lidzbark, na północny zachód od wsi Jeleń. Leży w granicach Welskiego Parku Krajobrazowego. Nazwa pochodzi od bagna, na którym rezerwat jest położony.
Informacje podstawowe.
Utworzony został w 1991 roku jako rezerwat faunistyczny w celu zachowania występującej na tym terenie wartościowej ostoi ptactwa wodno-błotnego. Od 2017 roku jest klasyfikowany jako rezerwat torfowiskowy, którego celem ochrony jest zachowanie i ochrona kompleksu torfowisk przejściowych oraz torfowisk wysokich i niskich. Zajmuje powierzchnię 54,78 ha (akt powołujący podawał 54,85 ha). Teren rezerwatu jest torfowiskiem przejściowym; w części zachodniej ma charakter torfowiska wysokiego, występuje tam brzoza omszona i brodawkata oraz sosna.
W skład rezerwatu wchodzi torfowisko powstałe w wyniku zalądowienia zachodniego krańca zarastającego Jeziora Jeleńskiego. Ponadto w skład rezerwatu wchodzi wyrobisko potorfowe, w którym pojawiły się wtórne procesy odtwarzania dawnych fitocenoz torfowiskowych.
Flora i fauna.
Rośliny.
W rezerwacie stwierdzono m.in. takie gatunki jak:
Na torfowisku przejściowym w warstwie mchów panują torfowce.
Ptaki.
W rezerwacie występowała bogata awifauna, stwierdzono występowanie ok. 80 gatunków ptaków, z których ok. 60 uznano za lęgowe. Pod koniec XX wieku obserwowano m.in. dużą kolonię mewy śmieszki, liczącą ok. 1400 par. Ponadto obserwowano inne ptaki np.
W wyniku sukcesji rezerwat zarastany jest przez drzewa i krzewy i stracił swoją atrakcyjność dla ptaków wodno-błotnych. W efekcie jego awifauna znacznie zubożała i nastąpiła zmiana celu ochrony rezerwatu z faunistycznego na torfowiskowy.

</doc>
<doc id="1059743" url="https://pl.wikipedia.org/wiki?curid=1059743" title="Quilmes Buenos Aires">
Quilmes Buenos Aires



</doc>
<doc id="1059745" url="https://pl.wikipedia.org/wiki?curid=1059745" title="Real Betis Balompié">
Real Betis Balompié



</doc>
<doc id="1059751" url="https://pl.wikipedia.org/wiki?curid=1059751" title="The Unforgettable Fire Collection">
The Unforgettable Fire Collection

The Unforgettable Fire Collection – kompilacja teledysków grupy U2, pochodzących z albumu "The Unforgettable Fire". Została wydana w 1985 roku na kasetach VHS. Zawiera ona także trwający 30 minut dokument, dotyczących tworzenia płyty "The Unforgettable Fire". Dokument został później bonusowo dołączony do DVD, "".

</doc>
<doc id="1059752" url="https://pl.wikipedia.org/wiki?curid=1059752" title="Pomnik Tadeusza Rejtana w Krakowie">
Pomnik Tadeusza Rejtana w Krakowie

Pomnik Tadeusza Rejtana – pomnik znajdujący się w Krakowie na Skwerze prof. Władysława Bartoszewskiego, u zbiegu ulic Basztowej, Dunajewskiego i Garbarskiej.
Inicjatorem powstania pomnika był prawdopodobnie Stefan Rejtan, jeden z ostatnich przedstawicieli rodu. Wykonany został pomiędzy 1856 a 1859 rokiem w fabryce Lilpop, Rau i Loewenstein w Warszawie. Na grobie Stanisława Lilpopa na warszawskich Powązkach znajduje się wierna kopia pomnika wykonana po 1866 roku. Do Krakowa pomnik trafił jako dar rodziny Rejtanów pod koniec lat 80. XIX wieku. Oficjalne odsłonięcie pomnika w Krakowie miało miejsce w czerwcu 1890 roku, nie wzbudziło ono większego zainteresowania mieszkańców a sam pomnik był wielokrotnie krytykowany za "cmentarny charakter", faktycznie neogotycka forma kapliczki była wówczas bardzo popularnym motywem w architekturze nagrobnej, a pierwotnie pomnik miał zostać ustawiony na grobie Reytana w Lachowiczach. W neogotyckiej kapliczce wykonanej z żeliwa znajdowało się popiersie Tadeusza Reytana sygnowane nazwiskiem mało znanego rzeźbiarza Teodora Zakrzewskiego. W lutym 1946 pomnik zniszczony przez wichurę został zdemontowany, a popiersie Rejtana trafiło do zbiorów Muzeum Narodowego w Krakowie.
W latach 90. XX wieku pojawił się pomysł powrotu pomnika na skwer, który był niegdyś częścią plant krakowskich. Pomnik odtworzono jednak dopiero w 2007. Odtworzenia pomnika podjął się Czesław Dźwigaj. Dokonano tego na podstawie pieczołowicie zgromadzonej dokumentacji, zwłaszcza archiwalnych zdjęć, a także takiego samego pomnika stojącego na grobowcu Lilpopów na warszawskich Powązkach.
Samo popiersie wykonano na podstawie zachowanego w Muzeum Narodowym w Krakowie oryginału wprowadzając jednak, co w takich wypadkach jest stałą praktyką, tzw. "błąd rzeczowy", czyli element różniący replikę od oryginału. W przypadku krakowskiego pomnika prof. Dźwigaj zdecydował, że jeden z kosmyków włosów Rejtana będzie skierowany w inną stronę.
Pomnik stoi na podstawie z granitu tworzącej dwa stopnie, każdy po 30 cm, mierzy 11 metrów wysokości i waży 6 ton. Koszt odtworzenia pomnika wyniósł 900 tysięcy złotych. Montaż pomnika miał miejsce 24 maja 2007, natomiast uroczystego odsłonięcia pomnika dokonano 9 czerwca 2007 w trakcie trwających obchodów 750-lecia lokacji miasta Krakowa.

</doc>
<doc id="1059755" url="https://pl.wikipedia.org/wiki?curid=1059755" title="Toksynologia">
Toksynologia

Toksynologia – nauka o działaniu na żywe ustroje toksyn i jadów pochodzenia biologicznego.
Jest nauką interdyscyplinarną z pogranicza chemii, biochemii, biologii, farmakologii i toksykologii, a część kliniczna zajmuje się rozpoznawaniem, pierwszą pomocą, leczeniem, w tym stosowaniem odtrutek, w przypadku narażenia na toksyny lub jady pochodzenia naturalnego.
Toksynolodzy od 1962 roku są skupieni wokół Międzynarodowego Towarzystwa Toksynologicznego (ang. "International Society on Toxinology").
W krajach, w których występuje duże ryzyko narażenia na toksyny naturalne, organizowane są szpitalne oddziały toksynologiczne. W Polsce toksynologia jest nauczana na kierunkach biologicznych i biotechnologicznych.
Toksynolodzy zajmują się leczeniem chorób spowodowanych jadem węży, skorpionów, pająków oraz kręgowców i bezkręgowców morskich (jak również działaniem ich toksyn: ciguaterą, zatruciem toksynami mięczaków) i lądowych (płazy, owady), a także zatruciami wywołanymi przez rośliny i grzyby.

</doc>
<doc id="1059759" url="https://pl.wikipedia.org/wiki?curid=1059759" title="Pahiño">
Pahiño

Manuel Fernández Fernández, znany pod pseudonimem Pahiño (ur. 21 stycznia 1923 w Vigo, zm. 12 czerwca 2012 w Madrycie) – hiszpański piłkarz, dwukrotny król strzelców Primera División (1948 i 1952), trzykrotny reprezentant Hiszpanii. Jest czternasty najskuteczniejszy graczem w historii Realu Madryt. Dla tego klubu strzelił 125 bramek.

</doc>
<doc id="1059760" url="https://pl.wikipedia.org/wiki?curid=1059760" title="Paulin Voavy">
Paulin Voavy

Paulin Voavy (ur. 10 listopada 1987 w Maintirano) – malgaski piłkarz, reprezentant kraju. Gra w niej na pozycji napastnika od 2005 roku. Od 2016 roku zawodnik Misr Lel-Makkasa SC. Wcześniej w swojej karierze grał w: Ajesaia Analamanga, Saint-Pauloise FC, rezerwach FC Nantes, US Boulogne, Evian Thonon Gaillard FC, AS Cannes i CS Constantine.

</doc>
<doc id="1059761" url="https://pl.wikipedia.org/wiki?curid=1059761" title="Pahino">
Pahino



</doc>
<doc id="1059766" url="https://pl.wikipedia.org/wiki?curid=1059766" title="Reprezentacja Włoch w piłce siatkowej kobiet">
Reprezentacja Włoch w piłce siatkowej kobiet

Reprezentacja Włoch w piłce siatkowej kobiet to narodowa reprezentacja tego kraju, reprezentująca go na arenie międzynarodowej.
Zobacz też.
Reprezentacja Włoch w piłce siatkowej mężczyzn
Linki zewnętrzne.
Oficjalna strona Włoskiego Związku Piłki Siatkowej

</doc>
<doc id="1059769" url="https://pl.wikipedia.org/wiki?curid=1059769" title="Kenenisa Bekele">
Kenenisa Bekele

Kenenisa Bekele (amh. ቀነኒሳ በቀለ; ur. 13 czerwca 1982 w Bekoji) – etiopski lekkoatleta, długodystansowiec, trzykrotny mistrz olimpijski, pięciokrotny mistrz świata.
Jeden z najbardziej utytułowanych lekkoatletów współczesnej doby. Następca fenomenalnego Etiopczyka Haile Gebrselassie – pobił jego rekordy świata zarówno w biegu na 5000, jak i 10 000 m.
Mistrz olimpijski z Aten (2004) w biegu na 10 000 m, wicemistrz na 5000 m. Mistrz olimpijski z Pekinu (2008) w biegu na 10 000 m i 5000 m. Czterokrotny mistrz świata na 10 000 m (Paryż 2003, Helsinki 2005, Osaka 2007, Berlin 2009), mistrz świata na 5000 m (Berlin 2009), brązowy medalista mistrzostw świata na 5000 m (Paryż 2003).
Halowy mistrz świata z Moskwy (2006) w biegu na 3000 m. 10-krotny mistrz świata w biegach przełajowych na krótkim i długim dystansie (Dublin 2002, Lozanna 2003, Bruksela 2004, Saint-Galmier 2005, Fukuoka 2006). Zwycięzca zawodów Światowego Finału Lekkoatletycznego w biegu na 3000 m (2003). Srebrny medalista MŚ juniorów do lat 17 w biegu na 3000 m (1999), wicemistrz świata juniorów w biegu na 5000 m (2000), mistrz świata juniorów w biegu przełajowym (2001). W 2009 wygrał wszystkie biegi na 3000/5000 metrów podczas zawodów Golden League dzięki czemu uczestniczył w podziale miliona dolarów dla zwycięzców wszystkich mityngów, podobnie jak Sanya Richards i Jelena Isinbajewa otrzymał czek na 333.333,33 dolara.
Jego młodszym bratem jest Tariku Bekele – brązowy medalista olimpijski z Londynu.

</doc>
<doc id="1059770" url="https://pl.wikipedia.org/wiki?curid=1059770" title="Claudio Ramiadamanana">
Claudio Ramiadamanana

Claudio Ramiadamanana (ur. 22 października 1988) – napastnik reprezentacji Madagaskaru w piłce nożnej. Gra w niej od 2006 roku. Karierę zaczynał w madagaskarskim Academie ny Antsika, w którym grał do 2007. Następnie występował w tajskim Muangthong United oraz francuskim SO Romorantin. W 2010 roku przeszedł do US Orléans.

</doc>
<doc id="1059771" url="https://pl.wikipedia.org/wiki?curid=1059771" title="Reprezentacja Rosji w piłce siatkowej kobiet">
Reprezentacja Rosji w piłce siatkowej kobiet

Reprezentacja Rosji w piłce siatkowej kobiet to narodowa reprezentacja tego kraju, reprezentująca go na arenie międzynarodowej.
Siatkarska drużyna Rosji jest oficjalnym sukcesorem tradycji reprezentacji ZSRR oraz Wspólnoty Niepodległych Państw.
W wyniku zawieszenia Rosji we wszelkich imprezach sportowych rangi Mistrzostw Świata, Igrzysk Olimpijskich i Paraolimpijskich (afera dopingowa), reprezentantki rosyjskie wystąpiły na LIO Tokio 2021 pod szyldem "ROC" (akronim od "Russian Olympic Committee") i flagą z emblematem Rosyjskiego Komitetu Olimpijskiego.
Osiągnięcia.
Igrzyska Olimpijskie.
 1. miejsce - 1968 (ZSRR), 1972 (ZSRR), 1980 (ZSRR), 1988 (ZSRR)
 2. miejsce - 1964 (ZSRR), 1976 (ZSRR), 2000, 2004
Mistrzostwa Świata.
 1. miejsce - 1952 (ZSRR), 1956 (ZSRR), 1960 (ZSRR), 1970 (ZSRR), 1990 (ZSRR), 2006, 2010
 2. miejsce - 1962 (ZSRR), 1974 (ZSRR)
 3. miejsce - 1978 (ZSRR), 1994, 1998, 2002
Mistrzostwa Europy.
 1. miejsce - 1949 (ZSRR), 1950 (ZSRR), 1951 (ZSRR), 1958 (ZSRR), 1963 (ZSRR), 1967 (ZSRR), 1971 (ZSRR), 1975 (ZSRR), 1977 (ZSRR), 1979 (ZSRR), 1985 (ZSRR), 1989 (ZSRR), 1991 (ZSRR), 1993, 1997, 1999, 2001, 2013, 2015
 2. miejsce - 1955 (ZSRR), 1981 (ZSRR), 1983 (ZSRR), 1987 (ZSRR)
 3. miejsce - 1995, 2005, 2007
Puchar Świata.
 1. miejsce - 1973 (ZSRR)
 2. miejsce - 1989 (ZSRR)
 3. miejsce - 1981 (ZSRR), 1985 (ZSRR), 1991 (ZSRR), 2019
Puchar Wielkich Mistrzyń.
 1. miejsce - 1997
 2. miejsce - 2001
 3. miejsce - 1993
Volley Masters Montreux.
 1. miejsce - 1991 (ZSRR), 2002
 2. miejsce - 2000, 2001, 2003, 2013
 3. miejsce - 1994, 1998, 2014

</doc>
<doc id="1059772" url="https://pl.wikipedia.org/wiki?curid=1059772" title="Zaczarowana">
Zaczarowana

Zaczarowana (ang. "Enchanted", 2007) – amerykański film familijny łączący tradycyjną animację i live action.
Fabuła.
W baśniowej Andalasii trwają przygotowania do ślubu księcia Edwarda i młodej Giselle. Zła Królowa Narissa, macocha Edwarda, przemieniona w staruszkę, wrzuca podstępem pannę młodą do magicznej studni. Królewna dostaje się do Nowego Jorku, a tam poznaje adwokata rozwodowego, Roberta. Edward wyrusza na ratunek narzeczonej.
Kontynuacja.
W styczniu 2010 przedstawiciele studia Disneya poinformowali, że trwają przygotowania do produkcji sequelu filmu. W 2014 zatrudniono scenarzystów J. Davida Stema i Davida N. Weissa oraz reżyser Anne Fletcher. Premiera filmu "Rozczarowana" odbyła się 16 listopada 2022, a na Disney+ pojawił się dwa dni później.

</doc>
<doc id="1059773" url="https://pl.wikipedia.org/wiki?curid=1059773" title="Władimir Smirnow (narciarz)">
Władimir Smirnow (narciarz)

Władimir Michajłowicz Smirnow (ros. Влади́мир Миха́йлович Смирно́в, ur. 7 marca 1964 roku w Szczuczinsku w Kazachskiej SRR) – kazachski narciarz, reprezentant Związku Radzieckiego i Kazachstanu w biegach narciarskich. Zdobywca siedmiu medali olimpijskich (w tym jednego złotego) i jedenastu medali mistrzostw świata (w tym pięciu złotych). W sezonach 1990/1991 i 1993/1994 triumfował w klasyfikacji generalnej Pucharu Świata. Zakończył karierę w 1999 r.
Smirnow ma na koncie 31 zwycięstw w zawodach Pucharu Świata. Pod tym względem, w klasyfikacji najbardziej utytułowanych zawodników, jest na drugim miejscu za Bjørnem Dæhlie, który ma na koncie 46 triumfów. Smirnow pierwszy raz wygrał w Kawgołowie w Związku Radzieckim 23 lutego 1986 r., zaś ostatni raz zwyciężył w fińskim Lahti 8 marca 1998 roku. Ogólnie ostatni raz wygrał w Yongpyong 31 marca 1999 r. podczas konkursu Pucharu Kontynentalnego.
W 1994 r. został nagrodzony medalem Holmenkollen wraz z norweskim skoczkiem Espenem Bredesenem i rosyjską biegaczką Lubow Jegorową.
Życie prywatne.
Obecnie mieszka w szwedzkiej miejscowości Sundsvall wraz z żoną, Valentiną i dwiema córkami Anną i Karoliną. Smirnow interesuje się wędkarstwem i podróżowaniem. Zna trzy języki: rosyjski, niemiecki i szwedzki. Był członkiem komitetu, który walczył o przyznanie miastu Ałmaty prawa do organizacji zimowych igrzysk olimpijskich w 2014 roku (kandydatura byłej stolicy Kazachstanu odpadła już w pierwszym etapie). Natomiast 2 kwietnia 2008 roku został jedną z 79 osób, które niosły ogień olimpijski.
Przebieg kariery.
Sezon 1982/1983.
Był to pierwszy sezon Smirnowa w Pucharze Świata. Wystartował w jednych zawodach, 18 grudnia 1982 roku w szwajcarskim Davos. W biegu na 15 kilometrów był siedemnasty, dzięki czemu zdobył 4 punkty dające 59. miejsce w PŚ.
Sezon 1983/1984.
Podczas swojego drugiego sezonu w Pucharze Świata mógł się już poszczycić miejscem na podium. 23 marca 1984 roku w nadmorskim mieście Murmańsk zajął 2. miejsce w biegu na 15 km. Były to jednak jedne z ostatnich zawodów w sezonie i nie mógł już potwierdzić dobrej formy w dalszych startach. W klasyfikacji końcowej sezonu 1983/1984 zajął 31. miejsce.
Sezon 1984/1985.
W tym sezonie nie stanął na podium w żadnych z zawodów Pucharu Świata, jego najwyższa pozycją było 5. miejsce w Davos w biegu na 30 km. W styczniu 1985 r. Smirnow wziął udział w swoich pierwszych mistrzostwach świata, które odbyły się w austriackim Seefeld in Tirol. Wystartował w biegu na 15 kilometrów, który ukończył na 16. miejscu. W tej edycji PŚ wywalczył 21 punktów co dało mu 30. miejsce w klasyfikacji końcowej.
Sezon 1985/1986.
Ten sezon był ważnym momentem w karierze zawodnika z ówczesnego Związku Radzieckiego. W pięciu zawodach w jakich uczestniczył ani razu nie wypadł poza czołową dziesiątkę. Był kolejno drugi w kanadyjskim Labrador City, ósmy w amerykańskim Biwabik, drugi we francuskim La Bresse, a 23 lutego 1986 roku, w radzieckiej miejscowości Kawgołowo, Smirnow po raz pierwszy w karierze zwyciężył w zawodach Pucharu Świata. Wyprzedził wtedy utytułowanego Szweda Gunde Svana i swojego rodaka Jurija Burłakowa. W ostatnim starcie w sezonie w norweskim Holmenkollen zajął 6. miejsce. Te bardzo dobre starty dały mu 78 punktów co w rezultacie pozwoliło mu zająć trzecie miejsce w klasyfikacji końcowej Pucharu Świata.
Sezon 1986/1987.
W tym sezonie Smirnow nie był już anonimowym zawodnikiem. Sezon ten był jednak w jego wykonaniu trochę słabszy niż poprzedni. Dwa razy stawał na podium. We włoskiej miejscowości Cogne zajął trzecie miejsce, a w szwajcarskim Davos był drugi. Na Mistrzostwach Świata w Oberstdorfie indywidualnie nie zdobył medalu. Wystartował tylko w biegu na 15 kilometrów, w którym zajął piąte miejsce. Jednakże w sztafecie 4 × 10 km wraz z kolegami wywalczył srebrny medal. Ostatni konkurs PŚ rozegrany został w radzieckiej miejscowości Kawgołowo, zajął tu szóste miejsce. W ciągu całego sezonu Smirnow zdobył 64 punkty co dało mu 5. lokatę w klasyfikacji końcowej.
Sezon 1987/1988.
Początek sezonu olimpijskiego nie wskazywał, aby zawodnik ze Szczuczinska miał szanse na zdobycie chociaż jednego medalu podczas igrzysk w Calgary. We włoskiej miejscowości Castelrotto był ósmy, a w dotychczas szczęśliwym dla niego Davos był dopiero trzynasty. Jednak w ostatnich zawodach przed igrzyskami, w Kawgołowie, zajął pierwsze miejsce, co zagwarantowało mu wyjazd na igrzyska w Kanadzie.
Były to pierwsze w karierze igrzyska Smirnowa. Wystartował tam na dwóch dystansach: na 30 i na 15 kilometrów. W pierwszym zdobył srebrny medal przegrywając z innym reprezentantem ZSRR Aleksiejem Prokurorowem, zaś w drugim uplasował się na trzeciej pozycji przegrywając z Michaiłem Diewjatiarowem z ZSRR oraz Pålem Gunnarem Mikkelsplassem z Norwegii.
Ostatecznie Smirnow zajął 5. miejsce w klasyfikacji końcowej Pucharze Świata. Zgromadził 71 punktów – 18 mniej od trzeciego w tym sezonie Gunde Svana.
Sezon 1988/1989.
Był to kolejny sezon, w którym Smirnow należał do czołówki światowej, ale bez miejsca na podium w końcowej klasyfikacji. Zaważyły na tym słabe starty w pierwszych i ostatnich zawodach na których był odpowiednio 12. i 13. Najwyższą lokatą było trzecie miejsce w Kawgołowie. Smirnow w końcowej klasyfikacji był ponownie piąty, zdobywając o trzy punkty więcej niż przed rokiem (74). W tym sezonie najważniejsze jednak były mistrzostwa świata w Lahti.
Na mistrzostwach w fińskim Lahti Smirnow wystartował w biegu na 30 km, w którym zajął pierwsze miejsce zdobywając tym samym swój pierwszy indywidualnie wywalczony medal mistrzostw świata. W swoim drugim starcie na tych mistrzostwach na dystansie 15 km spisał się słabiej zajmując 10. miejsce.
Sezon 1989/1990.
Mimo iż w sześciu zawodach, w których brał udział Smirnow ani razu nie wypadł poza czołową dziesiątkę to w klasyfikacji generalnej PŚ zajął 7. miejsce, najniższe od trzech lat. Dwa razy zajmował miejsce na podium: w Reit im Winkl był pierwszy, a w szwedzkim Örnsköldsvik zajął trzecie miejsce. W sumie zgromadził w tym sezonie 74 punkty.
Sezon 1990/1991.
W tym sezonie Smirnow po raz pierwszy w karierze zdobył Kryształową Kulę za zwycięstwo w generalnej klasyfikacji PŚ, zdobywając 163 punkty w siedmiu startach. Kazach tylko raz wypadł poza czołową dziesiątkę, jednak odbyło się to w ostatnim biegu, gdy jego zwycięstwo w PŚ było już przesądzone. Zawodnik pięciokrotnie stawał na podium z czego trzy razy wygrał (w Davos, Les Saisies i Mińsku).
Dobre starty w Pucharze Świata przełożyły się na bardzo dobre wyniki na mistrzostwach świata w Val di Fiemme. W biegu na 30 km zdobył srebrny medal, a na dystansie 15 km wywalczył brąz.
Sezon 1991/1992.
Obrona wywalczonego rok wcześniej trofeum nie udała się. Norweska koalicja Vegard Ulvang – Bjørn Dæhlie nie dała szans Kazachowi wyprzedzając go o ponad 100 punktów. Jednak i starty sportowca nie były okazałe. W ośmiu startach tylko trzy razy stawał na podium, a tuż przed najważniejszą imprezą czterolecia, igrzyskami w Albertville, był dopiero na 46. miejscu.
Na swych drugich igrzyskach Smirnow reprezentował barwy Wspólnoty Niepodległych Państw. Wystartował w czterech biegach: na 50, 30 i 10 kilometrów oraz biegu pościgowym. Na najdłuższym dystansie zajął najgorszą pozycję – 35. miejsce, tracąc do zwycięzcy Norwega Bjørna Dæhlie ponad 12 minut. W pozostałych startach też nie zdobył medali plasując się między 8 a 13. miejscem. Były to jedyne igrzyska, na których Władimir nie zdobył medalu.
Pomimo słabej pierwszej części sezonu zawodnik zdobył 93 punkty dające miejsce na najniższym stopniu podium Pucharu Świata.
Sezon 1992/1993.
Zanim rozpoczął się sezon Pucharu Świata Smirnow pojechał do Austrii na zawody pucharu kontynentalnego, które odbyły się w Tauplitz. Tamtejsze zawody wygrał z ponad półminutową przewagą, ale nie startowało tam wielu zawodników z czołówki PŚ. Podczas tego sezonu Smirnow jeszcze raz wystartował w wyścigu niezaliczanym do klasyfikacji Pucharu Świata. W Sylwestra w szwedzkim Örnsköldsvik wygrał zawody FIS Race wyprzedzając o tylko 4 sekundy Szweda Torgny'ego Mogrena
W tym sezonie zmieniono zasady punktacji na obecną, dzięki której można było zdobyć w przeciągu sezonu nawet 1000 punktów, jednak nikt tego nie dokonał. W dziewięciu startach Smirnow pięć razy stanął na podium, z czego dwa razy wygrał: we włoskim Val di Fiemme i słoweńskim Bohinj. W całym sezonie Smirnow zdobył 649 punktów, o 47 mniej niż jego największy rywal Bjørn Dæhlie, który tym samym obronił Kryształową Kulę, a Kazach zajął miejsce drugie.
Największe znaczenie w sezonie 1992/1993 miały zawody w Falun, gdzie odbyły się mistrzostwa świata w 1993. Tam Kazach zdobył trzy medale. Srebrne w biegu pościgowym 10+15 km i w biegu na 10 km, a na dystansie 30 kilometrów był trzeci.
Sezon 1993/1994.
Był to dość nietypowy sezon, ponieważ igrzyska olimpijskie odbyły się nie jak zwykle po czterech latach, a po dwóch. Był to najlepszy sezon w karierze Smirnowa. Nie dość, że zawodnik wygrał Puchar Świata to jeszcze zdobył tytuł mistrza olimpijskiego na igrzyskach w Lillehammer. Były to pierwsze igrzyska, na których Smirnow wystąpił reprezentując już Kazachstan. W pierwszym biegu, na dystansie 30 km był dopiero dziesiąty. W biegu na 10 km spisał się znacznie lepiej zdobywając srebrny medal, przegrywając jedynie ze swym największym rywalem Bjørnem Dæhlie. Dwa dni później znalazł się na tym samym stopniu podium w biegu pościgowym. Jednym z najważniejszych dni w karierze Władimira był 27 lutego 1994 roku kiedy to po raz pierwszy (i jak się okazało jedyny) zdobył złoty medal olimpijski, w biegu na 50 kilometrów stylem klasycznym. Drugi na mecie Fin – Mika Myllylä stracił do Kazacha minutę i dwadzieścia sekund. Smirnow tym samym zapisał się w historii sportu Kazaskiego, stając się pierwszym złotym medalistą zimowych igrzysk olimpijskich.
Smirnow wystąpił także w trzech zawodach FIS Race. Pierwsze dwa odbyły się w listopadzie, w Szwecji. Z powodu okresu przed sezonowego wystartowało wielu zawodników z czołówki, jednak w tej grupie Kazach wypadł dobrze zajmując drugie i trzecie miejsce. Trzeci konkurs FIS Race odbył się w dosyć nie typowym czasie (9 kwietnia). Było widać już wiosenno-wakacyjną formę sportowca, który uplasował się na 27 lokacie.
Od początku sezonu widać było, że Smirnow będzie liczył się w walce o Kryształową Kulę. Do połowy stycznia wygrał 5 z 6 zawodów. Po nich odbyły się igrzyska w Lillehammer. Po powrocie z igrzysk Kazach przypieczętował zwycięstwo w PŚ wygrywając w Lahti. Ostatnie dwa starty nie miały już większego znaczenia, a Smirnow zanotował słabsze wyniki zajmując 7 i 29. miejsce. Początek sezonu zdecydował więc o końcowym sukcesie Smirnowa, który w ciągu całego sezonu zdobył 830 punktów wyprzedzając drugiego Bjørna Dæhlie o 150 oczek.
Sezon 1994/1995.
Po raz drugi nie udało się obronić Kryształowej Kuli, choć tym razem wygrywał częściej niż w sezonie 1991/1992. W ośmiu startach trzy razy wygrał, a trzy razy stawał na niższych stopniach "pudła", przy czym ani razu nie wypadł z pierwszej dziesiątki. Było to jednak za mało na zwycięstwo w klasyfikacji generalnej, którą wygrał Dæhlie o 64 punkty. Smirnow zdobył 866 punktów.
Przed tymi mistrzostwami Kazach był zaliczany do faworytów imprezy. Zawodnik nie zawiódł swoich kibiców i przywiózł najwięcej medal z Thunder Bay ze wszystkich zawodników tych rozgrywek, zdobywając trzy złote (za bieg na 10 km, bieg łączony oraz na 30 km techniką klasyczną) i jeden brązowy (50 km techniką klasyczną). Były to najlepsze mistrzostwa w jego karierze.
Sezon 1995/1996.
Przed rozpoczęciem Pucharu Świata wystartował w dwóch wyścigach FISu, które odbyły się w norweskim mieście Beitostølen. Wystartowali w nich najlepsi zawodnicy poprzedniej zimy. Kazach w takiej stawce wypadł bardzo dobrze wygrywając pierwsze zawody, a w drugich zajął 4. miejsce. W PŚ Smirnow powtórzył swój wynik z sezonu 1994/1995 zajmując drugie miejsce w klasyfikacji generalnej, ustępując jedynie za Bjørnowi Dæhlie o 76 punktów. Smirnow 11 razy stał na podium, a 6 z 14 zawodów wygrał. W sumie zdobył 1034 punkty.
Sezon 1996/1997.
To był najgorszy sezon Władimira od siedmiu lat. Tylko raz stanął na podium, ale za to na najwyższym jego stopniu. Jednak pozostałe wyniki nie były tak dobre. Na 7 startów aż 3 razy nie mieścił się w czołowej dwudziestce. Pod koniec sezonu, w Falun, Smirnow zajął dopiero 32. miejsce. Bardzo nierówna forma dała znać również na mistrzostwach świata w Trondheim. W czterech startach Smirnow nie popisał się i nie dosyć nie obronił swoich tytułów mistrzowskich z Kanady, to jeszcze nie zdobył ani jednego medalu. W biegach na 30 km, 10 km, łączonym 10 + 15 km i na 50 km zajmował kolejno 42, 4, 8 i 19. miejsce.
Wahania formy spowodowały dopiero dziewiątą lokatę w klasyfikacji generalnej Pucharu Świata. Zgromadził 309 punktów.
Sezon 1997/1998.
Ten sezon był znacznie lepszy od poprzedniego. Podczas jedenastu startów zdobył 431 punktów oraz czterokrotnie stanął na podium oraz, po raz ostatni, na jego najwyższym stopniu 8 marca 1998 roku w Lahti. Niewiele brakowało by wygrał w nowo powstałej klasyfikacji sprintu, ale stracił 4 punktów do Bjørna Dæhlie. To był ostatni sezon Smirnowa w Pucharze Świata.
W tym sezonie również po raz ostatni wystąpił na igrzyskach, rozgrywanych w Nagano. Nie odniósł już tak dobrych wyników jak w Lillehammer, ale zdobył brązowy medal w biegu pościgowym (wyprzedzili go dwaj Norwegowie: złoty medalista Thomas Alsgaard i srebrny Bjørn Dæhlie). W biegu na 10 kilometrów zajął czwartą pozycję, a na 30 km był 12. Nie obronił też złotego medalu na 50 kilometrów, choć tym razem dystans ten rozgrywany był stylem dowolnym.
Sezon 1998/1999.
W tym sezonie wystartował tylko w trzech biegach. Pierwszy z nich to zawody FIS w szwedzkiej miejscowości Luleå, gdzie zajął drugie miejsce, ustępując Szwedowi Urbanowi Lindgrenowi. Ostatnie zawody w karierze Władimira odbyły się w koreańskim Yongpyong. W pierwszym biegu Smirnow wygrał, a w drugim zajął drugie miejsce uznając wyższość swego rodaka Andrieja Newzorowa.

</doc>
<doc id="1059774" url="https://pl.wikipedia.org/wiki?curid=1059774" title="XIV Mistrzostwa Świata w Lataniu Precyzyjnym">
XIV Mistrzostwa Świata w Lataniu Precyzyjnym

XIV Mistrzostwa Świata w Lataniu Precyzyjnym - zawody lotnicze Międzynarodowej Federacji Lotniczej (FAI) w lataniu precyzyjnym, zorganizowane w dniach 30 lipca-6 sierpnia 2000 w Västerås w Szwecji. Złoty medal zespołowo oraz brązowy indywidualnie zdobyli w nich zawodnicy polscy.
Uczestnicy.
W zawodach sklasyfikowano 71 zawodników z 18 państw: z Austrii (4), Chorwacji (4), Czech (5), Danii (3), Finlandii (5), Francji (4), Holandii (3), Irlandii (1), Kanady (4), Niemiec (5), Norwegii (3), Nowej Zelandii (4), Polski (5), RPA (5), Słowenii (1), Szwajcarii (5), Szwecji (5), Wielkiej Brytanii (5). 
W skład polskiej ekipy wchodziło 5 zawodników:
Wyniki.
Indywidualnie.
Dalsze miejsca polskich zawodników:
Mistrzem świata w kategorii precyzji lądowania został Ronald Stirk z Południowej Afryki (504 + 470 + 4 = 978 pkt, ogółem 59. miejsce). Drużynowo w kategorii lądowań wygrały Czechy.
Zespołowo.
Wyniki trzech najlepszych zawodników (punkty karne, miejsca indywidualnie:)

</doc>
<doc id="1059780" url="https://pl.wikipedia.org/wiki?curid=1059780" title="Faneva Imà Andriatsima">
Faneva Imà Andriatsima

Faneva Imà Andriantsima (ur. 3 czerwca 1984 w Antananarywie) – madagaskarski piłkarz grający na pozycji napastnika w US Créteil-Lusitanos.
Kariera klubowa.
Karierę rozpoczął w 1999 w AS St-Michel. W 2001 trafił do USCAFoot, a w 2004 został włączony do pierwszego składu tej drużyny. W 2007 trafił do FC Nantes. 7 stycznia 2008 został wypożyczony do AS Cannes, a dwa dni później przedłużył kontrakt z Nantes o 2 lata. W połowie roku wypożyczono go do US Boulogne. W 2009 trafił do Amiens SC. 11 czerwca 2010 przeszedł do AS Beauvais Oise. W lipcu 2012 przeszedł do US Créteil-Lusitanos.
Kariera reprezentacyjna.
Od 2006 gra w reprezentacji Madagaskaru.

</doc>
<doc id="1059781" url="https://pl.wikipedia.org/wiki?curid=1059781" title="Przestrzeń przygardłowa">
Przestrzeń przygardłowa

Przestrzeń przygardłowa (łac. "spatium parapharyngeum") – obszar anatomiczny w kształcie odwróconej piramidy, której podstawę stanowi podstawa czaszki, a wierzchołek róg większy kości gnykowej. Ograniczona jest następującymi strukturami:
W przestrzeni tej znajduje się wyrostek rylcowaty kości skroniowej, który dzieli ją umownie na dwie części: część przedrylcową (przednią) i część zarylcową (tylną), zwaną również przez niektórych przestrzenią tętnicy szyjnej (ang. "carotid space"). Obie części podzielone są przez powięź, która rozciąga się od wyrostka rylcowatego do mięśnia napinacza podniebienia miękkiego.
Przestrzeń przygardłowa wypełniona jest luźną tkanką łączną i tkanką tłuszczową.
W części przedrylcowej położone są mięśnie i więzadła przyczepiające się do wyrostka rylcowatego (bukiet Riolana). W części zarylcowej przebiegają tętnica szyjna wewnętrzna, żyła szyjna wewnętrzna, nerw językowo-gardłowy, nerw błędny, nerw dodatkowy, nerw podjęzykowy, pień współczulny oraz węzły chłonne szyjne głębokie.
Węzły chłonne przestrzeni przygardłowej zbierają chłonkę z zatok przynosowych, jamy ustnej, części ustnej gardła i częściowo z gruczołu tarczowego. Układ chłonny przestrzeni przygardłowej ma połączenia z układem chłonnym przestrzeni zagardłowej oraz z układem chłonnym wzdłuż żyły szyjnej wewnętrznej. 
Przestrzeń przygardłowa może być miejscem rozwoju guzów (guzy przestrzeni przygardłowej), które nierzadko z powodu występowania wielu ważnych struktur anatomicznych stanowią wyzwanie dla chirurga operującego w tym obszarze.

</doc>
<doc id="1059786" url="https://pl.wikipedia.org/wiki?curid=1059786" title="SMS Szent István">
SMS Szent István

SMS Szent István – austro-węgierski pancernik (drednot) typu "Tegetthoff", jedyny operujący z węgierskich portów Cesarstwa. Węgry uzyskały ten pancernik w ramach umowy o finansowaniu innych pancerników tego typu. Okręt został nazwany od pierwszego króla Węgier Stefana I Świętego - ("Szent István" w języku węgierskim).
Pancernik został zbudowany w Fiume (obecnie Rijeka w Chorwacji), w jedynej dużej węgierskiej stoczni i został przyjęty do służby w 1915. Budowa na Węgrzech spowodowała duże koszty, ponieważ dotychczas stocznia w Rijece budowała jedynie stosunkowo małe okręty i z tego powodu sama musiała zostać przebudowana.
Okręt różnił się od swoich siostrzanych okrętów tym, że miał platformę zbudowaną naokoło przedniego komina, która ciągnęła się od mostka do drugiego komina. Na platformie zainstalowano kilka reflektorów poszukiwawczych. Inną różnicą w projekcie było zmodyfikowanie wylotów wentylatorów w pobliżu masztu głównego. Okręt także (jako jedyny tego typu) nie był wyposażony w sieci przeciwtorpedowe.
Okręt większość służby spędził w porcie w Pula. Został trafiony przez dwie torpedy wystrzelone z wyrzutni Drzewieckiego włoskiego kutra torpedowego MAS-15 10 czerwca 1918, w czasie rejsu na Morzu Adriatyckim (w czasie nieudanej próby przerwania blokady Cieśniny Otranto). Szybko przewrócił się na burtę i zatonął z powodu błędów w projekcie pancerników: małej wyporności i wysokiego środka ciężkości, który był spowodowany znaczną wagą 12 dział kalibru 305 mm. Jedynie 89 marynarzy utonęło, częściowo z tego powodu, że każdy marynarz w Austro-Węgierskiej Marynarce Wojennej musiał umieć pływać zanim mógł być wyznaczony do służby frontowej.
"Szent István" jest pierwszym dużym okrętem wojennym (i jednym z trzech pancerników), których zatopienie zostało sfilmowane (dwa pozostałe to HMS "Barham" i USS "Arizona"). Film z zatopienia okrętu był używany do zdobywania pieniędzy na Czerwony Krzyż.

</doc>
<doc id="1059788" url="https://pl.wikipedia.org/wiki?curid=1059788" title="Enchanted">
Enchanted



</doc>
<doc id="1059789" url="https://pl.wikipedia.org/wiki?curid=1059789" title="Michalitki">
Michalitki

Siostry michalitki (właśc. Zgromadzenie Sióstr Świętego Michała Archanioła, skrót: CSSMA) – żeńskie katolickie zgromadzenie zakonne. Dewiza zgromadzenia brzmi: "Któż Jak Bóg".
Założycielem zakonu jest bł. ks. Bronisław Markiewicz i Służebnica Boża Anna Kaworek (1872–1936), a patronem Święty Michał Archanioł.

</doc>
<doc id="1059790" url="https://pl.wikipedia.org/wiki?curid=1059790" title="Serce Maryi">
Serce Maryi

Serce Maryi ("Niepokalane Serce Najświętszej Maryi Panny", "Najświętsze Serce Maryi", "Niepokalane Serce Maryi", "Najsłodsze Serce Maryi", "Najczystsze Serce Maryi") – mistyczna skarbnica, (obiekt) kultu religijnego w Kościele katolickim, cześć oddawana sercu Marii z Nazaretu, Matce Jezusa Chrystusa, jako symbolowi matczynej miłości do każdego człowieka.
Historia kultu.
O Sercu Maryi jako pierwszy pisze św. Łukasz dwukrotnie w roz. 2 swojej Ewangelii, po raz pierwszy w scenie odwiedzin żłóbka narodzonego Jezusa przez pasterzy, gdy pisze: , oraz w scenie powrotu dwunastoletniego Jezusa z Jerozolimy do Nazaretu, gdy pisze: 
Sceny te były inspiracją w późniejszych wiekach, szczególnie w XII, kiedy wielu świętych: św. Anzelm czy św. Bernard z Clairvaux, a później inni, zwrócili uwagę na Serce Maryi, czcząc je w swoich modlitwach. 
Warto zauważyć, że pisma mistyczek św. Mechtyldy z Hackeborn (1241 lub 1242–1299), św. Gertrudy z Helfty (1256–1302) oraz św. Brygidy (1303–1373) zawierają „teologię kultu Serca Maryi”.
Kult Serca Maryi rozwijał się równolegle z rozwojem kultu do Najświętszego Serca Pana Jezusa. Przyczynił się do niego św. Jan Eudes (1601–1680) wysławiając Serce Maryi jako: "Najświętsze Serce Maryi" lub "Najsłodsze Serce Maryi". Odtąd na obrazach zaczęły się pojawiać na postaciach Maryi i Jezusa wizerunki ich Serc. Ogromną rolę w kulcie Serca Maryi odegrały jej objawienia, szczególnie w 1830 św. Katarzynie Labouré, w Paryżu, gdzie na rewersie objawionego Cudownego Medalika widnieje m.in. Serce Maryi.
Do rozpowszechnienia na szerszą skalę kultu Serca Maryi przyczynił się proboszcz paryskiego kościoła Matki Bożej Zwycięskiej ks. Geretes, zakładając w 1836 specjalne Bractwo. W XIX wieku rozpowszechniło się nabożeństwo do Niepokalanego Serca Maryi, a w 1854 papież Pius IX ogłosił dogmat o Niepokalanym Poczęciu Maryi. Duże znaczenie w propagowaniu i rozwoju kultu Niepokalanego Serca Maryi miały objawienia w Fatimie z 1917. 10 grudnia 1925 s. Łucja otrzymała objawienie, gdzie Maryja zaleciła wynagradzanie za grzechy świata, poprzez przyjmowanie Komunii świętej wynagradzającej i odprawianie nabożeństwa pierwszych sobót miesiąca do jej Niepokalanego Serca.
31 października 1942 papież Pius XII poświęcił świat Niepokalanemu Sercu Maryi, a dwa lata później 4 maja 1944 wprowadził Święto Niepokalanego Serca Maryi w całym Kościele. Do reformy II Soboru Watykańskiego obchodzono je 22 sierpnia, na zakończenie oktawy Wniebowzięcia NMP, a obecnie jest to sobota po Uroczystości Najświętszego Serca Jezusowego.
Po Piusie XII, wielu papieży poświęciło świat i ludzkość Niepokalanemu Sercu Maryi, uczyniło to również duchowieństwo i wierni w niektórych krajach, m.in. w Polsce. 8 września 1946 Prymas Polski August Hlond poświęcił naszą ojczyznę na Jasnej Górze Niepokalanemu Sercu Maryi przed Obrazem Matki Bożej Częstochowskiej.
Podczas konfliktu pomiędzy Rosją i Ukrainą w 2022, papież Franciszek poświęcił 25 marca tegoż roku podczas celebracji pokutnej w bazylice św. Piotra na Watykanie oba kraje Niepokalanemu Sercu Maryi w jedności z biskupami z całego świata, aby błagać o zakończenie tego konfliktu.
Formy kultu.
Kult Serca Maryi przejawia się w:

</doc>
<doc id="1059791" url="https://pl.wikipedia.org/wiki?curid=1059791" title="Przygody braci Mario">
Przygody braci Mario

Przygody braci Mario (ang. "The Super Mario Brothers Super Show!", 1989) – amerykańsko-koreańsko-kanadyjski serial animowany dla dzieci oparty na grach wideo z serii "Super Mario Bros." oraz "The Legend of Zelda". W Polsce serial emitowany był od 13 czerwca 1997 do ok. 1999 roku na Polsacie 2 w wersji z polskim lektorem, którym był Jacek Brzostyński. Serial ten później emitowano od 5 lipca 1999 roku na Polsacie oraz również na TV4 (2001-2003). Od 21 grudnia 2015 roku serial jest wyświetlany codziennie na antenie Top Kids, w nowo opracowanej wersji lektorskiej (czyta Jaromir Sosnowski).
Serial skupia się na przygodach dwóch braci hydraulików z Brooklynu, którzy pewnego razu przy naprawie rur wpadają przez ścieki do Grzybowego Królestwa, nad którym władzę próbuje przejąć zły Król Koopa (znany też jako Bowser) poprzez porwanie i poślubienie prawowitej władczyni królestwa, Księżniczki Muchomorzanki (dzisiaj znanej jako Księżniczka Peach). Mario i Luigi muszą za wszelką cenę chronić księżniczki oraz mieszkańców jej królestwa przed złym Koopą i jego armią, a zarazem znaleźć drogę do domu. W ich wyprawach towarzyszy Toad. Serial przedstawia również (poprzez specjalne segmenty aktorskie) życie braci hydraulików zanim trafili do Grzybowego Królestwa, kiedy prowadzili usługi hydrauliczne w Brooklynie, zaś do ich biura często wpadali niecodzienni goście, np. Inspektor Gadżet, Elvis, Drakula, Elvira i inni.
Co piąty odcinek przedstawia nową historię o Księżniczce Zeldzie oraz miejscowym bohaterze królestwa Hyrule, Linku. Razem muszą chronić królestwa przed złym czarnoksiężnikiem, Ganonem, który wpadł w posiadanie Trójsiły Mocy i pragnie przejąć władzę nad królestwem Hyrule poprzez zdobycie Trójsiły Mądrości, którą mają w posiadaniu Link i Zelda.

</doc>
<doc id="1059798" url="https://pl.wikipedia.org/wiki?curid=1059798" title="Giovanni Colonna (1457–1508)">
Giovanni Colonna (1457–1508)

Giovanni Colonna (ur. w czerwcu 1457, zm. 26 września 1508) – włoski kardynał, ze słynnego rzymskiego rodu arystokratycznego, z którego wywodził się też papież Marcin V.
Życiorys.
Syn księcia Antonio Colonna i jego trzeciej żony Imperiale. Przeznaczony do stanu duchownego, został protonotariuszem apostolskim. W 1480 papież Sykstus IV mianował go kardynałem diakonem Santa Maria in Aquiro i administratorem diecezji Rieti. W 1482 poparł króla Neapolu Ferdynanda w jego sporze z Sykstusem IV, wskutek czego papież oskarżył go o zdradę i uwięził w zamku św. Anioła (razem z kardynałem Giovanni Battista Savelli). Został uwolniony dopiero w listopadzie 1483, po blisko półtora roku. Na konklawe 1484 i konklawe 1492 popierał kandydaturę Rodrigo Borgia. Kiedy Borgia został papieżem Aleksandrem VI w 1492, odwdzięczył mu się nadaniem opactwa Subiaco "in commendam". Mimo to, już w 1493 Colonna przeszedł do opozycji wobec niego, a w 1495 sprzymierzył się z królem Francji Karolem VIII i towarzyszył mu w wyprawie do Neapolu. Naraził się w ten sposób na gniew Aleksandra VI i musiał się schronić na Sycylii. Powrócił do Rzymu w 1496, a następnie udał się do Mediolanu (1499). W zamian za wsparcie wyboru Juliusza II na drugim konklawe 1503 otrzymał opactwo Grottaferrata i stanowisko archiprezbitera bazyliki laterańskiej. Protodiakon św. Kolegium po 29 listopada 1503. 18 listopada 1506 uczestniczył w uroczystości położenia pierwszego kamienia pod nową bazylikę św. Piotra, proklamując po łacinie odpusty ogłoszone przez papieża. Zmarł w Rzymie, mając 51 lat i trzy miesiące. Został pochowany w kościele SS. XII Apostoli.

</doc>
<doc id="1059799" url="https://pl.wikipedia.org/wiki?curid=1059799" title="Wybory parlamentarne na Białorusi w 2004 roku">
Wybory parlamentarne na Białorusi w 2004 roku

Wybory parlamentarne na Białorusi w 2004 roku – niedemokratyczne wybory, które odbyły się 17 października 2004 roku. Wszystkie mandaty zdobyli zwolennicy Aleksandra Łukaszenki. W wyborach wystartowała antyłukaszenkowska, socjalistyczna koalicja „5+”. W jej skład wchodziły m.in. Zjednoczona Partia Obywatelska, Białoruski Front Ludowy, Partia Komunistów Białoruska, Partia Pracy (zdelegalizowana decyzją Sądu Najwyższego w sierpniu 2004 r. m.in. za „nieprawidłowe informacje o swym adresie”) i Białoruska Partia „Zieloni”, Białoruska Socjaldemokratyczna Partia (Hramada). Kandydaci opozycji byli bici i aresztowani przez KGB. Oprócz wyborów parlamentarnych odbyło się także referendum konstytucyjne które znosiło ograniczenie ilości kadencji prezydenta. Skutkiem wyborów parlamentarnych w 2004 roku były masowe aresztowania opozycjonistów między innymi Mikałaja Statkiewicza.

</doc>
<doc id="1059803" url="https://pl.wikipedia.org/wiki?curid=1059803" title="Wincenty Łepkowski">
Wincenty Łepkowski

Wincenty Jacek Łepkowski (ur. 19 sierpnia 1866 w Krakowie, zm. 13 maja 1935 tamże) − polski lekarz, stomatolog, pionier nowoczesnej stomatologii polskiej.
Życiorys.
Był synem Józefa Aleksandra i Stanisławy Libelt (zm. 1882). W 1884 ukończył II LO i zdał maturę. W latach 1884−1890 studiował medycynę na Uniwersytecie Jagiellońskim, pracował w Klinice Chirurgicznej UJ pod kierunkiem Ludwika Rydygiera. Wiedzę uzupełniał studiując we Wrocławiu, Berlinie i Paryżu. Od 1892 wykładał dentystykę na Wydziale Lekarskim UJ, w 1897 uzyskał habilitację. Jako pierwszy otworzył w 1903 na ziemiach polskich ambulatorium dentystyczne. W 1904 został profesorem i kierownikiem pierwszej w Polsce Katedry Stomatologii na UJ. W 1906 roku został założycielem Związku Stomatologów Polskich. Był założycielem w 1912 "Kwartalnika Stomatologicznego". Podczas I wojny światowej uruchomił ambulatorium dentystyczne dla legionistów. Był członkiem i długoletnim wiceprezesem polskiego komitetu Fédération Dentaire Internationale, autor kilkudziesięciu prac naukowych dotyczących histologii zęba, zastosowania środków farmakologicznych w dentystyce oraz prac z zakresu medycyny sądowej, które publikował między innymi w „Przeglądzie Lekarskim”. 27 listopada 1929 został odznaczony Krzyżem Komandorskim Orderu Odrodzenia Polski.
Był żonaty z Celiną Libelt (1869−1950), z którą miał synów: Jerzego (jego chrzestnym ojcem był Leon Wyczółkowski), Tadeusza (1894−1970) oraz Edwarda historyka sztuki, znawcę twórczości Jana Matejki wieloletniego kustosza jego muzeum. Wincenty Łepkowski nabył od rodziny Fischerów majątek ziemski w Bronowicach Wielkich, gdzie w Willi pod Gackami spotykał się między innymi z Erazmem Barączem, Włodzimierzem Tetmajerem i Lucjanem Rydlem. W swoim podmiejskim dworze stworzył kolekcję dzieł sztuki, mebli, obrazów i porcelany.
Pochowany został w grobowcu rodzinnym na cmentarzu Rakowickim w Krakowie (kwatera Ł-płn-po lewej Biechońskiego). Tablica epitafijna znajduje się również w kruchcie kościoła OO Kapucynów.

</doc>
<doc id="1059806" url="https://pl.wikipedia.org/wiki?curid=1059806" title="Rogowiec dłoni i stóp">
Rogowiec dłoni i stóp

Rogowiec dłoni i stóp – zaburzenie objawiające się hiperkeratozą naskórka dłoni i podeszew. Może być chorobą zarówno nabytą (spowodowaną np. chorobami układowymi, m.in. zespołem Sezary’ego lub obrzękiem śluzowatym), jak i wrodzoną (wchodzi w skład fenotypu np. zespołu Papillona-Lèfevre’a lub choroby Naxos). Nie ma leczenia swoistego rogowca wrodzonego, rogowiec nabyty można leczyć przyczynowo.

</doc>
<doc id="1059809" url="https://pl.wikipedia.org/wiki?curid=1059809" title="Uładzimir Iwanawicz Hanczaryk">
Uładzimir Iwanawicz Hanczaryk



</doc>
<doc id="1059810" url="https://pl.wikipedia.org/wiki?curid=1059810" title="Robert Todd Williams">
Robert Todd Williams

Robert Todd Williams, znany również jako Dr. Toad (ur. 14 czerwca 1938 w Chicago, zm. 14 sierpnia 2007 w Santa Rosa) – amerykański producent win i współzałożyciel kalifornijskiej firmy winiarskiej Toad Hollow Vineyards. W 1993 roku zagrał barmana w komedii "Pani Doubtfire", w której główną rolę zagrał jego przyrodni brat Robin. Zmarł w szpitalu w Santa Rosa w wyniku komplikacji po przeprowadzonej w lipcu 2007 operacji serca.

</doc>
<doc id="1059813" url="https://pl.wikipedia.org/wiki?curid=1059813" title="Nikołaj Siemaszko">
Nikołaj Siemaszko

Nikołaj Aleksandrowicz Siemaszko (ros. "Николай Александрович Семашко", ur. 14 września 1874, zm. 18 maja 1949 w Moskwie) – radziecki lekarz, działacz społeczny, ludowy komisarz zdrowia RFSRR w latach 1918-1930.
1891-1895 studiował na Wydziale Medycznym Uniwersytetu Moskiewskiego, 1901 ukończył Wydziału Medyczny Uniwersytetu w Kazaniu, 1898 wstąpił do SDPRR. Działacz marksistowski, przyjaciel Lenina, 1895 aresztowany i skazany na zesłanie do guberni orłowskiej, od 1901 pracował jako lekarz w guberni orłowskiej i samarskiej. W 1905 aresztowany, 1906 wyemigrował do Szwajcarii i Francji, do 1910 był sekretarzem Biura Zagranicznego KC SDPRR. Od 14 listopada 1910 do 27 maja 1911 członek KC SDPRR i Biura Zagranicznego KC SDPRR, bolszewik, 1913 działacz socjaldemokratyczny w Serbii i Bułgarii. W 1914 internowany, we wrześniu 1917 wrócił do Rosji, w październiku 1917 był kierownikiem wydziału medyczno-sanitarnego Rady Moskiewskiej, od 11 lipca 1918 do 25 stycznia 1930 był ludowym komisarzem ochrony zdrowia RFSRR. Profesor higieny w Moskwie. Był również twórcą radzieckiej ochrony zdrowia i profilaktyki w tym kierunku. Był autorem około 250 prac z zakresu ochrony zdrowia.

</doc>
<doc id="1059818" url="https://pl.wikipedia.org/wiki?curid=1059818" title="Mikałaj Statkiewicz">
Mikałaj Statkiewicz

Mikałaj (Mikoła) Statkiewicz (, ur. 12 sierpnia 1956 we wsi Ladno w rejonie słuckim) – białoruski polityk, lider opozycyjnej Białoruskiej Socjaldemokratycznej Partii (Ludowa Hramada), Białoruskiej Socjaldemokratycznej Partii (Hramada) oraz Ruchu Europejskiego.
Życiorys.
Urodzony w rodzinie nauczycieli. W 1978 ukończył studia na Wyższej Inżynieryjnej Uczelni Przeciwlotniczo-Rakietowej w Mińsku (WIUPR), otrzymując tytuł inżyniera radioelektroniki. W latach 1978–1982 służył w Armii Czerwonej w obwodzie murmańskim na północy ZSRR. Tam też został członkiem KPZR, którą opuścił w 1991 na znak protestu przeciwko pacyfikacji Wilna. Kandydat nauk technicznych, podpułkownik rezerwy. W lipcu 1995 wybrany na stanowisko przewodniczącego Białoruskiej Socjaldemokratycznej Hramady, na miejsce odwołanego Aleha Trusaua. Po zjednoczeniu BSdH z Partią Zgody Ludowej został przewodniczącym powstałej w jego wyniku Białoruskiej Socjaldemokratycznej Partii (Ludowa Hramada). Był założycielem Białoruskiego Zjednoczenia Wojskowych.
31 maja 2005 został skazany razem z Pawłem Siewaryńcem przez Centralny Sąd Okręgowy w Mińsku na podstawie art. 342 kodeksu karnego na trzy lata pracy resocjalizacyjnej za organizację protestów opozycji po październikowym referendum w sprawie wyborów parlamentarnych. Rok później został uznany za więźnia sumienia przez Amnesty International. W lipcu 2007 został przedterminowo zwolniony z więzienia.
Zapowiedział start w wyborach prezydenckich 2010.
Udział w wyborach prezydenckich w 2010 roku.
Mikałaj Statkiewicz uczestniczył w demonstracji w Mińsku przeciwko sfałszowaniu wyników wyborów prezydenckich wieczorem 19 grudnia 2010 roku. W czasie, gdy milicja i wojsko zaczęły bić i aresztować jej uczestników, opuścił miejsce demonstracji taksówką, której zajechały drogę dwa samochody osobowe i został uprowadzony do izby śledczej białoruskiego KGB, gdzie od chwili porwania prowadził głodówkę protestacyjną i odmawiał zeznań.
Represje wobec współpracowników.
W nocy z 22 na 23 grudnia, w czasie fali represji wobec opozycji po wyborach prezydenckich, aresztowany został Siarhiej Marcalou, szef sztabu wyborczego Mikałaja Statkiewicza. Marcalou został zabrany z pociągu relacji Mińsk – Warszawa, którym jechał do Warszawy, na zaproszenie nadającej z Polski, białoruskojęzycznej stacji telewizyjnej Biełsat TV. Zatrzymania dokonali białoruscy pogranicznicy w Brześciu, na granicy polsko-białoruskiej. Do rana 24 grudnia przetrzymywany był w najbliższym oddziale rejonowym milicji. Tego samego dnia wieczorem rodzina Marcaleua otrzymała telefon z białoruskiego KGB, że ten znajduje się w izolatce śledczej tej instytucji i jest podejrzany w sprawie o organizację masowych niepokojów w Mińsku 19 grudnia.
Proces i wyrok.
W 2011 roku sąd rejonu lenińskiego Mińska skazał go na 6 lat więzienia za "organizację masowych zamieszek 19 grudnia 2010 roku", potem po wypuszczeniu bywał znowu wielokrotnie aresztowany i skazywany. W 2020 roku został zatrzymany z kandydatem na prezydenta Siarhiejem Cichanouskim i współpracownikami, oskarżonymi na podstawie art. 293 Kodeksu Karnego („Organizacja masowych zamieszek z przemocą wobec osób, pogromów, podpaleń, niszczenia mienia lub zbrojnego oporu wobec przedstawicieli władz”), a w grudniu 2021 skazany na 14 lat.
Poglądy.
W swoim programie wyborczym był za reformą edukacji, wprowadzeniem bezpłatnych studiów wyższych i możliwość wyboru miejsca pracy (obecnie państwo kontroluje przydział stanowisk pracy dla absolwentów uczelni państwowych). Polityk uważał, że gospodarkę i przemysł należy zmodernizować, pozyskać nowe inwestycje i wprowadzić nowe technologie; inwestorom ułatwić wejście na rynek poprzez ulgi podatkowe, usunięcie systemu kontraktowego, który łamał prawa pracowników. Optował za przywróceniem ulg dla najbiedniejszej części społeczeństwa.
W kwestii prawa wyborczego Statkiewicz był zwolennikiem likwidacji przedterminowych wyborów i uświadomienie społeczeństwu, że ma wpływ na wyniki głosowania. Dlatego przed wyborami prezydenckimi apelował o nieoddawanie swoich głosów przed wyznaczonym terminem, o wyłanianie wśród społeczeństw lokalnych własnych obserwatorów, o żądanie publicznego liczenia głosów po zakończeniu głosowania.
Życie prywatne.
Mikałaj Statkiewicz jest żonaty z Maryną Adamowicz. Jego dziadek został aresztowany w okresie Wielkiego Terroru i zginął w Słucku w styczniu 1938 r.

</doc>
<doc id="1059820" url="https://pl.wikipedia.org/wiki?curid=1059820" title="Ponikło">
Ponikło

Ponikło ("Eleocharis" ) – rodzaj roślin należący do rodziny ciborowatych. W zależności od ujęcia systematycznego taksonów należy tu ok. 120, 200 lub nawet ponad 250 gatunków. W polskiej florze jest 10 przedstawicieli tego rodzaju. 
Rozmieszczenie geograficzne.
Rodzaj o zasięgu kosmopolitycznym – jego przedstawiciele występują na wszystkich kontynentach z wyjątkiem Antarktydy. W Ameryce Północnej rośnie ich 67 gatunków, w Chinach 35.
Systematyka.
"Trichophyllum" J. F. Ehrhart ex H. D. House
Rodzaj należy do rodziny ciborowatych ("Cyperaceae") z rzędu wiechlinowców ("Poales") stanowiącego jeden z kladów jednoliściennych ("monocots"). W obrębie rodziny należy do plemienia "Eleocharideae" w obrębie podrodziny "Cyperoideae".

</doc>
<doc id="1059823" url="https://pl.wikipedia.org/wiki?curid=1059823" title="Kyryło Fesenko">
Kyryło Fesenko

Kyryło Fesenko (ukr. Кирило Фесенко, ur. 24 grudnia 1986 r. w Dniepropietrowsku) – ukraiński koszykarz występujący na pozycji środkowego, obecnie zawodnik BK Dniepr.
NBA.
Kyryło został wybrany w drugiej rundzie draftu w 2007 z numerem 38 do Philadelphia 76ers, po czym został wymieniony do drużyny Utah Jazz, z którymi dnia 15 sierpnia 2007 podpisał trzyletni kontrakt. W swoich dwóch pierwszych sezonach w NBA zagrał w 30 meczach. Jego największym atutem są znakomite warunki fizyczne.

</doc>
<doc id="1059824" url="https://pl.wikipedia.org/wiki?curid=1059824" title="Maksymilian Rutkowski">
Maksymilian Rutkowski

Maksymilian Kazimierz Rutkowski (ur. 26 sierpnia 1867 w Wielkiej Wsi, zm. 15 listopada 1947 w Krakowie) – polski lekarz i wojskowy, profesor doktor medycyny, generał brygady Wojska Polskiego.
Życiorys.
Maksymilian Kazimierz Rutkowski urodził się 26 sierpnia 1867 w Wielkiej Wsi k. Olkusza, w rodzinie Maksymiliana, dzierżawcy dóbr w Wielkiej Wsi, i Kazimiery z Leńczowskich. W 1886 ukończył krakowskie gimnazjum św. Anny i rozpoczął studia medyczne na Uniwersytecie Jagiellońskim, jego autorytetem był prof. Alfred Obaliński, chirurg-urolog. W 1892 uzyskał tytuł doktora. W 1894 został sekundariuszem na Oddziale Chirurgicznym krakowskiego Szpitala św. Łazarza i był nim do 1897, gdy został asystentem w Katedrze i Klinice Chirurgicznej, a dwa lata później docentem. Od 1905 przez trzy lata był prymariuszem na Oddziale Chirurgii Dziecięcej Szpitala św. Ludwika.
W 1906 był prezesem Towarzystwa Lekarskiego Krakowskiego. W latach 1908–1920 pracował w krakowskim Szpitalu Św. Łazarza, gdzie pełnił funkcję prymariusza. W 1910 został profesorem nadzwyczajnym, a w 1920 roku otrzymał tytuł profesora zwyczajnego. W 1921 stanął na czele Katedry i Kliniki Chirurgicznej Uniwersytetu Jagiellońskiego, zajmował to stanowisko do 1937. W 1925 utworzył przy Klinice Chirurgicznej Uniwersytetu Jagiellońskiego nowoczesny pawilon chirurgiczny, pięć lat później Poradnię Chorób Ortopedycznych dla Młodzieży Szkolnej, na początku lat 30. nowoczesny oddział urologiczny przy ul. Grzegórzeckiej, a także pierwszy w Polsce Oddział Neurochirurgiczny.
W roku akademickim 1931/1932 pełnił funkcję dziekana Wydziału Lekarskiego uniwersytetu. Równocześnie od 1927 do wybuchu II wojny światowej był redaktorem naczelnym periodyku „Chirurgia kliniczna”.. Razem z prof. Juraszem zaangażował się w stworzenie anglojęzycznej wersji wspomnianego czasopisma, które miało prezentować tłumaczenia najciekawszych artykułów medycznych wydanych oryginalnie w języku polskim. Jednak z przyczyn finansowych ukazały się tylko dwa numery „Chirurgia Clinica Polonica”.
W 1932 został członkiem czynnym Polskiej Akademii Umiejętności. W latach 1933-1935 był prezesem Towarzystwa Chirurgów Polskich .
Zasługi w czasie działań wojennych.
W czasie I wojny światowej zorganizował czołówkę chirurgiczną tzw. Grupę Rutkowskiego, która działała w szpitalach polowych Legionów Polskich na Podolu, Wołyniu i Królestwie.
3 lutego 1920 Naczelny Wódz, Józef Piłsudski dekretem L. 1863 przyjął go do Rezerwy Armii z jednoczesnym mianowaniem generałem podporucznikiem lekarzem i powołaniem do „czynnej służby na czas zapotrzebowania wojennego w charakterze konsultanta chirurgicznego”. Szczegółowy przebieg służby nie jest znany. Prawdopodobnie wiosną 1921 zwolniony został z czynnej służby. Zweryfikowany w stopniu generała brygady ze starszeństwem z 1 czerwca 1919 roku w korpusie generałów. 21 kwietnia 1932 roku został zwolniony od powszechnego obowiązku wojskowego z uwagi na przekroczenie wieku 60 lat, przewidzianego dla oficera pospolitego ruszenia.
Po wybuchu II wojny światowej powrócił na dwa miesiące do pracy w Szpitalu św. Łazarza, od 1940 do 1941 kierował krakowską sekcją PCK równocześnie angażując się w działalność Rady Głównej Opiekuńczej. Jesienią 1944 zorganizował komitet pomocy lekarzom warszawskim. Po wojnie pracował także w Ubezpieczalni Społecznej.
Praca naukowa i działalność chirurgiczna.
Główne zainteresowania profesora to urologia, chirurgia jamy brzusznej i torakochirurgia:
Życie prywatne.
Maksymilian Rutkowski był żonaty z Adą Marią z Sarnów primo voto Markową (od 1934 roku). Dzieci nie miał.
W latach 1930-1932 zamieszkał początkowo sam, później z żoną w dworku w Bronowicach Wielkich na ul. Radzikowskiego 176. Dworek zaprojektował w 1926 roku przyjaciel profesora, architekt, profesor Akademii Sztuk Pięknych w Krakowie Józef Gałęzowski.
Zmarł 15 grudnia 1947 roku w Krakowie. Został pochowany na Cmentarzu Rakowickim w Krakowie (kwatera AC-na ścieżce-od zachodu).

</doc>
<doc id="1059829" url="https://pl.wikipedia.org/wiki?curid=1059829" title="Giovanni Battista Orsini (kardynał)">
Giovanni Battista Orsini (kardynał)

Giovanni Battista Orsini (ur. w 1450, zm. 22 lutego 1503) – włoski kardynał ze słynnego rzymskiego rodu arystokratycznego Orsini. Syn Lorenzo Orsiniego, seniora Monte Rotondo, został przeznaczony przez niego do stanu duchownego.
Życiorys.
W listopadzie 1483 papież Sykstus IV mianował go kardynałem diakonem Santa Maria in Domnica, godność tę sprawował do 1488 lub 1489. Uczestniczył w konklawe 1484. Legat w Marchii Ankońskiej 1484-1500. Od roku 1488 lub 1489 do 1493 kardynał diakon Santa Maria Nuova. W latach 1490-1498 administrator archidiecezji Tarent. Na konklawe 1492 aktywnie wspierał kandydaturę Rodrigo Borgia, za co ten – już jako papież Aleksander VI – odwdzięczył mu się nadaniem 31 sierpnia 1492 diecezji Cartagena (zrezygnował z niej 27 marca 1493). W 1493 uzyskał promocję do rangi kardynała-prezbitera Ss. Ioannis et Pauli i przyjął święcenia kapłańskie. Archiprezbiter bazyliki liberiańskiej od 1498. W początkowej fazie wojen włoskich był lojalny wobec Aleksandra VI, później jednak wbrew niemu sprzymierzył się z Francją (tak jak cały ród Orsini). Zaowocowało to konfliktem Orsiniego z papieżem i jego synem Cezarem. Na początku 1503 roku został aresztowany na rozkaz Aleksandra VI i osadzony w więzieniu w zamku św. Anioła. Tam po kilkunastu dniach zmarł, prawdopodobnie otruty na rozkaz papieża lub jego syna. Jego dobra uległy konfiskacie i zostały przekazane Cezarowi Borgii.

</doc>
<doc id="1059830" url="https://pl.wikipedia.org/wiki?curid=1059830" title="Macello Malpighi">
Macello Malpighi



</doc>
<doc id="1059832" url="https://pl.wikipedia.org/wiki?curid=1059832" title="Nikołaj Sklifosowski">
Nikołaj Sklifosowski

Nikołaj Wasylewicz Sklifosowski (ros. Николай Васильевич Склифосовский, ur. 6 kwietnia 1836, zm. 13 grudnia 1904) - rosyjski lekarz, chirurg i fizjolog; profesor, autor prac z zakresu chirurgii polowej. 
Życiorys.
W 1870 r. na polecenie Pirogowa Sklifosowski został zaproszony do kierowania wydziałem chirurgii na Uniwersytecie Kijowskim. Wkrótce jednak wyruszył na wojnę francusko-pruską. Zajmował się w sumie około 10 000 rannych, wspierany przez lekarzy i pielęgniarki, wśród których była żona chirurga, Zofia Ołeksandrywna.
W 1871 roku został profesorem uniwersytetu w Kijowie. W 1880 roku przeniósł się do Moskwy i również został profesorem tamtejszego uniwersytetu. Sklifosowski został także na siedem lat profesorem w Instytucie doskonalenia lekarzy w Petersburgu. Był uczestnikiem wojen: austriacko-pruskiej z 1866, francusko-pruskiej z lat 1870-1871 i rosyjsko-tureckiej z lat 1877-1878. Napisał publikacje dotyczące opieki nad poszkodowanymi na polu walki. W 1900 zorganizował I zjazd chirurgów rosyjskich.

</doc>
<doc id="1059833" url="https://pl.wikipedia.org/wiki?curid=1059833" title="Zamek w Schwerinie">
Zamek w Schwerinie

Zamek w Schwerinie (niem. "Schweriner Schloss") – zamek położony na wyspie muzealnej w centrum Schwerina. Jest siedzibą parlamentu Meklemburgii-Pomorza Przedniego. Przez długi czas była to rezydencja książąt i wielkich książąt meklemburskich.
Pierścieniowy kształt tej ponad tysiącletniej budowli pochodzi od układu wałów słowiańskiego grodu, jaki został wzniesiony ok. 965 na małej wyspie na jeziorze Schweriner See. Fazy przekształcania tego kompleksu na przestrzeni wieków są wyczerpująco udokumentowane od ok. 1500. Dzisiejszy zamek, który uchodzi za kluczowe dzieło romantycznego historyzmu, powstał dzięki gruntownej przebudowie starego zamku w latach 1845–1857 według planów czterech znanych architektów: Georga Adolfa Demmlera, Gottfrieda Sempera, Friedricha Augusta Stülera i Ernsta Friedricha Zwirnera, przy czym jako wzór posłużyły m.in. renesansowe zamki we Francji. Liczne detale zostały przejęte z zamku Chambord nad Loarą.
Historia zamku.
Wiek X.
W 965 żydowski kupiec Ibrahim ibn Jakub z arabskiej Andaluzji podróżował z Magdeburga do grodu Weligrad (dziś: zamek Meklemburg). W zapiskach ze swojej podróży na słowiańskie tereny na wschód od dolnej Łaby donosił o budowanym właśnie grodzie w pobliżu brzegu jeziora słodkowodnego. Jego opis budowli na wyspie dotyczy prawdopodobnie obodrzyckiego grodu granicznego na dzisiejszej wyspie zamkowej. Prowadzone w 1987 wykopaliska części starego słowiańskiego wału grodowego popierają dowodami istnienie takiej budowli.
Wiek XI.
W związku z ekspansją na wschód niemieckich feudałów gród w Schwerinie (dawna nazwa Zwierzyn) był w 1160 celem wyprawy zdobywczej pod wodzą Henryka Lwa. Obodrzyccy obrońcy z księciem Niklotem zburzyli i opuścili gród w obliczu przewagi wroga. Niemieccy zdobywcy odbudowali twierdzę. W tym samym roku nastąpiło założenie miasta Schwerin. Miasto zyskało bardzo na znaczeniu dzięki ustanowieniu siedziby biskupstwa w obrębie jego murów. W 1167 Henryk Lew nadał w lenno swojemu wasalowi Gunzelinowi von Hagen obodrzyckie ziemie należące wcześniej do syna Niklota, księcia Przybysława.
Wiek XIV.
W 1358 hrabstwo kupili potomkowie Niklota, którzy w 1348 uzyskali tytuł książąt Meklemburgii. Przenieśli oni swoją rezydencję z zamku Mikelenburg koło Wismaru na wyspę zamkową w Schwerinie, położoną we wnętrzu kraju. W późnym gotyku siedziby książąt były dostosowywane do większych wymagań mieszkalnych oraz rosnącej potrzeby reprezentacji. Tendencja ta znalazła swój wyraz także w pracach budowlanych na wyspie zamkowej w Schwerinie. Z wzniesionych wówczas budynków zachował się tak zwany dom biskupi położony od strony jeziora.
Wiek XVI.
Zdobienie elewacji z płyt czerwonej terakoty pojawiło się dopiero wtedy, gdy za księcia Jana Albrechta I przebudowany został położony w północnej części "Nowy długi dom" (w latach 1553–1555). Oba budynki to prawdziwe budowle zamkowe, których kształt odpowiadający najwyższym wymaganiom mieszkalnym, był istotniejszy niż ewentualne funkcje obronne. W epoce renesansu zastosowanie terakoty w sztuce budowlanej dominuje w północnych Niemczech, np. na dworze książęcym w Wismarze czy na zamku w Gadebusch. Materiału dostarczał warsztat pochodzącego z Lubeki mistrza Statiusa von Düren (wzmiankowany w latach 1551-1566). Kilka lat później książę Jan Albrecht I zlecił budowę kaplicy zamkowej. Za sprawą mistrza budowlanego Christopha Haubitza (wzmianki w latach 1549-1587) budynek tego pierwszego protestanckiego kościoła w Meklemburgii został połączony pod kątem prostym z "Nowym długim domem". W okresie od 1560 do 1563 powstała kaplica z prostokątnym rzutem poziomym i emporami po dłuższych i wąskich bokach na wzór kościołów zamkowych w Torgau i Dreźnie, wzniesionych kilka lat wcześniej. Znajdujący się z boku dziedzińca portal z płaskorzeźbą, wykonany z piaskowca w stylu wczesnego renesansu weneckiego, pochodzi z warsztatu rzeźbiarza z Drezna Hansa Walthera. W niszach okiennych północnej empory znajdują się alabastrowe rzeźby ze scenami biblijnymi. Pięć z nich stworzył bardzo znany w swoich czasach Niderlandczyk Willem van den Broecke, zwany "Paludanusem". Ponieważ zamek pomimo swojego położenia na jeziorze potrzebował dodatkowego systemu obronnego, w połowie XVI wieku wzniesiono bastiony na północnym zachodzie, południowym wschodzie i zachodzie. Zbudowali je włoscy fortyfikatorzy, którzy wcześniej działali w Dömitz pod kierunkiem Francesco a Bornau. Bastiony były później jeszcze wielokrotnie przebudowywane, ale zachowały się do dnia dzisiejszego.
Wiek XVII.
Przed wybuchem wojny trzydziestoletniej mistrz budowlany Ghert Evert Piloot opracował plany nowego budynku zamku w Schwerinie w stylu renesansu niderlandzkiego. Faktycznie w 1617 rozpoczęto pod jego nadzorem pierwsze prace, ale z powodu działań wojennych wkrótce je przerwano. Zgodnie z planami Piloota w latach 1635–1643 dobudowano piętro do budynków nad kuchnią zamkową i kościołem. Otrzymały one również fasadę w stylu renesansu niderlandzkiego.
Wiek XVIII.
W tym czasie przed zachodnim skrzydłem kaplicy powstał budynek o konstrukcji ryglowej na książęcy zbiór obrazów, a w północno-wschodnim bastionie herbaciarnia, której zewnętrzne schody ozdobił rzeźbiarz Johann Christoph Lücke. W 1764 za panowania księcia Fryderyka II Pobożnego dwór opuścił Schwerin i przeniósł się do nowej rezydencji w zamku Ludwigslust.
Wiek XIX (pierwsza połowa).
Gdy w 1837 rezydencja została ponownie przeniesiona do Schwerinu, zamek znajdował się w złym stanie technicznym. Poza tym, budynki pochodzące z różnych epok stylistycznych i należące do nich zabudowania gospodarcze nie odpowiadały wyobrażeniom władcy o jego przyszłej rezydencji. Wielki książę Paweł Fryderyk I nakazał zatem wznieść nowy budynek zamku w starym ogrodzie, na miejscu dzisiejszego muzeum. Rozpoczęta budowa według planów nadwornego mistrza budowlanego Georga Adolfa Demmlera została po kilku miesiącach przerwana, ponieważ następca zmarłego nagle wielkiego księcia, zaledwie dziewiętnastoletni Fryderyk Franciszek II odstąpił od niej i zdecydował się na gruntowną przebudowę historycznej budowli na wyspie zamkowej.
Przebudowa ta miała początkowo, zgodnie z wyobrażeniami wielkiego księcia, objąć cały kompleks budynków. Później – na skutek sugestii Demmlera – podjęto decyzję, aby oszczędzić cztery historyczne budynki zamkowe z XVI i XVII wieku, położone od strony jeziora. Właściciel budowli zlecił następnie wykonanie reprezentacyjnej fasady przy wejściu od strony ulicy zamkowej, która prowadziła z miasta do zamku. Demmler nie był zachwycony zadaniem przebudowy zamku w starszym stylu. Jego projekty w stylu zamku w Windsorze i w stylu Piloota zawierały też niedociągnięcia i zostały odrzucone. W 1843 zlecono zatem wykonanie konkurencyjnego projektu architektowi z Drezna Gottfriedowi Semperowi. Zebrał on najwyższe pochwały, ale mimo to nie został przyjęty. Równolegle do tego Demmler sporządzał kolejny projekt. Po długiej podróży w celach naukowych, m.in. do Francji, Demmler wykonał ostatni projekt z uwzględnieniem pomysłów towarzyszącego mu Hermanna Willebranda. Zawierał on elementy propozycji Sempera, ale przedstawiał samodzielną koncepcję. Opierała się ona wyraźnie na francuskich zamkach renesansowych, szczególnie na zamku Chambord. Przebudowa zamku w Schwerinie to najbardziej znaczące dzieło Demmlera, który kierował przebudową zamku łącznie z budową mostu zamkowego od rozpoczęcia prac rozbiórkowych w 1843 do początku 1851. W tym czasie próbował on również złagodzić krzywdy społeczne wielu robotnikom pracującym przy budowie, zakładając kasę chorych i wielokrotnie wstawiając się za sprawiedliwym wynagrodzeniem zatrudnionych. Konserwatywne kręgi na dworze wykorzystały jego zaangażowanie w ruch obywatelsko-demokratyczny w latach 1848-1849 oraz walkę o utrzymanie uchwalonej konstytucji i przeforsowały ostatecznie jego zwolnienie ze służby państwowej w 1851.
Wiek XIX (druga połowa).
Obowiązki Demmlera na stanowisku kierownika budowy zamku przejął berliński mistrz budowlany Stüler. Zmienił on wykonany przez poprzednika projekt frontu od strony miasta, wzbogacając fasadę o elementy plastyczne i ogromny posąg Niklota przedstawionego jako jeźdźca na koniu. Na koniec wzniósł okazałą monumentalną kopułę zamiast zaprojektowanej przez Demmlera latarni. Przy niektórych pracach architektonicznych wewnątrz budynku Stüler współpracował z Heinrichem Strackiem z Berlina. Większość części plastycznych zdobień i wyposażenia wnętrz dostarczały warsztaty ze Schwerinu i Berlina. Z rzeźbiarzy na wzmiankę zasłużyli: Christian Genschow, Gustav Willgohs, Heinrich Petters i Georg Wiese, projektów dostarczał też Albert Wolff. Uroczysta inauguracja zamku odbyła się w maju 1857. Specjalnie na tę okazję kompozytor Friedrich von Flotow stworzył operę "Johann Albrecht".
Wiek XX.
W grudniu 1913 wielki pożar zniszczył około 30% budowli. Spaleniu uległo skrzydło zamku od strony jeziora – aż do fundamentów oraz piętro południowego skrzydła od strony ogrodu zamkowego. Okazała "Złota Sala" i z przepychem urządzona główna klatka schodowa zostały całkowicie zniszczone. Gdy w 1918 abdykował wielki książę Meklemburgii-Schwerinu wskutek wydarzeń związanych z rewolucją listopadową, zakończona była dopiero odbudowa zamku od zewnątrz. W 1919 zamek przeszedł na własność państwa, a od 1921 historyczne sale udostępniono zwiedzającym, tworząc muzeum zamkowe. W okresie 1945-1947 zamek zajmowała Komendantura Radzieckiej Administracji Wojskowej w Meklemburgii. W 1948 według projektów architekta Friedricha Schmidta powstała w skrzydle zamku od strony jeziora sala plenarna dla parlamentu Meklemburgii-Pomorza Przedniego wraz z dodatkowymi pomieszczeniami. Od 1952 do 1981 z większej części zamku korzystała szkoła pedagogiczna kształcąca przedszkolanki. W skrzydle od strony jeziora do 1993 istniało muzeum historyczne, a w oranżerii w latach 1961-1994 muzeum politechniczne. Rozpoczęta w 1974 restauracja cennych wnętrz umożliwiła ponowne wykorzystywanie zamku jako muzeum sztuki. Od jesieni 1990 znów ma tu swoją siedzibę parlament Meklemburgii-Pomorza Przedniego. Część służąca jako muzeum należy do państwowego muzeum w Schwerinie.
Wiek XXI.
W 2007 zamek w Schwerinie pojawił się na monecie o nominale 2 euro w związku z objęciem od listopada 2006 przez Meklemburgię-Pomorze Przednie przewodnictwa wyższej izbie parlamentu niemieckiego (Bundesrat).
Baśniowa postać "Petermännchen".
"Petermännchen" to duch zamku w Schwerinie, który według legendy mieszka w sklepieniach piwnic, które siecią korytarzy były połączone z zamkiem Petersberg w Pinnow, gdzie dobroduszny kobold z posępnym wyrazem twarzy pracował jako kowal. Podobna do krasnoludka postać z latarnią, mieczem i pękiem kluczy miała karać złodziei i intruzów żartami, plagami, nocnymi torturami i zmuszać do ucieczki; uczciwych ludzi – nagradzać. Poza tym kobold budził śpiących żołnierzy, którzy pełnili nocną wartę. Obecnie na różnych uroczystościach pojawiają się osoby przebrane za postać "Petermännchen" jako rodzaj maskotki. Muzeum "Petermännchen" na rynku w Schwerinie przedstawia historię tej otoczonej legendą postaci.

</doc>
<doc id="1059834" url="https://pl.wikipedia.org/wiki?curid=1059834" title="Wrzos (film)">
Wrzos (film)

Wrzos – polski film fabularny z 1938 roku. Film ten jest przedwojenną adaptacją powieści Marii Rodziewiczówny pt. "Wrzos".
Fabuła.
Historia małżeństwa z rozsądku Andrzeja i Kazi. Andrzej pod naciskiem ojca, który grozi odcięciem go od pieniędzy godzi się poślubić Kazię. Z kolei Kazia zakochana jest w Stachu, jednak ten, zesłany na Sybir, najprawdopodobniej już nie żyje, zaś w domu Kazia musi znosić upokorzenia ze strony macochy. Andrzej proponuje Kazi układ, rodzaj małżeństwa na pokaz, gdzie każde będzie mogło robić co chce byle nie publicznie (sam Andrzej ma romans z Celiną, którego nie chce zakończyć). Z czasem Sanicki zakochuje się w swojej pięknej, skromnej i pracowitej żonie. Gdy on prowadzi hulaszczy tryb życia, Kazia pomaga biednym, wtedy też do jej życia powraca jej dawny ukochany (Stach). Ten nie wybacza jej zdrady. Dbając o innych ludzi i nie dbając o swoje zdrowie Kazia zaczyna chorować. Zaraża się tyfusem, po długiej walce z chorobą umiera. Andrzej przychodzi na pogrzeb i widzi tłumy ludzi, którym pomagała jego żona. Przychodzi na pogrzeb z bukietem wrzosu.

</doc>
<doc id="1059835" url="https://pl.wikipedia.org/wiki?curid=1059835" title="Czesław Kamela">
Czesław Kamela

Czesław Kamela (ur. 24 lipca 1910 w Dzierzkowicach, zm. 13 stycznia 1992 w Warszawie) – polski geodeta, profesor Politechniki Warszawskiej i Wojskowej Akademii Technicznej. Zajmował się badaniami na polu geodezji i grawimetrii geodezyjnej.
Życiorys.
Syn Józefa (działacza ludowego) i Marianny z d. Osmoła. Ukończył w 1928 gimnazjum w Kraśniku i rozpoczął studia na Oddziale Mierniczym Wydziału Inżynierii Lądowej i Wodnej Politechniki Lwowskiej, które ukończył w 1932 uzyskując stopień inżyniera mierniczego (21 grudnia 1932). W latach 1933–1936 pracował w biurze mierniczego przysięgłego inż. Mieczysława Franty. W 1935 uzyskał tytuł mierniczego przysięgłego z siedzibą w Nowym Sączu. W 1936 podjął pracę w Oddziale Nowych Pomiarów Ministerstwa Skarbu przy prostowaniu ksiąg gruntowych miasta Zakopane oraz przy triangulacji Spisza. W latach 1936–1938 był mierniczym w Brześciu a w latach 1938–1939 pracował w Oddziale Nowych Pomiarów we Lwowie wykonując triangulację części województwa tarnopolskiego.
1 września 1939 wstąpił do Wojska Polskiego i brał udział w obronie przeciwlotniczej Drohobycza. Następnie przez Węgry przedostał się do Francji. Służył jako kapral podchorąży w II Dywizji Strzelców Pieszych. Internowany 20 czerwca 1940 w Szwajcarii został powołany na wykładowcę miernictwa na Wydziale Inżynierii Lądowej i Wodnej w Winterthur. Jednocześnie studiował geodezję wyższą, astronomię, geofizykę i fotogrametrię na Federalnej Politechnice w Zurychu (ETHZ). Pod kierunkiem prof. Baeschlina przygotował rozprawę doktorską w języku niemieckim "Porównanie dokładności wyznaczeń szerokości, długości i azymutu z pomiarów astronomicznych z tymi wartościami otrzymanymi z triangulacji", którą obronił 7 grudnia 1945 na ETHZ w Zurychu, uzyskując stopień doktora nauk technicznych.
W latach 1945–1947 przygotował pracę habilitacyjną z zakresu badania figury Ziemi. Pracę "Wyznaczanie geoidy z pomiarów astronomicznych" przedstawił 14 czerwca 1949 w Polsce, na Wydziale Geodezji Politechniki Warszawskiej. Do kraju powrócił w lipcu 1947 i rozpoczął pracę w Katedrze Geodezji Wyższej Politechniki Warszawskiej oraz w Geodezyjnym Instytucie Naukowo-Badawczym (do 1951). 18 października nostryfikował dyplom doktora nauk technicznych, a po uzyskaniu stopnia doktora habilitowanego, od 1 czerwca 1950, został w Katedrze docentem etatowym geodezji wyższej. W latach 1952–1954 był prodziekanem Wydziału Geodezji, 1955–1956 był rektorem do spraw dydaktyki na prawach prorektora. Sekretarz Senatu uczelni w latach 1953–1959. 1 października 1955 otrzymał tytuł profesora nadzwyczajnego, a 1 kwietnia 1966 profesora zwyczajnego. W latach 1953–1970 prowadził kierownictwo Katedry Geodezji Wyższej Politechniki Warszawskiej. Wykładowca na Wydziale Geodezji od 1 września 1947 do 30 września 1980. Ponadto był wykładowcą geodezji wyższej w Wojskowej Akademii Technicznej w Warszawie, na Wydziale Geodezji Górniczej AGH w Krakowie i na Wydziale Geodezji i Urządzeń Rolnych Akademii Rolniczo-Technicznej w Olsztynie, na której otrzymał tytuł doktora honoris causa (31 maja 1975). Od października 1980 do czerwca 1990 pracował w Instytucie Geodezji i Meteorologii WAT.
Dorobek.
Pracując na Politechnice Warszawskiej wykonał m.in. pomiar sieci grawimetrycznej Polski, dowiązał polską stację badawczą na Antarktydzie z punktem Warszawa-Politechnika w ramach Międzynarodowego Roku Geofizycznego 1957/1958. Zajmował się pracami z zakresu metod obserwacji i wyrównania podstawowych osnów geodezyjnych. W latach 1948–1949 współuczestniczył w ustaleniu liczby baz i punktów Laplace’a, przewodniczył zespołom powoływanym do opracowania modernizacji sieci astronomiczno-geodezyjnej oraz sieci niwelacji precyzyjnej. Opracowywał instrukcje techniczne w geodezji (1947–1980). Był promotorem 18 prac doktorskich i opiekunem 12 prac habilitacyjnych, opiniował również wnioski o nadanie tytułów naukowych profesora. Współautor wystawy "Lwowska szkoła geodezyjna" (listopad 1991) przygotowanej m.in. przez Zespół Historii Geodezji PAN.
Był m.in. autorem podręczników z geodezji i miernictwa. Opublikował:
Funkcje.
Przez 30 lat był członkiem Komitetu Geodezji Polskiej Akademii Nauk – PAN, przewodniczącym Narodowego Komitetu do spraw Międzynarodowej Unii Geodezji i Geofizyki. Pełnił funkcję członka Rad Naukowych m.in.: Instytutu Geofizyki PAN, Centrum Badań Kosmicznych PAN, Instytutu Geodezji i Kartografii, Wydziału Inżynierii Lądowej i Geodezji WAT. Członek Niemieckiej Komisji Geodezyjnej przy Bawarskiej Akademii Nauk w Monachium. Członek Honorowy Stowarzyszenia Geodetów Polskich, członek Polskiego Towarzystwa Geologicznego. Spoczywa na cmentarzu Powązkowskim w Warszawie (kwatera 131-2-1).

</doc>
<doc id="1059836" url="https://pl.wikipedia.org/wiki?curid=1059836" title="Pierwszy Marszałek Imperium">
Pierwszy Marszałek Imperium

Pierwszy Marszałek Imperium (wł. "Primo maresciallo dell’Impero") – istniejący w latach 1938–1945 najwyższy stopień wojskowy w armii Królestwa Włoch. Stopień utworzono w miejsce dotychczas najwyższej rangi we włoskiej armii – marszałka Włoch (wł. "Maresciallo d’Italia") – na mocy ustawy włoskiego parlamentu 2 kwietnia 1938 roku jednocześnie dla premiera, a de facto faszystowskiego dyktatora Benita Mussoliniego i dla króla Wiktora Emanuela III. U podstaw utworzenia stopnia leżała przejawiana przez Mussoliniego po zakończonej sukcesem wojnie włosko-abisyńskiej zazdrość o posiadany przez Wiktora Emanuela III tytuł naczelnego dowódcy sił zbrojnych. Poprzez stworzenie nowej najwyższej rangi wojskowej Mussolini chciał wykreować rzekomą równość między sobą a monarchą. Stopień został zniesiony po II wojnie światowej.

</doc>
<doc id="1059839" url="https://pl.wikipedia.org/wiki?curid=1059839" title="Kierowca wyścigowy">
Kierowca wyścigowy



</doc>
<doc id="1059840" url="https://pl.wikipedia.org/wiki?curid=1059840" title="Jerzy Rutkowski (lekarz)">
Jerzy Rutkowski (lekarz)

Jerzy Maciej Rutkowski (ur. 24 lutego 1890 w Warszawie, zm. 24 maja 1972 tamże) – polski chirurg, profesor Akademii Medycznej w Łodzi. 
Życiorys.
Absolwent Gimnazjum gen. Pawła Chrzanowskiego (1909). Studia ukończył na wydziale lekarskim uniwersytetu w Moskwie. W latach 1936–1944 był ordynatorem warszawskiego szpitala Dzieciątka Jezus. Należał do pierwszych w Polsce chirurgów zajmujących się chirurgią onkologiczną. W 1945 przyjechał do Łodzi, gdzie objął kierownictwo II Kliniki Chirurgicznej Uniwersytetu Łódzkiego (później Akademii Medycznej w Łodzi). Równocześnie został powołany na stanowisko dyrektora tamtejszego Szpitala Polskiego Czerwonego Krzyża. 1 maja 1946 roku został mianowany profesorem zwyczajnym. We wrześniu 1954 został przeniesiony do Warszawy na stanowisko kierownika II Zakładu Chirurgii Ogólnej Instytutu Doskonalenia i Specjalizacji Kadr Lekarskich. Jednocześnie został mianowany ordynatorem Oddziału Chirurgicznego Szpitala Miejskiego nr 6 w Warszawie. Przeszedł na emeryturę w 1960.
Z racji swych szerokich zainteresowań stał się również prekursorem transfuzji krwi w Polsce. W 1935 roku skonstruował przyrząd to tego zabiegu. Był pomysłodawcą nowej metody leczenia pachwinowej przepukliny.
Pochowany na cmentarzu Powązkowskim (kwatera 76-5-17,18).

</doc>
<doc id="1059842" url="https://pl.wikipedia.org/wiki?curid=1059842" title="Ignaz Phillipp Semmelweis">
Ignaz Phillipp Semmelweis



</doc>
<doc id="1059845" url="https://pl.wikipedia.org/wiki?curid=1059845" title="Ferdinand Sauerbruch">
Ferdinand Sauerbruch

Ernst Ferdinand Sauerbruch (ur. 3 lipca 1875 w Barmen, obecnie Wuppertal, zm. 2 lipca 1951 w Berlinie) – niemiecki chirurg. Był uczniem Jana Mikulicza-Radeckiego. Uważany za pioniera torakochirurgii.
Życiorys.
Ernst Ferdinand Sauerbruch urodził się 3 lipca 1875 roku w Barmen, jako syn dyrektora młyna. Ojciec zmarł w 1877 roku, więc Ferdinand był wychowywany przez matkę i dziadka, z zawodu szewca. W 1895 roku Sauerbruch zdał maturę i rozpoczął studia na wydziale nauk przyrodniczych Uniwersytetu w Marburgu. Należał wtedy to studenckiego stowarzyszenia "Naturwissenschaftlicher-Medizinischer Verein Studierender zu Marbaurg" (później " Landmannschaft Nibelungia"), jednak po pierwszym semestrze został z niego wykluczony. W tym czasie zdecydował się studiować medycynę, z powodu słabej znajomości greki musiał najpierw uczyć się przez semestr w gimnazjum w Mülheim an der Ruhr. Ukończył je w 1896 i rozpoczął studia medyczne na Uniwersytecie w Lipsku. Zdał egzaminy w 1901 roku i kontynuował studia na Uniwersytecie w Jenie, studia dokończył w Lipsku i tam otrzymał doktorat. Jako student był pod wpływem prac anatoma i embriologa Wilhelma Hisa (1831–1903), a także psychologa Wilhelma Wundta (1832–1920).
Po śmierci dziadka dalsza edukacja Sauerbrucha była utrudniona, dlatego pracował jako wolontariusz najpierw w Turyngii, a potem w Kassel jako lekarz w szpitalu diecezjalnym ("Diakonissenkrankenhaus"). Tam skonfliktował się z matką przełożoną i od października 1901 pracował już w Erfurcie w tamtejszym "Stadtkrankenhaus". W 1902 roku został pierwszym asystentem i zainteresował się chirurgią. W 1903 roku opuścił Erfurt i na krótko przeniósł się do Berlina, gdzie praktykował w instytucie patologiczno-anatomicznym Roberta Langerhansa (1859–1904) w "Krankenhaus Berlin-Moabit". Dzięki protekcji ojca przyjaciela od 1 października 1903 roku pracował jako wolontariusz w klinice Jana Mikulicza-Radeckiego we Wrocławiu.
W 1904 roku skonstruował komorę niskich ciśnień, którą wykorzystywano do operacji otwartej klatki piersiowej. Z czasem standardem w chirurgii klatki piersiowej stało się operowanie w nadciśnieniu, a nie podciśnieniu, wprowadzone przez Ludolfa Brauera w tym samym czasie.
Habilitował się 8 czerwca 1905 roku, na kilka dni przed śmiercią Mikulicza. 3 stycznia 1908 roku poślubił Adę Schulz, córkę farmaceuty. Mieli pięcioro dzieci.
Po 1905 roku przez pewien czas pracował w Greifswaldzie, sprawował też funkcję profesora w Marburgu. W 1910 roku objął katedrę chirurgii w Zurychu. W 1918 roku przeniósł się do Monachium, a w 1927 do roku Berlina. Był osobistym lekarzem prezydenta Rzeszy Paula von Hindenburga w ostatnich dniach jego życia.
Pod koniec życia chorował na otępienie. Rosnąca śmiertelność pacjentów Sauerbrucha sprawiła, że w 1949 roku ostatecznie odsunięto go od praktyki chirurgicznej. Zmarł niedługo później, 2 lipca 1951 roku. Pochowany jest na cmentarzu w Berlinie-Wannsee przy Lindenstraße.
Po śmierci.
Wydane w 1951 roku wspomnienia Sauerbrucha "Das war mein Leben" (wydane w Polsce w 1976 r. pt. "Takie było moje życie") zostały spisane przez dziennikarza Rudolfa Berudorffa w oparciu o prywatne dokumenty chirurga. Na podstawie książki powstał w 1954 roku film z Ewaldem Balserem w głównej roli. O wrocławskim epizodzie życia Sauerbrucha pisał Jürgen Thorwald.
Planetoida odkryta przez Freimuta Börngena z Tautenburgu 30 kwietnia 1992 została nazwana (13086) Sauerbruch.
Sauerbruch był nominowany aż 54 razy w ciągu 14 lat do Nagrody Nobla.
Dorobek naukowy.
Poza komorą podciśnieniową Sauerbruch wynalazł protezy ręki i nogi stosowane u pacjentów po amputacjach. Prowadził też doświadczenia nad chirurgicznie zespolonymi zwierzętami. Zajmował się dietetyką, w 1926 roku wprowadził dietę bezsolną jako element leczenia gruźlicy.

</doc>
<doc id="1059846" url="https://pl.wikipedia.org/wiki?curid=1059846" title="Mafia węglowa">
Mafia węglowa

Mafia węglowa – powszechna nazwa struktur przestępczych zarabiających na fałszowaniu świadectw jakości węgla oraz wyłudzeniach ze śląskich kopalni będących własnością Skarbu Państwa.
Zyski „mafii węglowej” i równocześnie straty Skarbu Państwa za ostatnie kilkanaście lat działalności oceniono w 2006 roku na 50 mld złotych. W wielowątkowych sprawach nadużyć z lat 1994–1998 toczy się postępowanie prokuratorskie, w grudniu 2007 skierowane do sądu z czwórką oskarżonych – Wiesław K. (były wiceprezes Rudzkiej Spółki Węglowej), Jerzy H. (były prezes Nadwiślańskiej Spółki Węglowej), Jacek W. (asystent Barbary Kmiecik) oraz były poseł AWS Henryk Dyrda. Zarzuty w tej sprawie miały być postawione także Barbarze Blidzie.
W 2002 roku po tragedii w kopalni Jas-Mos (zginęło dziesięciu górników) na zlecenie MSWiA przygotowany został raport dokumentujący nadużycia w handlu węglem oraz sprzętem górniczym. Raport nie został wykorzystany w śledztwie, ponieważ zniknął.
Pierwsze doniesienia o oszustwach w śląskich spółkach handlujących węglem pojawiły się w 2003 roku w artykułach „Rzeczpospolitej”. Wyłudzeniami miały się zajmować firmy pośredniczące w handlu węglem w bardzo dużych dostawach, np. do elektrociepłowni. Wskazywano na kilka głównych kierunków wyłudzania pieniędzy:

</doc>
<doc id="1059847" url="https://pl.wikipedia.org/wiki?curid=1059847" title="Eddie Griffin (koszykarz)">
Eddie Griffin (koszykarz)

Eddie Jamaal Griffin (ur. 30 maja 1982 w Filadelfii, zm. 17 sierpnia 2007) – amerykański koszykarz, grający w lidze NBA, na pozycjach skrzydłowego oraz środkowego.
W 2000 wystąpił w meczu gwiazd amerykańskich szkół średnich – McDonald’s All-American.
Karierę zaczynał w barwach Houston Rockets, gdzie trafił w wyniku wymiany z New Jersey Nets. Jako gracz uczelnianej drużyny Seton Hall Pirates notował średnio 17,8 punktu, 10,7 zbiórek i 4,4 bloku na mecz. Po opuszczeniu uczelni wziął udział w drafcie NBA 2001, w którym został wybrany z numerem 7.
W trakcie jego kariery w NBA pojawiły się problemy z alkoholem. Po zwolnieniu przez Houston Rockets podpisał kontrakt z New Jersey Nets, dla których nie zagrał ani razu, gdyż przebywał w klinice odwykowej przez cały sezon. Przed sezonem 2004-2005 podpisał kontrakt z Minnesota Timberwolves. Po powrocie z odwyku Wilki postanowiły przedłużyć z nim kontrakt.
W sezonie 2005/06 ustanowił swój rekord kariery w blokach, notując 2,11 bloku na mecz. W marcu 2007 Minnesota Timberwolves zwolnili Griffina, uzasadniając to problemami pozasportowymi koszykarza.
17 sierpnia 2007 Eddie Griffin, przygotowujący się do gry w Europie, ulega wypadkowi. Jego samochód został staranowany przez pociąg, a Griffin zginął na miejscu. Identyfikacja ciała koszykarza trwała długo, ponieważ zostało ono całkowicie spalone.
29 sierpnia 2007 odbył się jego pogrzeb, na którym obecni byli między innymi Kevin Garnett oraz Troy Hudson.
Eddie Griffin osierocił 3-letnią córkę Amaree.

</doc>
<doc id="1059848" url="https://pl.wikipedia.org/wiki?curid=1059848" title="Jezioro Teleckie">
Jezioro Teleckie

Jezioro Teleckie (także: "Jezioro Tieleckie", ros. "Телецкое") – jezioro w azjatyckiej części Rosji, w górach Ałtaj.
Morfologia.
Akwen o powierzchni 223 km² oraz maksymalnej głębokości 325 m leży na wysokości 473 m. Z jeziora, wykorzystywanego w celach turystycznych oraz rybołówstwie, wypływa rzeka Bija. Składa się z dwóch wyraźnych części: południowej, dłuższej o układzie południkowym i północnej, krótszej o układzie równoleżnikowym. Linia brzegowa jest prosta i pozbawiona zatok oraz półwyspów. Brzegi są w większości wysokie, często nie pozostawiają strefy przybrzeżnej, a w najwyższym miejscu mają wysokość około 2000 metrów. Tafla wody, niezależnie od przyborów wód, pozostaje na tym samym poziomie.
Geologia.
Pochodzenie jeziora budzi wątpliwości. Dominują dwie teorie: że jest to dawny rów tektoniczny albo głęboka niecka wyorana przez historyczny Lodowiec Czułyszmański, który poszerzył wcześniejszą dolinę podłużną.
Zbocza zbudowane są głównie z łupków epidotowo-chlorytowych. Wyjątek stanowi południowa część zachodniego brzegu, która jest wychodnią granitową. Rzeki wpływające do jeziora, zwłaszcza Koksza, wyżłobiły głębokie wąwozy, a przy ujściach tworzą delty, które narastają (np. Czułyszman) lub ulegają rozmyciu (np. Koksza). W czasach ZSRR było to czwarte najgłębsze jezioro związku (325 metrów). Pod względem temperatur jest jeziorem umiarkowanym zbliżonym do polarnego. W sierpniu woda na powierzchni ma średnio temperaturę 17 °C (na głębokości 100 metrów jest to 10 °C, a poniżej woda ma stałą temperaturę około 4 °C). Niskie temperatury są wywołane dużą głębokością, brakiem mielizn oraz działaniem długotrwałych, zimnych wiatrów. Lody powierzchniowe ustępują w środku maja.
Przyroda.
Barwa wód jeziora jest zielona i ma ono dużą zawartość tlenu przez cały rok. Akwen jest bogaty w ryby – jest ich jedenaście gatunków, a osiem jest poławianych. Żyją tu m.in.: sieja tielecka, lipień arktyczny, lenok, głowacica tajmen, okoń, szczupak, jelec syberyjski i miętus. Brzegi jeziora nie sprzyjają gniazdowaniu ptaków, stąd nie ma tu ich zbyt wiele.

</doc>
<doc id="1059849" url="https://pl.wikipedia.org/wiki?curid=1059849" title="Leon Karasiński">
Leon Karasiński

Leon Karasiński (ur. 29 sierpnia 1879 w Warszawie, zm. 23 marca 1945 w Steyr) – polski inżynier mechanik, profesor Politechniki Warszawskiej.
Życiorys.
Syn Leona. W 1900 uzyskał maturę w IV Gimnazjum w Warszawie (Gimnazjum Filologicznym Wojciecha Górskiego. W 1905 uzyskał stopień kandydata nauk matematycznych na Wydziale Fizyczno-Matematycznym Uniwersytetu Warszawskiego, zaś w 1907 – inżyniera mechanika na Wydziale Technicznym Uniwersytetu w Liège. W latach 1907–1912 pracował jako samodzielny konstruktor działu maszyn parowych, pomp i przyrządów cukrowniczych w biurze technicznym Fabryki Maszyn Parowych i Odlewni „Orthwein, Karasiński i Ska”, której współwłaścicielem był jego ojciec. Od 1912 do grudnia 1915 był kierownikiem działu silników parowych i urządzeń cukrowniczych w Zakładach Mechanicznych „Lilpop, Rau i Loewenstein”. Był wykładowcą przedmiotu silniki i turbiny parowe w ramach Kursów Wieczornych dla Techników (1909–1916), oraz silników parowych w ramach Kursu dla Inżynierów (1913) na Wydziale Technicznym Towarzystwa Kursów Naukowych w Warszawie. W latach 1914–1916 był także członkiem TKN. W latach 1911–1918 uczył także w Szkole Mechaniczno-Technicznej H. Wawelberga i S. Rotwanda,
Od 1915 był współorganizatorem Politechniki Warszawskiej, na której od 1916 wykładał – wytrzymałość tworzyw na wydziałach: Inżynierii Budowlanej oraz Budowy Maszyn i Elektrotechniki, a także matematykę na Wydziale Architektury 1 kwietnia 1919 otrzymał tytuł profesora nadzwyczajnego, 1 maja 1920 profesora zwyczajnego mechaniki technicznej na Wydziale Inżynierii Lądowej Politechniki Warszawskiej. Jako profesor Politechniki zorganizował międzywydziałowe Laboratorium Wytrzymałości Tworzyw. Oprócz badań nad wytrzymałością materiałów budowlanych i drogowych, zajmowało się ono również normalizacją polskich cementów oraz zastosowaniem technologii betonu do nawierzchni drogowych. Przeszedł w stan spoczynku 26 września 1933. W latach 1936–1939 wykładał na Wydziale Budowy Okrętów i Konstrukcji Stalowych w Państwowej Szkole Technicznej w Warszawie. Publikował artykuły fachowe m.in. w "Przeglądzie Technicznym, Mechaniku, Inżynierze Kolejowym" i "Cemencie". Należał do Komisji Budowlanej i Podkomisji Cementowej przy Polskim Komitecie Normalizacyjnym w Warszawie. W ramach współpracy z Radą Cementową przy Związku Polskich Fabryk Portland-Cementu zainicjował normalizację piasku wzorcowego do prób wytrzymałościowych cementu i tworzyw wiążących.
W czasie okupacji hitlerowskiej napisał podręcznik z zakresu trygonometrii płaskiej i sferycznej, którego podręcznik zaginął w czasie powstania warszawskiego. Podczas powstania został aresztowany wraz z żoną i wywieziony do podobozu KL Mauthausen-Gusen w Steyr-Münichholz. Podczas pobytu w nim nadal zajmował się teorią odkształceń i naprężeń. Zginął na krótko przed jego wyzwoleniem. Symboliczny grób znajduje się na cmentarzu Powązkowskim w Warszawie (kwatera 13-3-16,17) (napis ufundowano w 30. rocznicę śmierci z inicjatywy Polskiej Akademii Nauk).

</doc>
<doc id="1059850" url="https://pl.wikipedia.org/wiki?curid=1059850" title="Bronisław Sabat">
Bronisław Sabat

Bronisław Jerzy Sabat (ur. 5 maja 1871 w Tyśmienicy, zm. 20 grudnia 1953 w Warszawie) – polski fizyk, rentgenolog, profesor honorowy Akademii Medycznej w Łodzi.
Życiorys.
Był studentem fizyki i medycyny w Krakowie, Lwowie i Wiedniu. W Paryżu został uczniem Henriego Becquerela i Pierre’a Curie. W Wiedniu był uczniem twórcy rentgenologii Georga Holzknechta. W 1911 roku zastosował kimografię jako metodę robienia zdjęć rentgenowskich. Od 1921 roku przez 5 lat pełnił funkcję kierownika Szpitala Ujazdowskiego. Od 1926 przez 20 lat kierował ubezpieczalnią w Warszawie. Rok później opracował metodę wykonywania zdjęć wkładanych do ciała pacjenta. Od 1933 członek korespondencyjny Towarzystwa Naukowego Warszawskiego. Pochowany na cmentarzu Powązki Wojskowe w Warszawie (kwatera A12-1-22).

</doc>
<doc id="1059851" url="https://pl.wikipedia.org/wiki?curid=1059851" title="Bolesław Skarżyński">
Bolesław Skarżyński

Bolesław Skarżyński (ur. 31 marca 1901 w Warszawie, zm. 17 marca 1963 w Krakowie) – polski lekarz i biochemik. Ojciec scenografa Jerzego Skarżyńskiego.
Życiorys.
Po złożeniu egzaminu dojrzałości w 1920 odbył sześciomiesięczną służbę w 64 Pułku Piechoty w Grudziądzu, a następnie rozpoczął studia na Wydziale Lekarskim Uniwersytetu Jagiellońskiego pod kierunkiem Leona Marchlewskiego, równocześnie był asystentem w Zakładzie Fizjologii. Ukończył je w 1927 uzyskując stopień doktora medycyny, jednocześnie rozpoczął naukę na Wydziale Filozofii, ukończył w 1931. Pracował w Zakładzie Chemii Lekarskiej, a równolegle przygotowywał pracę habilitacyjną, którą obronił w 1938. 21 grudnia 1938 został docentem chemii fizjologicznej na Wydziale Lekarskim UJ. Otrzymał wówczas stypendium naukowe im. Potockich, dzięki któremu rok później wyjechał do Szwecji. Prowadził tam badania w Instytucie Biochemii w Sztokholmie pod kierunkiem Hansa von Euler-Chelpina, który w uznaniu wiedzy Bolesława Skarżyńskiego poparł jego starania o stypendium Szwedzkiej Akademii Nauk. W 1943 został docentem Uniwersytetu w Sztokholmie, wykładał tam biochemię nowotworów złośliwych. Był członkiem zarządu Polskiego Komitetu Pomocy Uchodźcom w Sztokholmie i współorganizatorem Polskiego Ośrodka Kulturalnego „Ognisko”. Pod koniec 1944 wyjechał do Wielkiej Brytanii, gdzie na Polskim Wydziale Lekarskim w Edynburgu wykładał chemię fizjologiczną. W latach 1945-1946 wykładał na uniwersytecie w Edynburgu, a następnie powrócił do kraju, gdzie po śmierci Leona Marchlewskiego przejął prowadzenie Zakładu Chemii Lekarskiej. Od 1947 należał do Polskiej Partii Socjalistycznej, a następnie członkiem Polskiej Zjednoczonej Partii Robotniczej. W 1948 roku został profesorem nadzwyczajnym chemii lekarskiej Uniwersytetu Jagiellońskiego. W 1952 roku został przewodniczącym komitetu biochemicznego i członkiem korespondentem PAN, dwa lata później krakowska Akademia Medyczna nadała mu tytuł profesora zwyczajnego. W 1957 roku założył i został pierwszym przewodniczącym Polskiego Towarzystwa Biochemicznego, współtworzył Polskie Towarzystwo Historii Medycyny. W 1959 został członkiem rzeczywistym PAN, w latach 1960-1963 był członkiem Prezydium PAN. W 1962 otrzymał Nagrodę „Problemów” za osiągnięcia w dziedzinie popularyzowania nauki.
Dorobek naukowy.
Dorobek naukowy Bolesława Skarżyńskiego obejmuje ponad 190 prac, w tym 82 doświadczalne, 35 artykułów przeglądowych i popularnonaukowych, 70 z zakresu historii nauki oraz 5 monografii. Pracował nad witaminą B12 nowotworami oraz metabolizmem siarki.

</doc>
<doc id="1059852" url="https://pl.wikipedia.org/wiki?curid=1059852" title="Sello Muso">
Sello Muso

Sello Muso (ur. 3 marca 1986) − lesotyjski piłkarz występujący na pozycji pomocnika. Od 2008 roku zawodnik klubu Lioli Teyateyaneng.

</doc>
<doc id="1059853" url="https://pl.wikipedia.org/wiki?curid=1059853" title="Bernardio Alberto Houssay">
Bernardio Alberto Houssay



</doc>
<doc id="1059854" url="https://pl.wikipedia.org/wiki?curid=1059854" title="Polska Akademia Filmowa">
Polska Akademia Filmowa

Polska Akademia Filmowa (ang. "Polish Film Academy") – powstała w 2003 roku z inicjatywy Krajowej Izby Producentów Audiowizualnych, skupia w sobie laureatów nagród Orłów i wybitnych przedstawicieli polskiego świata filmowego. Założycielami Akademii byli ówcześni członkowie elektoratu Kapituły Nagrody, którzy mieli prawo głosowania w turach wyborów Polskich Nagród Filmowych.
PAF jest polskim odpowiednikiem innych znanych narodowych akademii filmowych z zagranicy, które przyznają prestiżowe nagrody filmowe jak np. Europejskie Nagrody Filmowe – przyznawane przez Europejską Akademię Filmową.
14 kwietnia 2008 roku pierwszym Prezydentem Akademii wybrano Agnieszkę Holland.

</doc>
<doc id="1059855" url="https://pl.wikipedia.org/wiki?curid=1059855" title="Operacja Highjump">
Operacja Highjump

Operacja Highjump (OpHjp), oficjalna nazwa "The United States Navy Antarctic Developments Program, 1946-47" – operacja Marynarki Stanów Zjednoczonych zorganizowana przez kontradmirała Richarda E. Byrda w Antarktyce pod dowództwem Richarda Cruzena. Rozpoczęła się 26 sierpnia 1946 i trwała do 1947. W skład sił podbiegunowych wchodziło 4700 ludzi, 13 okrętów i wiele samolotów.
Początkowe założenia operacji zakładały:
Przebieg operacji.
Zachodnia Grupa Okrętów osiągnęła wyspy Marquesas 12 grudnia 1946, po czym okręty „Henderson” i „Cacapon” zostały ustawione jako stacje monitorujące pogodę. Około 24 grudnia „Currituck” zaczął wypuszczać samoloty na operację rekonesansu.
Wschodnia Grupa Okrętów dotarła do Wyspy Piotra I pod koniec grudnia 1946. 30 grudnia radiooperator Wendell K. Henderson i Fredrick W. Williams oraz marynarz Maxwell A. Lopez zginęli, gdy ich PBM Mariner "George 1" rozbił się w zamieci. Pozostałych sześciu członków załogi przeżyło (w tym nawigator James H. Robbins i drugi pilot William Kearns) i zostało uratowanych 13 dni później. W bazie McMurdo odsłonięto tablicę pamiątkową upamiętniającą trzech zabitych członków załogi Marinera, a w grudniu 2004 podjęto wysiłki mające na celu odnalezienie ich ciał.
Grupa Centralna osiągnęła Zatokę Wielorybią (ang. "Bay of Whales") 15 stycznia 1947, gdzie wśród lodowców zbudowano tymczasowy pas startowy w bazie zwanej "Little America IV". Vance N. Woodall zmarł podczas wypadku przy wyładowywaniu zapasów ze statku po 30 grudnia 1946.
Po zakończeniu operacji Amerykanie wrócili na te tereny w ramach operacji Windmill, twierdząc, że wiele zdjęć lotniczych z operacji Highjump było źle naświetlonych i potrzebne było ponowne ich wykonanie. Finn Ronne także sfinansował prywatną ekspedycję na to samo terytorium przed 1948.
Zmarły lotnik Maxwell A. Lopez został upamiętniony nazwaniem góry Mount Lopez na Wyspie Thurstona.
Ksiądz William Menster, który służył jako kapelan podczas tej ekspedycji, stał się pierwszym kapłanem, który odwiedził ten kontynent. W czasie służby w 1947 roku poświęcił Antarktykę.
Okręty biorące udział w operacji.
Grupa Wschodnia
"dowodzona przez komandora George’a J. Dufeka"
Grupa Zachodnia
"dowodzona przez komandora Charlesa A. Bonda"
Grupa Centralna
Lotniskowiec USS „Philippine Sea” także uczestniczył w operacji, ale nie był przydzielony do konkretnej grupy.
Kontrowersje.
Z Operacją Highjump związana jest dosyć popularna teoria spiskowa. Amerykanie zamiast prowadzić badania, mieli zmierzyć się z pozostałościami III Rzeszy. Niemcy mieli podobno posiadać ukrytą bazę, w której znajdować się miała dosyć pokaźna liczba U-Bootów. Zwolennicy tej teorii podają poniższe argumenty, aby dowieść prawdy tego poglądu:

</doc>
<doc id="1059856" url="https://pl.wikipedia.org/wiki?curid=1059856" title="William Hunter">
William Hunter

William Hunter (ur. 23 maja 1718, zm. 30 marca 1783) – szkocki lekarz fizjolog, chirurg, położnik, brat Johna Huntera. W 1768 został profesorem anatomii w Royal Academy of Arts. Był zwolennikiem porodu naturalnego i sporadycznie używał do tego celu kleszczy. Jego zbiory preparatów anatomicznych przekazano do uniwersytetu w Glasgow. Głównym dziełem Huntera był atlas "The Anatomy of the Human Gravid Uterus" (1774).

</doc>
<doc id="1059857" url="https://pl.wikipedia.org/wiki?curid=1059857" title="Siergiej Korsakow">
Siergiej Korsakow

Siergiej Siergiejewicz Korsakow (ros. Сергей Сергеевич Корсаков, ur. w Gusie Chrustalnym, zm. w Moskwie) – rosyjski lekarz psychiatra i neurolog, pierwszy profesor psychiatrii w Rosji, twórca moskiewskiej szkoły psychiatrii. Opisał objawy zespołu, znanego obecnie jako zespół Korsakowa.
Życiorys.
Syn Siergieja Grigoriewicza Korsakowa, zarządcy dużej fabryki szkła, i jego żony Akiliny Jakowlewny Aliańczikowej. Miał starszego brata Nikołaja (1853–1925), który był pediatrą.
W 1870 roku ukończył gimnazjum w Moskwie, nagrodzony złotym medalem. Od 1870 do 1875 studiował medycynę na Uniwersytecie Moskiewskim. Specjalizował się w neurologii u Kożewnikowa. Po otrzymaniu tytułu doktora medycyny w 1887 roku pracował w Szpitalu Prieobrażenskim. W 1892 został profesorem nadzwyczajnym psychiatrii na Uniwersytecie Moskiewskim.
W 1879 roku ożenił się z Anną Konstantinowną Barsową.
W wieku 44 lat przeszedł dwa zawały serca. W 1898 wyjechał do Wiednia na specjalistyczną konsultację. Rozpoznano u niego przerost i zapalenie serca oraz otyłość. 1 maja 1900 Korsakow zmarł z powodu niewydolności serca. Mózgowie Korsakowa zbadano w Moskiewskim Instytucie Badań Mózgu: ważyło 1603 g.
Upamiętnienie.
„Żurnał newropatołogii i psichiatrii imieni S.S. Korsakowa” (ros. Журнал неврологии и психиатрии имени С.С. Корсакова), założone w 1900 roku przez Kożewnikowa czasopismo neuropsychiatryczne, nazwano na jego cześć. Moskiewska Klinika Psychiatrii nosi jego imię, na jej budynku umieszczono pamiątkową tablicę.
Dorobek naukowy.
Najbardziej pamiętanym osiągnięciem Korsakowa jest jego opis zespołu amnestycznego u osób nadużywających alkoholu. Na XII Międzynarodowym Kongresie Medycznym w Moskwie Friedrich Jolly zaproponował na jego określenie nazwę zespołu Korsakowa, która szybko się przyjęła i stosowana jest do dziś.
Zajmował się zagadnieniem paranoi. W 1891 roku zaproponował koncepcję choroby psychicznej, nazwanej przez niego "dysnoia" – odpowiednik Kraepelinowskiej dementia praecox. Nazwa ta nie przyjęła się w piśmiennictwie. Uważany jest także za twórcę psychiatrii sądowej w Rosji.
Był twórcą własnej szkoły psychiatrycznej, określanej mianem moskiewskiej. Uczniami Korsakowa byli m.in. Władimir Serbski, Piotr Gannuszkin, Nikołaj Bażenow, Władimir Jakowenko.

</doc>
<doc id="1059858" url="https://pl.wikipedia.org/wiki?curid=1059858" title="Siergiej Spasokukocki">
Siergiej Spasokukocki

Siergiej Iwanowicz Spasokukocki (ros. Сергей Иванович Спасокукоцкий, ur. 10 czerwca 1870, zm. 17 listopada 1942) – radziecki lekarz, chirurg. 
W 1912 został profesorem na uniwersytecie w Saratowie, a w 1926 został profesorem także na Uniwersytecie w Moskwie i Instytucie Medycyny. Był członkiem Akademii Nauk ZSRR. Jeden z rosyjskich pionierów chirurgii jelita, żołądka i torakochirurgii. Był także twórcą metody operacji bąblowca płuc. W 1929 opracował metodę mycia rąk w warunkach polowych za pomocą roztworu amoniaku. Pracując w Saratowie zaproponował nową metodę leczenia ropni mózgu polegającą na ich odbarczeniu, zanim zrobił to Walter Dandy. 

</doc>
<doc id="1059861" url="https://pl.wikipedia.org/wiki?curid=1059861" title="Fritz Schaudinn">
Fritz Schaudinn

Fritz Richard Schaudinn (ur. 19 września 1871 w Röseningken, zm. 22 czerwca 1906 w Hamburgu) – niemiecki mikrobiolog i protozoolog. Jest twórcą kierunku protozoologii w Instytucie Chorób Zakaźnych w Hamburgu. W 1905 dokonał wspólnie z Erichem Hoffmannem odkrycia krętków bladych, będących czynnikiem etiologicznym kiły. Odkrył cykle rozwojowe pierwotniaków zarodźca zimnicy oraz czerwonki bakteryjnej.

</doc>
<doc id="1059862" url="https://pl.wikipedia.org/wiki?curid=1059862" title="Infliksimab">
Infliksimab



</doc>
<doc id="1059863" url="https://pl.wikipedia.org/wiki?curid=1059863" title="Port lotniczy Riwne">
Port lotniczy Riwne



</doc>
<doc id="1059864" url="https://pl.wikipedia.org/wiki?curid=1059864" title="Morris Simmonds">
Morris Simmonds

Morris Simmonds (ur. 14 stycznia 1855 na St. Thomas, zm. 4 września 1925 w Hamburgu) – niemiecki lekarz, patolog.
Urodził się na należącej wówczas do Danii wyspie Saint Thomas, w 1861 roku razem z rodziną przeniósł się do Hamburga. Uczęszczał do humanistycznego gimnazjum Johanneum w Hamburgu. Studiował medycynę na Uniwersytecie w Tybindze, w Lipsku, Monachium i Kilonii. Tytuł doktora medycyny otrzymał w 1879 roku w Kilonii. Od 1879 do 1880 był asystentem w Instytucie Patologicznym Uniwersytetu w Kilonii, od 1880 do 1882 asystentem w klinice chirurgicznej tej uczelni, a od 1882 do 1884 pracował jako asystent w Szpitalu Ogólnym w Hamburgu. Przez kolejne lata był wolnopraktykującym lekarzem w Hamburgu.
W 1889 roku został prosektorem w Instytucie Patologicznym Szpitala Świętego Jerzego. W 1909 roku został profesorem na Uniwersytecie w Hamburgu.
Przeprowadzał badania nad patologią gruczołów wewnętrznych, narządów płciowych, chorobami zakaźnymi. Łącznie opublikował 121 prac naukowych. Jako pierwszy w 1914 roku opisał charłactwo przysadkowe, znane również jako choroba Glińskiego-Simmondsa.

</doc>
<doc id="1059866" url="https://pl.wikipedia.org/wiki?curid=1059866" title="Adalimumab">
Adalimumab

Adalimumab – lek immunosupresyjny, rekombinowane ludzkie przeciwciało monoklonalne skierowane przeciw TNF-α. Działa selektywnie, inaktywując wspomniany czynnik poprzez bezpośrednie przyłączenie się do niego. Stosowany w leczeniu niektórych zapaleń stawów związanych z procesem autoimmunologicznym, w łuszczycy oraz w chorobie Crohna.
Mechanizm działania.
Adalimumab jest rekombinowanym ludzkim przeciwciałem monoklonalnym klasy IgG1 skierowanym przeciw czynnikowi TNF-α. Wiąże się swoiście z TNF-α i niweluje jego aktywność. Na skutek działania leku dochodzi do hamowania interakcji podjednostki α cząsteczki TNF z receptorami p55 oraz p75 znajdującymi się na powierzchni komórki. Adalimumab moduluje ponadto odpowiedź biologiczną regulowaną normalnie przez TNF w zakresie różnych mechanizmów, między innymi na poziomie cząsteczek adhezji międzykomórkowej odpowiedzialnych za zjawisko migracji leukocytów (cząsteczki ELAM-1, VCAM-1, ICAM-1). W badaniach klinicznych obserwowano zmniejszenie aktywności białka CRP oraz innych wskaźników ostrej fazy stanu zapalnego (OB, IL-6) w surowicy krwi pacjentów z reumatoidalnym zapaleniem stawów leczonych adalimumabem. Stwierdzano także obniżenie stężenia metaloproteinaz macierzy (MMP-1, MMP-3), odpowiedzialnych między innymi za niszczenie chrząstki stawowej u tych chorych. Spadek aktywności CRP obserwowano również u pacjentów z chorobą Crohna.
Wskazania do stosowania.
Adalimumab jest zarejestrowany w leczeniu następujących chorób:
Reumatoidalne zapalenie stawów.
Lek stosuje się w okresie aktywnej choroby o umiarkowanym lub dużym nasileniu tylko u pacjentów dorosłych, u których nie uzyskano wystarczającej odpowiedzi po zastosowaniu innych leków modyfikujących przebieg choroby, w tym metotreksatu. Ponadto lek jest wykorzystywany w terapii ciężkiej, aktywnej i postępującej postaci choroby u dorosłych dotychczas nie leczonych metotreksatem. W obu przypadkach lek podaje się w skojarzeniu z metotreksatem lub w monoterapii, jeśli metotreksat jest źle tolerowany przez pacjenta lub dalsze jego podawanie mogłoby być szkodliwe.
Skuteczność oraz bezpieczeństwo stosowania adalimumabu w leczeniu reumatoidalnego zapalenia stawów potwierdzono w kilku randomizowanych badaniach klinicznych, które prowadzono metodą podwójnie ślepej próby, z udziałem grup kontrolnych, a więc zgodnie z zasadami EBM (Medycyna oparta na faktach). W badaniu ARMADA obserwowano 271 dorosłych pacjentów z czynnym reumatoidalnym zapaleniem stawów – na podstawie oceny parametrów tzw. skali ACR (liczba bolesnych i opuchniętych stawów, ocena aktywności choroby i dolegliwości bólowych przez lekarza i przez pacjenta, współczynnik niepełnosprawności HAQ oraz wartości CRP) wykazano poprawę u chorych leczonych adalimumabem w porównaniu z placebo. Podobnie w innym badaniu opublikowanym w 2004 roku z udziałem 619 dorosłych chorych z reumatoidalnym zapaleniem stawów leczonych adalimumabem obserwowano poprawę parametrów w skali ACR, opóźnienie rozwoju choroby określane na podstawie zmian radiologicznych oraz poprawę jakości życia. Z kolei w badaniu PREMIER, w którym wzięło udział 799 dorosłych pacjentów z aktywnym wczesnym reumatoidalnym zapaleniem stawów, obserwowano najlepszą odpowiedź na leczenie (na podstawie parametrów skali ACR) u chorych leczonych jednocześnie adalimumabem i metotreksatem (w porównaniu do chorych otrzymujących sam metotreksat lub adalimumab). W badaniu tym obserwowano również poprawę w badaniach radiologicznych oraz polepszenie jakości życia we wspomnianej grupie. Korzystne wyniki leczenia reumatoidalnego zapalenia stawów po zastosowaniu adalimumabu obserwowano także w badaniu STAR.
Młodzieńcze idiopatyczne zapalenie stawów.
Adalimumab stosuje się u młodzieży chorej na aktywne młodzieńcze idiopatyczne zapalenie stawów w wieku 13–17 lat. Lek podaje się w skojarzeniu z metotreksatem u chorych, u których nie było wystarczającej odpowiedzi po podaniu leków modyfikujących przebieg choroby. W przypadku nietolernacji metotreksatu bądź przeciwwskazań do jego stosowania, adalimumab można zastosować w monoterapii.
Skuteczność oraz bezpieczeństwo adalimumabu u chorych z młodzieńczym idiopatycznym zapaleniem stawów potwierdzono w randomizowanym badaniu klinicznym z wykorzystaniem metody ślepej próby, przeprowadzanym w wielu ośrodkach. W badaniu wzięło udział 171 dzieci w wieku od 4 do 17 lat.
Łuszczycowe zapalenie stawów.
Adalimumab podaje się w leczeniu aktywnej i postępującej postaci choroby u pacjentów dorosłych, jeśli odpowiedź na stosowane wcześniej leki modyfikujące przebieg choroby jest niewystarczająca.
W badaniu klinicznym ADEPT, z udziałem 313 pacjentów chorych na łuszczycowe zapalenie stawów leczonych adalimumbem, opisywano istotną poprawę parametrów ocenianych w wyżej wspomnianej skali ACR w porównaniu z grupą uczestników badania otrzymujących placebo. Skuteczność adalimumabu w tej chorobie potwierdzono również w innym wieloośrodkowym badaniu z udziałem 100 chorych nadzorowanym przez lekarzy ze Stanford University Medical Center.
Zesztywniające zapalenie stawów kręgosłupa.
Adalimumab podaje się tylko u chorych dorosłych z ciężką postacią choroby, jeśli leczenie standardowe nie przyniosło skutku.
W badaniu z udziałem 315 chorych na zesztywniające zapalenie stawów kręgosłupa, uzyskano wyniki, na podstawie których wykazano istotną poprawę objawów przedmiotowych i podmiotowych choroby u pacjentów leczonych adalimumabem w porównaniu do placebo. Korzystny efekt obserwowano już w drugim tygodniu terapii. W powyższym badaniu wykazano, że leczenie adalimumabem istotnie poprawia jakość życia chorych. Podobne obserwacje poczyniono także w badaniu ATLAS przeprowadzonym w Kanadzie z udziałem 82 dorosłych pacjentów.
Choroba Crohna.
Skuteczność i bezpieczeństwo stosowania adalimuambu obserwowano u pacjentów z chorobą Crohna o umiarkowanym lub ciężkim przebiegu w randomizowanych badaniach klinicznych, przeprowadzonych metodą podwójnie ślepej próby, z kontrolną grupą chorych otrzymującą placebo. W kontekście uzyskania indukcji remisji klinicznej lek kontrolowano w dwóch badaniach. W badaniu CLASSIC I z udziałem 299 pacjentów nie leczonych wcześniej lekami biologicznymi wykazano zwiększenie odsetka uzyskanych remisji w stosunku do grupy otrzymującej placebo. Podobne wyniki uzyskano w badaniu GAIN, w którym wzięło udział 325 ludzi otrzymujących wcześniej infliksymab. W innym badaniu CHARM z udziałem 854 chorych oceniano z kolei utrzymywanie się uzyskanej wcześniej remisji choroby. Stwierdzono zwiększenie odsetka pacjentów, u których utrzymywała się remisja, w grupie leczonej adalimumabem w porównaniu z grupą przyjmującą placebo.
W 2006 roku w wytycznych European Crohn’s and Colitis Organisation (ECCO) umieszczono informację o prawdopodobnym wykorzystaniu terapii adalimumabem u dorosłych osób z chorobą Crohna, u których po początkowej skuteczności leczenia infliksymabem, następuje nawrót choroby. Od tego czasu wskazania do stosowania adalimumabu uległy rozszerzeniu – lek jest zarejestrowany do stosowania u pacjentów z ciężką, aktywną postacią choroby, u których nie uzyskano wystarczającej odpowiedzi na właściwą terapię kortykosteroidami lub lekami immunosupresyjnymi albo u chorych, którzy nie tolerują takiego leczenia bądź jest ono u nich przeciwwskazane. Zaleca się by adalimumab w indukcji terapii był stosowany razem z kortykosteroidami. Lek można podawać też w monoterapii jeśli kortykosteroidy są źle tolerowane przez pacjenta lub podawanie ich nie jest wskazane. W 2009 roku ukazała się praca, której autorzy, oceniając działanie adalimumabu u 3160 pacjentów z chorobą Crohna otrzymujących ten lek w ramach badań klinicznych, uznali, że jest on w tej grupie podobnie bezpieczny jak inne antagonisty TNF-α, a częstość niepożądanych działań adalimumabu podczas 10-letniej obserwacji u tych pacjentów była podobna jak u osób otrzymujących wspomniany lek w związku z innymi zaakceptowanymi wskazaniami.
W Polsce w 2007 roku Narodowy Fundusz Zdrowia wprowadził program terapeutyczny pozwalający na refundację leczenia adalimumabem dorosłych pacjentów z chorobą Crohna.
Łuszczyca.
Adalimumab badano pod kątem skuteczności i bezpieczeństwa u dorosłych chorych na łuszczycę pospolitą. Opisano wyniki dwóch randomizowanych badań klinicznych z wykorzystaniem metody podwójnie ślepej próby. W trójetapowym badaniu klinicznym III fazy REVEAL wzięło udział 1212 pacjentów i porównywano w nim skuteczność leku w stosunku do placebo. Uzyskano istotną poprawę w grupie chorych otrzymujących adalimumab (ocena między innymi na podstawie wskaźnika PASI i DLQI) po 16 tygodniach leczenia w porównaniu do grupy, której podawano placebo. Z kolei w badaniu CHAMPION, w którym wzięło udział 271 pacjentów z łuszczycą, porównywano skuteczność adalimumabu stosowanego u części badanych w stosunku do grup kontrolnych otrzymujących placebo lub metotreksat. Również w tym badaniu uzyskano lepszą odpowiedź na leczenie adalimumabem (ocena wskaźnika PASI) i poprawę wskaźnika DLQI w porównaniu do grup kontrolnych po 16 tygodniach.
Terapię adalimumabem zaleca się u chorych z umiarkowaną albo ciężką postacią łuszczycy pospolitej, którzy nie odpowiedzieli na innego typu terapię ogólnoustrojową, w tym metotreksat, cyklosporynę lub PUVA albo takie leczenie jest u nich przeciwwskazane bądź źle tolerowane.
Zastosowania w trakcie badań.
Wrzodziejące zapalenie jelita grubego.
Do leczenia chorych z opornym na standardową terapię wrzodziejącym zapaleniem jelita grubego o ciężkim lub średnio-ciężkim przebiegu, z grupy przeciwciał przeciw TNF-α znajduje zastosowanie infliksymab. Adalimumab był również stosowany w badaniach klinicznych u pacjentów z wrzodziejącym zapaleniem jelita grubego. Stwierdzono jednak, że w przypadku tego leku uzyskuje się mniejsze korzyści terapeutyczne niż u pacjentów z chorobą Crohna otrzymujących podobne dawki. W jednoośrodkowym badaniu z 2010 roku, mimo stwierdzenia nieco mniejszej odpowiedzi na terapię adalimumabem niż infliksymabem zarówno w fazie indukującej, jak i podtrzymującej remisję wrzodziejącego zapalenia jelita grubego, uznano za efektywne działanie obu leków. W 2009 roku opublikowano wyniki badania przeprowadzonego na grupie 20 pacjentów z aktywnym wrzodziejącym zapaleniem jelita grubego, w tym chorych otrzymujących wcześniej infliksymab, na podstawie którego stwierdzono, iż adalimumab jest dobrze tolerowany u chorych z tą jednostką chorobową i wykazuje podobną skuteczność u chorych nieleczonych wcześniej infliksymabem, leczonych tym lekiem bez uzyskania odpowiedzi bądź źle go tolerujących.
Działania niepożądane.
Niekorzystne działania adalimumabu występują z różną częstością. Bardzo często występują infekcje górnych dróg oddechowych. Często pojawiają się zakażenia dolnych dróg oddechowych, grypa, grzybice skóry i błon śluzowych, niedokrwistość, limfopenia, ból i zawroty głowy, kaszel, przekrwienie błony śluzowej nosa, nadciśnienie tętnicze, nudności, biegunka, ból brzucha, nadżerki i owrzodzenia w jamie ustnej, wysypka, świąd, rumień, wypadanie włosów, zapalenie stawów, zmęczenie, hipertransaminazemia. Rzadziej obserwowano posocznicę, zakażenia ran, zakażenia skóry, ropnie, zapalenie tkanki łącznej, czyraki, zanokcicę, stany zapalne w jamie ustnej, zapalenie ucha, zapalenie błony śluzowej żołądka i jelit, drożdżycę, grzybicę pochwy u kobiet, brodawczaka skóry, leukopenię lub neutropenię, leukocytozę, trombocytopenię, limfadenopatię, reakcje alergiczne łącznie z anafilaksją, anoreksję, depresję, bezsenność lub nadmierną senność, migrenę, neuropatie, hipercholsterolemię, hiperurykemię, hiperglikemię i inne zaburzenia.
U pacjentów leczonych adalimumabem opisywano przypadki gruźlicy, a zwłaszcza rozsianej postaci tej choroby. Zwraca się też uwagę na działania niepożądane obserwowane już po wprowadzeniu leku do obrotu oraz w badaniach klinicznych IV fazy: reaktywację wirusowego zapalenia wątroby typu B, choroby demielinizacyjne w tym zapalenie nerwu wzrokowego, śródmiąższowe choroby płuc z uwzględnieniem ich włóknienia, zapalenie naczyń skóry.
W niektórych badaniach klinicznych obserwowano niewielki wzrost zachorowań na nowotwory złośliwe, w tym chłoniaki, w grupie pacjentów leczonych antagonistami TNF-α w porównaniu z grupą kontrolną leczoną placebo. Przypadki te występowały jednak rzadko.
Przeciwwskazania.
Przeciwwskazania do stosowania adalimumabu występują w następujących stanach i schorzeniach:
Środki ostrożności i interakcje.
Pacjenci, u których planowane jest leczenie adalimumabem powinni być poddani przed leczeniem diagnostyce w kierunku gruźlicy. Należy u tych chorych wykonać próbę tuberkulinową oraz badanie zdjęcie rentgenowskie klatki piersiowej. Jednocześnie należy pamiętać o ryzyku fałszywie ujemnych wyników próby tuberkulinowej u ciężko chorych z zaburzeniami odporności. Wykrycie czynnej gruźlicy jest przeciwwskazaniem do włączenia leku, w przypadku postaci utajonej przed włączeniem adalimumabu należy wdrożyć profilaktykę przeciwgruźliczą zgodnie z lokalnym schematem postępowania. Monitorowanie stanu chorego w kierunku wykrycia gruźlicy należy prowadzić przed leczeniem, w jego trakcie oraz 5 miesięcy po jego zakończeniu. Pacjenci powinni być poinformowani, że w przypadku wystąpienia objawów mogących wskazywać na gruźlicę (przewlekły kaszel, stan podgorączkowy, utrata masy ciała), powinni natychmiast zgłosić się do lekarza.
Należy także pamiętać o wykonaniu badań diagnostycznych w przypadku pojawienia się u chorego objawów innego niż gruźlica zakażenia. W przypadku wystąpienia poważnego zakażenia leczenie adalimumabem powinno zostać przerwane do czasu jego wyleczenia.
Zaleca się zachowanie ostrożności w stosowaniu adalimumabu w przypadku pacjentów z chorobami demielinizacyjnymi ośrodkowego układu nerwowego, u osób z niewydolnością serca w stopniu I lub II NYHA, z chorobami układu krwiotwórczego, u pacjentów operowanych, u chorych na nowotwory.
Nie zaleca się stosowania adalimumabu z anakinrą, w związku ze zwiększeniem ryzyka ciężkich zakażeń i neutropenii.
Stosowanie leku w ciąży.
Kategoria B. Nie zaleca się stosowania leku w ciąży. Podczas leczenia i w ciągu 5 miesięcy po jego zakończeniu należy stosować leczenie antykoncepcyjne. W tym czasie pacjentki powinny się także powstrzymać od karmienia piersią.
Dawkowanie.
Lek podaje się tylko metodą iniekcji podskórnej. W reumatoidalnym zapaleniu stawów zaleca się podawanie preparatu w dawce 40 mg co 2 tygodnie, maksymalnie 40 mg co tydzień. W trakcie podawania leku należy kontynuować terapię metotreksatem. W łuszczycowym zapaleniu stawów i zesztywniającym zapaleniu stawów kręgosłupa podaje się 40 mg leku co 2 tygodnie. W ciężkiej chorobie Crohna w celu wywołania indukcji remisji podaje się wstępnie 80 mg adalimumabu i następnie 40 mg po 2 tygodniach, aby uzyskać szybszy efekt można podać 160 mg leku w pierwszym tygodniu terapii i następnie 80 mg po 2 tygodniach. W celu podtrzymania remisji choroby Crohna podaje się 40 mg adalimumabu co 2 tygodnie. W przypadku braku odpowiedzi na leczenie w ciągu 12 tygodni należy rozważyć celowość kontynuacji terapii. Zalecana pierwsza dawka adalimumabu w łuszczycy to 80 mg, a następnie po upływie tygodnia od pierwszej dawki podaje się 40 mg co 2 tygodnie, przy czym po 16 tygodniach w przypadku braku poprawy należy rozważyć sensowność dalszej terapii.
Historia.
Adalimumab po raz pierwszy został zastosowany u pacjentów z umiarkowaną lub ciężką postacią reumatoidalnego zapalenia stawów w roku 2002; następnie zaczęto go wykorzystywać w terapii innych schorzeń reumatycznych. Badania nad adalimumabem w leczeniu RZS trwają od ponad 9 lat. Producent leku podaje, że na świecie tym specyfikiem leczonych było ponad 180 tysięcy osób.

</doc>
<doc id="1059868" url="https://pl.wikipedia.org/wiki?curid=1059868" title="Adapalen">
Adapalen

Adapalen – organiczny związek chemiczny, wielopierścieniowy aromatyczny kwas karboksylowy. Stosowany jako lek przeciwtrądzikowy.
Jest retinoidem trzeciej generacji. Działa silniej przeciwzapalnie niż poprzednie generacje retinoidów, a pośrednio także przeciwbakteryjnie i przeciwłojotokowo. Wykazuje większą skuteczność i jest lepiej tolerowany. Stosowany w leczeniu trądziku w monoterapii i w skojarzeniu z innymi lekami zewnętrznymi: antybiotykami, a także, w cięższych postaciach trądziku, z antybiotykami podawanymi ogólnie.
Mechanizm działania.
Działa selektywnie na receptory naskórka () RAR-beta i częściowo RAR-gamma, nie ulega zniszczeniu pod wpływem światła, hamuje aktywności cyklooksygenazy. Przywraca prawidłowe różnicowania komórek naskórka, zapobiega rogowaceniu ujścia mieszka włosowego, dzięki czemu chroni przed powstawaniem mikrozaskórników, zaskórników i zmian zapalnych.
Stosowanie.
Stosowany zewnętrznie (w postaci maści lub żelu), zazwyczaj raz dziennie, na skórę zmienioną chorobowo w przebiegu trądziku – zwłaszcza pospolitego. Leczenie powinno trwać przynajmniej kilka tygodni. Lek ten charakteryzuje się niską biodostępnością.
W Polsce adapalen jest dostępny w stężeniu 0,1% pod nazwą handlową "Acnelec" lub "Differin", w postaci bezbarwnego żelu i kremu.
Możliwe skutki uboczne.
Zaczerwienienie, wysuszenie skóry twarzy, przemijające podrażnienie i pieczenie skóry. Nie należy stosować preparatu na uszkodzoną skórę. Adapalen nie wywołuje reakcji fototoksycznych ani fotoalergicznych, ale na skutek ścienienia warstwy rogowej naskórka dochodzi do uwrażliwienia skóry na działanie promieni UV, więc podczas kuracji należy unikać nadmiernej ekspozycji na słońce.

</doc>
<doc id="1059869" url="https://pl.wikipedia.org/wiki?curid=1059869" title="Dinilysia">
Dinilysia

Dinilysia patagonica – wymarły gatunek węża żyjący na terenach dzisiejszej Argentyny w piętrze koniaku (późna kreda). Prawdopodobnie naziemny drapieżnik, żyjący w suchym środowisku. Jak u współczesnych węży, budowa kości szczęki i żuchwy zapewniała ich elastyczność (choć nie do tego stopnia, co u zaawansowanych ewolucyjnie węży z grupy Caenophidia). Jej dokładna pozycja systematyczna pozostaje przedmiotem sporów.
Dinilysia w mediach.
BBC na stronie internetowej serialu paradokumentalnego "Wędrówki z dinozaurami" z 1999 roku potwierdziła, że to "Dinilysia" była wężem, który pojawił się w odcinku "Śmierć dynastii"; wąż obserwował zabawę dwóch młodych tyranozaurów. "Dinilysia" została "zagrana" przez współczesnego boa dusiciela. W rzeczywistości nie ma dowodów, że ten wąż żył w Ameryce Północnej, gdzie toczy się akcja odcinka. Poza tym jego akcja toczy się w piętrze mastrychtu, podczas gdy "Dinilysia" żyła ok. 20 milionów lat wcześniej.

</doc>
<doc id="1059871" url="https://pl.wikipedia.org/wiki?curid=1059871" title="Telanaipura">
Telanaipura

Telanaipura - miasto w Indonezji, na południowym wschodzie wyspy Sumatry, nad rzeką Hari. 
W mieście rozwinął się przemysł drzewny oraz spożywczy.

</doc>
<doc id="1059872" url="https://pl.wikipedia.org/wiki?curid=1059872" title="Bino (piłkarz)">
Bino (piłkarz)

Bino (ur. 4 maja 1983) – piłkarz grający w reprezentacji Mozambiku oraz klubie UP Lichinga na pozycji napastnika.

</doc>
<doc id="1059873" url="https://pl.wikipedia.org/wiki?curid=1059873" title="Malowane cerkwie w regionie Trodos">
Malowane cerkwie w regionie Trodos

Malowane kościoły w regionie Trodos – kościoły z okresu bizantyjskiego w regionie Trodos na Cyprze, charakteryzujące się wnętrzami bogato zdobionymi freskami. 
W 1985 roku 9 kościołów zostało wpisanych na listę światowego dziedzictwa UNESCO. W 2001 roku wpis rozszerzono o kościół Agia Sotira tou Soteros w miejscowości Palechori. 
Opis.
Chrześcijaństwo na Cyprze zaczęło rozwijać się od czasu przybycia św. Pawła na wyspę. Prawdopodobnie apostoł w czasie swojej pierwszej podróży misyjnej z Barnabą i Herakliuszem dotarł w góry Trodos. Wtedy w regionie powstały pierwsze świątynie chrześcijańskie. 
W regionie Trodos znajduje się duża liczba kościołów i klasztorów z okresu Cesarstwa Bizantyńskiego, które podbiło Cypr w 965 roku. Świątynie o prostych bryłach, kryte są dwuspadowym dachem. Ich wnętrza są bogato dekorowane freskami. Jedne z najważniejszych cykli malowideł to XII-wieczne freski w świątyni Panagia Phorbiotissa w Nikitari oraz w świątyni Panagia tou Arakou we wsi Lagudera stanowiące doskonały przykład sztuki monumentalnej z okresu Komnenów. Wysokiej jakości freski z XII i XIV wieku zachowały się m.in. w Panagia tou Moutoulla. Późnobizantyjskie malowidła – w stylu rozwijającym się po upadku cesarstwa – znajdują się m.in. w świątyni Archangelos Michail (1474) oraz w kościele Timios Stavros tou Agiasmati (1494). 
W 1985 roku 9 kościołów zostało wpisanych na listę światowego dziedzictwa UNESCO. W 2001 roku wpis rozszerzono o kościół Agia Sotira tou Soteros w miejscowości Palechori. W 2002 roku kościół Panagia Chrysokourdaliotissa w Spilii został wpisany na cypryjską listę informacyjną UNESCO – listę obiektów, które Cypr zamierza rozpatrzyć do zgłoszenia do wpisu na listę światowego dziedzictwa.
W regionie znajduje się wiele innych kościołów i zespołów klasztornych, w tym klasztor Kykkos, które nie zostały wpisane na listę UNESCO.
Kościoły wpisane na listę UNESCO.
Poniższa tabela przedstawia kościoły w regionie Trodos wpisane na listę Światowego Dziedzictwa UNESCO:

</doc>
<doc id="1059875" url="https://pl.wikipedia.org/wiki?curid=1059875" title="Leon Kryński">
Leon Kryński

Leon Paweł Wawrzyniec Kryński (ur. 20 stycznia 1866 w Warszawie, zm. 8 października 1937 tamże) – polski lekarz chirurg i urolog.
Życiorys.
Urodził się w rodzinie Kaliksta i jego żony Józefy z Czerniawskich. Po ukończeniu VI gimnazjum filologicznego studiował na Wydziale Lekarskim Uniwersytetu Warszawskiego, a po ich ukończeniu w 1889 został asystentem w I Klinice Chirurgicznej Uniwersytetu, kierowanej przez Juliana Kosińskiego. Pracując tam w międzyczasie wyjeżdżał do Berlina i Hamburga, gdzie rozszerzał swoją wiedzę pod kierunkiem Roberta Kocha i Ernsta von Bergmanna. W 1891 został doktorem wszechnauk lekarskich. Na początku 1894 wyjechał do Rzymu, gdzie uczestniczył w wykładach i operacjach prowadzonych przez Francesco Durante'a. Pod koniec tego roku powrócił do Warszawy i został I asystentem Ludwika Rydygiera, 23 czerwca 1896 przedstawił na Uniwersytecie Jagiellońskim pracę habilitacyjną. a początku 1899 ponownie wyjechał poszerzać posiadaną wiedzę, studiował w Paryżu i Wiedniu. Na Sorbonie jego wykładowcami byli był m.in. Eugène Doyen i Louis Felbec Terrier oraz Jean Casimir Félix Guyon, który zainteresował go patologią układu moczowo-płciowego. Wówczas zdecydował się nie wracać do Warszawy, a wybrał Kraków. Został docentem w Katedrze i Klinice Chirurgicznej Uniwersytetu Jagiellońskiego, w 1901 uzyskał tytuł profesora nadzwyczajnego. Pięć lat później zdecydował się powrócić do Warszawy, gdzie został ordynatorem Oddziału Chirurgicznego w Szpitalu Św. Ducha. Zorganizował Pracownię Medycyny Doświadczalnej Towarzystwa Naukowego Warszawskiego i kierował w niej Oddziałem Chirurgicznym. Po wkroczeniu do Warszawy Niemcy reaktywowali Uniwersytet Warszawski, na którym Leon Kryński został profesorem w Katedrze i Zakładzie Anatomii Opisowej. Był również organizatorem Wydziału Lekarskiego, gdzie początkowo kierował Oddziałem Przygotowawczo-Lekarskim, a w roku akademickim 1916/1917 pełnił funkcję dziekana. Był pracownikiem Komisji Słownikowej Tymczasowej Rady Stanu. W 1918 został kierownikiem I Katedry i Kliniki, rok później uzyskał tytuł profesora zwyczajnego. Następnie stworzył Zakład Chirurgii Operacyjnej i Anatomii Topograficznej, którym kierował do przejścia w stan spoczynku w 1931.
Zmarł po dłuższej chorobie 8 października 1937 w Warszawie. 11 października 1937 został pochowany na cmentarzu Powązkowskim w Warszawie (kwatera 47, rząd 6, miejsce 29/30).
Dorobek naukowy.
Jako jeden z pierwszych lekarzy dokonał wszczepienia moczowodu w jelito grube, jako pierwszy na świecie opisał przypadek włóknistego zapalenia krezki jelita cienkiego i w 1910 wyodrębnił nową jednostkę chorobową – stwardnienie krezki. Leon Kryński jest autorem 109 prac z zakresu chirurgii operacyjnej i urologii.

</doc>
<doc id="1059876" url="https://pl.wikipedia.org/wiki?curid=1059876" title="Carl Ludwig Schleich">
Carl Ludwig Schleich

Karl Ludwig Schleich (ur. 19 lipca 1859 w Szczecinie, zm. 7 marca 1922 w Bad Saarow) – niemiecki chirurg, malarz, poeta.
Od 1899 roku był profesorem uniwersytetu w Berlinie, a rok później został kierownikiem oddziału chirurgii w Groß-Lichterfelde. Jako pierwszy zastosował znieczulenie miejscowe w chirurgii ogólnej. Zalecał w tym celu stosowanie narkotyku – kokainy. W 1892 roku w Berlinie przedstawił wyniki swoich badań, nawołując do stosowania znieczulenia nasiękowego. Spotkał się z oburzeniem chirurgów, nazywając przeprowadzanie operacji pod całkowitą narkozą "zbrodnią". Mimo to opisał swoją metodę w książce "Bezbolesne operacje, znieczulenie miejscowe płynami obojętnymi" w 1894 roku. Na skutek dużej toksyczności metodę zaczęto stosować dopiero po otrzymaniu w 1905 roku syntetycznej nowokokainy. Był autorem esejów na temat śmierci i histerii.
Schleich uznawany jest za pierwszego naukowca, który wskazał na rolę gleju w funkcji mózgu. W swoich wspomnieniach pisał, że teoria przyszła mu do głowy w trakcie wydawanego w swoim salonie wieczornego przyjęcia „około roku 1890”, gdy „genialny pianista” Stanisław Przybyszewski, przyjaciel Schleicha, grał na fortepianie.

</doc>
<doc id="1059877" url="https://pl.wikipedia.org/wiki?curid=1059877" title="Reprezentacja Brazylii w piłce siatkowej kobiet">
Reprezentacja Brazylii w piłce siatkowej kobiet

Reprezentacja Brazylii w piłce siatkowej kobiet – narodowa reprezentacja tego kraju, reprezentująca go na arenie międzynarodowej.

</doc>
<doc id="1059878" url="https://pl.wikipedia.org/wiki?curid=1059878" title="Greg McDavis">
Greg McDavis

Greg McDavis (ur. 28 stycznia 1951 w Norwich) – magister elektroniki i fizyki, z zawodu informatyk.
Greg McDavys to znany programista z okresów lat 80. i 90. Programował i uczył Turbo Pascala. Zawsze mówił, że naukę programowania trzeba zacząć od tego języka.
Można rzec, że McDavys był współtwórcą TP, wydawał książki (wtedy bardzo popularne) oraz udostępniał kompilatory do Turbo Pascala. Był twórcą wielu programów, pisał gry, kalkulatory i zegarki. Nie był jednak niezależny i pracował dla firm, osobiście wydawał już później tylko książki.
Jego najbardziej znanymi programami są kalkulatory, dawniej bardzo popularne i używane w prawie każdym zawodzie. Znany był też zegarek wielostrefowy (12 i 18 stref). Jeżeli chodzi o gry, McDavys raczej używał tych programów tylko do pokazów i nauki. Miał duży użytek z tak zwanej gry "Jumpman" (dzisiaj postać nazywa się Mario i użytkuje w zupełnie innej dziedzinie). Gra opierała się na skokach. McDavys pokazywał ustawianie parametrów, aby wszystkie realia były zachowane. Na skokach Jumpmana wzorował się Jussie Koskella, autor gry "Deluxe Ski Jump" napisanej w TP. Jussie przyznał, że grę zrobił dzięki długim naukom z McDavysem. McDavys na Jumpmanie pokazywał także strukturę dźwięków i na czym kryła się tajemnica dźwięków uderzenia, czyli odbicie od platformy (wcześniej zupełnie nowe zjawisko). Główną ideą Jumpmana było pokazanie struktur bitowych poruszania się postaci. McDavys zawsze mówił - "BIT MAPA i Matematyka" tak określał pokazy Jumpmana.

</doc>
<doc id="1059879" url="https://pl.wikipedia.org/wiki?curid=1059879" title="Wizilizumab">
Wizilizumab



</doc>
<doc id="1059880" url="https://pl.wikipedia.org/wiki?curid=1059880" title="Józef Laskowski (patolog)">
Józef Laskowski (patolog)

Józef Janusz Laskowski (ur. 23 maja 1900, zm. 26 marca 1970) – polski lekarz onkolog i anatomopatolog. 
Syn Kazimierza. W latach 1932–1944 był kierownikiem pracowni histopatologicznej Instytutu Radowego w Warszawie. Od 1945 roku był zastępcą profesora uniwersytetu w Łodzi. Od 1947 roku był profesorem histopatologii nowotworów w warszawskim Instytucie Onkologii. W latach 1956–1961 był jego dyrektorem. W 1960 r. został członkiem korespondentem, a w 1969 r. członkiem rzeczywistym PAN.
Przyczynił się do rozwoju metod wykrywania nowotworów we wczesnym stadium. Badał też feminizujace guzy jądra. W 1953 roku otrzymał nagrodę państwową II stopnia.
Po śmierci Marszałka Józefa Piłsudskiego w dniu 12 maja 1935 roku, w nocy z 12 na 13 maja 1935 roku mjr dr Wiktor Kaliciński i dr Józef Laskowski działając pod presją czasu wyjęli mózg i zabezpieczyli go do dalszych badań (aby mózg nadawał się do badań, nie mogło minąć więcej niż 24 godziny od śmierci; w 1938 została wydana monografia pt. "Mózg Józefa Piłsudskiego" opracowana pod redakcją prof. Maksymiliana Rosego.

</doc>
<doc id="1059882" url="https://pl.wikipedia.org/wiki?curid=1059882" title="Auguste Rollier">
Auguste Rollier

Auguste Rollier (ur. 1 października 1874 w Saint-Aubin-Sauges, zm. 15 listopada 1954 w Leysin) szwajcarski chirurg. 
Życiorys.
Był pionierem helioterapii gruźlicy kości. W 1903 roku założył sanatorium w Leysin. W 1928 roku został honorowym profesorem uniwersytetu w Lozannie. Stosował leczenie skojarzone gruźlicy kości: klimatyczne, naświetlania, terapię zajęciową, unieruchomienie.

</doc>
<doc id="1059883" url="https://pl.wikipedia.org/wiki?curid=1059883" title="Thomas Ahlström">
Thomas Ahlström

Thomas Ahlström (ur. 17 lipca 1952) – szwedzki piłkarz.
Zawodnik szwedzkiego IF Elfsborg (1971–1979 i 1982–1984). W latach 1979–1982 grał dla greckiego klubu Olympiakos SFP. Król strzelców Allsvenskan w 1983 z szesnastoma golami. Wielokrotny reprezentant kraju między innymi trzy mecze na Mistrzostwach Świata 1974 (grał w meczu z Polską, wygranym przez "biało-czerwonych" 1:0 po golu Grzegorza Laty).

</doc>
<doc id="1059885" url="https://pl.wikipedia.org/wiki?curid=1059885" title="Karl von Rokitansky">
Karl von Rokitansky

Karl von Rokitansky (ur. 19 lutego 1804 w Königgrätz – obecnie Hradec Králové, zm. 23 sierpnia 1878 w Wiedniu) – austriacki lekarz pochodzenia czeskiego, anatomopatolog. 
W latach 1834–1875 był profesorem na uniwersytecie w Wiedniu. Od 1848 był także członkiem Wiedeńskiej Akademii Nauk. W trakcie swojej kariery dokonał około 30 tysięcy sekcji zwłok. Uważał, że choroby powodują zmiany we krwi, a podtrzymywanie sił chorego pomaga w ich zwalczeniu. W 1856 opisał miażdżycę naczyń tętniczych jako proces prowadzący do zakrzepicy i zwężenia tętnic.

</doc>
<doc id="1059886" url="https://pl.wikipedia.org/wiki?curid=1059886" title="Port lotniczy Równe">
Port lotniczy Równe

Port lotniczy Równe (ukr.: "Міжнародний аеропорт "Рівне"", ang.: "Rivne International Airport", kod IATA: RWN, kod ICAO: UKLR) – międzynarodowe lotnisko w Równem, na Ukrainie.

</doc>
<doc id="1059887" url="https://pl.wikipedia.org/wiki?curid=1059887" title="Abbé Prévost">
Abbé Prévost



</doc>
<doc id="1059888" url="https://pl.wikipedia.org/wiki?curid=1059888" title="Lista członków Polskiej Akademii Filmowej">
Lista członków Polskiej Akademii Filmowej

Lista członków Polskiej Akademii Filmowej. Wśród członków są zarówno nominowani, laureaci nagród jak i wybitni przedstawiciele polskiej kinematografii.

</doc>
<doc id="1059889" url="https://pl.wikipedia.org/wiki?curid=1059889" title="Aleph (sekta)">
Aleph (sekta)



</doc>
<doc id="1059890" url="https://pl.wikipedia.org/wiki?curid=1059890" title="U2 3D">
U2 3D

U2 3D jest niespełna półtoragodzinnym zapisem koncertu w technice 3D, nagranym podczas 7 występów w Ameryce Południowej w ramach trasy koncertowej "Vertigo Tour". Premiera na świecie miała miejsce 25 stycznia 2008 roku, a w Polsce 4 kwietnia 2008 roku. Produkcją zajęło się National Geographic. 13 maja 2007 roku, podczas Festiwalu Filmowego w Cannes został wyemitowany trwający 56 minut zwiastun, obejmujący 9 z 14 piosenek, które znalazły się w pełnej wersji filmu.
Film nagrywano przez 9 par kamer 3D, Sony CineAltea.

</doc>
<doc id="1059891" url="https://pl.wikipedia.org/wiki?curid=1059891" title="Julius Robert von Mayer">
Julius Robert von Mayer

Julius Robert von Mayer (ur. 25 listopada 1814 w Heilbronn, zm. 20 marca 1878 tamże) – niemiecki lekarz i fizyk; współodkrywca zasady zachowania energii i pierwszej zasady termodynamiki. Laureat Medalu Copleya (1871).
Życiorys.
Studiował medycynę na Uniwersytecie Eberharda Karola w Tybindze, gdzie w 1838 uzyskał tytuł lekarza. Zdał egzamin na lekarza okrętowego i w 1840 roku udał się w rejs do Indonezji. Wtedy, przebywając w okolicach Jawy, sformułował zasadę zachowania energii w formie zgodnej z treścią pierwszej zasady termodynamiki, używając jej do uzasadnienia przemiany materii w organizmach żywych. Wywnioskował ją z obserwacji, że krew z żyły w tropikach jest jaśniejsza niż w strefie umiarkowanej, co świadczy o mniejszej intensywności spalania. Określił również mechaniczny równoważnik ciepła. Po powrocie w 1841 próbował opublikować swoją pracę w "Annalen der Physik und Chemie", ale została odrzucona. W 1842 jego pracę opublikował Annalen der Chemie und Pharmacie. Odkrycie to nie znalazło zrozumienia, co spowodowało u Mayera próbę samobójczą w 1850. Jej efektem było trwałe kalectwo. Został umieszczony w zakładzie dla umysłowo chorych. Zmarł na gruźlicę. W 1862 John Tyndall uznał pierwszeństwo Mayera przed Joule'em w odkryciu zasady zachowania energii.

</doc>
<doc id="1059894" url="https://pl.wikipedia.org/wiki?curid=1059894" title="Friedrich von Esmarch">
Friedrich von Esmarch

Johannes Friedrich August von Esmarch (ur. 9 stycznia 1823 w Tönning, zm. 23 lutego 1908 w Kilonii) – niemiecki lekarz, chirurg. W 1854 został profesorem Uniwersytetu w Kolonii. Jeden z współtwórców nowoczesnej chirurgii wojennej w tym okresie. W leczeniu stosował antyseptykę i aseptykę. W 1873 roku zastosował jako pierwszy opaskę na tętnicę. Umożliwił tym sposobem przeprowadzanie mniej krwawych amputacji kończyn, a także powstrzymywanie krwawienia przy zabiegach.

</doc>
<doc id="1059896" url="https://pl.wikipedia.org/wiki?curid=1059896" title="Howard Taylor Ricketts">
Howard Taylor Ricketts

Howard Taylor Ricketts (ur. 9 lutego 1871, zm. 3 maja 1910) amerykański lekarz bakteriolog. W 1902 rozpoczął pracę jako docent patologii na uniwersytecie w Chicago. Prowadził badania nad chorobami zakaźnymi m.in.: gorączką gór skalistych, gorączką okopową wywoływanymi przez bakterie i wirusy. Zmarł prowadząc badania nad durem plamistym, którym się zaraził podczas badań. Na jego pamiątkę bakterie wywołujące tę chorobę nazwano riketsjami.

</doc>
<doc id="1059897" url="https://pl.wikipedia.org/wiki?curid=1059897" title="Julius Jacob von Haynau">
Julius Jacob von Haynau

Julius Jacob von Haynau (ur. 14 października 1786 w Kassel, zm. 14 marca 1853 w Wiedniu) – baron, generał artylerii ("Feldzeugmeister") armii austriackiej.
W czasie powstania węgierskiego w lecie 1849 był głównodowodzącym armii austriackiej na terenie Węgier. Dzięki pomocy, w ramach Świętego Przymierza, armii generała Iwana Paskiewicza pokonał honvédów 9 sierpnia 1849 pod Temeszwarem (dzisiejsza Timișoara). Po stłumieniu powstania i kapitulacji Węgrów pod Világos zasłynął jako okrutny namiestnik Węgier i Siedmiogrodu, m.in. każąc powiesić 13 węgierskich generałów (męczenników z Arad) wziętych przez Rosjan do niewoli.
Odznaczenia:

</doc>
<doc id="1059898" url="https://pl.wikipedia.org/wiki?curid=1059898" title="Hilary Schramm">
Hilary Schramm

Hilary Paulin Schramm (ur. 13 stycznia 1857 w Niebrowie, zm. 11 listopada 1940 we Lwowie) – polski chirurg. 
Życiorys.
Po ukończeniu gimnazjum św. Anny w Krakowie w 1875 rozpoczął pięcioletnie studia medyczne na Uniwersytecie Jagiellońskim. Po uzyskaniu tytułu doktora został asystentem prof. Antoniego Bryka w Katedrze Chirurgii, a gdy ten zmarł w 1881 dzięki prof. Janowi Mikulicz-Radeckiemu wyjechał do Wiednia, gdzie studiował przez rok pod kierunkiem prof. Theodora Billrotha. Po powrocie do Krakowa był pierwszym asystentem chirurgii prof. Mikulicz-Radeckiego, po uzyskaniu tytułu doktora habilitowanego w 1885 ze względów rodzinnych przeniósł się do Lwowa. W latach 1886–1918 był prymariuszem oddziału chirurgicznego w szpitalu Świętej Zofii, doprowadził do jego znacznej rozbudowy i przekształcenia z przytułku dla chorych w szpital na europejskim poziomie. Od 1892 był członkiem Krajowej Rady Zdrowia (pełnił tę funkcję do 1920), w 1897 wznowił habilitację u prof. Ludwika Rydygiera i rozpoczął wykłady z chirurgii dziecięcej na Wydziale Lekarskim uniwersytetu we Lwowie. W 1903 uzyskał tytuł profesora nadzwyczajnego, od 1914 przez dwa lata stał na czele III Oddziału Chirurgicznego w Szpitalu Czerwonego Krzyża gdzie leczył rannych Rosjan. Pod koniec 1916 został zmobilizowany do armii austro-węgierskiej, ale po kilku miesiącach został zwolniony. Po powrocie do Lwowa został prymariuszem oddziału chirurgicznego Państwowego Szpitala Powszechnego. we Lwowie, w latach 1918–1920 był prymariuszem Szpitala Powszechnego. Podczas obrony Lwowa był współorganizatorem służby sanitarnej dla żołnierzy i ludności cywilnej, wielokrotnie udawał się na linię frontu dla operowania cięższych wypadków. Po śmierci Ludwika Rydygiera w 1920 objął stanowisko kierownika klinki chirurgii uniwersyteckiej i zajmował je do 1932. Był dziekanem Wydziału Lekarskiego (1922/23) i rektorem UJK (1929/30). Pochowany na cmentarzu Łyczakowskim.
Dorobek naukowy.
Należał do grupy czołowych przedstawicieli tzw. „lwowskiej szkoły chirurgicznej”, od 1881 dokonywał operacji stopy szpotawej, koślawych podudzi i stawów kolanowych u dzieci. W 1887 jako pierwszy wykonał pomyślną resekcję odźwiernika z powodu choroby nowotworowej, a trzy lata później dokonał u dziecka częściowej resekcji jelita z niedrożnością. W 1892 zademonstrował wyleczenie przypadku gruźlicy kostno-stawowej, która wówczas często występowała u dzieci. Już dwa lata po odkryciu przez Wilhelma Röntgena promieni X w 1897 określił wartość rentgenodiagnostyki chirurgicznej u dzieci. Równocześnie stał się orędownikiem wyodrębnienia chirurgii dziecięcej jako osobnej dziedziny nauk medycznych, co poparł wydaniem własnego, pierwszego w języku polskim podręcznika „Choroby kliniczne wieku dziecięcego”. Rok później ogłosił leczenie wodogłowia dzieci poprzez sączkowanie śródczaszkowe, przy zapaleniu otrzewnej u dzieci zalecał laparotomię.
Do grona uczniów Hilarego Schramma należeli: Franciszek Chomicki, Władysław Dobrzaniecki, Adam Gruca, Henryk Hilarowicz, Alfred Janik, Klaudiusz Karowiec, Stanisław Laskownicki, Bronisław Malan, Emil Michałowski, Tadeusz Onyszkiewicz, Ryszard Rodziński, Wiktor Bross, Jerzy Szymanowicz, Eugeniusz Wajgiel, Jan Zaczek i Jan Zasowski
Prace naukowe.
Autor 58 prac naukowych z zakresu chirurgii brzusznej.

</doc>
<doc id="1059900" url="https://pl.wikipedia.org/wiki?curid=1059900" title="Armand Trousseau">
Armand Trousseau

Armand Trousseau (ur. 14 października 1801 w Tours, zm. 23 czerwca 1867 w Paryżu) – francuski lekarz, pediatra.
Życiorys.
W 1839 roku został ordynatorem szpitala św. Antoniego – uniwersyteckiego szpitala w Paryżu. W 1850 roku został członkiem Francuskiej Akademii Medycznej.
Prowadził badania gruźlicy krtani, płonicy i duru brzusznego. Wprowadził do lecznictwa tracheotomię i intubację dotchawiczną. Jako pierwszy opisał dwa objawy, które zostały nazwane jego nazwiskiem.
Zmarł na raka żołądka, którego sam u siebie rozpoznał.

</doc>
<doc id="1059902" url="https://pl.wikipedia.org/wiki?curid=1059902" title="Droga wojewódzka nr 769">
Droga wojewódzka nr 769

Droga wojewódzka nr 769 (DW769) – droga wojewódzka w województwie mazowieckim o długości 1,1 km. Przebiega przez Górę Kalwarię łącząc stacją kolejową z drogą krajową nr 79.

</doc>
<doc id="1059903" url="https://pl.wikipedia.org/wiki?curid=1059903" title="Iwan Cichan">
Iwan Cichan

Iwan Ryhorawicz Cichan (białorus. Іван Рыгоравіч Ціхан; ros. Иван Григорьевич Тихон, "Iwan Grigorjewicz Tichon"; ur. 23 lipca 1976 w Głowsiewiczach koło Słonima) – białoruski lekkoatleta, młociarz. Ma 185 cm wzrostu i 105 kg wagi.
Jego żona - Wolha - jest także lekkoatletką (rzucała dyskiem). Mają jednego syna - Iwana.
Zdobywca złotych medali mistrzostw świata w Paryżu (2003), Helsinkach (2005) (anulowany z powodu wykrycia u Cichana dopingu) i Osace (2007). Uczestniczył w Igrzyskach Olimpijskich w Atenach (2004), gdzie zdobył srebrny medal (odebrany decyzją MKOl 5 grudnia 2012). Na Igrzyskach Olimpijskich w Pekinie (2008) zdobył brąz, a na Igrzyskach Olimpijskich w Rio de Janeiro (2016) srebro. Zdobył też tytuł wicemistrza Europy (Amsterdam 2016).
Mistrz Białorusi z 2001, 2002, 2003, 2004, 2005 i 2008.
Rekord życiowy: 84,51 m. W 2005 podczas zawodów w Grodnie posłał młot na odległość 86,73 m, zaledwie centymetr gorszą od rekordu świata. Z powodu dyskwalifikacji nałożonej na Białorusina wynik ten został anulowany.
Cichan zajął 3. miejsce w konkursie rzutu młotem na Igrzyskach w Pekinie (2008) początkowo brązowy medal został mu odebrany z powodu wykrycia u niego niedozwolonych środków dopingowych. W 2010 Sportowy Sąd Arbitrażowy z siedzibą w Lozannie uznał testy antydopingowe za nieważne, ponieważ laboratorium w Pekinie nie spełniało międzynarodowych standardów.

</doc>
<doc id="1059905" url="https://pl.wikipedia.org/wiki?curid=1059905" title="Centrala aerometryczna">
Centrala aerometryczna

Centrala aerometryczna () – urządzenie (najczęściej rodzaj komputera) służące do wyliczania parametrów lotu statku powietrznego (prędkość przyrządowa – IAS, prędkość rzeczywista – TAS, liczba Macha, wysokość, kąt natarcia i ślizgu, prędkość pionowa, temperatura rzeczywista) na podstawie parametrów powietrza opływającego ów statek powietrzny (ciśnienia całkowitego i statycznego, temperatury spiętrzenia oraz kątów opływu).
Zasada działania.
Pomiar parametrów powietrza odbywa się zazwyczaj z wykorzystaniem tradycyjnych czujników. Pomiar ciśnienia statycznego i całkowitego odbywa się za pomocą Odbiorników Ciśnienia Powietrza (OCP), pomiar temperatury spiętrzenia najczęściej za pomocą termometrów rezystancyjnych, a kątów opływu za pomocą czujników ciśnieniowych lub skrzydełkowych. Zmierzone wartości przetwarzane są na sygnał cyfrowy (wcześniej analogowy) i przekazywane do układu przetwarzania. Układ przetwarzania na podstawie zmierzonych wartości oraz ciśnienia odniesienia oblicza parametry lotu (np. wysokość barometryczną, prędkość rzeczywistą, liczbę Macha, prędkość pionową itd.) i przekazuje je do systemu zobrazowania informacji (ekrany LCD, wskaźniki zegarowe itp.) oraz w zależności od potrzeby do systemów poprawy stabilności (Stability Augmentation System) i sterowności (Control Augmentation System), sterowania zespołem napędowym, nawigacyjno-celowniczych itd. Aby zapewnić dużą niezawodność centrali używa się układów zwielokrotnionych oraz wbudowanych systemów diagnostycznych (BITE – Built-in Test Equipment).
Zalety stosowania.
Wykorzystanie zintegrowanego systemu obliczeniowo-pomiarowego umożliwia podawania parametrów lotu z większą dokładnością dzięki bardziej skutecznej kompensacji błędów (uwzględnienie ściśliwości powietrza, rzeczywistej zmiany temperatury, konfiguracji statku powietrznego), oraz zmniejsza liczbę potrzebnych przyrządów.

</doc>
<doc id="1059906" url="https://pl.wikipedia.org/wiki?curid=1059906" title="Aleksiej Speranski">
Aleksiej Speranski

Aleksiej Dymitriewicz Speranski (ros. Алексей Дмитриевич Сперанский, ur. 12 stycznia 1888, zm. 23 sierpnia 1961) – rosyjski chirurg patolog. W latach 1920-1923 profesor uniwersytetu w Irkucku. W 1923 rozpoczął pracę w instytucie medycyny eksperymentalnej w Leningradzie. W 1934 przeniósł się do Moskwy. Pozostał na swoim stanowisku do 1945 roku. Objął wówczas stanowisko dyrektora instytutu Patologii Ogólnej i Eksperymentalnej Akademii Nauk ZSRR.
Jest twórcą teorii układu nerwowego zachorowania i troficznej roli oraz w patofizjologii chorób zakaźnych. Zajmował się także leczeniem napadów padaczkowych i nerwic.

</doc>
<doc id="1059907" url="https://pl.wikipedia.org/wiki?curid=1059907" title="V Korpus Polski Wielkiej Armii">
V Korpus Polski Wielkiej Armii



</doc>
<doc id="1059908" url="https://pl.wikipedia.org/wiki?curid=1059908" title="Władimir Fiłatow">
Władimir Fiłatow

Władimir Fiłatow, ros. Владимир Филaтoв, ukr. Вoлoдимир Філaтoв (ur. 27 lutego 1875, zm. 30 października 1956 w Odessie) – rosyjsko-ukraiński lekarz, chirurg, okulista. Był członkiem radzieckiej Akademii Nauk Medycznych. Był również dyrektorem Instytutu Oftalmologii. W 1917 jako pierwszy przeszczepił płat skóry. Usprawnił także przeszczepianie rogówki pobranej bezpośrednio po zgonie pacjenta.
Skończył gimnazjum w Symbirsku, 1892-1897 studiował na Wydziale Medycznym Uniwersytetu Moskiewskiego, był ordynatorem w głównej klinice uniwersytetu, później w głównym szpitalu w Moskwie, od 1903 kierował katedrą Uniwersytetu Noworosyjskiego, w 1919 przemianowanego na Odeski Instytut Medyczny. Od 1939 był członkiem Akademii Nauk Ukraińskiej SRR, a od 1944 Akademii Nauk Medycznych ZSRR. W 1950 otrzymał tytuł Bohatera Pracy Socjalistycznej.

</doc>
<doc id="1059910" url="https://pl.wikipedia.org/wiki?curid=1059910" title="VIII Korpus Polski Wielkiej Armii">
VIII Korpus Polski Wielkiej Armii



</doc>
<doc id="1059912" url="https://pl.wikipedia.org/wiki?curid=1059912" title="Zygmunt Radliński">
Zygmunt Radliński

Zygmunt Radliński (ur. 20 kwietnia 1874 w Warszawie, zm. 31 grudnia 1941) – polski lekarz chirurg, profesor Uniwersytetu Warszawskiego, działacz Polskiej Partii Socjalistycznej. 
Życiorys.
Studia skończył w Rosji. W latach 1902–1905 pracował jako asystent w Szpitalu Dzieciątka Jezus w Warszawie, pod kierownictwem Władysława Krajewskiego. W 1905 został zesłany na Syberię za udzielanie pomocy lekarskiej rannym po zamachach i demonstracjach ulicznych. Tam rozwinął się jako chirurg. W 1907 uciekł z zesłania, przedostał się do Galicji i osiadł w Krakowie. Był początkowo asystentem, a następnie docentem w klinice Bronisława Kadlera, gdzie w 1911 uzyskał habilitację. W czasie I wojny światowej był lekarzem w szpitalach wojskowych. W końcu wojny został naczelnym chirurgiem Szpitala Ujazdowskiego. 
Po odzyskaniu niepodległości Polski mieszkał w Warszawie. W 1920 roku został profesorem chirurgii na Wydziale Lekarskim Uniwersytetu Warszawskiego; był kierownikiem Katedry Chirurgii i Kliniki Chirurgicznej w Szpitalu Dzieciątka Jezus (w 1936 zastąpił odchodzącego na emeryturę Antoniego Leśniowskiego). Zespół prof. Radlińskiego jest zaliczany do najbardziej wybitnych placówek naukowo-dydaktycznych i klinicznych w skali kraju w tym okresie. Jego asystentami byli późniejsi znani chirurdzy, m.in. profesorowie: Kazimierz Dębicki, Jan Kossakowski, Józef Marian Piasecki, Tadeusz Sokołowski, Marian Stefanowski, Witold Trawiński, Andrzej Trojanowski, Jan Zaorski.
Zygmunt Radliński jest autorem ponad 30 opublikowanych prac naukowych; za najbardziej istotne uważane są prace dotyczące chirurgii przełyku, żołądka, jelit (m.in. nowego sposobu operacji nowotworu odbytnicy), trzustki, dróg żółciowych i wątroby. Część prac dotyczyła również neurochirurgii, urologii, ortopedii, chirurgii naczyń, torakochirurgii.

</doc>
<doc id="1059916" url="https://pl.wikipedia.org/wiki?curid=1059916" title="Istria (okręg)">
Istria (okręg)



</doc>
<doc id="1059917" url="https://pl.wikipedia.org/wiki?curid=1059917" title="Droga wojewódzka nr 539">
Droga wojewódzka nr 539

Droga wojewódzka nr 539 (DW539) – droga wojewódzka w województwie mazowieckim i kujawsko-pomorskim o długości 20 km. Łączy Blinno i Tłuchowo.

</doc>
<doc id="1059918" url="https://pl.wikipedia.org/wiki?curid=1059918" title="Wilhelm Fabricius">
Wilhelm Fabricius

Wilhelm Fabricius z Hilden lub Hildanus (ur. 25 czerwca 1560, zm. 15 lutego 1634) – niemiecki lekarz, chirurg. Był miejskim lekarzem w szwajcarskim mieście Berno. Jego osiągnięcia dotyczą głównie leczenia ran. Przetłumaczył wiele prac z łaciny na języki europejskie, między innymi francuski i niemiecki.

</doc>
<doc id="1059919" url="https://pl.wikipedia.org/wiki?curid=1059919" title="Kōji Murofushi">
Kōji Murofushi

 – japoński lekkoatleta, specjalizujący się w rzucie młotem.
Pochodzi ze sportowej rodziny: rzut młotem uprawiała jego młodsza siostra – Yuka, a ich ojciec Shigenobu Murofushi także był młociarzem, trzykrotnym olimpijczykiem. Natomiast jego matka Serafina Moritz, była rumuńską oszczepniczką, mistrzynią Europy juniorów w 1968.
Kariera.
W 2000 zajął 9. miejsce w igrzyskach olimpijskich w Sydney. Pierwszy medal światowej imprezy zdobył w 2001 na mistrzostwach świata w Edmonton zajmując 2. miejsce. Dwa lata później ustanowił rekord Azji wynoszący 84,86 m. Na igrzyskach olimpijskich w Atenach Murofushi zdobył złoty medal. W 2007 na mistrzostwach świata w Osace zajął 6. miejsce. Rok później zajął 5. miejsce w konkursie rzutu młotem na Igrzyskach w Pekinie, jednak dwóch białoruskich medalistów zostało zdyskwalifikowanych za doping i Murofushiemu przypadł brązowy medal tej imprezy. W 2010 Sportowy Sąd Arbitrażowy z siedzibą w Lozannie uznał testy antydopingowe za nieważne, ponieważ laboratorium w Pekinie nie spełniało międzynarodowych standardów i Japończyk powrócił na 5. miejsce olimpijskiego konkursu. Dwudziestokrotny mistrz Japonii (1995-2014). W 1998 poprawił (wynikiem 76,65) poprawił rekord kraju, który wcześniej należał do jego ojca. W latach 1998-2003 w sumie piętnastokrotnie ustanawiał rekord Japonii w rzucie młotem
Sukcesy.
Zwycięzca "IAAF Hammer Throw Challenge" w sezonie 2010.

</doc>
<doc id="1059920" url="https://pl.wikipedia.org/wiki?curid=1059920" title="Antonio Maria Valsalva">
Antonio Maria Valsalva

Antonio Maria Valsalva (ur. 17 stycznia 1666, zm. 2 lutego 1723) – włoski lekarz i anatom.
Życiorys.
Od 1697 roku był profesorem uniwersytetu w Bolonii. Był pionierem nauk o słuchu. Przeprowadził i opisał ponad tysiąc badań sekcyjnych w dziele "De aure humana tractatus". Jako pierwszy podzielił ucho na trzy części: zewnętrzne, środkowe i wewnętrzne. Wprowadził także badanie nazwane próbą Valsalvy.

</doc>
<doc id="1059921" url="https://pl.wikipedia.org/wiki?curid=1059921" title="Port lotniczy Użhorod">
Port lotniczy Użhorod

Port lotniczy Użhorod (ukr.: "Міжнародний аеропорт "Ужгород"", ang.: "Uzhhorod International Airport", kod IATA: UDJ, ICAO: UKLU) – międzynarodowe lotnisko w Użhorodzie, na Ukrainie.
Połączenia.
Połączenia z Użhorodu obsługują: Luhansk Airlines i Lviv Airlines.
Główne kierunki lotów to: Kijów-Boryspol , Kijów-Żuliany i Budapeszt .

</doc>
<doc id="1059925" url="https://pl.wikipedia.org/wiki?curid=1059925" title="Seishi Kishimoto">
Seishi Kishimoto

 – japoński mangaka. Młodszy brat Masashiego Kishimoto (autora "Naruto"). 
Bracia zaczynali razem we wczesnym dzieciństwie, co sprawiło, że ich style są podobne. Seishi zasłynął dzięki mandze pod tytułem "666 Satan", która była publikowana w odcinkach w miesięczniku "Gekkan Shōnen Gangan". Manga ta w Ameryce Północnej wydana została pt. "O-Parts Hunter". Aktualnie powstaje manga "Blazer Drive", najnowsze dzieło Kishimoto.

</doc>
<doc id="1059926" url="https://pl.wikipedia.org/wiki?curid=1059926" title="Projekt GNU">
Projekt GNU

Projekt GNU – przedsięwzięcie mające na celu stworzenie kompletnego, wolnego, uniksopodobnego systemu operacyjnego GNU, zapoczątkowane w styczniu 1984 roku przez Richarda Matthew Stallmana.
Historia.
Pierwsze ogłoszenie projektu GNU miało miejsce w 27 września 1983 roku. Była to wiadomość wysłana przez Richarda Stallmana na grupach dyskusyjnych "net.unix-wizards" i "net.usoft", jednak prace nad systemem GNU rozpoczęły się dopiero w styczniu 1984 roku, po odejściu Stallmana z Massachusetts Institute of Technology (MIT). Odejście to było jego zdaniem konieczne, aby MIT nie rościł sobie praw autorskich do systemu.
W marcu 1985 roku w czasopiśmie "Dr. Doob’s Journal of Software Tools" został wydany Manifest GNU, który miał na celu pozyskanie współpracowników i wsparcia.
Pierwszym programem stworzonym w ramach projektu był edytor GNU EMACS rozpowszechniany za pomocą mieszczącego się na uniwersytecie MIT anonimowego serwera FTP "prep.ai.mit.edu", oraz wysyłany na taśmie w cenie 150 dolarów.
W 1985 roku powołana została Fundacja Wolnego Oprogramowania (ang. "Free Software Foundation"), aby zdobyć źródła finansowania.
W 1989 powstała pierwsza wersja Powszechnej Licencji Publicznej GNU.
Filozofia.
Projekt GNU uznaje, że komputery i technologie cyfrowe pozwalają na znaczne ułatwienie rozpowszechniania i modyfikowania informacji, jednak utrudnia to niedostosowany do nich system praw autorskich pochodzący z dawnych czasów. Projekt ten uznaje ponadto, że spowodowane prawem autorskim utrudnienia dostępu do programów powodują utrudnienia w użytkowaniu i rozwoju oprogramowania, oraz naruszenie spójności społeczeństwa.
Alternatywą dla oprogramowania prawnie zastrzeżonego miałoby być wolne oprogramowanie, czyli takie które spełnia cztery następujące warunki:
GNU sprzeciwia się patentom na oprogramowanie, ponieważ według projektu niemal każdy innowacyjny program wykorzystuje nowe metody, a to czy zostały już wcześniej opatentowane zależy od szczęścia, co z kolei znacznie utrudnia tworzenie nowych programów.
Projekt sprzeciwia się także tzw. zaufanej technice komputerowej (ang. "Trusted Computing"), nazywanej przez niego „zdradziecką techniką komputerową” (ang. "Treacherous computing"), oraz systemom DRM nazywanym przez niego Systemem Zarządzania Cyfrowymi Restrykcjami (ang. "Digital Restrictions Management"), które pozwalają dostawcom oprogramowania na przejęcie kontroli nad komputerem ich użytkownika.
Zdaniem projektu GNU wolne oprogramowanie powinno posiadać także wolną dokumentację, która pozwala użytkownikowi na jej redystrybucje, oraz modyfikacje i dystrybucje zmodyfikowanych wersji. Konieczność ta nie dotyczy jednak wszelkiego rodzaju treści, np. artykułów opisujących prywatne poglądy, jednak według projektu w przypadku publikacji elektronicznych prawo powinno zezwalać na niekomercyjne ich kopiowanie. Szczególnym przypadkiem jest tu literatura naukowa, wydawana w formie elektronicznej. Zdaniem projektu, każdy powinien mieć prawo do rozpowszechniania kopii takich prac. W tym przypadku Richard Stallman powołuje się na Konstytucję Stanów Zjednoczonych.
Projekt ten wspiera też wolność słowa, publikacji, zrzeszania się w internecie, prawo do szyfrowania prywatnej korespondencji i połączeń sieciowych, oraz prawo do tworzenia oprogramowania.
Free Software Foundation.
Fundacja Wolnego Oprogramowania (ang. "Free Software Foundation", w skrócie "FSF") została założona w 1985 roku celem wsparcia Projektu GNU, oraz innego wolnego oprogramowania.
Pierwotnym źródłem finansowania było przejecie sprzedaży edytora GNU EMACS, dzisiaj pomimo przyjmowania darowizn głównym źródłem przychodów pozostaje sprzedaż wolnego oprogramowania, wolnych instrukcji, oraz związane z tym usługi.
Pracownicy FSF stworzyli wiele pakietów oprogramowania GNU, w tym bibliotekę C oraz powłokę bash.
System GNU.
GNU to wolny, uniksopodobny system operacyjny, którego tworzenie zostało zapoczątkowane w 1984 roku, przez Richarda Stallmana. W systemie tym skorzystano z istniejących już wolnych programów takich jak X Window System, czy TeX.
Od początku lat 90. XX wieku GNU poza jądrem jest kompletnym systemem operacyjnym, lukę tę wypełniło jednak jądro Linux. Obecnie GNU/Linux jest szeroko stosowanym wariantem systemu GNU, system oparty na jądrze GNU Hurd jest już gotowy do wypróbowania.
Copyleft.
Copyleft („"Lewo autorskie”") to stworzony przez Richarda Stallmana system licencjonowania wolnego oprogramowania, nakazujący aby wszystkie zmodyfikowane wersje programu również były wolne. Termin ten jest odwrotnością terminu "copyright" ("prawo autorskie"), a przez Stallmana został zapożyczony z przysłanej mu przez Dona Hopkinsa naklejki na której widniał napis: „Copyleft (L), All Rights Reversed” („"Lewo autorskie (L), Wszystkie prawa odwrócone”").
W Projekcie GNU zazwyczaj zaleca się używanie tego typu licencji (np. GNU GPL), aby kod programu nie został zamknięty w innym, niewolnym programie, oraz aby zachęcić innych do uczynienia swoich programów wolnymi.

</doc>
<doc id="1059929" url="https://pl.wikipedia.org/wiki?curid=1059929" title="Kristoffer Arvhage">
Kristoffer Arvhage

Kristoffer Arvhage (ur. 2 listopada 1977 w Borås) - szwedzki piłkarz grający na pozycji obrońcy. Ma na swoim koncie dziewięć występów w reprezentacji Szwecji U-21. Wychowanek Sandareds IF (występował w nim do 1992 roku), w latach 1993-2004 gracz IF Elfsborg, w 2004 - Aalborg BK, w 2005 - AIK Fotboll, a od 2006 - IFK Norrköping.

</doc>
<doc id="1059930" url="https://pl.wikipedia.org/wiki?curid=1059930" title="Okręty podwodne typu Oskar">
Okręty podwodne typu Oskar



</doc>
<doc id="1059935" url="https://pl.wikipedia.org/wiki?curid=1059935" title="Nachyłek barwierski">
Nachyłek barwierski

Nachyłek barwierski ("Coreopsis tinctoria" Nutt.) – gatunek rośliny jednorocznej z rodziny astrowatych. Rodzimy obszar jego występowania to Ameryka Północna, ale rozprzestrzenił się także w Azji, na Nowej Zelandii. W wielu krajach świata jest uprawiany jako roślina ozdobna.
Zastosowanie i uprawa.
Popularna roślina ozdobna, nadająca się na rabaty, a także na kwiat cięty. Przeznaczana na rabaty. Tworzy zwarte kępy. Kwitnie późnym latem. Jest łatwy w uprawie. Najlepiej rośnie w pełnym słońcu, na przepuszczalnej i żyznej glebie. Rozmnaża się z nasion wysiewanych wiosną lub jesienią. Podczas kwitnienia wymaga podparcia.

</doc>
<doc id="1059938" url="https://pl.wikipedia.org/wiki?curid=1059938" title="Jadwiga Piłsudska-Jaraczewska">
Jadwiga Piłsudska-Jaraczewska



</doc>
<doc id="1059939" url="https://pl.wikipedia.org/wiki?curid=1059939" title="Najświętsze Serce">
Najświętsze Serce



</doc>
<doc id="1059941" url="https://pl.wikipedia.org/wiki?curid=1059941" title="Broken/\xc2\xa0">
Broken/\xc2\xa0



</doc>
<doc id="1059943" url="https://pl.wikipedia.org/wiki?curid=1059943" title="Armata 88 mm">
Armata 88 mm



</doc>
<doc id="1059944" url="https://pl.wikipedia.org/wiki?curid=1059944" title="Moving Average Convergence Divergence">
Moving Average Convergence Divergence



</doc>
<doc id="1059946" url="https://pl.wikipedia.org/wiki?curid=1059946" title="Puchar Ameryki w piłce siatkowej">
Puchar Ameryki w piłce siatkowej

Puchar Ameryki w piłce siatkowej – impreza organizowana co 2 lata przez CSV i NORCECA od 1998 r. Biorą w niej udział męskie reprezentacje narodowe należące do tych dwóch organizacji.

</doc>
<doc id="1059954" url="https://pl.wikipedia.org/wiki?curid=1059954" title="Rails">
Rails



</doc>
<doc id="1059955" url="https://pl.wikipedia.org/wiki?curid=1059955" title="Rugownik">
Rugownik

Rugownik – wyrażenie zależne od współczynników dwóch wielomianów, równe zero wtedy i tylko wtedy, gdy wielomiany te mają wspólny czynnik.
Definicja i własności.
Rozpatrzmy dwa wielomiany w ciele liczbowym formula_1
Rugownikiem tych wielomianów nazywa się wyznacznik stopnia formula_4 postaci
Przyjmuje się dodatkowo, że formula_6
Wówczas dla dowolnych wielomianów formula_7
Niech formula_15 będą postaci
Wtedy formula_18
Zastosowanie.
Rozwiązywanie układów dwóch równań z dwiema niewiadomymi.
Rozpatrzmy układ równań wielomianowych formula_19 formula_20 – niezerowe. Po uporządkowaniu składników wielomianów względem potęg formula_21 uzyskujemy:
gdzie formula_24 są wielomianami niezerowymi. Można rozważyć rugownik:
Podobnie, po uporządkowaniu składników wielomianów względem potęg formula_26 tworzy się rugownik formula_27 Można udowdnić, że gdy para formula_28 jest rozwiązaniem układu równań formula_29 zachodzi formula_30 oraz formula_31
Powyższe rozumowanie prowadzi do metody uzyskiwania rozwiązań układu równań. Jeśli formula_32 są wielomianami niezerowymi, ich rozkład na czynniki pierwsze daje skończoną liczbę potencjalnych wartości formula_33 odciętej i formula_34 rzędnej rozwiązania. Wówczas pozostaje bezpośrednie sprawdzenie, które z par formula_35 są rozwiązaniami układu równań.

</doc>
<doc id="1059960" url="https://pl.wikipedia.org/wiki?curid=1059960" title="Gōseki Kojima">
Gōseki Kojima

 – japoński mangaka.
Urodził się tego samego dnia co Osamu Tezuka. Po liceum Kojima malował plakaty dla kin, gdyż był to jedyny sposób na zarobienie pieniędzy. W 1950 roku, przeprowadził się do Tokio. 
Kojima znany jest z tego, że ożywił dawną technikę i sztukę kamishibai ("teatr papierowy", buddyjska forma opowiadania historii, powstała w XII wieku). Utworzony przez siebie rynek zapełniał nowymi produktami związanymi z "kamishibai".
Jego pierwszą mangą opublikowaną w czasopiśmie była "Dojinki". W 1970 roku, zaczął pracować wraz z Kazuo Koike wokoło projektu "Kozure ōkami" – "Samotny wilk i szczenię" (ang. Lone Wolf and Cub). Wraz ze scenarzystą Kazuo Koike stworzył jeszcze kilka innych popularnych mang, razem znani byli jako "Golden Duo" (Złoty duet). Krytycy podziwiali jego talent i warsztat (chociaż był samoukiem). Od roku 1994 był konsultantem graficznym czasopisma "Manga Japan" i kształcił nowe pokolenie rysowników. Zmarł w wieku 71 lat.

</doc>
<doc id="1059966" url="https://pl.wikipedia.org/wiki?curid=1059966" title="Prawosławna Katedra Metropolitalna Świętej Równej Apostołom Marii Magdaleny w Warszawie">
Prawosławna Katedra Metropolitalna Świętej Równej Apostołom Marii Magdaleny w Warszawie



</doc>
<doc id="1059971" url="https://pl.wikipedia.org/wiki?curid=1059971" title="Cerkiew św. Mikołaja w Białymstoku">
Cerkiew św. Mikołaja w Białymstoku



</doc>
<doc id="1059976" url="https://pl.wikipedia.org/wiki?curid=1059976" title="Leon Paweł Wawrzyniec Kryński">
Leon Paweł Wawrzyniec Kryński



</doc>
<doc id="1059980" url="https://pl.wikipedia.org/wiki?curid=1059980" title="Hasse Berggren">
Hasse Berggren

Hasse Berggren (ur. 18 lutego 1973) – szwedzki piłkarz grający na pozycji napastnika. Występował w takich klubach jak: Norrsundets IF (1990, Hamrånge GIF (1990-1993), Gefle IF 1994-1997), Hammarby IF (1998-1999), FK Haugesund (2000-2001), IF Elfsborg (2002-2005), BK Häcken (2006-2007), zakończył karierę w 2011 w Gefle IF.

</doc>
<doc id="1059982" url="https://pl.wikipedia.org/wiki?curid=1059982" title="(">
(



</doc>
<doc id="1059983" url="https://pl.wikipedia.org/wiki?curid=1059983" title=")">
)



</doc>
<doc id="1059984" url="https://pl.wikipedia.org/wiki?curid=1059984" title="Śmierć na pięć">
Śmierć na pięć

Śmierć na pięć – utwór zespołu Republika. Ostatni nagrany przez Grzegorza Ciechowskiego, przed jego śmiercią w grudniu 2001 roku. Ukazał się na albumie "Ostatnia płyta".
Teledysk, a właściwie krótki film animowany do piosenki "Śmierć na pięć" jest autorstwa Mariusza Wilczyńskiego. Autor animacji pracował nad tym filmem od połowy października 2001, a ukończył go w marcu 2002, już po śmierci Ciechowskiego. W początkowym zamyśle miał to być tylko fragment większego, około 30 minutowego filmu animowanego, do którego Ciechowski i Wilczyński się przymierzali, ale nagła śmierć lidera Republiki zniweczyła te plany. Animator wymyślił i dorysował nową pointę. W 2007 roku film "Śmierć na pięć" pokazywany był w ramach retrospektywnych pokazów animacji Mariusza Wilczyńskiego w najbardziej prestiżowych muzeach i galeriach świata (np. The Museum of Modern Art w Nowym Jorku czy The National Gallery w Londynie), a w 2008 został umieszczony w "Antologii Polskiej Animacji Eksperymentalnej" wydanej na DVD przez Polskie Wydawnictwa Audiowizualne.

</doc>
<doc id="1059985" url="https://pl.wikipedia.org/wiki?curid=1059985" title="Port lotniczy Tarnopol">
Port lotniczy Tarnopol

Port lotniczy Tarnopol (ang.: "Ternopil Airport", kod IATA: TNL, kod ICAO: UKLT) – międzynarodowe lotnisko w Tarnopolu, na Ukrainie. Obecnie nie działa.

</doc>
<doc id="1059988" url="https://pl.wikipedia.org/wiki?curid=1059988" title="Grań (wieś)">
Grań (wieś)

Grań (biał. Грань) – wieś na Białorusi w obwodzie mińskim, część rejonu stołpeckiego. Składa się z osady Grań, kolonii Smolarnia i folwarku Grań. Osada Grań położona była na 150 ha. W szczytowym okresie tj. lata 30. XX w., było 15 domów. Grań zamieszkiwały wspólnie rodziny polskie, białoruskie i żydowskie – Mostowscy, Dubianiec, Downar, Jakusik, Nosow, Zujewski, Szalkowicz, Goldberg, Florjanowicz, Gorwicz, Berman.

</doc>
<doc id="1059990" url="https://pl.wikipedia.org/wiki?curid=1059990" title="Coreopsis tinctoria">
Coreopsis tinctoria



</doc>
<doc id="1059992" url="https://pl.wikipedia.org/wiki?curid=1059992" title="Piłka siatkowa na igrzyskach panamerykańskich">
Piłka siatkowa na igrzyskach panamerykańskich

Piłka siatkowa na igrzyskach panamerykańskich pojawiła się podczas drugiej edycji tych Igrzysk, czyli w roku 1955. Mecze siatkówki rozgrywane są zarówno wśród mężczyzn jak i kobiet.

</doc>
<doc id="1059993" url="https://pl.wikipedia.org/wiki?curid=1059993" title="Maaja Ranniku">
Maaja Ranniku

Maaja Ranniku (ur. 1 marca 1941 w gminie Abji, zm. 24 października 2004 w Tallinnie) – estońska szachistka, mistrzyni międzynarodowa od 1964 roku.
Kariera szachowa.
W roku 1964 podzieliła I miejsce (wraz z Tatianą Zatułowską) w mistrzostwach Związku Radzieckiego, a następnie pokonała ją w dogrywce 4 - 2 i zdobyła tytuł mistrzyni ZSRR. Dzięki temu sukcesowi wystąpiła w tym samym roku w turnieju pretendentek w Suchumi, zajmując VI miejsce (wynik ten odpowiadał wówczas siódmej pozycji na świecie). W 1978 awansowała do rozegranego w następnym roku w Alicante turnieju międzystrefowego, który ukończyła na VIII miejscu. Tu sukcesów Maaji Ranniku w turniejach międzynarodowych należały m.in. I m. w Budapeszcie (1969), I m. w Braszowie (1971), dz. II m. we Vrnjackiej Banji (1973), dz. III m. we Frunze (1978, turniej strefowy) oraz dz. II m. w Tallinnie (za Gulnarą Sachatową, wspólnie z Tatianą Fominą).
Była jedną z najwybitniejszych estońskich szachistek, m.in. dziesięciokrotnie zdobywając tytuł indywidualnej mistrzyni swojego kraju (w latach 1961, 1963, 1967, 1973, 1981, 1982, 1984, 1987, 1988 i 1991). W 1992 roku jedyny raz w swojej karierze wystąpiła na szachowej olimpiadzie w Manili, zdobywając 6½ pkt w 11 partiach.

</doc>
<doc id="1059994" url="https://pl.wikipedia.org/wiki?curid=1059994" title="Brian Brendell">
Brian Brendell

Brian Brendell (ur. 7 września 1986 w Reheboth) to piłkarz grający w reprezentacji Namibii. Jego obecny klub to Civics FC Windhuk.
Strzelił dwa gole dla Namibii w meczu o 3. miejsce z reprezentacją Lesotho w COSAFA Cup 2007, dając zwycięstwo swojej drużynie.
W 2008 roku wystąpił w Pucharze Narodów Afryki, gdzie strzelił dwie bramki. Namibia wywalczyła jeden punkt, remisując 1:1 z Gwineą i nie awansowała do ćwierćfinału.

</doc>
<doc id="1059995" url="https://pl.wikipedia.org/wiki?curid=1059995" title="Maria Hanowerska (1722–1772)">
Maria Hanowerska (1722–1772)

Maria Hanowerska (ur. 5 sierpnia 1722 w Londynie; zm. 14 stycznia 1772 w Hanau) – księżniczka Wielkiej Brytanii.
Życiorys.
Urodziła się jako córka Jerzego, księcia Walii (późniejszego króla), i Karoliny z Ansbachu, córki Jana Fryderyka, margrabiego Brandenburg-Ansbach. W chwili urodzenia otrzymała tytuł: Jej Królewska Wysokość, Księżniczka Walii Maria. 11 czerwca 1727 roku, kiedy jej ojciec wstąpił na tron jako "Jerzy II", zaczęto ją tytułować: Jej Królewska Wysokość, Księżniczka Maria.
Małżeństwo.
28 czerwca 1740 w Kassel, księżniczka Maria poślubiła Fryderyka Hessen-Kassel. Od 1754 para była w separacji, ale doczekała się wcześniej czterech synów, z których pierworodny nie dożył wieku dorosłego.
W 1760 mąż Marii odziedziczył po swoim ojcu Hesse-Kassel, a Maria pomimo rozłączenia małżonków, przez następne dwanaście lat swojego życia była landgrafiną. Zmarła w wieku 48 lat w niemieckim Hanau.

</doc>
<doc id="1059996" url="https://pl.wikipedia.org/wiki?curid=1059996" title="Słonecznik zwyczajny">
Słonecznik zwyczajny

Słonecznik zwyczajny ("Helianthus annuus" L.) – gatunek rośliny z rodziny astrowatych. Pochodzi z Ameryki Północnej, obecnie rozprzestrzenił się także gdzieniegdzie poza rejonem swojego rodzimego występowania. Jest uprawiany w wielu rejonach świata, w Europie od XVI w. W Polsce występuje jako roślina uprawna i ozdobna.
Biologia i ekologia.
Roślina jednoroczna. Kwitnie od lipca do października, przedprątne kwiaty zapylane są przez błonkówki. W ciągu dnia koszyczek słonecznika zwrócony jest zawsze w stronę słońca i stąd pochodzi nazwa rodzajowa. Owoce słonecznika zawierają do 38% oleju.
Uprawa.
Roślina łatwa w uprawie. Uprawia się z nasion wysiewanych wczesną wiosną wprost do gruntu. Wytrzymuje wiosenne przymrozki (strefy mrozoodporności 4-10). W czasie owocowania może wymagać podparcia, gdyż duże i ciężkie koszyczki mogą wywrócić roślinę wraz z korzeniami (zwłaszcza po opadach deszczu). Wymaga stanowiska w pełnym słońcu i bardzo obfitego nawożenia.

</doc>
<doc id="1059998" url="https://pl.wikipedia.org/wiki?curid=1059998" title="Maja Ranniku">
Maja Ranniku



</doc>
<doc id="1059999" url="https://pl.wikipedia.org/wiki?curid=1059999" title="Gotyk wenecki">
Gotyk wenecki

Gotyk wenecki – (zwany też promienistym) styl architektoniczny występujący w Wenecji. Jest to styl gotycki z wpływami arabskimi.

</doc>
<doc id="1060001" url="https://pl.wikipedia.org/wiki?curid=1060001" title="Casino Royale (powieść)">
Casino Royale (powieść)

Casino Royale – powieść Iana Fleminga o przygodach agenta 007 – Jamesa Bonda. Została ukończona w 1953 roku i jest pierwszą powieścią w cyklu o Bondzie. Jest też pierwszą powieścią, w której pojawia się przyjaciel Bonda, Feliks Leiter. Została trzykrotnie zekranizowana (Casino Royale (1954), Casino Royale (1967) i Casino Royale (2006)).
Jako pierwowzór postaci Vesper Lynd, Ian Fleming wykorzystał swoją byłą kochankę, agentkę brytyjskiego wywiadu Krystynę Skarbek (vel Christine Granville).

</doc>
<doc id="1060002" url="https://pl.wikipedia.org/wiki?curid=1060002" title="Martini">
Martini

Osoby noszące nazwisko Martini:
Inne:

</doc>
<doc id="1060003" url="https://pl.wikipedia.org/wiki?curid=1060003" title="Chyłomierz poprzeczny">
Chyłomierz poprzeczny



</doc>
<doc id="1060004" url="https://pl.wikipedia.org/wiki?curid=1060004" title="Raptile">
Raptile

Raptile, właściwie Addis Mussa (ur. 14 września 1976 w Monachium) – niemiecki raper etiopjskiego pochodzenia. Współpracował m.in. z Eko Freshem, Valezką, X-Zibitem, Anti Garanti i Trey Songz.

</doc>
<doc id="1060005" url="https://pl.wikipedia.org/wiki?curid=1060005" title="Emerson College">
Emerson College

Emerson College (Kolegium Emersona) – amerykańska uczelnia niepubliczna w Bostonie, ufundowana w 1880 roku przez Charlesa Wesleya Emersona jako „szkoła krasomówstwa”. Oferuje 37 kierunków kształcenia w wielu dziedzinach sztuki oraz mediów i komunikacji.
Główny kampus kolegium jest usytuowany w pobliżu parku Boston Common. Uczelnia ma również kampusy w Los Angeles i mieście Well w Holandii. Należą do niej bostońskie "Cutler Majestic Theatre" i "Colonial Theatre", a w 2005 nabyła "Paramount Theatre".
Wskaźnik akceptacji podań o przyjęcie na rok 2018 wyniósł 36% (w przybliżeniu trzy osóby na jedno miejsce). W rankingu "America's Best Colleges 2019" wydanym przez U.S. News &amp; World Report Emerson College osiągnął 8 miejsce wśród uczelni wyższych w północnej części USA.
Rankingi.
Ogólne:
Po kierunkach:

</doc>
<doc id="1060006" url="https://pl.wikipedia.org/wiki?curid=1060006" title="Port lotniczy Iwano-Frankiwsk">
Port lotniczy Iwano-Frankiwsk

Port lotniczy Iwano-Frankiwsk (ukr.: "Міжнародний аеропорт "Івано-Франківськ"", ang.: "Ivano-Frankivsk International Airport", kod IATA: IFO, kod ICAO: UKLI) – międzynarodowe lotnisko w Iwano-Frankiwsku, na Ukrainie.
Port Lotniczy "Iwano-Frankowsk" należy do lotnisk w kategorii "B" i wykonuje funkcję zapasowego dla miast Lwów i Czerniowce.

</doc>
<doc id="1060009" url="https://pl.wikipedia.org/wiki?curid=1060009" title="Koordynator zakrętu">
Koordynator zakrętu

Koordynator zakrętu – dwa przyrządy pokładowe zazwyczaj umieszczone w jednej obudowie. Zakrętomierz wskazuje prędkość kątową zakrętu (zmiany kursu) statku powietrznego. Chyłomierz poprzeczny pokazuje natomiast czy samolot jest w skoordynowanym zakręcie wskazując ślizg. Chyłomierz jest w rzeczywistości inklinometrem wskazującym kąt pomiędzy wektorem przyspieszenia a osią statku powietrznego.
Zasada działania.
Zakrętomierz.
Zakrętomierz jest żyroskopowym instrumentem działającym na zasadzie precesji. Oś obrotu żyroskopu jest równoległa do osi poprzecznej samolotu, a zawieszenie żyroskopu ma ograniczoną możliwość obrotu wokół osi podłużnej statku powietrznego.
Zakręt powoduje moment obrotowy wokół osi pionowej żyroskopu. Wytwarza to precesję żyroskopu wokół osi podłużnej samolotu. Zawieszenie razem z żyroskopem obraca się wokół osi podłużnej statku powietrznego napotykając opór skalibrowanej sprężyny. Osiągnięty zostaje stan równowagi pomiędzy momentem obrotowym a oporem sprężyny a pozycja zawieszenia, połączonego bezpośrednio ze wskaźnikiem, wskazuje tempo obrotu. W koordynatorze zakrętu żyroskop jest ustawiony pod kątem 30 stopni względem poziomu wobec czego działa na niego zarówno przechylenie (ang. roll) jak i odchylenie (ang. yaw).
Przyrząd posiada dwa znaczniki. Kiedy wskaźnik pokryje się ze znacznikiem znaczy to, że samolot wykonuje zakręt standardowy definiowany jako trzy stopnie na sekundę. Oznacza to, że czas potrzebny na wykonanie obrotu o 360 stopni wynosi dwie minuty. Przyrządy opisane są w zależności od tempa obrotu: "2 min" dla tych wskazujących dwuminutowy zakręt standardowy, rzadziej "4 min" dla używanych w szybszych bądź mniej zwrotnych samolotach takich jak Concorde. Przy lotach według wskazań przyrządów przyrząd ten umożliwia wykonanie zakrętów w określonym czasie, co ważne jest w procedurach lotniczych. Przykładowo by zmienić kurs o 90 stopni potrzeba 30 sekund wykonując 2 minutowy zakręt standardowy.
Chyłomierz.
Koordynacja zakrętu wykonywana jest przy pomocy chyłomierza zwanego potocznie "kulką". Chyłomierz zbudowany jest z zakrzywionej szklanej rurki wypełnionej bezbarwną cieczą oporową, wewnątrz której może się swobodnie przemieszczać kulka. Pierwotną formą przyrządu była rurka wypełniona alkoholem, zakrzywiona w przeciwną stronę, z bańką powietrza zamiast kulki. Ruch kulki powodowany jest poprzez grawitację oraz siłę odśrodkową. Samolot jest w zakręcie skoordynowanym, jeśli kulka jest wyśrodkowana w rurce. Jeśli kulka jest po wewnętrznej stronie zakrętu następuje ześlizg, jeśli na zewnątrz - wyślizg. Chyłomierz jest jednym z najprostszych instrumentów. Zazwyczaj występuje w jednej obudowie z zakrętomierzem lub koordynatorem zakrętu. W większych maszynach zabudowany razem ze sztucznym horyzontem bądź w obudowie wyświetlaczy szklanego kokpitu.
Prostą alternatywą dla chyłomierza jest icek, dzięki któremu pilot widzi ruch np. sznurka pod wpływem strug powietrza.
Koordynator zakrętu.
Koordynator zakrętu jest wersją rozwojową zakrętomierza i chyłomierza. Największą różnicą są wskaźnik oraz kąt montażu zawieszenia żyroskopu. Wskaźnik ma postać sylwetki samolotu widzianego od tyłu. Jego kształt podobny jest do sztucznego horyzontu. Instrument jednak w przeciwieństwie do sztucznego horyzontu nie pokazuje wartości pochylenia. Dla uniknięcia pomyłki często widnieje napis "NO PITCH INFORMATION".
W przeciwieństwie do zakrętomierza oś montażu zawieszenia żyroskopu pochylona jest o 30 względem osi podłużnej. Dzięki temu instrument reaguje zarówno na przechylenie (roll) jak i odchylenie (yaw). Pozwala to na szybszą reakcję instrumentu (instrument zareaguje na przechylenie zanim samolot zacznie skręcać). Chociaż koordynator zakrętu reaguje na przechylenie, to nie pokazuje jego wartości.
Koordynator zakrętu może być używany w przypadku awarii sztucznego horyzontu. Jego użycie w tej roli może być jednak znacząco utrudnione. W szczególności w przypadku zużycia tłumika turbulencje spowodują silne wskazania na lewo i prawo. Z tego i innych powodów preferowana czasem jest "starsza" konstrukcja zakrętomierza.
Zastosowanie praktyczne.
Zakręt nieskoordynowany powoduje dyskomfort dla pilota i pasażerów. Jeśli samolot jest w zakręcie skoordynowanym (kulka jest wyśrodkowana), wektor przyspieszenia jest równoległy do osi pionowej samolotu. Pasażerowie mogą nawet nie zauważyć skrętu, chyba że wyglądają przez okna. Choć ślizg statku powietrznego jest manewrem niepożądanym w zwykłych warunkach, może być jednak przydatny w pewnych okolicznościach. Manewr ten są wykonuje się poprzez wychylenie lotek i steru kierunku w przeciwne strony (skrzyżowanie sterów). Ześlizg pozwala na szybką utratę wysokości bez nabrania prędkości, zaś trawers jest metodą lądowania z bocznym wiatrem.

</doc>
<doc id="1060010" url="https://pl.wikipedia.org/wiki?curid=1060010" title="Ove Grahn">
Ove Grahn

Jan-Olof „Ove” Grahn (ur. 9 maja 1943 w Norra Fågelås, zm. 11 lipca 2007 w Alingsås) – szwedzki piłkarz grający na pozycji napastnika.
Od 1962 do 1963 zawodnik IF Elfsborg, później Grasshoppers Zürich przez ponad 10 lat i Lausanne Sports. Karierę kończył w Örgryte IS. Grahn był reprezentantem Szwecji m.in. na Mistrzostwach Świata 1970 i 1974 (strzelił zwycięskiego gola w meczu z Urugwajem).

</doc>
<doc id="1060013" url="https://pl.wikipedia.org/wiki?curid=1060013" title="Władysław Żesławski">
Władysław Żesławski

Władysław Żesławski (ur. 25 maja 1915 w Wałkonowach Górnych, zm. 30 marca 1983) – polski literat, scenarzysta oraz radiowiec.
W latach 1925–1936 uczył się w Gimnazjum im. H. Sienkiewicza w Częstochowie. Po maturze studiował na Wydziale Prawa Uniwersytetu Warszawskiego, równolegle pracując w fabryce tektury w Natalinie k. Poraja. Uczestnik kampanii 1939, podczas okupacji – w AK, miał konspiracyjny pseudonim Grzegorz. W 1945 podjął pracę w powstającym w Częstochowie dzienniku „Głos Narodu”, organizował też Oddział Kielecki Związku Zawodowego Dziennikarzy. Od 1951 przez 27 lat redaktor działu literackiego Polskiego Radia w Warszawie. Autor ok. 560 reportaży, 400 audycji, 27 słuchowisk. Był jednym z pomysłodawców i współtwórcą powieści radiowej "Matysiakowie" (wraz z Jerzym Janickim i Stanisławem Stampf’lem). Od 1956 był stałym scenarzystą tego słuchowiska, samodzielnie opracował blisko 400 odcinków. Pomysłodawca inicjatyw społecznych, m.in. dzięki jego inicjatywie powstał w Warszawie „Dom Matysiaków” dla samotnych seniorów. Również autor szeregu felietonów i wspomnień dla częstochowskiej prasy.
Pochowany na Cmentarzu Komunalnym Północnym w Warszawie (kwatera W-VIII-7-13-16).

</doc>
<doc id="1060014" url="https://pl.wikipedia.org/wiki?curid=1060014" title="Katedra Oliwska">
Katedra Oliwska



</doc>
<doc id="1060016" url="https://pl.wikipedia.org/wiki?curid=1060016" title="Kocanki ogrodowe">
Kocanki ogrodowe

Kocanki ogrodowe – gatunek rośliny z rodziny astrowatych. Znany jest pod nazwą łacińską "Helichrysum bracteatum" (Vent.) Andrews). Nazwa ta jest już nieaktualna, gdyż według nowszych ujęć taksonomicznych gatunek ten został przeniesiony do rodzaju "Xerochrysum". Na razie nie utworzono nowej nazwy polskiej i w dalszym użyciu jest nazwa kocanki ogrodowe. Pochodzi z Australii. Jest w wielu krajach świata uprawiany jako roślina ozdobna. W handlu używana jest nazwa "nieśmiertelnik".
Zastosowanie i uprawa.
Jednoroczna roślina ozdobna uprawiana na rabatach. Szczególnie nadaje się na suche bukiety, gdyż po wysuszeniu długo zachowuje świeże kolory. Wymaga słonecznego stanowiska i przepuszczalnej gleby. Rozmnaża się przez nasiona. Obecnie występuje wiele kultywarów. Już w połowie XIX wieku ogrodnicy wyhodowali wiele kultywarów o większych koszyczkach niż u typowej formy, w kolorach różowych, brązowo-czerwonych, żółtych, purpurowych. Kultywary te są równocześnie bardziej 
żywotne. 

</doc>
<doc id="1060017" url="https://pl.wikipedia.org/wiki?curid=1060017" title="Ulica gen. Romualda Traugutta we Wrocławiu">
Ulica gen. Romualda Traugutta we Wrocławiu

Ulica gen. Romualda Traugutta – główna i jedna z najstarszych ulic wrocławskiego Przedmieścia Oławskiego, prowadząca w kierunku Oławy i Małopolski, przedłużenie śródmiejskiej ul. Oławskiej.
Odcinek zachodni, od murów miejskich do ul. gen. Kazimierza Pułaskiego, funkcjonował jako główna droga osady tkaczy walońskich. Przy nim znajdowały się wzmiankowane od połowy XIII wieku kościoły św. Maurycego oraz św. Łazarza wraz ze szpitalem dla trędowatych. Odcinek wschodni od ul. gen. Kazimierza Pułaskiego do ul. Krakowskiej został zabudowany do końca XVIII wieku (m.in. klasztor Bonifratrów (1714–1734), Biały Folwark z pałacem biskupim (1735 r.) w rejonie pl. Zgody, młyn przy ul. Żabia Ścieżka).
Początkowo ulica nie miała jednej nazwy na całej swej długości i tak odcinek zachodni nazywano "Wallgasse", zaś odcinek wschodni "Weingasse". Dopiero po włączeniu Przedmieścia Oławskiego od Wrocławia (1808 r.) połączono obie drogi, nadając im jedną nazwę – "Klosterstraße" (ul. Klasztorna) wywodzącą się od klasztoru Bonifratrów. Wtedy też rozpoczęło się przeobrażanie zabudowy. Zaczęły powstawać kamienice czynszowe (najstarsza nr 73 według projektu z 1866 r.) oraz liczne zakłady przemysłowe, głównie wzdłuż brzegów rzeki Oławy. Były to przede wszystkim drukarnie perkalu pod nrem 66, od 1834 r. odlewnia żelaza i fabryka maszyn; pod nrami 72–74 założona w 1809 r. przędzalnia bawełny Augusta Carla Mildego (jego grób znajduje się w kościele św. Maurycego), późniejszy zakład oczyszczania miasta czy wytwórnia wódek Carla Schirdewana pod nrami 102–104.
Na większości podwórek w oficynach znajdowały się małe zakłady m.in. fabryka majonezu pod nrem 45, fabryka konserw Manna pod nrem 43 czy zakład transportowy pod nrem 97. W 1852 r. w miejscu gospody Pod Austriackim Cesarzem wzniesiono ewangelicki szpital „Bethanien” – kompleks składający się z 10 budynków wraz z gmachem głównym wzniesionym w latach 1913–1916 według projektu Theodora Grunerta i firmy budowlanej Simon &amp; Halfpaap. Kompleks budynków został opuszczony w 2015 roku. Od tego czasu stoi pusty – cały sprzęt został przetransportowany do nowego, nowoczesnego kompleksu szpitali.
Do 5 listopada 1945 ulica nosiła nazwę Klasztorna, wtedy jej patronem został Romuald Traugutt, dyktator w powstaniu styczniowym. W czasie wojny zniszczona została większość zabudowy od ul. Podwale do ul. gen. Kazimierza Pułaskiego. Na ich miejscu częściowo powstała nowa zabudowa, jak np. budynek biurowy ZREMB. Część budynków w rejonie pl. gen. Walerego Wróblewskiego rozebrano kilka lat po wojnie. W latach 90. uzupełniono plombami luki w zabudowie między ul. gen. Ignacego Prądzyńskiego i ul. Krakowską. Po powodzi 1997 r. wyburzono kilka kamienic w końcowym biegu ulicy, lecz także przeprowadzono gruntowny remont drogi (lata 1998–1999).

</doc>
<doc id="1060027" url="https://pl.wikipedia.org/wiki?curid=1060027" title="Sztuczny horyzont">
Sztuczny horyzont

Sztuczny horyzont () – lotniczy przyrząd żyroskopowy, służący do określenia orientacji przestrzennej statku powietrznego względem płaszczyzny horyzontu lokalnego (kąt pochylenia i przechylenia). Sztuczny horyzont jest niezbędny do wykonywania lotów bez widoczności ziemi (loty w chmurach lub w nocy) ze względu na szybką utratę orientacji przestrzennej przez pilota, zagrażającej wprowadzeniem samolotu w korkociąg.
Historia.
Pierwszy udany sztuczny horyzont zbudował w 1929 Amerykanin – Elmer Ambrose Sperry. Na początku lat trzydziestych XX w. sztuczne horyzonty weszły do powszechnego użytku w lotnictwie.
Budowa i zasada działania.
Zasadniczym elementem sztucznego horyzontu jest żyroskop o trzech stopniach swobody. Sztuczny horyzont wykorzystuje zdolność żyroskopu do utrzymywania w niezmienionym położeniu w przestrzeni inercjalnej osi głównej. Ze względu na błędy wskazań związane z siłami tarcia, niewyważeniem żyroskopu, ruchem statku powietrznego względem Ziemi oraz ruchem dobowym Ziemi niezbędna jest korekcja położenia osi głównej żyroskopu, stosuje się w tym celu specjalne układy nadążne, zazwyczaj w postaci wahadeł cieczowych.
Wizualizacja wskazań.
Na tarczy przyrządu znajduje się sylwetka samolotu i linia horyzontu – przemieszczające się względem siebie. Sztuczne horyzonty budowane są z ruchomą sylwetką (outside-in), z ruchomą linią horyzontu (inside-out) lub w układach mieszanych.

</doc>
<doc id="1060033" url="https://pl.wikipedia.org/wiki?curid=1060033" title="MAN SD 202">
MAN SD 202

MAN SD 202 – niskopodłogowy, piętrowy autobus miejski, produkowany przez niemiecką firmę MAN.
Geneza i budowa.
Autobus był produkowany z przeznaczeniem dla Berlina Zachodniego, gdzie istniała długa tradycja eksploatacji pojazdów dwupokładowych zamiast przegubowych. Przy jego budowie wykorzystywano elementy autobusu SL 202. Piętrowe nadwozie było dziełem zachodnioberlińskiej firmy Waggon Union.
Eksploatacja.
Niemcy.
Dla BVG Berlin wybudowano łącznie 468 takich autobusów. Drugim tradycyjnym odbiorcą piętrusów SD 202 było przedsiębiorstwo w Lubece. Pierwsze autobusy SD 202 zaczęto wycofywać z Berlina w 1999 roku.
Polska.
Głównym odbiorcą berlińskich piętrusów w Polsce, jak i pośrednikiem w dalszej sprzedaży było przedsiębiorstwo PKM Jaworzno. W latach 2001—2002 eksploatowało ono łącznie 18 takich pojazdów – obecnie nie pozostał ani jeden. 
Autobusy MAN SD 202 są używane w Polsce głównie na liniach o charakterze turystycznym, rzadziej w przedsiębiorstwach PKS.
Jeden SD 202 do niedawna służył na warszawskiej linii turystycznej 100.
Dwa jeżdżą w Gdańsku w firmie City Tour Gdańsk.

</doc>
<doc id="1060034" url="https://pl.wikipedia.org/wiki?curid=1060034" title="Mistrzostwa świata U-21 w piłce siatkowej mężczyzn">
Mistrzostwa świata U-21 w piłce siatkowej mężczyzn

Mistrzostwa świata w piłce siatkowej mężczyzn U-21 - międzynarodowy turniej siatkarski, potocznie nazywany mundialem (hiszp. "mundial" – światowy), gdzie biorą udział juniorskie reprezentacje narodowe, których związki należą do Międzynarodowej Federacji Piłki Siatkowej. Turniej do 2011 nosił nazwę mistrzostw świata juniorów w piłce siatkowej, a obecna nazwa mistrzostw świata U-21 w piłce siatkowej mężczyzn obowiązuje od mistrzostw w 2013.
Reprezentacja Rosji U-21 jest najbardziej utytułowaną drużyną w historii tych zawodów z 6 tytułami, oraz 7 srebrnymi i 4 brązowymi medalami.
Żeńskim odpowiednikiem tych zawodów są Mistrzostwa świata U-20 w piłce siatkowej kobiet.

</doc>
<doc id="1060039" url="https://pl.wikipedia.org/wiki?curid=1060039" title="Ctrl">
Ctrl



</doc>
<doc id="1060045" url="https://pl.wikipedia.org/wiki?curid=1060045" title="Diane Savereide">
Diane Savereide

Diane Savereide (ur. 25 listopada 1954 w Albuquerque) – amerykańska szachistka, mistrzyni międzynarodowa od 1978 roku.
Kariera szachowa.
Od połowy lat 70. do końca 80. XX wieku należała do ścisłej czołówki amerykańskich szachistek. Pierwszy z pięciu tytułów indywidualnej mistrzyni kraju zdobyła w roku 1975, kolejne – w latach 1976, 1978 (wspólnie z Rachel Crotto), 1981 i 1984. Pomiędzy 1976 a 1988 sześciokrotnie wystąpiła na szachowych olimpiadach (w tym 5 razy na I szachownicy), najlepszy wynik uzyskując w roku 1976 w Hajfie, gdzie szachistki amerykańskie zajęły IV miejsce. Czterokrotnie (1976, 1979, 1982, 1985) brała udział w turniejach międzystrefowych (eliminacji mistrzostw świata), największy sukces w karierze osiągając w roku 1979 w Alicante, gdzie zajęła V miejsce. W następnym roku wystąpiła w Polsce, zajmując VIII lokatę w rozegranym w Bydgoszczy międzynarodowym turnieju kobiet.
Najwyższy ranking w karierze osiągnęła 1 stycznia 1987, z wynikiem 2280 punktów dzieliła wówczas 47-52. miejsce na światowej liście FIDE, jednocześnie zajmując 2. miejsce (za Anną Achszarumową) wśród amerykańskich szachistek. Od 1988 nie startuje w turniejach klasyfikowanych przez Międzynarodową Federację Szachową.

</doc>
<doc id="1060047" url="https://pl.wikipedia.org/wiki?curid=1060047" title="Charles Tate Regan">
Charles Tate Regan

Charles Tate Regan (ur. 1 lutego 1878 w Sherborne, zm. 12 stycznia 1943) — angielski ichtiolog; sklasyfikował wiele gatunków ryb. Był uczniem ichtiologa George Alberta Boulengera.
Kształcił się w Derby School oraz, w latach 1897–1907 w Queens' College na Uniwersytecie Cambridge. W 1901 rozpoczął pracę w Muzeum Historii Naturalnej w Londynie, gdzie odpowiadał za dział zoologii. Tam też uporządkował według obowiązującej wówczas systematyki zbiory w muzeum.
W 1917 został wybrany na członka Królewskiego Towarzystwa Naukowego. W latach 1927–1938 pracował jako dyrektor Brytyjskiego Muzeum Historii Naturalnej. Był promotorem wielu wybitnych naukowców, m.in. Ethelwynn Trewavas, która kontynuowała jego prace.
Na jego cześć nazwano wiele nowych gatunków ryb:
"Anadoras regani" — "Apistogramma regani" — "Apogon regani" — "Astroblepus regani" — "Betta splendens" — "Callionymus regani" — "Cetostoma regani" — "Crenicichla regani" — "Diaphus regani" — "Engyprosopon regani" — "Gambusia regani" — "Hemipsilichthys regani" — "Holohalaelurus regani" — "Hoplichthys regani" — "Hypostomus regani" — "Julidochromis regani" — "Lycozoarces regani" — "Neosalanx regani" — "Symphurus regani" — "Trichomycterus regani" — "Tylochromis regani" — "Vieja regani" — "Zebrias regani"

</doc>
<doc id="1060049" url="https://pl.wikipedia.org/wiki?curid=1060049" title="Bolesław Chwastowski">
Bolesław Chwastowski

Roman Bolesław Chwastowski (ur. 9 sierpnia 1846 w Alwerni, zm. 20 sierpnia 1907 w Krakowie) – uczestnik powstania styczniowego, technik, rysownik i budowlaniec.
Życiorys.
W dzieciństwie zamieszkiwał z rodziną w Jaworznie, uczęszczał do gimnazjum w Krakowie. W 1863 roku uczestniczył w powstaniu styczniowym jako saper, a później strzelec w oddziałach generała Mariana Langiewicza. Osadzony przez władze austriackie w więzieniu w Tarnowie, po wyjściu na wolność ukończył szkołę techniczną oraz odbył praktykę architektoniczno-budowlaną w Wiedniu.
W 1887 roku poślubił Agnieszkę Fronik. Z rodziną zamieszkał najpierw w Luszowicach koło Chrzanowa, gdzie pracował przy budowie linii kolejowej, następnie przeniósł się do Kościelca (obecnie część Chrzanowa), a po kilku latach do Chrzanowa, gdzie otworzył przedsiębiorstwo budowlane.
Realizował budowę wielu obiektów w Chrzanowie i okolicach, w tym budynków starostwa, sądu, rady powiatowej, kasyna, a także szkół i kamienic.
Miał ośmiu synów i dwie córki. Został pochowany w Krakowie.
Patron jednej z ulic w Chrzanowie (na osiedlu Kościelec).

</doc>
<doc id="1060053" url="https://pl.wikipedia.org/wiki?curid=1060053" title="Live from Under the Brooklyn Bridge">
Live from Under the Brooklyn Bridge

Live from Under the Brooklyn Bridge – cyfrowe EP rockowej grupy U2. Było dostępne poprzez iTunes w Stanach Zjednoczonych i Kanadzie od 8 grudnia 2004 roku. Cztery utwory zostały wydane tylko jako pliki ACC .m4p.
Wszystkie piosenki zostały nagrane na żywo, 22 listopada 2004 roku podczas koncertu "niespodzianki" w Brooklynie, Nowym Jorku pod Mostem Brooklińskim w "Empire-Fulton Ferry State Park". Koncert odbył się po całym dniu kręcenia teledysku do utworu "All Because of You" w Nowym Jorku. Koncert był filmowany przez telewizję MTV.
Wszystkie utwory.
Lista zawierająca wszystkie piosenki wykonane podczas nowojorskiego koncertu 22 listopada 2004 roku.

</doc>
<doc id="1060055" url="https://pl.wikipedia.org/wiki?curid=1060055" title="Roman Maksymilian Cichon">
Roman Maksymilian Cichon

Roman Maksymilian Cichon, profesor dr hab., ur. 29 maja 1941 w Bydgoszczy, nauki rolnicze (technologia żywności i żywienia). Ukończył WSR w Olsztynie w 1963 r., doktorat w 1970, habilitacja - 1980, profesura - 1993. Do 2006 pracownik UWM w Olsztynie, obecnie kierownik Katedry Żywienia i Dietetyki CM UMK w Bydgoszczy.
Współautor ponad 100 oryginalnych publikacji naukowych (w tym kilkanaście w światowych, renomowanych czasopismach naukowych), 4 haseł w brytyjskiej encyklopedii naukowej, 3 rozdziałów w podręcznikach akademickich, promotor 5 przewodów doktorskich, recenzent wielu prac doktorskich, przewodów habilitacyjnych i profesorskich, z doświadczeniem nabytym podczas prawie 5 latach pracy w Kanadzie, Szwecji, Danii i W. Brytanii. 
Praca zawodowa (WSR/ART/UWM).
Badania: wartość odżywcza i biodostępność składników pokarmowych oraz czynniki warunkujące; sposób żywienia i stan żywienia ludności.

</doc>
<doc id="1060056" url="https://pl.wikipedia.org/wiki?curid=1060056" title="George Mikan">
George Mikan

George Lawrence Mikan Jr. (ur. 18 czerwca 1924 w Joliet, zm. 1 czerwca 2005 w Scottsdale) – amerykański koszykarz, występujący na pozycji środkowego, pięciokrotny mistrz ligi NBA, członek Koszykarskiej Galerii Sław im. Jamesa Naismitha.
Studiował na DePaul University. Zawodową karierę zaczynał w 1946 w National Basketball League. W 1949 liga ta połączyła się z BAA, tworząc NBA. W sezonie 1946/47 grał w Chicago American Gears (mistrzostwo), następne lata spędził w Minneapolis Lakers – w klubie tym zakończył karierę w 1956. Z Lakers zdobył 5 tytułów mistrzowskich (1949-50, 1952-54). Był także królem strzelców rozgrywek. Uchodzi za pierwszego gracza, który potrafił zdominować grę pod koszem w NBA. Jego zagraniem firmowym był rzut hakiem, specjalizował się także w blokach. Grał w okularach.
Cztery razy brał udział w meczu gwiazd NBA (MVP w 1953). W 1967 został mianowany pierwszym komisarzem ligi ABA, konkurencyjnej wobec NBA. Jako jeden z nielicznych znalazł się we wszystkich Anniversary Teams: NBA 25th Anniversary Team, NBA 35th Anniversary Team oraz NBA’s 50th Anniversary All-Time Team.
W NBA występował również jego młodszy brat – Ed.
Statystyki kariery.
BAA/NBA.
"Na podstawie basketball-reference.com (Per Game, All-Star Games i Playoffs Series)"
Sezon regularny.
Legenda tabeli All-Star Games: Career - MPG=MP/G, RPG=TRB/G, APG=AST/G, PPG=PTS/G
Play-offy.
Dane na podstawie tabeli Play-offy oraz danych z danego roku.

</doc>
<doc id="1060057" url="https://pl.wikipedia.org/wiki?curid=1060057" title="Port lotniczy Chmielnicki">
Port lotniczy Chmielnicki

Port lotniczy Chmielnicki (ukr.: "Аеропорт „Хмельницький”", ang.: "Khmelnytskyi Airport", kod IATA: HMJ, kod ICAO: UKLH) – port lotniczy w Chmielnickim, na Ukrainie. 
Obsługuje tylko małe linie lotnicze.

</doc>
<doc id="1060059" url="https://pl.wikipedia.org/wiki?curid=1060059" title="Oliver Cheatham">
Oliver Cheatham

Oliver Cheatham (ur. 1948 w Detroit, zm. 29 listopada 2013) – amerykański piosenkarz, wykonawca muzyki soul.
Zadebiutował w pierwszej połowie lat 80. albumem "Saturday Night", wydał też wówczas kilka singli. W 2003 po kilkunastu latach przerwy powrócił utworem "Make Luv", który osiągnął pierwsze miejsce na brytyjskiej liście przebojów.
Jedna z pierwszych piosenek wokalisty "Get Down Saturday Night" została wykorzystana w grze komputerowej .

</doc>
<doc id="1060060" url="https://pl.wikipedia.org/wiki?curid=1060060" title="Frankie Goes To Hollywood">
Frankie Goes To Hollywood



</doc>
<doc id="1060061" url="https://pl.wikipedia.org/wiki?curid=1060061" title="Tears For Fears">
Tears For Fears



</doc>
<doc id="1060063" url="https://pl.wikipedia.org/wiki?curid=1060063" title="Voléro Zurych">
Voléro Zurych

Voléro Zurych; a także Volleyball Club Voléro Zurych – szwajcarski, żeński klub siatkarski powstały w 1973 roku z bazą w mieście Zurych.
Klub występuje w szwajcarskiej Lidze Narodowej "NLA", do której awansował w sezonie 2003/2004.
Sukcesy.
Mistrzostwo Szwajcarii:
Puchar Szwajcarii:
Superpuchar Szwajcarii:
Klubowe Mistrzostwa Świata:
Puchar Borysa Jelcyna:

</doc>
<doc id="1060064" url="https://pl.wikipedia.org/wiki?curid=1060064" title="Hypsognathus">
Hypsognathus

Hypsognathus jest nazwą rodzajową roślinożernego gada z grupy anapsydów, żyjącego pod koniec triasu (od końca noryku, do końca retyku, około 205-200 milionów lat temu). Jego skamieniałości znaleziono na terenie stanu New Jersey i Nowej Szkocji. W związku z tym uważa się, że zwierzę to było rozpowszechnione na obszarze środkowo-zachodniej Pangei.
Było to zwierzę około 30-centymetrowej długości. Szerokie zęby policzkowe przystosowane były do rozcierania roślin. Na uwagę zasługują kolczaste wyrostki wokół głowy zwierzęcia. Mogły stanowić źródło ochrony przed takimi drapieżnikami, jak celofyz, czy postozuch. Być może całe jego ciało pokryte było analogicznymi wyrostkami ochronnymi.
Hypsognathus był jednym z późniejszych i najbardziej wyspecjalizowanych przedstawicieli rodziny "Procolophonidae". Zamieszkiwał tereny pustynne, lub półpustynne. Wymarł podczas wymierania pod koniec retyku. Nisza zajmowana przez to zwierzę nie została wypełniona przez długi czas trwania jury.

</doc>
<doc id="1060067" url="https://pl.wikipedia.org/wiki?curid=1060067" title="Freakazoid!">
Freakazoid!

Freakazoid! (1995-1997) – amerykański serial animowany, którego głównym bohaterem jest nastolatek Dexter Douglas, spec komputerowy. Na święta Bożego Narodzenia otrzymał mikroprocesor Freak, pozwalający podłączyć się do superszybkiej infostrady. Kot Dextera wpisał określoną kombinację uruchamiającą defekt procesora, a Dexter ją skasował. Wtedy mikroprocesor zwariował i wessał Dextera do Internetu. Tam poprzez zderzenie z nieprawdopodobną liczbą zupełnie niepotrzebnych i bezużytecznych informacji ulega przemianie w zwariowanego superbohatera o nadludzkich zdolnościach, zwanego Freakazoid. W serialu gościnnie występują: Księżna Diana, Bill Clinton, Hillary Clinton, Jack Valenti, Animaniacy, Pinky i Mózg i Norman Abram.
Serial w Polsce był emitowany w latach 1997-99 w telewizji Canal+. 14 września 2007 roku serial pojawił się w telewizji ZigZap. Nie jest już emitowany od 2011 roku.
Obsada.
oraz
Wersja polska.
Wersja polska: na zlecenie Canalu+ - Master Film
Reżyseria: Romuald Drobaczyński
Dialogi: Dorota Filipek-Załęska
Dźwięk: Stanisław Uszyński
Montaż: Michał Przybył
Teksty piosenek:
Opracowanie muzyczne: Eugeniusz Majchrzak
Kierownictwo produkcji: Anna Rybicka
Udział wzięli:
Śpiewali: Mieczysław Morański, Anna Apostolakis, Olga Bończyk, Jacek Bończyk
Lektorzy:
Odcinki.
Premiera w Polsce:

</doc>
<doc id="1060075" url="https://pl.wikipedia.org/wiki?curid=1060075" title="POS (giełda)">
POS (giełda)



</doc>
<doc id="1060076" url="https://pl.wikipedia.org/wiki?curid=1060076" title="Józef z Saksonii-Altenburga">
Józef z Saksonii-Altenburga

Józef Jerzy Fryderyk Ernest Karol (ur. 27 sierpnia 1789 w Hildburghausen, zm. 25 listopada 1868 w Altenburgu) – książę Saksonii-Altenburg.
Był drugim, ale pierwszym, który przeżył, synem Fryderyka, księcia Saksonii-Hildburghausen (od 1826 roku Saksonia-Altenburg) i Charlotty z Meklemburgii-Strelitz. Józef odziedziczył księstwo Saksonię-Altenburg po śmierci swojego ojca w 1834 roku.
W 1814 roku, wraz z bratem Jerzym, walczył po stronie Francji w wojnach napoleońskich. Później został majorem generalnym w saksońskim wojsku.
Rząd Józefa był konserwatywny i odporny na reformy. Było to powodem jego abdykacji i rewolucji w 1848 roku.
24 kwietnia 1817 roku, w Kirchheim unter Teck, Józef ożenił się z Amelią, księżniczką Wirtembergii, córką księcia Ludwika Wirtemberskiego. Para miała szóstkę dzieci:

</doc>
<doc id="1060077" url="https://pl.wikipedia.org/wiki?curid=1060077" title="Frank Costello">
Frank Costello

Frank Costello (ur. 26 stycznia 1891, zm. 18 lutego 1973) – nowojorski gangster.
Wczesne lata.
Costello urodził się jako Francesco Castiglia w Lauropoli w Kalabrii w południowych Włoszech w 1891. Mając 9 lat wraz z matką i bratem wyemigrował do Stanów Zjednoczonych gdzie mieli dołączyć do ojca Castigli, który znalazł się tam 7 lat wcześniej. Starszy brat Francesca – Eddie wprowadził go do środowiska przestępczego. W wieku 13 lat Francesco został członkiem lokalnego gangu i zaczął używać imienia Frank. Castiglia odbywał karę więzienia za napaść i rabunek w 1908 i 1912. W wieku 24 lat dostał pierwszy poważny wyrok – 10 miesięcy więzienia za ukrywanie i posiadanie nielegalnej broni. Krótko przed trafieniem do więzienia Castiglia ożenił się z żydowską dziewczyną Laurettą Giegerman, która była siostrą jego bliskiego przyjaciela.
Kariera.
Po wyjściu z więzienia w 1916 roku Frank Castiglia zaczął pracować dla Ciro Terranovy, wpływowego mafiosa ze Wschodniego Harlemu. Frank został członkiem gangu kontrolującego hazard, wymuszenia, napady i narkotyki na Manhattanie i Bronksie.
W czasie pracy dla Terranovy Castiglia poznał i zaprzyjaźnił się z Salvatorem Lucania, znanym później jako Charles „Lucky” Luciano, sycylijskim liderem gangu Manhattan’s Lower East Side. Razem z innymi Włochami Vito Genovese i Gaetano Lucchese oraz z żydowskimi wspólnikami Meyerem Lanskim i Benjaminem „Bugsy” Siegelem, gang przeprowadzał rozboje, kradzieże i wymuszenia oraz kontrolował hazard i handel narkotykami. Przymierze Lucania-Castiglia-Lansky zaczęło prosperować, a w czasie wprowadzenia prohibicji na alkohol w 1919 roku, gdy zajęli się nielegalną sprzedażą alkoholu. Ich sukcesem zainteresowali się prominentni żydowscy i irlandzcy bossowie nowojorskiego podziemia. W 1924 roku Castiglia i jego włoscy towarzysze zaczęli pracować dla jednej z największych irlandzkich rodzin mafijnych w Nowym Jorku. Ten krok skłonił Castiglię do zmiany nazwiska na bardziej irlandzko brzmiące – Costello.
Po uwięzieniu jednego z bossów mafii Costello próbował sam zostać bossem. Nie udało mu się to ponieważ Irlandczycy uważali, że to oni powinni kierować swoimi interesami. Przez napięcia wybuchła mafijna wojna, którą Costello przegrał.
W 1927 roku Costello, Luciano i były chicagowski gangster Johnny Torrio organizowali duże dostawy alkoholu z Kanady i Europy na wschodnie wybrzeże Stanów Zjednoczonych. Minimalizowali koszty produkcji i dzięki temu uzyskiwali wysokie profity co dawało im przewagę nad innymi gangsterami trudniącymi się tym procederem.
Wojna Castellammarese.
W 1928 roku Costello i Luciano byli uważani za dwóch młodych i ambitnych gangsterów jednak wojna pomiędzy ich włoskimi wspólnikami odsunęła ich na jakiś czas na boczne tory. Bezpośredni szef Costello Giuseppe „Joe Boss” Masseria zaczął wchodzić w konflikt z Salvatore Maranzano, który wcześniej przyjechał z Sycylii z miejscowości Castellammare del Golfo (stąd później nazwa wojny). Masseria prawie zdołał zdobyć tytuł Szefa wszystkich szefów ("cappo di tutti capi") i na jego przeszkodzie stał tylko Maranzano z którym musiał się liczyć. Doszło do wojny między Maranzano a Masserią, którego wspólnikami byli Costello, Luciano i Genovese. Wojna o dominację między nimi trwała w latach 1929–1931.
Z upływem czasu, gdy śmierć zbierała żniwo po obu stronach konfliktu Lucky Luciano zauważył, że przeciągająca się wojna nie służy mafijnym interesom, postanowił nawiązać kontakty z młodymi gangsterami pracującymi dla Masserii i Maranzano, którzy po cichu nie zgadzali się na ich sposób prowadzenia interesów. Razem z kilkoma wspólnikami m.in. Meyerem Lansky’m i Bugsy Siegelem Luciano postanowił uderzyć na Joe Masserię (dla którego notabene pracował – uważał, że lepiej uderzyć na wspólnika niż na wroga). Wyrok na Giuseppe „Joe Boss” Masserii wykonano 15 kwietnia 1931. Po tym zabójstwie Salvatore Maranzano ogłosił się „Bossem nad bossami“, jednak nie cieszył się zbyt długo z tytułu – zginął zastrzelony w swoim nowojorskim biurze 10 września 1931 roku. Śmierć obu bossów zakończyła wojnę Castellammarese, stara sycylijska mafia musiała ustąpić miejsca, nowej amerykańskiej mafii (syndykat wieloetnicznych gangów z dominacją Włochów i Żydów), co było efektem działań dwóch czołowych gangsterów tamtych czasów – Lucky Luciano i Meyera Lansky’ego.
Lata jako consigliere.
Po zabiciu prominentnych bossów Salvatore Luciano założył własną rodzinę mafijną Luciano, której capo został Costello. Frank szybko zdobył sławę człowieka przynoszącego najwyższe zyski rodzinie i prowadził swoje własne interesy w zakresie hazardu między innymi instalując 25 000 maszyn do gier w całym Nowym Jorku. Mimo że burmistrz tego miasta skonfiskował tysiące jego maszyn i zatopił je w rzece, Costello dostał propozycje od gubernatora Luizjany na umieszczenie tam swoich maszyn i zyskiwanie na nich 10%. W 1936 roku Luciano został skazany na karę więzienia za prowadzenie licznych domów publicznych i osadzony w znacznej odległości od Nowego Jorku. Mimo że próbował rządzić swoim imperium z więzienia, szybko zdał sobie sprawę, że jest to niemożliwe i wyznaczył na swojego następcę Vita Genovese. Genovese został rok później skazany za morderstwo i musiał uciekać do Neapolu. Wtedy Luciano wyznaczył Costello na bossa rodziny.
Boss.
Costello zdobywał duży majątek nie musząc odcinać grubych prowizji dla siebie od swoich podwładnych. Zaczął wtedy już inwestować w legalne interesy takie jak giełda i budownictwo. Z czasem zaczął rozszerzać rodzinny interes na kasyna w Las Vegas i na Kubie.
W 1946 roku na Sycylii został złapany i deportowany do Stanów Vito Genovese, który miał stanąć przed sądem za morderstwo dokonane w roku 1937. Po wygraniu sprawy o morderstwo Vito Genovese powrócił do rodziny. Jednak został on tylko capo, a nie bossem rodziny. Zaczął więc zyskiwać zwolenników wśród swoich „żołnierzy”, zwłaszcza tych, którzy trudnili się brudnymi interesami takim jak kradzieże i włamania. Costello natomiast miał ogromne poparcie wśród ludzi, którzy trudnili się legalnymi interesami takimi jak hazard.
W latach 1950–1951 Costello zeznawał przed komisją Kefauvera razem z 600 innymi bossami, bukmacherami, alfonsami itp. Zeznania były transmitowane przez telewizję i wtedy to pierwszy raz mafia zaczęła się pojawiać w popularnej kulturze. W latach 1951–1957 dwukrotnie odsiadywał karę więzienia za niestawianie się przed komisją i niepłacenie podatków. W końcu w roku 1957 został zwolniony warunkowo.
Próba zamachu.
Vito Genovese w końcu podjął kroki aby zlikwidować Costello i przejąć rodzinę Luciano. Tę próbę ułatwiła mu deportacja stronnika Costello – Joe Adonisa. 2 maja 1957 roku, krótko po tym jak Costello został wypuszczony z więzienia i wychodził z holu swego budynku na Manhattanie, został on postrzelony w głowę przez kierowce Genovese – Vincenta ‘the Chin’ Gigante. Zanim Gigante oddał strzał wykrzyknął do Franka: „To dla ciebie Frank !”. Słysząc to Costello odchylił głowę i kula obtarła jego skórę i drasnęła ucho. Po nieudanej próbie zamachu Gigante ukrywał się i próbował stracić na wadze (ważył ponad 130 kg), aby nie pasować do rysopisu sporządzonego na jego liście gończym. Powrócił jednak do Nowego Jorku (odchudzony) i oddał się w ręce policji, pojawił się na rozprawie sądowej mając nadzieję, że Costello zastosuje się do włoskiej zasady milczenia – Omerty. Frank Costello zachował się jak na rasowego gangstera – nie rozpoznał zamachowca w osobie Vincenta Gigante, stwierdził, że nie widział wcześniej oskarżonego. W tym samym roku Vito Genovese doprowadził do zabójstwa Alberta Anastasii (co było na rękę Meyerowi Lansky’emu). Costello postanowił wycofać się z działalności przestępczej – doszło do zawarcia pokoju między Genovese a Costello. Warunkiem tego pokoju było przejęcie rodziny przez Genovese w zamian za co Costello utrzymał swoje imperium hazardowe w Luizjanie i Las Vegas. W ten sposób największa mafijna rodzina w Ameryce zmieniła nazwę z Luciano na Genovese.
Rewanż Costello.
Po tym jak Costello postanowił odejść na emeryturę tj. porzucić przestępczą karierę po zabójstwie Alberta Anastasii, Vito Genovese stopniowo przejmował stery rodziny Luciano. Jednakże starzy kumple z czasów prohibicji Luciano, Costello i Lansky oraz Carlo Gambino nie zapomnieli o swojej przyjaźni. Postanowili wrobić Genovese w aferę narkotykową. W wyniku ich spisku (przekupili handlarza narkotyków) sąd w 1959 roku skazał go na 15 lat więzienia (zmarł w 1969 roku nie odzyskawszy wolności). W tym samym procesie prawa ręka Genovese – Carmine Galante został skazany na 20 lat (ułaskawiony w 1974 roku, zamordowany w 1979 roku).
Śmierć.
Costello zmarł na atak serca w szpitalu na Manhattanie 18 lutego 1973 roku.

</doc>
<doc id="1060078" url="https://pl.wikipedia.org/wiki?curid=1060078" title="Valas Hune">
Valas Hune



</doc>
<doc id="1060080" url="https://pl.wikipedia.org/wiki?curid=1060080" title="Jezioro Rekowo (Jeziora Chmieleńskie)">
Jezioro Rekowo (Jeziora Chmieleńskie)



</doc>
<doc id="1060083" url="https://pl.wikipedia.org/wiki?curid=1060083" title="Gyula Milványi de Cseszneg">
Gyula Milványi de Cseszneg



</doc>
<doc id="1060084" url="https://pl.wikipedia.org/wiki?curid=1060084" title="DELA Martinus Amstelveen">
DELA Martinus Amstelveen



</doc>
<doc id="1060085" url="https://pl.wikipedia.org/wiki?curid=1060085" title="Karl Kerényi">
Karl Kerényi



</doc>
<doc id="1060092" url="https://pl.wikipedia.org/wiki?curid=1060092" title="Bob Pettit">
Bob Pettit

Robert E. Lee „Bob” Pettit (ur. 12 grudnia 1932 w Baton Rouge, Luizjana) – amerykański koszykarz, występujący na pozycji silnego skrzydłowego, mistrz NBA z 1958, członek Koszykarskiej Galerii Sław im. Jamesa Naismitha.
Mierzący 206 cm wzrostu koszykarz studiował na Louisiana State University. Do NBA został wybrany w drafcie 1954 przez Milwaukee Hawks. W organizacji tej, od 1955 działającej jako St. Louis Hawks, spędził całą karierę (1954-1965). Po pierwszym sezonie gry w NBA (uzyskał średnią 20,4 punktów na mecz i 13,8 zbiórek na mecz) został wybrany debiutantem roku. Dobra postawa nie pomogła jego drużynie, która zakończyła sezon na ostatnim miejscu w dywizji. W 1956, po uzyskaniu średnich 25,7 punktów na mecz i 16,2 zbiórek na mecz został MVP rozgrywek w pierwszej edycji tej nagrody.
W latach 1957-1961 czterokrotnie doprowadził Saint Louis Hawks do finału NBA. W 1957 "Jastrzębie" uległy Boston Celtics (Pettit uzyskał średnie 29,8 punktów i 16,8 zbiórek w spotkaniach finałowych). Rok później St. Louis Hawks mieli okazję do rewanżu i z niej skorzystali. Prowadzeni przez grającego fenomenalnie Pettita (w jednym z meczów finałów zdobył 50 punktów, a Hawks wygrali 110-109) pokonali swych przeciwników w stosunku meczów 4:3. Kolejne trzy lata to okres dominacji Pettita i Hawks w Konferencji Zachodniej. W 1959 ponownie został uznany MVP. W swoim statystycznie najbardziej udanym sezonie, 1961-1962 zdobywał średnio 31,8 punktów i 18,7 zbiórek na mecz.
W sezonach 1956/1957 i 1960/1961 zajął drugie miejsce w głosowaniu na MVP fazy zasadniczej.
Karierę zakończył w 1965 w związku z kontuzją kolana. Jest pierwszym graczem, który przekroczył granicę 20 000 punktów NBA - łącznie zdobył ich 20 880. W swej jedenastoletniej karierze zawodnika NBA zgromadził na swym koncie również 12 849 zbiórek i 2369 asyst. Ze średnią z całej kariery 16,2 zbiórek na mecz cały czas zajmuje trzecie miejsce w historii NBA - wyprzedzają go jedynie Wilt Chamberlain i Bill Russell. Uchodzi za zawodnika, który zrewolucjonizował sposób gry silnego skrzydłowego.
Jedenaście razy brał udział w meczu gwiazd NBA (MVP w 1956, 1958, 1959, 1962). Jako jeden z nielicznych znalazł się we wszystkich Anniversary Teams: NBA 25th Anniversary Team, NBA 35th Anniversary Team oraz NBA’s 50th Anniversary All-Time Team.

</doc>
<doc id="1060098" url="https://pl.wikipedia.org/wiki?curid=1060098" title="Georg Adolf Demmler">
Georg Adolf Demmler

Georg Adolf Demmler (ur. 22 grudnia 1804 w Berlinie, zm. 2 stycznia 1886 w Schwerinie) – niemiecki architekt i polityk Socjaldemokratycznej Partii Niemiec (niem. "Sozialdemokratische Partei Deutschlands", SPD).
Życiorys.
Urodził się w roku 1804 w Berlinie, dorastał w Güstrow, ukończył studia na berlińskiej Akademii Budowlanej (niem. "Bauakademie") i w 1823 roku otrzymał pierwszą posadę w Schwerinie. Dzięki poparciu berlińskiego nauczyciela Karla Friedricha Schinkla powierzono mu kierowanie budową wznoszonego w tym mieście budynku rządu (obecnie kancelaria państwowa), który w istocie powstał według jego projektu. Za tym zleceniem przyszły następne, jak m.in. wykonanie fasady staromiejskiego ratusza, budowa arsenału i stajni książęcej oraz tworzenie planów urbanistycznych.
W roku 1843 rozpoczął pracę przy przebudowie zamku w Schwerinie i było to jego najbardziej znaczące dzieło. Jako nadworny mistrz budowlany kierował przebudową zamku łącznie z budową mostu zamkowego od rozpoczęcia prac rozbiórkowych (w 1843) do początku roku 1851. W tym czasie próbował też złagodzić krzywdy społeczne wielu robotnikom pracującym przy budowie, zakładając kasę chorych i wielokrotnie wstawiając się za sprawiedliwym wynagrodzeniem dla zatrudnionych. Konserwatywne kręgi na dworze wykorzystały jego zaangażowanie w ruch obywatelsko-demokratyczny w latach 1848–1849 oraz walkę o utrzymanie uchwalonej konstytucji i przeforsowały ostatecznie jego zwolnienie ze służby państwowej w 1851 roku. Demmler nie dostał już żadnych zleceń publicznych. W następnych latach zajmował się projektami urbanistycznymi, które jednak nie zostały zrealizowane za jego życia.
W latach 1877–1878 jako deputowany sprzyjający socjaldemokracji reprezentował w "Reichstagu" saksoński okręg wyborczy. W 1886 roku zmarł w Schwerinie. Zaprojektowane przez niego własne mauzoleum na starym miejskim cmentarzu jest pełne symboliki masońskiej i jedyne w swoim rodzaju.

</doc>
<doc id="1060105" url="https://pl.wikipedia.org/wiki?curid=1060105" title="The Complete U2">
The Complete U2

The Complete U2 jest cyfrowym box setem rockowego zespołu U2. Od 23 listopada 2004 roku był dostępny w iTunes Store. Był to pierwszy box set w historii dostępny online. Zawierał komplet albumów, 446 piosenek - singli, utworów nieznanych oraz tych w wersjach live, a także wcześniej niepublikowane materiały - od 1974 do 2004 roku. Cena detaliczna wynosiła 149.99$, jednak każdy kto zakupił iPoda pochodzącego ze specjalnej edycji U2, otrzymywał kupon o wartości 50$. Box set został wydany dzień po ukazaniu się jedenastego albumu grupy, How to Dismantle an Atomic Bomb.
Lista utworów.
Po więcej informacji na temat większości wydawnictw grupy udaj się do dyskografii U2.
Poniższe albumy są tylko oficjalnymi, dostępnymi na box secie "The Complete U2".
"Early Demos".
To EP zespołu składające się z trzech utworów w wersji demo.
"Live from Boston 1981".
To album nagrany na żywo w bostońskim Paradise Theatre.
"Live from the Point Depot".
To pierwsze oficjalne wydawnictwo bootlegowe grupy z koncertu w trakcie nocy sylwestrowej, w dublińskim Point Depot, w 1989 roku.
"Unreleased &amp; Rare".
To kompilacja wcześniej niewydanych oraz nieznanych utworów zespołu.

</doc>
<doc id="1060109" url="https://pl.wikipedia.org/wiki?curid=1060109" title="GNU EMACS">
GNU EMACS



</doc>
<doc id="1060112" url="https://pl.wikipedia.org/wiki?curid=1060112" title="Autostrada A5 (Włochy)">
Autostrada A5 (Włochy)

Autostrada A5 (wł., "Autostrada della Valle d’Aosta"; fr., "Autoroute de la Vallée d’Aoste") – autostrada w północno-zachodnich Włoszech, łącząca Turyn z Tunelem pod Mont Blanc.
Trasa biegnie początkowo przez płaski Piemont, aby w okolicach Ivrey wbiec w Dolinę Aosty. W końcowym biegu trasa biegnie przez kilkanaście tuneli. Jej budowa była bardzo kosztowna. Trasą prowadzą jedne z głównych tras drogowych: na odcinku Turyn – Autostrada A4/A5 stanowi trasę europejską E612. Na dalszym przebiegu arteria jest częścią szlaku E25. Autostrada została oddana do użytku w roku 1961. Koncesjonariuszami trasy są trzy spółki: ATIVA (na odcinku Turyn – Pont-Saint-Martin), SAV (odcinek Pont-Saint-Martin – Aosta) i Raccordo Autostradale Valle d’Aosta (Aosta/Aoste – Tunnel du Mont-Blanc).

</doc>
<doc id="1060114" url="https://pl.wikipedia.org/wiki?curid=1060114" title="Erwin Kruk">
Erwin Kruk

Erwin Kruk (ur. 4 maja 1941 w Dobrzyniu, zm. 31 marca 2017 w Barczewie) – polski pisarz, poeta i dziennikarz, senator I kadencji (1989–1991). Szczególną część swojej twórczości poświęcił tematyce mazurskiej.
Życiorys.
Urodził się w Dobrzyniu koło Nidzicy w rodzinie rolnika Hermana Kruka i Mety ze Stachów. W 1945 został osierocony, wraz z braćmi Ryszardem i Wernerem wychowywał się u babki ze strony matki – Augusty Stach we wsi Elgnówko. Od 1956 przebywał w domu dziecka, był uczniem szkoły zawodowej w Ostródzie. W 1960 ukończył Liceum Ogólnokształcące w Morągu, następnie w 1966 studia polonistyczne na Uniwersytecie Mikołaja Kopernika w Toruniu pod kierunkiem profesora Artura Hutnikiewicza. W czasie studiów kierował redakcją literacką studenckiego radia. Był założycielem grupy poetyckiej „Kadyk”, redaktorem Studenckiej Grupy Informacyjno-Fotograficznej oraz wydawcą książki "Almanach poezji", zawierającej utwory studentów UMK (z lat 1945–1965).
W Olsztynie zamieszkał w 1966, podjął pracę w redakcji gazety „Głos Olsztyński”, przekształconej później w „Gazetę Olsztyńską”. Przez 13 lat pracował jako dziennikarz (od stażysty do starszego publicysty). Był redaktorem czasopisma „Przemiany”, wydawanego przez Klub Literacki ZMS. Od 1969 należał do Związku Literatów Polskich oraz Stowarzyszenia Dziennikarzy Polskich (do jego rozwiązania w 1981). W marcu 1980 zrezygnował z pracy w „Gazecie Olsztyńskiej”.
W 1980 wstąpił do „Solidarności”, był m.in. członkiem zarządu regionu. Współtworzył Mazurskie Zrzeszenie Kulturalne, które nie uzyskało zgody na rejestrację od ówczesnych władz. Współpracował z ogólnopolskimi czasopismami społeczno-kulturalnymi. W 1981 rozpoczął pracę w miesięczniku „Meritum” (wydawanym w Warszawie). W okresie stanu wojennego utrzymywał się z pracy twórczej. W latach 1989–1991 był senatorem I kadencji z listy Komitetu Obywatelskiego z województwa olsztyńskiego. Później przeszedł do klubu parlamentarnego Unii Demokratycznej.
Został członkiem Olsztyńskiego Społecznego Komitetu Poparcia Jarosława Kaczyńskiego w przedterminowych wyborach prezydenckich w 2010.
Pod koniec lat 90. pełnił funkcję wiceprezesa zarządu PEN Clubu w Polsce, a także prezesa klubu Stowarzyszenia Pisarzy Polskich w Olsztynie. Był członkiem synodu Kościoła Ewangelicko-Augsburskiego w RP. W 1999 współtworzył Mazurskie Towarzystwo Ewangelickie.
Zmarł 31 marca 2017. 7 kwietnia 2017 został pochowany na cmentarzu komunalnym przy ulicy Poprzecznej w Olsztynie.
Odznaczenia, wyróżnienia i upamiętnienie.
W 2016, "za wybitne zasługi w działalności na rzecz przemian demokratycznych w Polsce", prezydent RP Andrzej Duda odznaczył go Krzyżem Kawalerskim Orderu Odrodzenia Polski. W tym samym roku otrzymał Krzyż Wolności i Solidarności.
W 2007 Erwin Kruk został odznaczony Złotym Medalem „Zasłużony Kulturze Gloria Artis”. W 2016 otrzymał tytuł doktora "honoris causa" Uniwersytetu Warmińsko-Mazurskiego w Olsztynie. Był wyróżniony tytułem honorowego obywatela Olsztyna oraz Olsztynka.
Był laureatem nagród za twórczość literacką, m.in. Nagrody Pióra (1964), Nagrody im. Stanisława Piętaka (1977), dorocznych nagród czasopisma „Literatura” za Książkę Roku (1988, 1989), nagród przyznawanych przez Polcul Foundation (1988), ministra kultury i sztuki (1989) oraz polski PEN Club (1993), a także Medalu Marcina Lutra (1991), Nagrody im. Profesora Hugona Steinhausa (2004), Literackiej Nagrody Warmii i Mazur (2006), Nagrody Literackiej im. Władysława Reymonta (2010), Poznańskiej Nagrody Literackiej za całokształt twórczości (2016). W 2015 uhonorowany „Laurem Dziennikarza Warmii i Mazur”. W 2016 został laureatem Orfeusza Mazurskiego oraz Literackiej Nagrody Warmii i Mazur za tom "Nieobecność".
W 2006 w Olsztynie na jego cześć wydano księgę jubileuszową pod redakcją Zbigniewa Chojnowskiego zatytułowaną "Z dróg Erwina Kruka. Na 65. urodziny twórcy". Anna Matysiak poświęciła liryce poety monografię "Między regionalizmem a uniwersalizmem. O poezji Erwina Kruka".
W 2017 w Olsztynie ulica Dąbrowszczaków została przemianowana na ulicę Erwina Kruka.

</doc>
<doc id="1060115" url="https://pl.wikipedia.org/wiki?curid=1060115" title="Stanisław Żochowski">
Stanisław Żochowski

Stanisław Żochowski herbu Brodzic, ps. „Brodzic” (ur. 17 lutego 1908 w Łomży, zm. 1 lutego 1999 w Brisbane) – polski prawnik, politolog i historyk, kapitan dyplomowany Wojska Polskiego (II RP), w czasie II wojny światowej major Narodowych Sił Zbrojnych, na emigracji mianowany podpułkownikiem.
Życie i działalność.
Pochodził z rodziny szlacheckiej pieczętującej się herbem Brodzic. Pradziad Stanisława – Józef Żochowski był żonaty z Marią Kisielnicką z Kisielnicy. Jego dziadkowi Henrykowi skonfiskowano majątek w powiecie augustowskim. Ojciec Zygmunt był kapitanem wojsk rosyjskich w 14 Ołonieckim pułku piechoty, żonaty z Wandą Salomeą Władysławą ze Szczęsnowiczów ze Żmudzi.
Ukończył gimnazjum w Łomży.
W latach 1927–1930 studiował w Szkole Podchorążych Piechoty w Ostrowi Mazowieckiej. Został dowódcą plutonu, potem kompanii w pp Leg. w Lublinie. W latach 1931–1935 studiował prawo na KUL-u, uzyskując tam tytuł magistra.
W 1935 r. jego żoną została Maria Truszkowska z majątku Godów w pow. puławskim. W latach 1936–1938 studiował w Wyższej Szkole Wojskowej w Warszawie. W 1938 r. był I oficerem sztabu 29 Dywizji Piechoty. Zaś w 1939 r. kwatermistrzem tej dywizji.
Uczestniczył w kampanii wrześniowej, m.in. w walkach w rejonie Piotrkowa Trybunalskiego. Dywizja została rozbita w składzie armii gen. Stefana Dąb-Biernackiego. W 1939 i 1940 roku podejmował nieudane próby przejścia granicy do Francji.
W 1941 r. dowódca byłej 29 DP Ignacy Oziewicz wezwał go do Warszawy. Został szefem Oddz. III w Narodowej Organizacji Wojskowej. Po rozłamie w NOW, w 1942 r. przeszedł do tworzonej przez płk. Ignacego Oziewicza organizacji Narodowe Siły Zbrojne (NSZ) i został szefem sztabu dowództwa NSZ. Jeździł na inspekcje do terenowych ogniw NSZ. Obaj dążyli do połączenia NSZ z ZWZ-AK, z zachowaniem odrębności NSZ.
W 1943 r. aresztowano gen. "Grota" Roweckiego i płk. Ignacego Oziewicza. Nowym dowódcą NSZ został płk. dypl. inż. T. Kurcyusz. W obliczu tarć między dowództwami AK i NSZ na tle warunków połączenia, płk. Kurcyusz wysłał kpt. Żochowskiego do Naczelnego Wodza PSZ w Londynie dla omówienia warunków połączenia obydwu formacji. W 1944 po trzymiesięcznej podróży przez Bałkany, dotarł do Londynu, gdzie został odznaczony Krzyżem Walecznych. Po wykonaniu zadania otrzymał przydział do Sztabu Naczelnego Wodza w Oddziale Operacyjnym. Wkrótce przeniesiono go do 2 Korpusu we Włoszech. Tam krótko dowodził 17 batalionem strzelców lwowskich, następnie był znów w sztabie Korpusu, z dodatkowymi zadaniami oficera łącznikowego gen. Andersa do Brygady Świętokrzyskiej NSZ, stacjonującej w Niemczech.
Wykorzystując konspiracyjne kontakty na kraj, sprowadził żonę i córkę do Włoch. W 1946 roku nastąpiła demobilizacja Korpusu.
Major Stanisław Żochowski wraz z rodziną osiadł w południowej Anglii, na dzierżawie małej farmy kwiatowo-owocowej. W 1950 wyjechał do Australii, osiedlając się w Brisbane. Pod koniec lat 50. Władysław Anders awansował go do stopnia podpułkownika. W 1991 zmarła bezdzietnie jego jedyna córka Hania.
W 1993 obronił doktorat z nauk politycznych z zakresu współczesnej historii Polski, na Polskim Uniwersytecie Na Obczyźnie w Londynie, który wręczył mu były rektor tej uczelni, prof. Jerzy Gawenda.
Autor wielu książek o tematyce politycznej, polskiej armii, Narodowych Siłach Zbrojnych, Polskich Siłach Zbrojnych na Zachodzie oraz o losach rodziny, był członkiem Polskiego Towarzystwa Naukowego Na Obczyźnie.

</doc>
<doc id="1060127" url="https://pl.wikipedia.org/wiki?curid=1060127" title="Jean Rollin">
Jean Rollin

Jean Michel Rollin Roth Le Gentil, bardziej znany jako Jean Rollin, a także jako Michel Gentil, Michael Gentle, J.A. Laser, J.A. Lazar, J.A. Lazer i Robert Xavier (ur. 3 listopada 1938 w Neuilly-sur-Seine, zm. 15 grudnia 2010 w 20. dzielnicy Paryża) – francuski reżyser niskobudżetowych horrorów i filmów pornograficznych; scenarzysta, autor opowiadań erotycznych.
Życiorys.
Wczesne lata.
Urodził się w Neuilly-sur-Seine we Francji w rodzinie artystycznej, jako syn Denise (z domu Leffroi), modelki, i Claude Louisa René Rollin-Roth-Le Gentila, aktora i reżysera teatralnego o pseudonimie Claude Martin. Jego przyrodni brat Olivier Rollin był aktorem.
Kariera.
Rozpoczynał od pisania scenariuszy w wytwórni filmów animowanych. W latach 60. pracował jako asystent reżysera. Debiutował krótkometrażowym "Les Amours Jaunes" (1958). Natomiast pierwszym jego filmem kinowym był kontrowersyjny "Gwałt wampira" ("Le Viol Du Vampire", 1967). Film ten, łączący elementy erotyki ze stylem gotyckim, przyniósł Rollinowi rozgłos i sławę, choć nie spotkał się z uznaniem wśród publiczności. W czasie seansów był wygwizdywany; widzowie rzucali w stronę ekranu różnymi przedmiotami. "Le Viol Du Vampire", uznawany jest jednak za pierwszy francuski film o tematyce wampirycznej. Częstą współpracował z takimi aktorkami jak Brigitte Lahie, Marina Pierro i Françoise Pascal. 
Późniejsze produkcje Rollina nie spotykały się początkowo ani ze zrozumieniem, ani uznaniem tak ze strony krytyki, jak i widzów, z czasem jednak francuscy fani kina grozy zaczęli uważać te filmy za kultowe. W latach 70. wyreżyserował porno horror "Phantasmes", którym rozpoczął całą serię filmów pornograficznych kręconych pod pseudonimem Michel Gentil. Używał też pseudonimu Robert Xavier przy produkcji "Sodomanie" (1983) z Christophem Clarkiem, który pojawił się w scenie mikcji w filmie Rollina "Okrutni praktykanci" ("Apprendiste viziose", 1985) z Gabrielem Pontello. 
W latach 90. Jean Rollin zajął się przede wszystkim pisaniem opowiadań erotycznych. 
Rollin większą wagę przykłada do wizualnej strony swoich filmów niż do samej fabuły czy dialogów. Najważniejszy jest bowiem według niego sposób i styl przedstawienia historii: atmosfera, dekoracje, stroje, itp. Fascynuje go wampiryzm i powiązana z nim erotyka. Bardzo często eksponuje w swoich filmach motywy lesbijskie (np. "Fascination"). Jego filmy przepełnione są surrealistycznymi wizjami, dziwacznymi nierzeczywistymi postaciami, ale też pięknymi plenerami i tajemniczymi gotyckimi zamkami. Ulubionymi miejscami, w których umieszcza akcje swoich filmów są ponure zamczyska, plaże i wybrzeża morskie.
Zmarł 15 grudnia 2010 roku na raka, w wieku 72 lat.

</doc>
<doc id="1060128" url="https://pl.wikipedia.org/wiki?curid=1060128" title="Sól (stacja kolejowa)">
Sól (stacja kolejowa)

Sól – stacja kolejowa w Soli, w województwie śląskim, w Polsce. Na stacji zatrzymują się codziennie pociągi spółki Koleje Śląskie relacji Katowice – Zwardoń, a także pociągi spółki PKP Intercity kursujące z Żyliny do Gdyni i z powrotem.
W roku 2021 stacja obsługiwała 100–149 pasażerów na dobę.

</doc>
<doc id="1060132" url="https://pl.wikipedia.org/wiki?curid=1060132" title="Płukanie żołądka">
Płukanie żołądka

Płukanie żołądka – jedna z procedur dekontaminacyjnych przewodu pokarmowego, polegająca na powtarzalnym podaniu do żołądka wody i następczym jej usunięciu.
Jest procedurą medyczną dość często stosowaną, jednakże nie udowodniono jej skuteczności (wykazano, że tą drogą można maksymalnie usunąć 10% zażytej trucizny. Można ją wykonać w przypadkach, gdy od momentu dostania się trucizny do organizmu nie upłynęła 1 godzina, bezwzględnie jednak pamiętając o przeciwwskazaniach do stosowania tej metody. Jednakże według niektórych autorów, istnieją jednak pewne szczególne sytuacje, które uzasadniają wykonanie płukania żołądka po tym czasie:
Wydaje się jednak, że nie ma uzasadnienia wykonania płukania żołądka powyżej czterech, maksymalnie sześciu, godzin od chwili zatrucia.

</doc>
<doc id="1060133" url="https://pl.wikipedia.org/wiki?curid=1060133" title="Ulvöspinel">
Ulvöspinel

Ulvöspinel (ulvospinel lub ulvit) – minerał z grupy spineli będący tlenkiem żelaza i tytanu o wzorze: Fe2TiO4 (ortotytanian żelaza). 
Nazwa pochodzi od szwedzkiej wyspy Ulvö, gdzie został odkryty w 1943 roku.
Właściwości.
Zazwyczaj tworzy kryształy izometryczne, przyjmujące postać ośmiościanów. Jest kruchy, nieprzezroczysty. Ulvospinel tworzy stałe roztwory z magnetytem i tytanomagnetytem. 
Występowanie.
Powstaje w skałach magmowych (głębinowych i wylewnych) także w utworach przeobrażonych i w skałach okruchowych. Jest pospolity w tytanonośnych złożach magnetytu. Występuje także w kimberlitach i niektórych bazaltach, zwłaszcza na Księżycu (udział do 10%) i Marsie.
Miejsca występowania: Szwecja, Niemcy. 
W Polsce został znaleziony w złożach rud tytanowo-magnetytowych na Suwalszczyźnie oraz w bazaltach na Dolnym Śląsku.
Zastosowanie.
Ulvospinel tworzy stałe roztwory z magnetytem w wysokich temperaturach i warunkach redukujących, podczas krystalizacji magmy bogatej w tlenek tytanu. Ma tendencję do utlenienia się do magnetytu i ilmenitu podczas stygnięcia skały. W ten sposób mogą się tworzyć widoczne w kryształach magnetytu warstewki stałego roztworu tych dwóch minerałów. Nie interpretowano jednak tego zjawiska jako oznaki obecności ulvospinelu, dopóki wspomniana reakcja utleniania nie została odtworzona w laboratorium. Eksperyment po raz pierwszy opisali Buddington i Lindsley (1964, Journal of Petrology 5, p. 310–357). Wyniki tych badań są szczególnie ważne dla tektoniki płyt, ponieważ magnetyt zawiera informację o polu magnetycznym Ziemi podczas formowania skały.

</doc>
<doc id="1060134" url="https://pl.wikipedia.org/wiki?curid=1060134" title="Muscle Museum EP">
Muscle Museum EP



</doc>
<doc id="1060136" url="https://pl.wikipedia.org/wiki?curid=1060136" title="Andreas Granqvist">
Andreas Granqvist

Andreas Granqvist (ur. 16 kwietnia 1985 w Helsingborgu) – szwedzki piłkarz występujący na pozycji obrońcy.
Kariera klubowa.
Granvist profesjonalną karierę rozpoczynał w klubie Helsingborgs IF. W jego barwach zadebiutował 12 kwietnia 2004 w przegranym 1-2 meczu z Kalmar FF. Od początku debiutanckiego sezonu 2004 był podstawowym graczem wyjściowej jedenastki Helsingborga. W następnym sezonie, 25 kwietnia 2005 strzelił pierwszego gola w zawodowej karierze. Było to w wygranym 3-0 pojedynku z IF Elfsborg. W 2006 roku wywalczył z klubem Puchar Szwecji. W sumie spędził tam trzy sezony. W tym czasie rozegrał tam 72 spotkania i zdobył jedną bramkę.
W styczniu 2007 został wypożyczony do angielskiego Wigan Athletic. Grał tam do końca sezonu 2006/2007. Przez ten czas nie zdołał zadebiutować w tym klubie. Mimo tego Wigan postanowiło wykupić Granqvista za milion euro. 11 sierpnia 2007 zanotował pierwszy występ dla Wigan. Było to w przegranym 1-2 spotkaniu z Evertonem. W lidze Granqvist zdążył zagrać czternaście razy, a potem, w marcu 2008 powędrował na wypożyczenie do Helsingborga IF, który w tym samym rozpoczął rozgrywki ligowe. W Szwecji jeszcze dwa miesiące.
W lipcu 2008 za milion euro został sprzedany do holenderskiego FC Groningen. Zadebiutował tam 29 sierpnia 2008 w wygranym 4-0 pojedynku z Vitesse Arnhem. Mimo tego, iż Granqvist występował na pozycji obrońcy, imponował zaskakującą skutecznością strzelecką, umiejętnością, której nie objawiał we wcześniejszych etapach kariery. O ile w sezonie 2008/09 miał ich na koncie 4, a 2009/10 – 6, o tyle w sezonie 2010/11 zdobył 11 goli w lidze. Był wówczas drugim najbardziej skutecznym graczem drużyny, ustępując jedynie napastnikowi Timowi Matavžowi.
Następnym klubem w jego karierze została Genoa CFC. Spędził w niej dwa lata, w Serie A rozegrał 63 spotkania i zdobył zaledwie (w porównaniu z osiągnięciami z Groningen) 2 gole. Od sezonu 2013/14 jest natomiast graczem zespołu z rosyjskiej Priemjer-Ligi, FK Krasnodar.
28 stycznia 2018 roku Andreas Granqvist ogłosił, że powróci do Helsingborgs IF (w 2018 r. klub występował w Superettan, 2. lidze szwedzkiej) po Mistrzostwach Świata w Rosji. Decyzję taką podjął dla swojej żony i ich nowego dziecka. W lipcu 2018 r. dołączył do klubu i podpisał 3,5-letni kontrakt. Pod koniec 2018 r. wywalczył z klubem awans do Allsvenskan (2019), najwyższej klasy rozgrywkowej w Szwecji.
Kariera reprezentacyjna.
Granqvist w drużynie narodowej zadebiutował 23 stycznia 2006 w bezbramkowo zremisowanym meczu z Jordanią. Był uczestnikiem Mistrzostw Europy w 2008 roku. Ten turniej jego drużyna zakończyła już po fazie grupowej, a on sam nie rozegrał na Euro żadnego spotkania.
Łącznie w reprezentacji wystąpił w 79 spotkaniach, w których strzelił 8 goli. Był kapitanem reprezentacji Szwecji podczas Mistrzostw Świata w 2018 roku, z którą osiągnął ćwierćfinał.

</doc>
<doc id="1060143" url="https://pl.wikipedia.org/wiki?curid=1060143" title="Trisha Brown">
Trisha Brown

Trisha Brown, właśc. Patricia Ann Brown (ur. 25 listopada 1936 w Aberdeen zm. 18 marca 2017 w San Antonio) – amerykańska choreografka i tancerka odznaczona Narodowym Medalem Sztuk.
W 1958 ukończyła studia w zakresie tańca na Mills College. W 1962 dołączyła do awangardowego Judson Dance Theatre. Pracowała tam, m.in. z Yvonne Rainer i Steve'em Paxtonem, artystami zajmującymi się tańcem eksperymentalnym. W tym okresie współpracowała także z Laurie Anderson i Johnem Cage’em.
W 1970 założyła zespół tańca eksperymentalnego, Trisha Brown Company, który wkrótce stał się jedną z wiodących grup tańca współczesnego na świecie.
Trisha Brown otrzymała wiele prestiżowych nagród, między innymi Dance Magazine Award, American Dance Festival Award i Nagrodę im. Laurence’a Oliviera.

</doc>
<doc id="1060144" url="https://pl.wikipedia.org/wiki?curid=1060144" title="Michael Eavis">
Michael Eavis

Athelstan Joseph Michael Eavis (ur. 17 października 1935 w Pilton (Somerset)) – brytyjski mleczarz, znany jest jako pomysłodawca i fundator Glastonbury Festival.
Życiorys.
Edukację rozpoczął w Wells Cathedral School, po ukończeniu której podjął naukę w Thames Nautical Training College. Później dostał się do Brytyjskiej Marynarki Handlowej. W roku 1958 zmarł jego ojciec, lokalny kaznodzieja metodystyczny, po którym odziedziczył farmę Worthy. W 1969 wraz z drugą żoną Jean gościł na festiwalu Bath Blues, co zainspirowało go do zorganizowania własnego niekomercyjnego festiwalu już w rok później. Impreza ta następnie przerodziła się w znany dziś Glastonbury Festival.
W wyborach w Wielkiej Brytanii w roku 1997 Eavis kandydował w okręgu wyborczym Wells z ramienia Labour Party , zdobywając największą w obrębie partii liczbę głosów – 10,204. Jednak w roku 2004 w proteście przeciwko udziałowi wojsk brytyjskich w wojnie w Iraku zasugerował wyborcom Labour Party oddanie swoich głosów na Partię Zielonych.
Jean zmarła w roku 1999, i od tej pory aktywniejszy udział w przedsięwzięciu zaczęła brać córka Michaela, Emily. Wraz ze swą matką i trzecią żoną, pozostaje on wiernym członkiem wspólnoty metodystycznej.
W październiku 2006 objął stanowisko przewodniczącego Izby Handlu i Przemysłu w Somerset. Uzyskał tytuł doktora honoris causa na University of Bath i University of Bristol. W roku 2007 został Komandorem Orderu Imperium Brytyjskiego

</doc>
<doc id="1060145" url="https://pl.wikipedia.org/wiki?curid=1060145" title="Hanna Ljungberg">
Hanna Ljungberg

Hanna Ljungberg (ur. 8 stycznia 1979 w Umeå) – szwedzka piłkarka, grająca na pozycji napastnika.
Została wybrana Szwedzką Zawodniczką Roku w 2002, wygrywając Diamentową Piłkę (Diamantbollen).
Podczas MŚ dla kobiet w 2003 zdobyła dla Szwecji 3 bramki, w tym jedną w finale z Niemcami.
Nie jest spokrewniona ze słynnym szwedzkim piłkarzem Fredrikiem Ljungbergiem. Była blisko przejścia do męskiego klubu z Włoch, Perugii, ale negocjacje upadły.

</doc>
<doc id="1060153" url="https://pl.wikipedia.org/wiki?curid=1060153" title="Ignacy Schwarzbart">
Ignacy Schwarzbart

Ignacy Izaak Schwarzbart (w bibliogr. także: Schwartzbart, Szwarcbart, imiona w bibliogr. ang. i hebr.: Ignac Itzchak), ur. 13 listopada 1888 w Chrzanowie, zm. 26 kwietnia 1961 w Nowym Jorku – działacz syjonistyczny, adwokat, poseł na Sejm V kadencji, członek Rady Narodowej RP na uchodźstwie.
Życiorys.
Urodził się w żydowskiej rodzinie chrzanowskiej. Ojciec był właścicielem karczmy, matka zajmowała się domem i prowadziła działalność charytatywną. Uczęszczał do austriackiego gimnazjum, a następnie studiował prawo na Uniwersytecie Jagiellońskim. Uzyskał tytuł doktora, po czym praktykował jako adwokat w Krakowie. W roku 1911 wybrany został przewodniczącym akademickiej syjonistycznej organizacji "Haszachar". Podczas I wojny światowej był oficerem austriackim i sędzią w sądach wojskowych, po wojnie nie przyjęto go w szeregi wojska polskiego ze względu na pochodzenie.
Uczestniczył w powoływaniu żydowskiej rady narodowej w Krakowie. W latach 1921 – 1924 był redaktorem naczelnym "Nowego Dziennika", wydawanego w Krakowie przez społeczność żydowską i radnym miasta Krakowa. Współpracował z redakcjami pism "Chwila" (we Lwowie) i "Moment" (w Warszawie). Opowiadał się za porozumieniem ludności żydowskiej z każdą polską władzą. Zasiadł w radzie administracyjnej Światowego Kongresu Żydów. W latach 30. XX wieku był prezesem Organizacji Syjonistycznej Małopolski Zachodniej i Śląska. W roku 1938 został wybrany posłem na Sejm RP, należał do Koła Żydowskiego. Mimo popierania utworzenia żydowskiego państwa dążył też do poprawy sytuacji Żydów w Polsce, rozumiejąc, że znaczna ich część nie będzie chciała wyemigrować.
Wkrótce po wybuchu II wojny światowej ewakuował się do Rumunii. Generał Składkowski zapisał 16 września 1939, w przeddzień ewakuacji Prezydenta i rządu RP do Rumunii w obliczu sowieckiej inwazji: "wkrótce po wyjeździe wojewody Raczkiewicza wysyłam w świat adwokata z Krakowa, posła Schwarzbarta, by wśród Żydów zagranicznych poruszył sprawę zaatakowania nas przez Hitlera i niebezpieczeństwa grożącego między innymi Żydom polskim oraz potrzebę natychmiastowej pomocy. Przyrzeka pracować za granicą dla wspólnej sprawy ze wszystkich sił."
Od 1940 do 1945 roku Schwarzbart należał do Rady Narodowej Rzeczypospolitej Polskiej na obczyźnie (najpierw we Francji, następnie w Anglii) jako reprezentant ludności żydowskiej. Usiłował organizować pomoc dla Żydów prześladowanych pod okupacją niemiecką. Po wojnie, w 1946 roku wyjechał do USA i zaangażował się w działalność międzynarodowych organizacji żydowskich.
W instytucie Jad Waszem znajduje się kolekcja około 300 teczek związanych z działalnością Schwarzbarta.

</doc>
<doc id="1060160" url="https://pl.wikipedia.org/wiki?curid=1060160" title="Rusty Cundieff">
Rusty Cundieff

George Arthur „Rusty” Cundieff (ur. 13 grudnia 1960 w Pittsburghu) – amerykański reżyser, aktor i scenarzysta.
Życiorys.
Urodził się w Pittsburghu, w stanie Pensylwania jako jedyny syn Christiny i Johna A. Cundieffów. Ma siostrę Holly. Studiował dziennikarstwo na Loyola University w Nowym Orleanie. W 1982 ukończył studia na wydziale filozofii religii na Uniwersytecie Południowej Kalifornii w Los Angeles.
Był gospodarzem programu muzycznego "Witamy w Fun Zone" ("Welcome to the Fun Zone", 1984), zanim pojawił się gościnnie w sitcomie "Co zdarzy się teraz" ("What's Happening Now!", 1985) u boku Martina Lawrence i operze mydlanej NBC "Dni naszego życia" ("Days of Our Lives", 1985). Później trafił na duży ekran w dramacie sensacyjnym "3:15 – godzina kobry" ("3:15", 1986) z Adamem Baldwinem i w czarnej komedii Spike’a Lee "Szkolne oszołomienie" ("School Daze", 1988) z udziałem Laurence’a Fishburne’a. Zadebiutował jako współscenarzysta komedii "Przyjęcie domowe 2" ("House Party 2", 1991) z Martinem Lawrence’em i modelką Iman. Był reżyserem komedii muzycznej "Po co rapperom czapki?" ("Fear of a Black Hat", 1994) sześciu odcinków komediowego serialu muzycznego MGM "Chappelle’s Show" (2003–2006). Jako współreżyser antologii komediowej "Movie 43" (2013) zdobył Złotą Malinę dla najgorszego reżysera, wraz z 12 innymi.
Jest żonaty z Triną Davis. Ma syna Theloniousa JonDavisa (ur. 18 maja 2000) i córkę Simone Christinę (ur. 2003).

</doc>
<doc id="1060171" url="https://pl.wikipedia.org/wiki?curid=1060171" title="Lotniczy Krzyż Zasługi">
Lotniczy Krzyż Zasługi

Lotniczy Krzyż Zasługi – polskie odznaczenie przyznawane za zasługi żołnierzom Sił Powietrznych i innych rodzajów Sił Zbrojnych. Jest jednym z odznaczeń wojskowych, nadawanych w Polsce podczas pokoju.
Utworzenie.
Krzyż ustanowiono ustawą z dnia 14 czerwca 2007 roku o zmianie ustawy z dnia 16 października 1992 roku o orderach i odznaczeniach, razem z Krzyżem Wojskowym, Wojskowym Krzyżem Zasługi, Wojskowym Krzyżem Zasługi z Mieczami, Morskim Krzyżem Zasługi, Morskim Krzyżem Zasługi z Mieczami, Lotniczym Krzyżem Zasługi z Mieczami oraz Medalem za Długoletnią Służbę. Zmiana została wprowadzona w życie 10 października 2007 roku, po upływie trzech miesięcy od momentu ogłoszenia, które nastąpiło 9 lipca. Równocześnie Prezydent Rzeczypospolitej Polskiej rozporządzeniem z dnia 31 lipca 2007 roku zmienił rozporządzenie z dnia 10 listopada 1992 roku w sprawie opisu, materiału, wymiarów, wzorów rysunkowych oraz sposobu i okoliczności noszenia odznak orderów i odznaczeń.
Zgodnie z treścią wyżej wymienionej ustawy „Lotniczy Krzyż Zasługi może być nadany żołnierzowi Sił Powietrznych, a wyjątkowo żołnierzowi innego rodzaju Sił Zbrojnych Rzeczypospolitej Polskiej, za dokonany w czasie służby czyn przynoszący szczególną korzyść Siłom Powietrznym, a wykraczający poza normalny obowiązek”. W precedencji polskich odznaczeń zajmuje miejsce za Wojskowym, Morskim oraz Lotniczym Krzyżem Zasługi z Mieczami, a przed Krzyżem Świętego Floriana. Jest równorzędny z Wojskowym i Morskim Krzyżem Zasługi.
Nadawanie.
Lotniczy Krzyż Zasługi nadaje i wręcza Prezydent Rzeczypospolitej Polskiej, z inicjatywy własnej lub na wniosek ministra właściwego do spraw obrony. Prezydent ma również prawo do pozbawienia Krzyża osoby nim odznaczonej.
W latach 2007-2009 przyznano 61 Lotniczych Krzyży Zasługi.
Wygląd.
Oznaką Lotniczego Krzyża Zasługi jest 40 mm równoramienny krzyż kawalerski o wyciętych półkoliście ramionach, wyoblony od strony lica, srebrzony i oksydowany. W środku znajduje się wypukła szrafowana szachownica lotnicza. Rewers krzyża składa się z centralnie umieszczonego trzywierszowego napisu „POLSKA SWEMU OBROŃCY” oraz gałązek wawrzynu na ramionach poziomych. Odznaczenie zawieszone jest na jasnoniebieskiej wstędze szerokości 38 mm z czterema białymi pasami szerokości 2 mm, umieszczonymi po bokach i wzdłuż boków w odległości 10 mm od siebie. Drugie nadanie Lotniczego Krzyża Zasługi oznaczane jest poprzez nałożenie na wstędze okucia szerokości 5 mm w kształcie srebrnej listwy, matowej i polerowanej. Kolory baretki są identyczne ze wstęgą Krzyża. W przypadku kolejnego nadania odznaczenia na baretkę nakłada się centralnie pionowe okucie.

</doc>
<doc id="1060172" url="https://pl.wikipedia.org/wiki?curid=1060172" title="Zielony Wierch Rohacki">
Zielony Wierch Rohacki

Zielony Wierch Rohacki (słow. "Zelené", 2040 m) – szczyt w słowackich Tatrach Zachodnich. Znajduje się w bocznym grzbiecie odchodzącym na północny wschód od Przedniej Kopy – najwyższego z wierzchołków Trzech Kop. Szczyt jest trawiasto-kamienisty, grzbiet opada do Doliny Smutnej (odgałęzienie Doliny Rohackiej) stromymi stokami, a do Rohackich Stawów przepaścistą ścianą skalną. Również od zachodniej strony grań miejscami zwężona i eksponowana.
Dawniej na jego szczyt prowadził znakowany szlak turystyczny. Został on w 1989 r. zamknięty przez TANAP z powodu złego stanu technicznego. Ze szczytu rozlega się widok na Rohacze i granitowe ściany Trzech Kop.

</doc>
<doc id="1060173" url="https://pl.wikipedia.org/wiki?curid=1060173" title="Lotniczy Krzyż Zasługi z Mieczami">
Lotniczy Krzyż Zasługi z Mieczami

Lotniczy Krzyż Zasługi z Mieczami – polskie odznaczenie przyznawane żołnierzom Sił Powietrznych i innych rodzajów Sił Zbrojnych za zasługi w działaniach przeciw terroryzmowi lub podczas operacji pokojowych i stabilizacyjnych, nie bezpośrednio w starciu z przeciwnikiem. Jest jednym z odznaczeń wojskowych, które nadawane są w Polsce za działania zbrojne w czasie pokoju.
Utworzenie.
Krzyż ustanowiono ustawą z dnia 14 czerwca 2007 roku o zmianie ustawy z dnia 16 października 1992 roku o orderach i odznaczeniach, razem z Krzyżem Wojskowym, Wojskowym Krzyżem Zasługi, Wojskowym Krzyżem Zasługi z Mieczami, Morskim Krzyżem Zasługi, Morskim Krzyżem Zasługi z Mieczami, Lotniczym Krzyżem Zasługi oraz Medalem za Długoletnią Służbę. Zmiana została wprowadzona w życie 10 października 2007 roku, po upływie trzech miesięcy od momentu ogłoszenia, które nastąpiło 9 lipca. Równocześnie Prezydent Rzeczypospolitej Polskiej rozporządzeniem z dnia 31 lipca 2007 roku zmienił rozporządzenie z dnia 10 listopada 1992 roku w sprawie opisu, materiału, wymiarów, wzorów rysunkowych oraz sposobu i okoliczności noszenia odznak orderów i odznaczeń.
Zgodnie z treścią wyżej wymienionej ustawy „Lotniczy Krzyż Zasługi z Mieczami może być nadany żołnierzowi Sił Powietrznych, a wyjątkowo żołnierzowi innego rodzaju Sił Zbrojnych Rzeczypospolitej Polskiej, za sumienną służbę w czasie działań bojowych przeciwko aktom terroru w kraju lub podczas użycia Sił Zbrojnych poza granicami państwa w czasie pokoju w warunkach szczególnie niebezpiecznych, nie bezpośrednio w styczności z przeciwnikiem”. W precedencji polskich odznaczeń zajmuje miejsce za Brązowym Krzyżem Zasługi i przed Wojskowym, Morskim oraz Lotniczym Krzyżem Zasługi. Jest równorzędny z Wojskowym i Morskim Krzyżem Zasługi z Mieczami. Nawiązuje do Medalu Lotniczego, nadawanego za służbę podczas II wojny światowej.
Nadawanie.
Lotniczy Krzyż Zasługi z Mieczami nadaje i wręcza Prezydent Rzeczypospolitej Polskiej, z inicjatywy własnej lub na wniosek ministra właściwego do spraw obrony. Prezydent ma również prawo do pozbawienia Krzyża osoby nim odznaczonej. Krzyż jest przyznawany nie później niż trzy lata od zakończenia działań bojowych, a można go otrzymać dwukrotnie.
Wygląd.
Oznaką Lotniczego Krzyża Zasługi z Mieczami jest 40 mm równoramienny krzyż kawalerski o wyciętych półkoliście ramionach, wyoblony od strony lica, srebrzony i oksydowany. W środku znajduje się wypukła szrafowana szachownica lotnicza. Rewers krzyża składa się z centralnie umieszczonego trzywierszowego napisu „POLSKA SWEMU OBROŃCY” oraz gałązek wawrzynu na ramionach poziomych. Odznaczenie zawieszone jest na jasnoniebieskiej wstędze szerokości 38 mm z czterema białymi pasami szerokości 2 mm, umieszczonymi po bokach i wzdłuż boków w odległości 10 mm od siebie. Pomiędzy krzyżem a wstęgą znajdują się na pierścieniu dwa skrzyżowane miecze, srebrzone i oksydowane, ostrzami skierowane ku górze. Drugie nadanie Lotniczego Krzyża Zasługi z Mieczami oznaczane jest poprzez nałożenie na wstędze okucia szerokości 5 mm w kształcie srebrnej listwy, ozdobionej wypukłymi splotami liści dębowych. Kolory baretki są identyczne ze wstęgą Krzyża, a w jej środku umiejscowione są dwa skrzyżowane miecze, srebrzone i oksydowane, skierowane ostrzami w górę. W przypadku kolejnego nadania odznaczenia pod miecze podkłada się okucie.

</doc>
<doc id="1060176" url="https://pl.wikipedia.org/wiki?curid=1060176" title="Morski Krzyż Zasługi">
Morski Krzyż Zasługi

Morski Krzyż Zasługi – polskie odznaczenie przyznawane za zasługi żołnierzom Marynarki Wojennej i innych rodzajów Sił Zbrojnych. Jest jednym z odznaczeń wojskowych, nadawanych w Polsce podczas pokoju.
Utworzenie.
Krzyż ustanowiono ustawą z dnia 14 czerwca 2007 roku o zmianie ustawy z dnia 16 października 1992 roku o orderach i odznaczeniach, razem z Krzyżem Wojskowym, Wojskowym Krzyżem Zasługi, Wojskowym Krzyżem Zasługi z Mieczami, Morskim Krzyżem Zasługi z Mieczami, Lotniczym Krzyżem Zasługi, Lotniczym Krzyżem Zasługi z Mieczami oraz Medalem za Długoletnią Służbę. Zmiana została wprowadzona w życie 10 października 2007 roku, po upływie trzech miesięcy od momentu ogłoszenia, które nastąpiło 9 lipca. Równocześnie Prezydent Rzeczypospolitej Polskiej rozporządzeniem z dnia 31 lipca 2007 roku zmienił rozporządzenie z dnia 10 listopada 1992 roku w sprawie opisu, materiału, wymiarów, wzorów rysunkowych oraz sposobu i okoliczności noszenia odznak orderów i odznaczeń.
Zgodnie z treścią wyżej wymienionej ustawy „Morski Krzyż Zasługi może być nadany żołnierzowi Marynarki Wojennej, a wyjątkowo żołnierzowi innego rodzaju Sił Zbrojnych Rzeczypospolitej Polskiej, za dokonany w czasie służby czyn przynoszący szczególną korzyść Marynarce Wojennej, a wykraczający poza normalny obowiązek”. W precedencji polskich odznaczeń zajmuje miejsce za Wojskowym, Morskim oraz Lotniczym Krzyżem Zasługi z Mieczami, a przed Krzyżem Świętego Floriana. Jest równorzędny z Wojskowym i Lotniczym Krzyżem Zasługi.
Nadawanie.
Morski Krzyż Zasługi nadaje i wręcza Prezydent Rzeczypospolitej Polskiej, z inicjatywy własnej lub na wniosek ministra właściwego do spraw obrony. Prezydent ma również prawo do pozbawienia Krzyża osoby nim odznaczonej.
W latach 2007-2009 przyznano 26 Morskich Krzyży Zasługi.
Wygląd.
Oznaką Morskiego Krzyża Zasługi jest 40 mm równoramienny krzyż kawalerski o wyciętych półkoliście ramionach, wyoblony od strony lica, srebrzony i oksydowany. W środku znajduje się wypukłe zbrojne ramię Marynarki Wojennej. Rewers krzyża składa się z centralnie umieszczonego trzywierszowego napisu „POLSKA SWEMU OBROŃCY” oraz gałązek wawrzynu na ramionach poziomych. Odznaczenie zawieszone jest na ciemnoniebieskiej wstędze szerokości 38 mm z czterema białymi pasami szerokości 2 mm, umieszczonymi po bokach i wzdłuż boków w odległości 10 mm od siebie. Drugie nadanie Morskiego Krzyża Zasługi oznaczane jest poprzez nałożenie na wstędze okucia szerokości 5 mm w kształcie srebrnej listwy, matowej i polerowanej. Kolory baretki są identyczne ze wstęgą Krzyża. W przypadku kolejnego nadania odznaczenia na baretkę nakłada się centralnie pionowe okucie.

</doc>
<doc id="1060178" url="https://pl.wikipedia.org/wiki?curid=1060178" title="Morski Krzyż Zasługi z Mieczami">
Morski Krzyż Zasługi z Mieczami

Morski Krzyż Zasługi z Mieczami – polskie odznaczenie przyznawane żołnierzom Marynarki Wojennej i innych rodzajów Sił Zbrojnych RP za zasługi w działaniach przeciw terroryzmowi lub podczas operacji pokojowych i stabilizacyjnych, nie walczącym bezpośrednio z przeciwnikiem. Jest jednym z odznaczeń wojskowych, które nadawane są w Polsce za działania zbrojne w czasie pokoju.
Utworzenie.
Krzyż ustanowiono ustawą z dnia 14 czerwca 2007 roku o zmianie ustawy z dnia 16 października 1992 roku o orderach i odznaczeniach, razem z Krzyżem Wojskowym, Wojskowym Krzyżem Zasługi, Wojskowym Krzyżem Zasługi z Mieczami, Morskim Krzyżem Zasługi, Lotniczym Krzyżem Zasługi, Lotniczym Krzyżem Zasługi z Mieczami oraz Medalem za Długoletnią Służbę. Zmiana została wprowadzona w życie 10 października 2007 roku, po upływie trzech miesięcy od momentu ogłoszenia, które nastąpiło 9 lipca. Równocześnie Prezydent Rzeczypospolitej Polskiej rozporządzeniem z dnia 31 lipca 2007 roku zmienił rozporządzenie z dnia 10 listopada 1992 roku w sprawie opisu, materiału, wymiarów, wzorów rysunkowych oraz sposobu i okoliczności noszenia odznak orderów i odznaczeń.
Zgodnie z treścią wyżej wymienionej ustawy „Morski Krzyż Zasługi z Mieczami może być nadany żołnierzowi Marynarki Wojennej, a wyjątkowo żołnierzowi innego rodzaju Sił Zbrojnych Rzeczypospolitej Polskiej, za sumienną służbę w czasie działań bojowych przeciwko aktom terroru w kraju lub podczas użycia Sił Zbrojnych poza granicami państwa w czasie pokoju w warunkach szczególnie niebezpiecznych, nie bezpośrednio w styczności z przeciwnikiem”. W precedencji polskich odznaczeń zajmuje miejsce za Brązowym Krzyżem Zasługi i przed Wojskowym, Morskim oraz Lotniczym Krzyżem Zasługi. Jest równorzędny z Wojskowym i Lotniczym Krzyżem Zasługi z Mieczami. Nawiązuje do Medalu Morskiego, nadawanego za służbę podczas II wojny światowej.
Nadawanie.
Morski Krzyż Zasługi z Mieczami nadaje Prezydent Rzeczypospolitej Polskiej, a wręcza osobiście lub przez osobę przez niego upoważnioną, z inicjatywy własnej lub na wniosek ministra właściwego do spraw obrony. Prezydent ma również prawo do pozbawienia Krzyża osoby nim odznaczonej. Krzyż jest przyznawany nie później niż trzy lata od zakończenia działań bojowych, a można go otrzymać dwukrotnie.
Wygląd.
Oznaką Morskiego Krzyża Zasługi z Mieczami jest 40 mm równoramienny krzyż kawalerski o wyciętych półkoliście ramionach, wyoblony od strony lica, srebrzony i oksydowany. W środku znajduje się wypukłe zbrojne ramię Marynarki Wojennej. Rewers krzyża składa się z centralnie umieszczonego trzywierszowego napisu „POLSKA SWEMU OBROŃCY” oraz gałązek wawrzynu na ramionach poziomych. Odznaczenie zawieszone jest na ciemnoniebieskiej wstędze szerokości 38 mm z czterema białymi pasami szerokości 2 mm, umieszczonymi po bokach i wzdłuż boków w odległości 10 mm od siebie. Pomiędzy krzyżem a wstęgą znajdują się na pierścieniu dwa skrzyżowane miecze, srebrzone i oksydowane, ostrzami skierowane ku górze. Drugie nadanie Morskiego Krzyża Zasługi z Mieczami oznaczane jest poprzez nałożenie na wstędze okucia szerokości 5 mm w kształcie srebrnej listwy, ozdobionej wypukłymi splotami liści dębowych. Kolory baretki są identyczne ze wstęgą Krzyża, a w jej środku umiejscowione są dwa skrzyżowane miecze, srebrzone i oksydowane, skierowane ostrzami w górę. W przypadku kolejnego nadania odznaczenia pod miecze podkłada się okucie.

</doc>
<doc id="1060180" url="https://pl.wikipedia.org/wiki?curid=1060180" title="Marian Kozielewski">
Marian Kozielewski

Marian Stefan Kozielewski, ps. „Bratkowski”, „Ciszewski”, „Leon”, „Pilecki”, „Skiba” (ur. 6 września 1897 w Łodzi, zm. 8 lipca 1964 w Waszyngtonie) – polski oficer, policjant i działacz niepodległościowy.
Żołnierz Legionów Polskich, członek Polskiej Organizacji Wojskowej, podporucznik rezerwy piechoty Wojska Polskiego, kawaler Orderu Virtuti Militari, czterokrotnie odznaczony Krzyżem Walecznych, podinspektor Policji Państwowej w II Rzeczypospolitej. Weteran I wojny światowej, wojny polsko-bolszewickiej, kampanii wrześniowej, w tym obrony Warszawy, oraz powstania warszawskiego, w 1940 więzień KL Auschwitz.
W latach 1919–1926 organizator struktur i jednostek Policji Państwowej m.in. w Kozienicach, Włoszczowej, Opatowie i Będzinie, komendant powiatowy P.P. w Nowogródku i Będzinie, komendant wojewódzki P.P. we Lwowie, a w latach 1934–1939 Komendant Policji Państwowej miasta stołecznego Warszawy. Następnie inspektor i komendant warszawskiej Policji Polskiej Generalnego Gubernatorstwa oraz komendant, w randze podpułkownika, Państwowego Korpusu Bezpieczeństwa w strukturach Polskiego Państwa Podziemnego. Patron warszawskiej policji.
W 1939 współautor pierwszego raportu swojego brata Jana Karskiego, poświęconego nastrojom oraz losom ludności żydowskiej na terenach Polski okupowanych przez III Rzeszę oraz ZSRR.
Życiorys.
Młodość i wykształcenie.
Był najstarszym z ośmiorga dzieci Stefana Kozielewskiego i Walentyny Burawskiej. Miał sześciu braci, Edmunda, Józefa, Cypriana, Stefana, Bogusława i Jana oraz siostrę Laurę. Edmund i Józef, służyli w Policji Państwowej, Stefan junior był żołnierzem Marynarki Wojennej, zaś siostra Laura juzistką i szyfrantką. Najmłodszym bratem był Jan Kozielewski znany jako Jan Karski. Wychował się w środowisku wielokulturowej Łodzi, w katolickiej rodzinie kultywującej Józefa Piłsudskiego. Rodzina Kozielewskich mieszkała przy ulicy Kilińskiego 71, w kamienicy czynszowej, w której większość lokatorów była pochodzenia żydowskiego.
Jego pradziadowie ze strony matki byli żołnierzami Napoleona, a dziadkowie i wujowie walczyli w powstaniach narodowych – listopadowym i styczniowym.
I wojna światowa.
Po wybuchu I wojny światowej w tajemnicy przed matką, w wieku niespełna 17 lat wstąpił we wrześniu 1914 do Legionów Polskich. Brał udział w ciężkich bojach, m.in. pod Łowczówkiem, nad Nidą, pod Konarami i Jastkowem.
W sierpniu 1915 raniony i hospitalizowany w Niemczech, nie otrzymał zgody na powrót do jednostki. W marcu 1916 podjął pracę w kopalni węgla w Saksonii. Po powrocie do kraju, w grudniu 1916 podjął ponownie służbę w Legionach. Po tzw. kryzysie przysięgowym w lipcu 1917 osadzony w obozie internowania w Szczypiornie, a następnie w Łomży. W marcu 1918 zwolniony do domu z powodu choroby. Po zwolnieniu z obozu internowania wstąpił do Polskiej Organizacji Wojskowej, gdzie pełnił kolejno funkcje dowódcy sekcji, plutonu i kompanii oraz komendanta lokalnej organizacji POW w Rogowie (pow. brzeziński). Brał udział w akcjach zbrojnych przeciwko Niemcom. Kierował m.in. akcją wysadzenia linii kolejowej na trasie Płyćwia – Rogów – Koluszki. W listopadzie 1918 uczestniczył w akcji rozbrajania żołnierzy niemieckich w Łodzi i Rogowie. 11 listopada 1918 brał udział w walkach, które umożliwiły opanowanie dworca kolejowego Łódź-Fabryczna.
W grudniu 1918 wstąpił do Wojska Polskiego i służył w 28 pułku piechoty „Dzieci Łódzkich”.
Wojna polsko-bolszewicka i służba w II RP.
Został zwolniony ze służby wojskowej w lutym 1919. W lipcu 1919 wstąpił do Policji Państwowej. W okresie od sierpnia do grudnia 1920, w trakcie wojny z bolszewikami, dowodził kompanią 213 Ochotniczego pułku piechoty, złożonego z funkcjonariuszy Policji Państwowej. Pomiędzy styczniem i marcem 1923 dowodził zaś kompanią przy obsadzaniu granic na Wileńszczyźnie.
W Wojsku Polskim został mianowany podporucznikiem ze starszeństwem z dniem 1 września 1930 roku w korpusie oficerów rezerwy piechoty. W 1934 pozostawał w ewidencji Powiatowej Komendy Uzupełnień Lwów Miasto. Posiadał przydział do Oficerskiej Kadry Okręgowej Nr VI. Był wówczas w grupie „pełniących służbę w Policji Państwowej w stopniach oficerów PP”.
Pełnił stanowisko komendanta powiatowego PP w Nowogródku i w Będzinie. Od 15 września 1931 do 8 października 1934 sprawował stanowisko komendanta wojewódzkiego PP we Lwowie. Od 8 października 1934 w stopniu podinspektora sprawował stanowisko komendanta PP Miasta Stołecznego Warszawy, które piastował później w stopniu inspektora do 27 września 1939.
Do swoich sukcesów mógł zaliczyć między innymi aresztowanie zabójców Tadeusza Hołówki oraz ministra spraw wewnętrznych Bronisława Pierackiego. Nadzorował także śledztwo w głośnej wówczas sprawie Gorgonowej i przyczynił się do schwytania „króla kasiarzy” Stanisława Cichockiego, znanego jako Szpicbródka.
II wojna światowa.
W czasie kampanii wrześniowej, przeciwstawiając się rozkazowi Naczelnego Wodza, nie podjął decyzji o ewakuacji warszawskiego garnizonu policji na wschód. Na mocy aktu kapitulacji Warszawy i zgodnie z zaleceniem prezydenta Warszawy Stefana Starzyńskiego, wraz ze swymi podwładnymi pozostał na służbie. Tym samym, w grudniu 1939 został, w stopniu inspektora (Oberstleutnanta), pierwszym komendantem Policji Polskiej Generalnego Gubernatorstwa (tzw. granatowej policji) na miasto Warszawę. Jednocześnie jednak, już w październiku 1939 r., za pośrednictwem byłego komendanta głównego Policji Państwowej Mariana Borzęckiego, podporządkował się Centralnemu Komitetowi Organizacji Niepodległościowych, który uważał za przedstawicielstwo Rządu RP na Uchodźstwie. Nigdy nie złożył przysięgi na wierność III Rzeszy. Od samego początku widział w Policji Polskiej narzędzie sabotażu i dywersji przeciw zarządzeniom władz okupacyjnych skierowanych przeciwko ludności cywilnej. Deklarację swej lojalności powtórzył za pośrednictwem brata, Jana Karskiego, przesyłając w trakcie jego pierwszej misji do Francji, w styczniu 1940, listę policjantów „godnych zaufania” w celu nawiązania z nimi współpracy konspiracyjnej. Od wiosny 1940 był zaangażowany w tworzenie struktur Polskiego Państwa Podziemnego w Policji Polskiej.
Ppłk Marian Kozielewski był również współautorem pierwszego raportu Jana Karskiego, który zredagował wspólnie z bratem już w końcu 1939 roku w Warszawie. Raport ten zatytułowany „Zagadnienie żydowskie w Polsce pod okupacjami” poświęcony był nastrojom oraz losom ludności żydowskiej na terenach Polski okupowanych przez III Rzeszę oraz ZSRR. Fakt ten we wstępie pt. „Dane osobiste sprawozdawcy” odnotowuje raport Karskiego, gdzie Marian Kozielewski występuje pod pseudonimem „Konrad”. Pierwszy raport, który powstał już w końcu grudnia 1939 roku z polecenia kierownictwa Polskiego Państwa Podziemnego i za pośrednictwem chargé d’affaires Dawidowicza w pierwszych dniach stycznia 1940 roku, otrzymał Rząd RP na uchodźstwie rezydujący wówczas we francuskim mieście Angers
7 maja 1940 w ramach prowadzonej przez Niemców akcji AB, wraz z 69 podległymi sobie oficerami policji dystryktu warszawskiego został aresztowany przez Gestapo i osadzony na Pawiaku (stanowisko komendanta warszawskiego objął Aleksander Reszczyński). 14 sierpnia został wywieziony wraz z transportem 1666 współwięźniów i ofiar łapanek ulicznych do niemieckiego obozu koncentracyjnego Auschwitz. Otrzymał numer obozowy 6535. Dzięki staraniom żony w maju 1941 został zwolniony z obozu, z zastrzeżeniem obowiązku meldowania się na Gestapo. Jako powód wskazano bardzo zły stan zdrowia. Następnie powrócił do Warszawy i zajął się działalnością konspiracyjną.
Był organizatorem i od maja 1941 r. pierwszym Inspektorem Głównym Państwowego Korpusu Bezpieczeństwa i Straży Samorządowych, formacji policyjnych podległych Delegaturze Rządu na Kraj, w randze podpułkownika. Państwowy Korpus Bezpieczeństwa stanowił zalążek policji, który miał się ujawnić po wojnie i objąć władzę. Funkcję tę pełnił aż do swojej rezygnacji w listopadzie 1943. Obowiązki przekazał w grudniu 1943 przedstawicielowi Stronnictwa Ludowego majorowi Stanisławowi Tabiszowi ps. „Panzer”, „Piotrowski”.
Jesienią 1942 Marian Kozielewski współorganizował operację wejścia swego brata w przebraniu ukraińskiego strażnika pomocniczej formacji SS do żydowskiego obozu tranzytowego w Izbicy.
Do powstania warszawskiego pozostając bez przydziału zgłosił się jako ochotnik. Jego losy w powstaniu nie są w pełni znane. Niektóre źródła mówią, że służył jako sanitariusz, choć brak informacji o konkretnym oddziale. Wiadomo, że uczestniczył w jednym ze szturmów PAST-y, gdzie został dwukrotnie trafiony przez niemieckiego snajpera, wynosząc z ognia rannego kilkunastoletniego powstańca. Ocalał, przeżywając m.in. ostrzał artyleryjski szpitala powstańczego, gdzie trafił ranny. Odnalazła go żona Jadwiga z d. Kroll. Po upadku powstania Kozielewscy trafili do obozu przejściowego w Pruszkowie. Następnie ukrywał się w Szydłowcu u rodziny Jadwigi. Szydłowiec był mu znany, w latach dwudziestych kierował bowiem powiatową komendą policji w tym mieście. Zadenuncjowany przez sąsiada, który go rozpoznał, wiosną 1945 roku wraz z żoną wyjechał do rodzinnej Łodzi. Kozielewskich ostrzegł i pomógł w organizacji ucieczki miejscowy aptekarz, Żyd ocalały z Holocaustu. 
Po przejęciu władzy w Polsce przez komunistów, poszukiwany przez bezpiekę, pozostawał w ukryciu posługując się fałszywym nazwiskiem. Przez pewien czas prowadził w Łodzi sklep drogeryjny. Kiedy jego tożsamość została ujawniona, bezpieka i NKWD dokonały najścia na jego sklep, szczęśliwie podczas nieobecności Kozielewskiego.
Emigracja i śmierć.
W styczniu 1946 (według innego źródła w 1947) wraz z żoną Jadwigą opuścił kraj. Ewakuowany do amerykańskiej strefy okupacyjnej w Berlinie, następnie udał się do Francji, gdzie przebywał w Reims oraz w Paryżu. Przez rok pełnił służbę w Polskich Kompaniach Wartowniczych.
W 1949 wyjechał do Kanady, gdzie początkowo osiadł na farmie w New Glasgow zakupionej przez brata, gdzie gospodarował, a od maja 1956 zamieszkał w Montrealu. Pracował jako lokaj, a jego żona jako kucharka. W 1960 przeniósł się do Waszyngtonu, zamieszkując u swojego brata Jana Karskiego. W Stanach Zjednoczonych uzyskał azyl polityczny, a następnie prawo pobytu stałego. Podjął pracę jako stróż nocny w Corcoran Gallery of Art. Marian Kozielewski źle znosił pobyt na emigracji. Nie mógł pogodzić się z myślą, że jego Ojczyzna w wyniku ustaleń konferencji jałtańskiej trafiła pod wpływy Sowietów. Nie przyjął rządowego zasiłku przyznawanego uchodźcom politycznym. Jednocześnie cierpiał w wyniku obrażeń odniesionych podczas wojny. Zaangażował się w pomoc materialną bliskim w ojczyźnie, dzięki czemu co miesiąc 16 osób w Polsce (krewni, przyjaciele, a także byli podkomendni) otrzymywało wsparcie. Był członkiem Instytutu Józefa Piłsudskiego w Ameryce. 
Zmarł tragicznie 8 lipca 1964 w Waszyngtonie – nie mogąc pogodzić się z losem uchodźcy, podczas służby popełnił samobójstwo (konający na waszyngtońskiej ulicy otrzymał namaszczenie chorych od księdza). Miał 66 lat. Wcześniej, w tajemnicy przed bratem i żoną zniszczył należące do siebie dokumenty, odznaczenia, zaś wartościowe przedmioty przesłał do Polski. Został pochowany na waszyngtońskim Cmentarzu Góry Oliwnej (Mount Olivet) 11 lipca 1964. W 2000 na tym samym cmentarzu spoczęły również szczątki jego brata, Jana Karskiego.
Życie prywatne.
Jego żona Jadwiga Kroll pochodziła ze spolonizowanej niemieckiej rodziny Krollów, była siostrą znanego w Szydłowcu kapitana Gustawa Krolla.
Upamiętnienie.
9 stycznia 2019 został ogłoszony patronem stołecznej policji. W Pałacu Mostowskich w Warszawie, siedzibie Komendy Stołecznej Policji, odsłonięto poświęconą mu tablicę pamiątkową.

</doc>
<doc id="1060181" url="https://pl.wikipedia.org/wiki?curid=1060181" title="Wojskowy Krzyż Zasługi">
Wojskowy Krzyż Zasługi

Wojskowy Krzyż Zasługi – polskie odznaczenie przyznawane za zasługi żołnierzom Wojsk Lądowych i innych rodzajów Sił Zbrojnych. Jest jednym z odznaczeń wojskowych, nadawanych w Polsce podczas pokoju.
Utworzenie.
Krzyż ustanowiono ustawą z dnia 14 czerwca 2007 roku o zmianie ustawy z dnia 16 października 1992 roku o orderach i odznaczeniach, razem z Krzyżem Wojskowym, Wojskowym Krzyżem Zasługi z Mieczami, Morskim Krzyżem Zasługi, Morskim Krzyżem Zasługi z Mieczami, Lotniczym Krzyżem Zasługi, Lotniczym Krzyżem Zasługi z Mieczami oraz Medalem za Długoletnią Służbę. Zmiana została wprowadzona w życie 10 października 2007 roku, po upływie trzech miesięcy od momentu ogłoszenia, które nastąpiło 9 lipca. Równocześnie Prezydent Rzeczypospolitej Polskiej rozporządzeniem z dnia 31 lipca 2007 roku zmienił rozporządzenie z dnia 10 listopada 1992 roku w sprawie opisu, materiału, wymiarów, wzorów rysunkowych oraz sposobu i okoliczności noszenia odznak orderów i odznaczeń.
Zgodnie z treścią wyżej wymienionej ustawy „Wojskowy Krzyż Zasługi może być nadany żołnierzowi Wojsk Lądowych, a wyjątkowo żołnierzowi innego rodzaju Sił Zbrojnych Rzeczypospolitej Polskiej, za dokonany w czasie służby czyn przynoszący szczególną korzyść Wojskom Lądowym, a wykraczający poza normalny obowiązek”. W precedencji polskich odznaczeń zajmuje miejsce za Wojskowym, Morskim oraz Lotniczym Krzyżem Zasługi z Mieczami, a przed Krzyżem Świętego Floriana. Jest równorzędny z Morskim i Lotniczym Krzyżem Zasługi.
Nadawanie.
Wojskowy Krzyż Zasługi nadaje i wręcza Prezydent Rzeczypospolitej Polskiej, z inicjatywy własnej lub na wniosek ministra właściwego do spraw obrony. Prezydent ma również prawo do pozbawienia Krzyża osoby nim odznaczonej.
W latach 2007-2009 przyznano 216 Wojskowych Krzyży Zasługi.
Wygląd.
Oznaką Wojskowego Krzyża Zasługi jest 40 mm równoramienny krzyż kawalerski o wyciętych półkoliście ramionach, wyoblony od strony lica, patynowany na brązowo. W środku znajduje się wypukły wizerunek orła wojskowego w koronie, siedzący na ułożonym poprzecznie mieczu z rękojeścią zwróconą w tę samą stronę co głowa orła. Rewers krzyża składa się z centralnie umieszczonego trzywierszowego napisu „POLSKA SWEMU OBROŃCY” oraz gałązek wawrzynu na ramionach poziomych. Odznaczenie zawieszone jest na karmazynowej wstędze szerokości 38 mm z czterema białymi pasami szerokości 2 mm, umieszczonymi po bokach i wzdłuż boków w odległości 10 mm od siebie. Drugie nadanie Wojskowego Krzyża Zasługi oznaczane jest poprzez nałożenie na wstędze okucia szerokości 5 mm w kształcie patynowanej na brązowo listwy, matowej i polerowanej. Kolory baretki są identyczne ze wstęgą Krzyża. W przypadku kolejnego nadania odznaczenia na baretkę nakłada się centralnie pionowe okucie.

</doc>
<doc id="1060182" url="https://pl.wikipedia.org/wiki?curid=1060182" title="Wojskowy Krzyż Zasługi z Mieczami">
Wojskowy Krzyż Zasługi z Mieczami

Wojskowy Krzyż Zasługi z Mieczami – polskie odznaczenie przyznawane żołnierzom Wojsk Lądowych i innych rodzajów Sił Zbrojnych za zasługi w działaniach przeciw terroryzmowi lub podczas operacji pokojowych i stabilizacyjnych, nie bezpośrednio w starciu z przeciwnikiem.
Utworzenie.
Krzyż ustanowiono ustawą z dnia 14 czerwca 2007 roku o zmianie ustawy z dnia 16 października 1992 roku o orderach i odznaczeniach, razem z Krzyżem Wojskowym, Wojskowym Krzyżem Zasługi, Morskim Krzyżem Zasługi, Morskim Krzyżem Zasługi z Mieczami, Lotniczym Krzyżem Zasługi, Lotniczym Krzyżem Zasługi z Mieczami oraz Medalem za Długoletnią Służbę. Zmiana została wprowadzona w życie 10 października 2007 roku, po upływie trzech miesięcy od momentu ogłoszenia, które nastąpiło 9 lipca. Równocześnie Prezydent Rzeczypospolitej Polskiej rozporządzeniem z dnia 31 lipca 2007 roku zmienił rozporządzenie z dnia 10 listopada 1992 roku w sprawie opisu, materiału, wymiarów, wzorów rysunkowych oraz sposobu i okoliczności noszenia odznak orderów i odznaczeń.
Zgodnie z treścią wyżej wymienionej ustawy „Wojskowy Krzyż Zasługi z Mieczami może być nadany żołnierzowi Wojsk Lądowych, a wyjątkowo żołnierzowi innego rodzaju Sił Zbrojnych Rzeczypospolitej Polskiej, za sumienną służbę w czasie działań bojowych przeciwko aktom terroru w kraju lub podczas użycia Sił Zbrojnych poza granicami państwa w czasie pokoju w warunkach szczególnie niebezpiecznych, nie bezpośrednio w styczności z przeciwnikiem”. W precedencji polskich odznaczeń zajmuje miejsce za Brązowym Krzyżem Zasługi i przed Wojskowym, Morskim oraz Lotniczym Krzyżem Zasługi. Jest równorzędny z Morskim i Lotniczym Krzyżem Zasługi z Mieczami. Nawiązuje do Medalu Wojska, nadawanego za służbę podczas II wojny światowej.
Nadawanie.
Wojskowy Krzyż Zasługi z Mieczami nadaje i wręcza Prezydent Rzeczypospolitej Polskiej, z inicjatywy własnej lub na wniosek ministra właściwego do spraw obrony. Prezydent ma również prawo do pozbawienia Krzyża osoby nim odznaczonej. Krzyż jest przyznawany nie później niż trzy lata od zakończenia działań bojowych, a można go otrzymać dwukrotnie.
W latach 2007-2009 przyznano 108 Wojskowych Krzyży Zasługi z Mieczami.
Wygląd.
Oznaką Wojskowego Krzyża Zasługi z Mieczami jest 40 mm równoramienny krzyż kawalerski o wyciętych półkoliście ramionach, wyoblony od strony lica, patynowany na brązowo. W środku znajduje się wypukły wizerunek orła wojskowego w koronie, siedzący na ułożonym poprzecznie mieczu z rękojeścią zwróconą w tę samą stronę co głowa orła. Rewers krzyża składa się z centralnie umieszczonego trzywierszowego napisu „POLSKA SWEMU OBROŃCY” oraz gałązek wawrzynu na ramionach poziomych. Odznaczenie zawieszone jest na karmazynowej wstędze szerokości 38 mm z czterema białymi pasami szerokości 2 mm, umieszczonymi po bokach i wzdłuż boków w odległości 10 mm od siebie. Pomiędzy krzyżem a wstęgą znajdują się na pierścieniu dwa skrzyżowane miecze patynowane na brązowo, ostrzami skierowane ku górze. Drugie nadanie Wojskowego Krzyża Zasługi z Mieczami oznaczane jest poprzez nałożenie na wstędze okucia szerokości 5 mm w kształcie patynowanej na brązowo listwy, ozdobionej wypukłymi splotami liści dębowych. Kolory baretki są identyczne ze wstęgą Krzyża, a w jej środku umiejscowione są dwa skrzyżowane miecze patynowane na brązowo, skierowane ostrzami w górę. W przypadku kolejnego nadania odznaczenia pod miecze podkłada się okucie.

</doc>
<doc id="1060184" url="https://pl.wikipedia.org/wiki?curid=1060184" title="Krzyż Wojskowy">
Krzyż Wojskowy

Krzyż Wojskowy – polskie odznaczenie przyznawane żołnierzom Sił Zbrojnych i osobom cywilnym za zasługi w działaniach przeciw terroryzmowi lub podczas operacji pokojowych i stabilizacyjnych. Jest jednym z odznaczeń wojskowych, które nadawane są w Polsce za czyny bojowe w czasie pokoju.
Utworzenie.
Krzyż ustanowiono ustawą z dnia 14 czerwca 2007 roku o zmianie ustawy z dnia 16 października 1992 roku o orderach i odznaczeniach, razem z Wojskowym Krzyżem Zasługi, Wojskowym Krzyżem Zasługi z Mieczami, Morskim Krzyżem Zasługi, Morskim Krzyżem Zasługi z Mieczami, Lotniczym Krzyżem Zasługi, Lotniczym Krzyżem Zasługi z Mieczami oraz Medalem za Długoletnią Służbę. Zmiana została wprowadzona w życie 9 października 2007 roku, po upływie trzech miesięcy od momentu ogłoszenia, które nastąpiło 9 lipca. Równocześnie Prezydent Rzeczypospolitej Polskiej rozporządzeniem z dnia 31 lipca 2007 roku zmienił rozporządzenie z dnia 10 listopada 1992 roku w sprawie opisu, materiału, wymiarów, wzorów rysunkowych oraz sposobu i okoliczności noszenia odznak orderów i odznaczeń.
Zgodnie z treścią wyżej wymienionej ustawy "Krzyż Wojskowy jest odznaczeniem będącym nagrodą za czyny męstwa i odwagi dokonane w czasie działań przeciwko aktom terroryzmu w kraju lub podczas użycia Sił Zbrojnych Rzeczypospolitej Polskiej poza granicami państwa w czasie pokoju". W precedencji polskich odznaczeń zajmuje miejsce za Krzyżem Walecznych i przed Krzyżem Zasługi za Dzielność. Nawiązuje do nadawanego za czyny dokonane podczas wojny Krzyża Walecznych.
Nadawanie.
Krzyż Wojskowy nadaje i wręcza Prezydent Rzeczypospolitej Polskiej, z inicjatywy własnej, a także na wniosek ministra właściwego do spraw obrony lub ministra właściwego do spraw wewnętrznych. Prezydent ma również prawo do pozbawienia Krzyża osoby nim odznaczonej. Krzyż jest przyznawany nie później niż trzy lata od zakończenia działań bojowych, a można go otrzymać czterokrotnie.
Zgodnie z zasadami nadawania Krzyż Wojskowy mogą otrzymać żołnierze, policjanci, funkcjonariusze Agencji Bezpieczeństwa Wewnętrznego, Agencji Wywiadu, Służby Wywiadu Wojskowego, Służby Kontrwywiadu Wojskowego, Centralnego Biura Antykorupcyjnego, Straży Granicznej, Straży Pożarnej. Odznaczenie może zostać nadane również osobie cywilnej lub formacji walczącej.
Pierwszymi odznaczonymi Krzyżem Wojskowym są funkcjonariusze BOR-u, którzy ochraniali w zamachu 3 października 2007 w Bagdadzie ambasadora RP w Republice Iraku Edwarda Pietrzyka.
Wygląd.
Oznaką Krzyża Wojskowego jest 40 mm równoramienny krzyż kawalerski o wyciętych półkoliście ramionach, wyoblony od strony lica, patynowany na brązowo. W środku znajduje się wypukły wizerunek orła państwowego w koronie, a na dolnym ramieniu data "MMVII". Rewers krzyża składa się ze Szczerbca skierowanego ostrzem w górę (na ramionach pionowych), napisu "MĘSTWU I ODWADZE" (na ramionach poziomych) oraz numeru Krzyża (na ramieniu górnym). Odznaczenie zawieszone jest na karmazynowej wstędze szerokości 40 mm z dwoma symetrycznie położonymi granatowymi pasami szerokości 8 mm w odległości 3 mm od brzegów (odwrócony układ barw ustanowionego w 2006 r. Orderu Krzyża Wojskowego). Kolejne nadania Krzyża Wojskowego oznaczane są poprzez nałożenie na wstędze okucia szerokości 5 mm w kształcie patynowanej na brązowo listwy, ozdobionej wypukłymi splotami liści dębowych, w następujący sposób: nadanego po raz drugi – jedna listwa, nadanego po raz trzeci – dwie listwy, a nadanego po raz czwarty – trzy listwy. Kolory baretki są identyczne ze wstęgą Krzyża. W przypadku kolejnych nadań odznaczenia na baretkę nakłada się okucia patynowane na brązowo w ilości identycznej jak w przypadku listew na wstędze.
Nadania.
Prezydentura Bronisława Komorowskiego (od sierpnia 2010 – do końca maja 2014)

</doc>
<doc id="1060185" url="https://pl.wikipedia.org/wiki?curid=1060185" title="Medal Za Długoletnią Służbę">
Medal Za Długoletnią Służbę



</doc>
<doc id="1060189" url="https://pl.wikipedia.org/wiki?curid=1060189" title="Eryka Tyszkówna">
Eryka Tyszkówna

Eryka Tyszkówna ps. „Eryka” (ur. 28 listopada 1922 w Sołach na Wileńszczyźnie, zm. 15 sierpnia 1944 w Warszawie) – sanitariuszka, strzelec, uczestniczka powstania warszawskiego w III plutonie w 3. kompanii batalionu „Parasol” Armii Krajowej.
Życiorys.
. W batalionie „Parasol” służyła od kwietnia 1944. Podczas okupacji prowadziła magazyn sanitariatu w swoim domu na Żoliborzu. Była w tym czasie również studentką medycyny.
Poległa 15. dnia powstania warszawskiego od pocisku granatnika na Starym Mieście. Miała 21 lat. Pochowana w kwaterach żołnierzy i sanitariuszek batalionu „Parasol” na Wojskowych Powązkach w Warszawie (kwatera A24-11-3).
Odznaczona Krzyżem Walecznych.

</doc>
<doc id="1060194" url="https://pl.wikipedia.org/wiki?curid=1060194" title="Zatoka jamista">
Zatoka jamista

Zatoka jamista (łac. "sinus cavernosus") – jedna z zatok żylnych opony twardej. Leży po obu stronach siodła tureckiego. Jest obszerną jamą poprzedzielaną beleczkami łącznotkankowymi wysłanymi śródbłonkiem. Na przekroju ma wygląd gąbczasty. Beleczki w świetle zatoki wzięły się ze zlania żył, których ściany uległy zanikowi. Ma kształt trójkąta, w którym można wyróżnić 3 ściany:
Zatoka jamista rozciąga się od szczeliny oczodołowej górnej do szczytu części skalistej kości skroniowej. W jej świetle i na jej obwodzie przebiega wiele ważnych struktur anatomicznych. Tętnica szyjna wewnętrzna otoczona splotem współczulnym wchodzi do zatoki przebijając przeponę siodła tureckiego od tyłu. Następnie przebiega w niej esowato opuszczając ją w ścianie górnej. Tuż po wyjściu z zatoki tętnica szyjna wewnętrzna oddaje tętnicę oczną. Nieco bocznie i ku dołowi od t. szyjnej w świetle zatoki biegnie nerw odwodzący. Tętnica i nerw otoczone są śródbłonkiem, który leży we krwi przepływającej przez zatokę. W jej bocznej ścianie nie będąc w bezpośrednim kontakcie z zatoką począwszy od góry przebiegają: nerw okoruchowy, nerw bloczkowy i nerw oczny.
Obie zatoki jamiste (prawa i lewa) łączą się ze sobą od przodu i tyłu za pośrednictwem zatok międzyjamistych (łac. "sinus intercavernosi"), które biegną na przednim i tylnym obwodzie przysadki mózgowej. Przysadka mózgowa jest więc otoczona łukiem żylnym, który tworzą od boków zatoki jamiste, a z przodu i tyłu zatoki międzyjamiste.
Do zatok jamistych uchodzą następujące żyły:
Do zatoki jamistej uchodzą także: żyły oponowe, żyły przysadki mózgowej i żyły kości klinowej.
Z zatoki jamistej krew odpływa następującymi zbiornikami żylnymi:
Za pośrednictwem splotu żylnego otworu owalnego oraz splotu żylnego tętnicy szyjnej zatoka jamista łączy się ze splotem skrzydłowym;

</doc>
<doc id="1060195" url="https://pl.wikipedia.org/wiki?curid=1060195" title="1700 w literaturze">
1700 w literaturze



</doc>
<doc id="1060197" url="https://pl.wikipedia.org/wiki?curid=1060197" title="Iszym (miasto)">
Iszym (miasto)

Iszym () — miasto w środkowo-południowej części Rosji, w obwodzie tiumeńskim. Położone jest na lewym brzegu rzeki Iszym, 120 km od granicy z Kazachstanem.
12 km od miasta znajduje się zabytkowy las – Sosnowy Bór.
W mieście rozwinął się przemysł maszynowy, lekki oraz spożywczy.
Historia.
W 1687 roku na brzegu rzeki Iszym powstała Korkinska Słoboda. Od 1721 roku odbywały się w niej targi "Nikolskaja Jarmarka". W 1782 roku Korkinskaja Słoboda, na życzenie Katarzyny II otrzymała nazwę Iszym. W rotach aresztanckich w Iszymie przebywał m.in. Tomasz Kiciński (1806-1882), ppor. powstania listopadowego. W roku 1913 przez miejscowość przeprowadzona została kolej Tiumeń – Omsk.

</doc>
<doc id="1060199" url="https://pl.wikipedia.org/wiki?curid=1060199" title="Sparta Krč Praga">
Sparta Krč Praga

SK Sparta Krč- czeski klub piłkarski mający swoją siedzibę w mieście Pradze, w Czechach. Aktualnie uczestniczy w rozgrywkach ČFL. (stan na sezon 2008/09)
Pomimo zajęcia w sezonie 2006/07, nie premiowanego awansem, drugiego miejsca w ČFL, Sparta sezon 2007/08 rozegrała w wyższej klasie rozgrywek, gdyż zajęła miejsce klubu Chmel Blšany, który nie dostał licencji na grę w 2. lidze. W sezonie 2007/2008 Sparta zajęła jednak 16 miejsce w 2. lidze i została relegowana z powrotem do ČFL.

</doc>
<doc id="1060200" url="https://pl.wikipedia.org/wiki?curid=1060200" title="Józef Kubiak">
Józef Kubiak

Józef Kubiak, ps. "Doktor Andrzej" (ur. 13 marca 1901, zm. 1998) – profesor doktor medycyny, chirurg, szef Kliniki Chirurgicznej Studium Doskonalenia Lekarzy, a następnie Centrum Medycznego Kształcenia Podyplomowego. Członek Honorowy Towarzystwa Chirurgów Polskich.
Był również lekarzem w Zgrupowaniu "Konrad" Armii Krajowej. Jego gabinet mieścił się przy ul. Dobrej 22/24 na Powiślu, w którym podczas powstania warszawskiego z poświęceniem operował warszawiaków, niezależnie od tego, czy byli powstańcami czy cywilami. Był uczniem profesora Stefana Czubalskiego, habilitował się w Katedrze Fizjologii. Jest autorem prac naukowych, pod jego redakcją powstała m.in. publikacja "Krwotoki i ich leczenie". Jest pochowany na cmentarzu Powązkowskim kwatera 190 rząd 2 miejsce 1-2.
Linki zewnętrzne.
data śmierci

</doc>
<doc id="1060203" url="https://pl.wikipedia.org/wiki?curid=1060203" title="Vel'ký Krtíš">
Vel'ký Krtíš



</doc>
<doc id="1060205" url="https://pl.wikipedia.org/wiki?curid=1060205" title="Jodokus Tauchen">
Jodokus Tauchen

Jodokus Tauchen występujący w literaturze także jako Jost Tauchen (wzmiankowany 1425-1495) – mistrz kamieniarski, rzeźbiarz i ludwisarz.
Pochodził zapewne z Legnicy. Początkowo pracował w Zgorzelcu. W 1451 r. przybył do Wrocławia. W 1476 r. został starszym cechu kamieniarzy i murarzy. Swoje dzieła wykonywał w piaskowcu, sztucznym kamieniu i brązie. 

</doc>
<doc id="1060206" url="https://pl.wikipedia.org/wiki?curid=1060206" title="Lori wysmukły">
Lori wysmukły

Lori wysmukły, leniuch ospały ("Loris tardigradus") – gatunek ssaka naczelnego z rodziny lorisowatych (Lorisidae). Z powodu powolnych ruchów zwany „leniwcem”. 
Zasięg występowania.
Lori wysmukły występuje w południowo-wschodniej Sri Lance (Prowincja Zachodnia, Prowincja Południowa i Prowincja Środkowa).
Taksonomia.
Gatunek po raz pierwszy naukowo opisał w 1758 roku szwedzki przyrodnik Karol Linneusz nadając mu nazwę "Lemur tardigradus". Jako miejsce typowe odłowu holotypu wskazał Sri Lankę (). 
Rozpoznano aż trzy podgatunki ("tardigradus", "nycticeboides" i niedawno opisany "parvus") w obrębie "L. tardigradus", ale badania molekularne przeprowadzone w 2019 roku wykazały, że nie ma podstaw do ich rozpoznania pomimo niewielkich różnic morfologicznych. Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) 18–21 cm, ogon niewidoczny; masa ciała 85–220 g. Lori jest ssakiem o drobnym ciele pokrytym gęstym futrem. Futro na grzbiecie jest ciemnobrązowa, a na brzuchu jasna. Przez środek pyska przebiega biały pas. Głowa niewielka o okrągławym kształcie z widocznymi dużymi, brązowymi oczami. Uszy mają zaokrąglony kształt. Kończyny loriego są dobrze chwytne. Pysk jest krótki, zakończony różowym nosem. Brak ogona.
Status zagrożenia i ochrona.
Z powodu prowadzonego przez ten gatunek trybu życia, w wielu wioskach uważa się go za złego ducha i bywa z tego powodu tępiony. Lori wysmukły został objęty ochroną całkowitą, jednak kłusownicy wyłapują je i sprzedają na targach i bazarach. Niektóre części ciała uważane są w medycynie wschodniej za afrodyzjaki. Liczba lori zmniejsza się również z powodu wycinania lasów.

</doc>
<doc id="1060209" url="https://pl.wikipedia.org/wiki?curid=1060209" title="Kamil Čontofalský">
Kamil Čontofalský

Kamil Čontofalský (ur. 3 czerwca 1978 w Bratysławie) – słowacki piłkarz grający na pozycji bramkarza.
Kariera klubowa.
Kamil Čontofalský urodził się w Bratysławie, jednak piłkarską karierę rozpoczął w Koszycach, w tamtejszym klubie FC Koszyce. W 1997 roku został włączony do kadry pierwszej drużyny, jednak w pierwszej lidze zadebiutował dopiero w sezonie 1998/99, ale był dopiero trzecim bramkarzem i przegrywał rywalizację z doświadczonymi Ladislavem Molnárem oraz Miroslavem Semanem. Miał więc niewielki udział w wywalczeniu mistrzostwa Słowacji w 1998 roku oraz nie zdołał zadebiutować w rozgrywkach grupowych Ligi Mistrzów w sezonie 1997/1998. Przez 3 sezony w Koszycach wystąpił ledwie w 13 ligowych spotkaniach i zimą 2000 roku przeniósł się do czeskiego Bohemiansu Praga. Tam stał się pierwszym bramkarzem zespołu i na koniec sezonu zajął z nim 7. miejsce w lidze. Z czasem stał się jednym z czołowych bramkarzy czeskiej ligi, a w 2002 roku doprowadził swój klub do wysokiego 4. miejsca w lidze, jednak w sezonie 2002/03 spadł z nim do drugiej ligi.
Latem 2003 przeszedł do rosyjskiego Zenitu Petersburg, do którego ściągnął go Vlastimil Petržela, jego trener w drużynie Bohemiansu. W Zenicie, Čontofalský stał się jednak rezerwowym golkiperem i przegrał rywalizację z Wiaczesławem Małafiejewem. W pierwszym sezonie gry został z nim wicemistrzem Rosji oraz wywalczył Puchar Premier Ligi. W 2004 roku zakończył sezon na 4. pozycji w lidze. W 2005 roku Kamil grywał nieco więcej (19 meczów i 6. miejsce Zenitu), a w 2006 i 2007 roku był podstawowym golkiperem w jedenastce klubu z Petersburga i wspomógł go w walce o 4. i 1. miejsce w rozgrywkach ligowych.
Po mało udanym dla słowackiego golkipera sezonie 2009, Zenit rozwiązał z nim umowę. W 2010 roku trafił do AEL Limassol.
Kariera reprezentacyjna.
W 2000 roku wraz z kadrą wystąpił na igrzyskach olimpijskich, na których Słowacy zajęli 13. miejsce. W reprezentacji Słowacji Čontofalský zadebiutował 27 marca 2003 roku w przegranym 0:2 towarzyskim spotkaniu z Austrią. Od tego czasu stał się podstawowym bramkarzem kadry narodowej i występował z nią w eliminacjach do Euro 2004, Mistrzostw Świata 2006 oraz Euro 2008. W lutym 2007 wystąpił m.in. w towarzyskim meczu z Polską (2:2).

</doc>
<doc id="1060211" url="https://pl.wikipedia.org/wiki?curid=1060211" title="Kamil Contofalsky">
Kamil Contofalsky



</doc>
<doc id="1060212" url="https://pl.wikipedia.org/wiki?curid=1060212" title="T2D Śląsk">
T2D Śląsk

T2D Śląsk (SLA) – polski parowóz – tendrzak przemysłowy o układzie osi D, produkowany w Fabryce Lokomotyw w Chrzanowie (Fablok) w latach 1950–1962. Budowany był w oparciu o zmodyfikowaną dokumentację niemieckich parowozów typu Oberschlesien (OS), skonstruowanych przez firmę Henschel und Sohn i zakłady w Chrzanowie i produkowanych podczas II wojny światowej w Chrzanowie. Na kolejach przemysłowych często były oznaczane serią TKp (od oznaczenia PKP tendrzaków o układzie osi D).
Pierwsze egzemplarze wyjechały z Fabryki Lokomotyw w Chrzanowie w roku 1950, otrzymując nazwę typu Śląsk i oznaczenie fabryczne T2D SLA. Wyprodukowano łącznie 390 tych parowozów. Ostatnim egzemplarzem był TKp 6293, z listopada 1963 (pracował w KWK Gliwice). 90 maszyn o oznaczeniu SLA59 trafiło na eksport do Chin. Parowozy eksportowe były nieco zmodernizowane – posiadały między innymi zabudowany sprzęg samoczynny, wymienione drzwiczki paleniska, zamkniętą budkę maszynisty oraz kilka mniej istotnych zmian.

</doc>
<doc id="1060216" url="https://pl.wikipedia.org/wiki?curid=1060216" title="Jerzy Niedzielski">
Jerzy Niedzielski

Jerzy Niedzielski, ps. "Prus" (ur. 17 lipca 1924 w Warszawie, zm. 14 września 1944 w Warszawie) – kapral podchorąży, uczestnik powstania warszawskiego jako żołnierz III plutonu w 3. kompanii batalionu „Parasol” Armii Krajowej.
Przed wojną i podczas okupacji niemieckiej należał do 24. Warszawskiej Drużyny Harcerskiej przy szkole powszechnej na ul. Drewnianej na warszawskim Powiślu. Od 1942 w Szarych Szeregach, a od 1943 w „Parasolu”. Wtedy też pracował w firmie Interprint.
Poległ w powstaniu warszawskim, 14 września 1944 w obronie gmachu PKO na rogu ul. Ludnej i Okrąg. Miał 20 lat. Pochowany w kwaterach żołnierzy i sanitariuszek batalionu „Parasol” na Wojskowych Powązkach w Warszawie (kwatera A24-10-3).
Odznaczony Krzyżem Walecznych.

</doc>
<doc id="1060219" url="https://pl.wikipedia.org/wiki?curid=1060219" title="Średni kwadrat ciśnienia akustycznego">
Średni kwadrat ciśnienia akustycznego

Średni kwadrat ciśnienia akustycznego – określa uśrednioną w czasie, podniesioną do kwadratu wartość ciśnienia akustycznego.
Operacja uśredniana dokonywana jest przez układ słuchowy człowieka, a szybkie zmiany ciśnienia akustycznego nie są percypowane. Mierniki poziomu dźwięku mają możliwość ręcznego ustawienia stałej czasowej uśredniania (długość odcinków czasowych, w których ciśnienie jest uśredniane). Dla człowieka, aby zarejestrowana została przez niego dana wysokość tonu, wymagane jest 10 pełnych zmian ciśnienia.
Wzór na średni kwadrat ciśnienia akustycznego:
gdzie:

</doc>
<doc id="1060220" url="https://pl.wikipedia.org/wiki?curid=1060220" title="Irina Jusupow">
Irina Jusupow

Irena Aleksandrowna Romanowa, zam. Jusupowa, ros. "Ирина Александровна Романова", "Юсупова" (ur. 3 lipca 1895 w Peterhofie; zm. 26 lutego 1970 w Paryżu) – rosyjska arystokratka, księżniczka krwi imperatorskiej, księżna jako żona Feliksa Jusupowa.
Życiorys.
Urodziła się jako najstarsze dziecko wielkich książąt Aleksandra Mikołajewicza (1866–1933) i Kseni Aleksandrownej (1875–1960) Romanowych, za panowania swojego wuja Mikołaja II. Wychowywała się w Pałacu Zimowym w Petersburgu wraz z sześcioma braćmi: Andrzejem, Fiodorem, Nikitą, Dymitrem (1901–1980), Rościsławem i Wasylem. Z powodu sporu jej ojca z carem wokół niepowodzeń wojny z Japonią, w 1906 zamieszkała wraz z rodziną na południu Francji. Pomimo licznych romansów obojga ich rodziców, Irena wychowywała się szczęśliwie. Otrzymała staranne wykształcenie, biegle władając językiem angielskim i francuskim.
W 1910 powróciła do Petersburga, gdzie cztery lata później wyszła za mąż za Feliksa Jusupowa. W chwili wybuchu I wojny światowej przebywała w Berlinie, będąc wraz z mężem w podróży poślubnej. Jusupowowie zostali internowani, wobec czego Irena interweniowała u swojej kuzynki Cecylii z Meklemburgii-Schwerinu.
Została zaangażowana przez męża w spisek mający na celu zamordowanie Grigorija Rasputina, jednak ostatecznie nie wzięła w nim udziału.
Po rewolucji rosyjskiej Irina wraz z mężem udali się do Paryża. Nie prowadzili tam tak wystawnego życia jak w Rosji, ale też nie brakowało im niczego. Założyli dom mody "Irfe" (akronim utworzony z pierwszych liter ich obojga), który jednak szybko podupadł, gdyż Jusupowie nie mieli zmysłu do interesów.
Rodzina.
22 lutego 1914 w Pałacu Aniczkowskim wyszła za mąż za Feliksa Feliksowicza Jusupowa (1887–1967), syna Feliksa Sumarokowa-Elston (1856–1928), księcia Jusupow. Pomimo książęcego tytułu rodziny męża, małżeństwo zostało uznane za morganatyczne, wobec czego Irena zrzekła się praw do dziedziczenia tronu w imieniu własnym i swoich przyszłych potomków. Para miała jedyną córkę Irinę Feliksownę zw. "Bébé" (1915–1983).

</doc>
<doc id="1060222" url="https://pl.wikipedia.org/wiki?curid=1060222" title="Lech L. Przychodzki">
Lech L. Przychodzki

Lech L. Przychodzki ("Lele", ur. w 1956 w Lublinie) – filozof sztuki, publicysta, reportażysta i tłumacz; w 1974 r. współzałożyciel kontrkulturowej grupy literackiej związanej z tzw. Nową Falą – Ogrodu/Ogrodu-2.
Życiorys.
W latach 80. jako twórca i krytyk związany z Centrum Sztuki Galeria EL w Elblągu. Lata 1986–1990 i 1999–2004 to praca z międzynarodową ekipą "Double Travel", w tym też czasie związany był z trójmiejskim Ruchem Społeczeństwa Alternatywnego i ruchem Mail art. Bohater telewizyjnego dokumentu "Jak cierń" (reż. A. Sikorski, 1991). Dopiero w latach 90. wspólnie z kolegami z b. Ogrodu/Ogrodu-2 wydał trzy tomiki: "ponieważ noc", "ciemnia" i "czekając na podłodze na wszystkie pory życia".
Autor książek: "Liście ze świata żywych, listy z Krainy Jaszczurek" (Lublin 2000), "Tao niewidzialnych" (Bensheim 2005), dwujęzycznej edycji "święto wojny/krieg feiern" (tłum. na niem. Herbert Ulrich, Elbląg 2006), "Misterium tożsamości. Jerzego Jakubów droga do gór i ludzi" (Jelenia Góra 2007) i "Humaniści w sieci Historii" (Lublin 2008). Współautor książki "Moje miasto" (Gdańsk 2002). 
Od 2000 do 2009 wydawał mail-artowy periodyk "Ulicą Wszystkich Świętych". Współautor niemieckiego portalu regiopolis.net (2001–2004). Od czasu Alternatywnego Forum Ekonomicznego "Antyszczyt Wa29" rozpoczął współpracę z działaczami Stowarzyszenia "Biedaszyby". 
Współpracownik kwartalnika TygiEL, Innego Świata i Polskiego Centrum Prasowego na Litwie „Infopol” oraz magazynu Obywatel. Współzałożyciel Inicjatywy Antynuklearnej. Od września 2011 redaktor portalu SięMyśli.pl

</doc>
<doc id="1060228" url="https://pl.wikipedia.org/wiki?curid=1060228" title="F6">
F6



</doc>
<doc id="1060229" url="https://pl.wikipedia.org/wiki?curid=1060229" title="Przejście graniczne Czop-Záhony">
Przejście graniczne Czop-Záhony

Przejście graniczne Czop-Záhony (też Przejście graniczne Czop (Tysa)) - to międzynarodowe ukraińsko-węgierskie drogowe przejście graniczne, położone w rejonie użhorodzkim obwodu zakarpackiego.
Jest to całodobowe przejście przeznaczone dla ruchu osobowego, oraz towarowego, znajduje się w mieście Czop. Do przejścia dochodzą ukraińska droga M06 oraz węgierska droga nr 4.
Zobacz też.
 

</doc>
<doc id="1060236" url="https://pl.wikipedia.org/wiki?curid=1060236" title="Pękawnica">
Pękawnica

Pękawnica (pot. Pankawa) – niewielka rzeka w województwie wielkopolskim, lewy dopływ Gwdy.
Wypływa nieopodal wsi Tarnówczyn, niedługo potem przekształca się w Kanał Sokoleński. Dopiero w środkowym biegu, gdy wpływa do lasów Puszczy nad Gwdą przybiera właściwie charakter rzeki. W dolnej części płynie głębszym korytem, przybierając postać potoku górskiego. Następnie przekracza drogę krajową nr 11 i wpada do Gwdy dwiema odnogami w okolicach wsi Krępsko i Dobrzyca.
Do 1945 r. poprzednią niemiecką nazwą rzeki było "Pankawnitz". W publikacji z 1926 r. przedstawiono polską nazwę "Pękawnica". W 1955 r. ustalono urzędowo polską nazwę "Pękawnica".

</doc>
<doc id="1060237" url="https://pl.wikipedia.org/wiki?curid=1060237" title="Wilhelm Fabrycjusz">
Wilhelm Fabrycjusz



</doc>
<doc id="1060238" url="https://pl.wikipedia.org/wiki?curid=1060238" title="Wojciech Morbitzer">
Wojciech Morbitzer

Wojciech Morbitzer ps. "Cis" (ur. 9 marca 1923, zm. 12 sierpnia 1944 w Warszawie) – podharcmistrz, podporucznik, uczestnik powstania warszawskiego jako dowódca 3. drużyny w I plutonie „Sad” 2. kompanii „Rudy” batalionu „Zośka” Armii Krajowej.
Podczas okupacji działał w polskim podziemiu zbrojnym. Ukończył Szkołę Podchorążych Rezerwy Piechoty „Agricola”.
Poległ 12. dnia powstania warszawskiego w rejonie ul. Stawki na Starym Mieście. Miał 21 lat. Pochowany w kwaterach żołnierzy i sanitariuszek batalionu „Zośka” wraz z ppor. Andrzejem Sobolewskim i ppor. Andrzejem Zagrodzkim na Wojskowych Powązkach w Warszawie (kwatera A20-2-2).
Odznaczony Krzyżem Walecznych i pośmiertnie Orderem Virtuti Militari, rozkazem Dowódcy AK nr 515 z 21 VIII 1944. Uzasadnienie brzmiało: „"za wyjątkową odwagę osobistą wykazaną w walkach”".

</doc>
<doc id="1060243" url="https://pl.wikipedia.org/wiki?curid=1060243" title="Mike Spence">
Mike Spence

Michael Henderson „Mike” Spence (ur. 30 grudnia 1936 roku w Croydon, zm. 7 maja 1968 roku w Indianapolis) – brytyjski kierowca wyścigowy.
Kariera.
Zaczynał karierę w niższych klasach wyścigowych, głównie w Formule Junior. W 1963 roku zajął czwarte miejsce podczas wyścigu wspierającego Grand Prix Wielkiej Brytanii na torze Silverstone, czym zwrócił uwagę Colina Chapmana.
Gdy podczas wyścigu w Enna-Pergusa kontuzji doznał Trevor Taylor, jeden z dwóch fabrycznych kierowców F1 zespołu Lotusa, Chapman postanowił dać szansę właśnie Spence'owi. Debiut Anglika nastąpił w Grand Prix Włoch na torze Monza, gdzie jednak musiał wycofać się po awarii układu olejowego.
W 1964 roku Taylor odszedł z zespołu Lotusa, lecz jego następcą nie został Spence, a mistrz Formuły Junior Peter Arundell. Liderem Lotusa niezmiennie pozostawał Jim Clark. Spence początkowo startował w Formule 2, jednak gdy w połowie sezonu Arundell doznał groźnych obrażeń na torze Reims, wrócił do F1. W kończącym sezon Grand Prix Meksyku zajął czwarte miejsce.
W 1965 roku Arundell ciągle przechodził rehabilitację, dzięki czemu Spence zaliczył – jak się później okazało – swój najlepszy sezon w F1. Na początku roku wygrał niezaliczany do punktacji mistrzostw Race Of Champions na torze Brands Hatch, a później trzy razy zajmował czwarte miejsca, by wreszcie, w ostatniej odsłonie sezonu, po raz pierwszy – i zarazem jedyny w karierze – stanąć na podium wyścigu mistrzowskiego w Meksyku.
W kolejnym sezonie – 1966 – Arundell wrócił do Lotusa i Spence musiał szukać innego miejsca pracy. Znalazł je w prywatnym zespole Rega Parnella, używającego nadwozi Lotusa i silników BRM. Mimo kilku awarii Spence zdołał dwukrotnie dojechać do mety na piątym miejscu, czym zapewnił sobie miejsce w fabrycznym zespole BRM na sezon 1967, gdzie został partnerem wschodzącej gwiazdy F1, Jackie Stewarta. Wzajemną rywalizację wygrał Stewart, który jednak miał znacznie więcej awarii i Spence zakończył sezon z zaledwie jednopunktową stratą do Szkota.
Śmierć.
W 1968 roku Stewart odszedł do Matry i nowym partnerem Spence'a w BRM został Pedro Rodríguez. Jednak gdy w kwietniu tego roku zginął Jim Clark, Spence otrzymał jednorazową propozycję od Colina Chapmana, aby wystąpić w wyścigu Indianapolis 500 w samochodzie Lotus 56, napędzanym silnikiem turbinowym Pratt &amp; Whitney.
Podczas sesji testowej nieobeznany z linią jazdy po torze owalnym Spence zbyt szeroko wszedł w zakręt numer 1 i uderzył w betonową ścianę. Prawe przednie zawieszenie złamało się pod kątem prostym i Anglik został uderzony w głowę kołem, które przy okazji zerwało kask ochronny. W efekcie tego urazu zmarł po kilku godzinach w miejscowym szpitalu.
Jego ciało zostało poddane kremacji; urna z prochami znajduje się w Slough Cemetery &amp; Crematorium w hrabstwie Berwick w Anglii.

</doc>
<doc id="1060245" url="https://pl.wikipedia.org/wiki?curid=1060245" title="THRAK">
THRAK

THRAK – album zespołu King Crimson wydany w roku 1995. 

</doc>
<doc id="1060248" url="https://pl.wikipedia.org/wiki?curid=1060248" title="Pilarka elektryczna">
Pilarka elektryczna

Pilarka elektryczna - elektronarzędzie służące do mechanicznego podziału ciał stałych, przede wszystkim drewna w wyniku jego ruchu i mechanicznego oddziaływania elementu skrawającego nazywanego piłą.
Rodzaje pilarek elektrycznych:

</doc>
<doc id="1060255" url="https://pl.wikipedia.org/wiki?curid=1060255" title="Henryk Dietel">
Henryk Dietel



</doc>
<doc id="1060257" url="https://pl.wikipedia.org/wiki?curid=1060257" title="Hildanus">
Hildanus



</doc>
<doc id="1060259" url="https://pl.wikipedia.org/wiki?curid=1060259" title="Józef Kłosiński">
Józef Kłosiński

Józef Kłosiński ps. „Wiech” (ur. 25 lipca 1924, zm. 2 września 1944 w Warszawie) – sierżant, uczestnik powstania warszawskiego w III plutonie „Felek” 2. kompanii „Rudy” batalionu „Zośka”.
Podczas okupacji hitlerowskiej działał w konspiracji. W powstaniu warszawskim walczył na Woli i Starym Mieście
2 września 1944 został zamordowany przez żołnierzy niemieckich w szpitalu powstańczym przy ul. Miodowej 23 na Starym Mieście. Miał 20 lat. Pochowany w kwaterach żołnierzy i sanitariuszek batalionu „Zośka” na Wojskowych Powązkach w Warszawie (kwatera A20-3-13).
Został odznaczony Krzyżem Walecznych.

</doc>
<doc id="1060260" url="https://pl.wikipedia.org/wiki?curid=1060260" title="Sven Jonasson">
Sven Jonasson

Sven Gunnar Jonasson (ur. 9 lipca 1909 w Borås, zm. 17 września 1984 w Varbergu) – szwedzki piłkarz występujący na pozycji napastnika, reprezentant Szwecji w latach 1932–1940, olimpijczyk, trener piłkarski.
Kariera klubowa.
Wychowanek klubu IK Ymer. W latach 1927–1941 występował w barwach IF Elfsborg, gdzie pobił rekord strzelonych goli (252) i liczby występów (410) w Allsvenskan.
Kariera reprezentacyjna.
Wielokrotny reprezentant kraju, brał udział w Mistrzostwach Świata 1934 (2 gole), Mistrzostwach Świata 1938 (1 gol) oraz Igrzyskach Olimpijskich 1936. W wieku 41 lat z reprezentacją Szwecji zdobył brązowy medal na Mistrzostwach Świata 1950. Jako rezerwowy, nie rozegrał na tym turnieju żadnego meczu. W latach 1935 i 1938–40 pełnił funkcję kapitana zespołu narodowego.

</doc>
<doc id="1060262" url="https://pl.wikipedia.org/wiki?curid=1060262" title="Johannes Friedrich August von Esmarch">
Johannes Friedrich August von Esmarch



</doc>
<doc id="1060264" url="https://pl.wikipedia.org/wiki?curid=1060264" title="Nelson Évora">
Nelson Évora

Nelson Évora (ur. 20 kwietnia 1984 w Abidżanie na Wybrzeżu Kości Słoniowej) – portugalski lekkoatleta, specjalizujący się w trójskoku oraz skoku w dal, mistrz olimpijski w trójskoku z Pekinu, mistrz i wicemistrz świata.
Do 2002 reprezentował Republikę Zielonego Przylądka, jednak w tymże roku otrzymał portugalskie obywatelstwo i od tego czasu występuje w barwach Portugalii. Właściwie urodził się na Wybrzeżu Kości Słoniowej, skąd pochodzą jego rodzice, jednak w Portugalii mieszka od piątego roku życia. W Republice Zielonego Przylądka rekord w trójskoku (16,15 metrów), oraz w skoku w dal (7,57 metrów) ciągle należy do niego.
Na mistrzostwach świata juniorów w 2002 w Kingston zajął 6. miejsce w trójskoku, a w skoku w dal odpadł w eliminacjach. Został podwójnym mistrzem w skoku w dal i trójskoku na mistrzostwach Europy juniorów w 2003 w Tampere.
Na halowych mistrzostwach świata w 2004 w Budapeszcie odpadł w eliminacjach trójskoku. Podczas letnich igrzysk olimpijskich w 2004 w Atenach startował w trójskoku, jednak nie dostał się do finału. Zdobył brązowy medal w trójskoku na młodzieżowych mistrzostwach Europy w 2005 w Erfurcie. Podczas halowych mistrzostw świata w 2006 zajął szóste miejsce. Na mistrzostwach Europy w 2006 startował zarówno w skoku w dal (szóste miejsce) jak i trójskoku (czwarte miejsce). Podczas eliminacji do tych zawodów, ustanowił również rekord Portugalii w trójskoku - 17,23 m. Na halowych mistrzostwach Europy w 2007 osiągnął piąte miejsce w trójskoku, a 27 sierpnia 2007 na mistrzostwach świata w Osace zdobył złoty medal. Skoczył 17,74 metry, ustanawiając tym samym swój rekord życiowy, rekord Portugalii.
W 2008 roku w Walencji na halowych mistrzostwach świata wynikiem 17,27 m wywalczył brązowy medal. W tym samym roku na igrzyskach olimpijskich w Pekinie został zwycięzcą z wynikiem 17,67 m.
Z powodu kontuzji nie wystąpił podczas igrzysk olimpijskich w Londynie. W 2014 zajął 6. miejsce na mistrzostwach Europy w Zurychu. Złoty medalista halowych mistrzostw Starego Kontynentu w Pradze (2015). Na mistrzostwach świata w Pekinie zdobył brązowy medal. Czwarty zawodnik halowych mistrzostw świata z 2016. Tego samego roku startował na mistrzostwach Europy w Amsterdamie, lecz nieoczekiwanie odpadł w eliminacjach. W 2017 obronił tytuł halowego mistrza Europy z Pragi. W 2017 zdobył swój drugi brązowy medal mistrzostw świata.
Zwyciężył w mistrzostwach Europy w 2018 w Berlinie. Zdobył srebrny medal halowych mistrzostw Europy w 2019 w Glasgow.
Jest bahaitą.
Rekordy życiowe.
Stadion
Hala

</doc>
<doc id="1060266" url="https://pl.wikipedia.org/wiki?curid=1060266" title="Blackrock (Dublin)">
Blackrock (Dublin)

Blackrock (irl. "An Charraig Dhubh") – dzielnica Dublina w Irlandii, położone na południu aglomeracji dublińskiej u wybrzeża Morza Irlandzkiego w hrabstwie Dún Laoghaire-Rathdown. Zajmuje duży obszar wznoszący się od poziomu morza aż po wysokość 90 m, przy trasie N 11, liczy około 28 tys. mieszkańców (2006).

</doc>
<doc id="1060267" url="https://pl.wikipedia.org/wiki?curid=1060267" title="Jerzy Golnik">
Jerzy Golnik

Jerzy Wiktor Golnik ps. "Tyka" (ur. 17 października 1923 w Wieluniu, zm. 10 sierpnia 1944 w Warszawie) – podharcmistrz, podporucznik, uczestnik powstania warszawskiego jako dowódca I plutonu „Włodek” w 1. kompanii „Maciek” batalionu „Zośka” Armii Krajowej. Syn Tadeusza.
Absolwent Gimnazjum im. Stefana Batorego i harcerz 23. Warszawskiej Drużyny Harcerskiej „Pomarańczarni”. Student tajnej politechniki. Należał do Hufca Mokotów Górny, którym dowodził Tadeusz Zawadzki „Zośka”. Ukończył I turnus tajnej podchorążówki, na II turnus pojechał jako instruktor. Uczestnik akcji rozbicia niemieckiego pociągu pod Szymanowem.
Poległ 10. dnia powstania warszawskiego w walkach na terenie boiska „Skry” na Woli. Miał 21 lat. Pochowany w kwaterach żołnierzy i sanitariuszek batalionu „Zośka” na Wojskowych Powązkach w Warszawie (kwatera 20A-2-17).
Został odznaczony Krzyżem Walecznych.

</doc>
<doc id="1060270" url="https://pl.wikipedia.org/wiki?curid=1060270" title="Okupacja hitlerowska">
Okupacja hitlerowska



</doc>
<doc id="1060272" url="https://pl.wikipedia.org/wiki?curid=1060272" title="Bray (Irlandia)">
Bray (Irlandia)

Bray (irl. "Bré", dawniej "Brí Chulainn") – miasto położone na wschodnim wybrzeżu Irlandii w hrabstwie Wicklow, ok. 20 km od Dublina.
Historia.
W średniowieczu Bray było pod bezpośrednim panowaniem Korony Brytyjskiej z ośrodkiem w Dublinie (tzw. "The Pale"). Ziemie leżące na zachód od centrum były pod panowaniem lokalnego klanu: O'Byrne).
Przypuszcza się, że to w Bray w sierpniu i wrześniu 1649 Oliver Cromwell zatrzymał się podczas marszu na Wexford.
W wiekach XVII i XVIII Bray było niewielką wioską rybacką, do której pod koniec XVIII wieku zaczęła przeprowadzać się z Dublina ludność klasy średniej, aby uniknąc miejskiego zgiełku.
Pierwsza w Irlandii linia kolejowa "Dublin and Kingstown Railway" (D&amp;KR), zbudowana w roku 1834, dwadzieścia lat później została przedłużona do Bray (1854). Wraz z połączeniem kolejowym, Bray stało się jednym z ważniejszych nadmorskich kurortów w Irlandii. 
Po II wojnie światowej, w latach 50. XX wieku miasto stało się ośrodkiem turystycznym odwiedzanym głównie przez turystów ze Szkocji, Anglii i Irlandii Północnej. W latach 60. Bray stało się rzadziej uczęszczanym miastem przez zagranicznych turystów, pozostając lokalnym ośrodkiem wypoczynkowym dla mieszkańców Dublina.
Geografia.
Bray jest dziewiątym pod względem wielkości zaludnienia miastem Republiki Irlandii. Miasto położone jest przy ujściu rzeki Dargle (irl. "An Deargail"), płynącej z gór Wicklow. Jej źródło znajduje się w pobliżu szczytu Kippure (irl. "Cipiúr"), na zboczu góry Djouce (irl. "Dioghais"). Rzeka Dargle kilkukrotnie występowała z brzegów, powodując kilka poważnych powodzi w mieście: w sierpniu 1905, wrześniu 1931, listopadzie 1965 oraz podczas huraganu "Charlie" w sierpniu 1986. "Bray Head" (irl. "Ceann Bré") – niewielki pagórkowaty skalisty półwysep położony jest na południowym końcu nadmorskiej promenady. Na jego nadmorskim brzegu biegnie linia kolejowa. Na szczycie wzgórza znajduje się krzyż widoczny z wiktoriańskiej promenady. Miasto położone jest na wschodnim wybrzeżu Irlandii, granicząc od północy z Shankill w hrabstwie Dublin, a od strony południowej z Greystones w hrabstwie Wicklow. Na zachód od miasta, u podnóża gór Wicklow, leży malownicza wieś Enniskerry.
Władze lokalne.
Od roku 2001, miasto znajduje się pod zarządem Rady Miasta (ang. "Town Council"). Przed rokiem 2001 miejscowość miała statut "urban district", współzarządzanego przez wybieralną radę i radę hrabstwa. Część północnych terenów Bray leży w Hrabstwie Dun Laoghaire-Rathdown, lecz współpracuje ona ściśle z właściwą częścią miasta.
Południowa część miasta, począwszy do Southern Cross Road, nie znajduje się pod jurysdykcją miasta, lecz rady hrabstwa Wicklow.
Transport.
Kolej.
Bray leży na trasie dublińskiej kolei miejskiej DART, łączącej Malahide i Howth z Greystones. Miasto leży również na trasie ogólnokrajowej kolei Iarnród Éireann, łączącej miasta: Drogheda, Dundalk i Dublin z leżączymi na południe od Bray: Arklow, Gorey i Rosslare Europort. Nazwa stacji kolejowej „Bray Daly”, otwartej 10 lipca 1854 roku, wzięła swoją nazwę od nazwiska irlandzkiego rewolucjonisty Edwarda Daly'ego.
Transport autobusowy.
Transport autobusowy zapewniają cztery przedsiębiorstwa: 
Tramwaj.
Planowana jest rozbudowa linii tramwajowej Luas z Dublina do Bray (linia zielona), której uruchomienie planowane jest na rok 2015. Do roku 1958 Bray połączone było z Dublinem (Harcourt Street) linią tramwajową.
Połączenia drogowe.
Bray bezpośrednio połączone jest z autostradą M11 i ma pośrednie połączenie z obwodnicą Dublina M50.
Miasta partnerskie.
Miasta partnerskie Bray:
Linki zewnętrzne.
Oficjalna strona miasta

</doc>
<doc id="1060281" url="https://pl.wikipedia.org/wiki?curid=1060281" title="Champ Car World Series">
Champ Car World Series



</doc>
<doc id="1060282" url="https://pl.wikipedia.org/wiki?curid=1060282" title="Andreas Klarström">
Andreas Klarström

Andreas Klarström (ur. 23 grudnia 1977 w Borås) – szwedzki piłkarz. Od 2010 roku gra w IF Elfsborg. Wcześniej także grał w tym klubie w latach 1996-2005, a także w norweskim IK Start (1998 - wypożyczenie) i duńskim Esbjergu fB (2006-2010).

</doc>
<doc id="1060286" url="https://pl.wikipedia.org/wiki?curid=1060286" title="Tadeusz Kurkowski">
Tadeusz Kurkowski

Tadeusz Kurkowski ps. Szary (ur. 7 stycznia 1926, zm. 9 sierpnia 1944 w Warszawie) – sierżant, uczestnik powstania warszawskiego w 2. kompanii „Rudy” batalionu „Zośka”.
Uczył się w Liceum im. Tadeusza Reytana. Podczas okupacji hitlerowskiej działał w konspiracji. Jako członek grupy I ataku, uczestniczył w akcji wykolejenia niemieckiego pociągu na trasie Tłuszcz-Urle. Zginął 9. dnia powstania warszawskiego podczas walk w rejonie cmentarza ewangelickiego na Woli. Miał 18 lat. Pochowany w kwaterach żołnierzy i sanitariuszek batalionu „Zośka” na Wojskowych Powązkach w Warszawie (kwatera A20-4-16).
Został odznaczony Krzyżem Walecznych.

</doc>
<doc id="1060293" url="https://pl.wikipedia.org/wiki?curid=1060293" title="Maria Rotwand">
Maria Rotwand

Maria Józefa Rotwand z domu Skarbek-Kruszewska (ur. 15 grudnia 1905 w Warszawie, zm. 22 sierpnia 2007 tamże) – polska malarka, pedagog, współzałożycielka oraz wieloletni wykładowca i konsultant Warszawskiego Stowarzyszenia Plastyków, właścicielka majątku Parzęczewo i Zielęcin.
Życiorys.
Absolwentka znanej prywatnej Szkoły Sztuk Pięknych w Warszawie, prowadzonej przez Blankę Mercère, do której uczęszczała w latach 1928-1934. Już w 1935 jej twórczość została doceniona wyróżnieniem Towarzystwa Sztuk Pięknych Zachęty w Warszawie. Po zakończeniu II wojny światowej została wyróżniona Medalem Zasłużonego Działacza Kultury za pracę z malarzami uprawiającymi malarstwo amatorskie.
Współzałożycielka Klubu Plastyków Amatorów, później przekształconego w Stowarzyszenie Malarzy Nieprofesjonalnych w Warszawie.
Była cenioną portrecistką, malowała też martwe natury (np. olej „Lilie i róże” (1965). Wśród uczniów Marii Rotwand była między innymi Alicja Steger–Zamojska.
Od 23 kwietnia 1932 żona Andrzeja Rotwanda (1878-1951) – inżyniera, bankowca, przemysłowca (m.in. wieloletniego prezesa rady nadzorczej Zakładów Mechanicznych Lilpop, Rau i Loewenstein S.A., członka Rady Banku Polskiego S.A., członka prezydium Rady Centralnego Związku Polskiego Przemysłu, Górnictwa, Handlu i Finansów ("Lewiatan") i kolekcjonera.
Małżeństwo było bezdzietne. Maria swoje uczucia macierzyńskie przelała na siostrzenicę Helenę Deskur.
Pochowana została na cmentarzu Powązkowskim (kwatera 111-3-28).

</doc>
<doc id="1060294" url="https://pl.wikipedia.org/wiki?curid=1060294" title="Steve Belford">
Steve Belford

Steve Belford, właściwie Steven Belford (ur. 13 października 1980 w Milton, w prowincji Ontario, w regionie Halton) – kanadyjski aktor, występował w roli Rivera Pierce w "Radiostacja Roscoe". Grał również w "" jako Jesse.

</doc>
<doc id="1060295" url="https://pl.wikipedia.org/wiki?curid=1060295" title="Bariera niepłodności">
Bariera niepłodności



</doc>
<doc id="1060297" url="https://pl.wikipedia.org/wiki?curid=1060297" title="Bożenna Rażniewska">
Bożenna Rażniewska

Bożenna Zofia Rażniewska ps. "Kuba" (ur. 23 marca 1925 w Czeladzi, zm. 14 września 1944 w Warszawie) – harcerka Szarych Szeregów, uczestniczka powstania warszawskiego.
Córka Józefa Leona Rażniewskiego i Jadwigi z Gumińskich (należała do POW). Uczyła się w szkole w Czeladzi i w gimnazjum ss. urszulanek w Tarnowie, zaś od 1939 – w Krakowie. W 1940 jej ojciec, dyrektor kopalń "Mars", "Jowisz" i "Saturn", został uwięziony przez okupanta w obozie koncentracyjnym Dachau, gdzie zginął w 1941. Bożenna po ukończeniu czterech klas gimnazjum, przerwała naukę i wyjechała do Warszawy, gdzie przeniosła się jej matka. Rozpoczęła pracę w fabryce konfekcyjnej "Attoza" i naukę w szkole chemicznej przy ul. Hożej. Równocześnie uczyła się do matury na tajnych kompletach liceum ogólnokształcącego i służyła w Szarych Szeregach (żeńska drużyna "Grupa Wykonawcza").
1. dnia powstania warszawskiego przed wybuchem Godziny "W" przybyła na punkt zbiórki przy ul. Świętokrzyskiej 18. Wkrótce rozpoczęła służbę łączniczki w 165. plutonie 2. kompanii "Szare Szeregi" w batalionie "Kiliński" Armii Krajowej. Uczestniczyła m.in. w ataku na Pocztę Główną (plac Napoleona, obecnie Powstańców Warszawy). Wtedy też została ranna w udo, lecz mimo to nie przerwała służby. Następnie brała udział w akcjach zdobywania PASTy przy ul. Zielnej 37. Była łączniczką, lecz wykonywała również zadania należące do sanitariuszki. Wydobywała zasypanych spod gruzów, przenosiła do szpitali rannych podczas akcji żołnierzy.
We wrześniu, ciężko chora, przebywała w szpitalu powstańczym przy ul. Hożej 13. Tam też zmarła 14 września 1944. Spoczywa na Cmentarzu Powstańców Warszawy (kwatera 19; podpisano jedynie: "Bożena Raźniewska lat 19"). Jej symboliczny grób znajduje się na Powązkach w kwaterach żołnierzy 2. kompanii baonu "Kiliński".

</doc>
<doc id="1060299" url="https://pl.wikipedia.org/wiki?curid=1060299" title="Mathias Svensson">
Mathias Svensson

Mathias Svensson - (ur. 24 września 1974 w Borås) – szwedzki piłkarz grający na pozycji napastnika. Trzykrotnie wystąpił w reprezentacji Szwecji w latach 1997–2001. Karierę piłkarską rozpoczął w klubie IF Elfsborg. Następnie grał w: Portsmouth, Tirolu Innsbruck, Crystal Palace, Charlton Athletic, Derby County, Norwich City i ponownie w Elfsborgu, w którym zakończył karierę w 2008 roku.

</doc>
<doc id="1060301" url="https://pl.wikipedia.org/wiki?curid=1060301" title="Sarah Barrable-Tishauer">
Sarah Barrable-Tishauer

Sarah Barrable-Tishauer (ur. 6 lipca 1988 r. w Toronto) – aktorka kanadyjska. Znana z roli Liberty Van Zandt w serialu "".

</doc>
<doc id="1060302" url="https://pl.wikipedia.org/wiki?curid=1060302" title="Nakład (poligrafia)">
Nakład (poligrafia)

Nakład w poligrafii oznacza:
1 – całkowita liczba jednorazowo wydrukowanych egzemplarzy publikacji poligraficznej
2 – sposób sfinansowania danej publikacji

</doc>
<doc id="1060303" url="https://pl.wikipedia.org/wiki?curid=1060303" title="Nakład (produkcja)">
Nakład (produkcja)

Nakład – kategoria ekonomiczna, którą można wyrazić w postaci ilościowej i wartościowej. Ilościowe nakłady na wykonanie zadań związane są ze zużyciem określonych środków i przedmiotów pracy oraz z pracą ludzką. Nakłady wartościowe to wartość nakładów ilościowych wyrażona w pieniądzu oraz nakłady pieniężne na różne świadczenia, usługi, opłaty oraz niektóre podatki. 
Ze względu na rodzaj czynnika wykorzystywanego w działalności gospodarczej można wyróżnić cztery rodzaje nakładów:

</doc>
<doc id="1060304" url="https://pl.wikipedia.org/wiki?curid=1060304" title="Laura Vandervoot">
Laura Vandervoot



</doc>
<doc id="1060306" url="https://pl.wikipedia.org/wiki?curid=1060306" title="USS Keokuk (1862)">
USS Keokuk (1862)

USS Keokuk – okręt pancerny marynarki amerykańskiej (Unii), z okresu wojny secesyjnej. Jedyny okręt swojego typu. Wszedł do służby w marcu 1863 roku, został zatopiony podczas swojej pierwszej akcji w kwietniu tego samego roku podczas szturmu na Charleston.
Geneza.
Po wybuchu wojny secesyjnej siły Konfederacji postanowiły zniwelować niekorzystny dla nich stosunek sił morskich poprzez budowę będących w tym czasie nowością na świecie jednostek opancerzonych (określanych oryginalnie zbiorczym terminem "ironclad"). Latem 1861 roku konfederaci rozpoczęli przebudowę fregaty „Merrimack” na okręt pancerny CSS „Virginia”. W odpowiedzi na te działania, Departament Marynarki Wojennej Unii kierowany przez Gideona Wellesa zdołał przeforsować w Kongresie własny program budowy okrętów pancernych i 3 sierpnia 1861 r. powołano radę do spraw budowy okrętów pancernych. 7 sierpnia 1861 roku Departament Marynarki zwrócił się do przedstawicieli stoczni o opracowanie w ciągu 25 dni projektu takich okrętów. Z siedemnastu projektów rada wybrała 16 września trzy, w tym najbardziej rewolucyjny okręt wieżowy USS „Monitor”. Wśród odrzuconych projektów znalazł się między innymi okręt o nietypowej konstrukcji opracowany przez Charlesa W. Whitneya z Nowego Jorku, który był już uprzednio zaproponowany przez niego 23 kwietnia tego roku (jako jeden z pierwszych amerykańskich projektów okrętów pancernych), lecz wówczas marynarka nie była jeszcze zainteresowana budową takich jednostek. 
Pomimo odrzucenia w konkursie, Whitney nie zaprzestał prac nad swoim projektem, czego efektem było w końcu przyznanie mu przez Departament Marynarki kontraktu na budowę jednostki 18 marca 1862 roku (jako jedynej z pierwotnie odrzuconych). Na zmianę decyzji w stosunku do okrętu mógł wpłynąć fakt, że przypominał konstrukcją monitor, do których marynarka była entuzjastycznie nastawiona po debiucie „Monitora” w bitwie na Hampton Roads. W stosunku do pierwotnego projektu Whitney zmienił formę kazamat z sześciokątnych na zaokrąglone i zgodził się przyspieszyć termin dostawy ze 150 do 120 dni. 
Budowę kadłuba i maszyn okrętu Whitney zlecił stoczni J.S. Underhill z Nowego Jorku. Budowa rozpoczęła się 14 kwietnia 1862 roku, wodowanie nastąpiło 6 grudnia 1862 roku. Okręt został dostarczony zamawiającemu 24 lutego 1863 roku i wszedł do służby w marcu 1863 roku. Początkowo miał nosić nazwę „Moodna” (dopływ rzeki Hudson), ostatecznie otrzymał nazwę „Keokuk” od miasta, nazwanego z kolei od wodza Indian Keokuka. Koszt okrętu wyniósł 227 507,02 USD, lecz z powodu opóźnienia w budowie Whitney poniósł wysoką karę umowną.
Opis.
Okręt miał nietypową i oryginalną konstrukcję, zbliżoną do monitorów przez kadłub o niskich burtach, mało wystających nad wodę, lecz nie miał wieży obrotowej. Część nadwodna miała formę skorupy żółwia, opadającej do wody. Zamiast wież, okręt posiadał dwie nieruchome pancerne kazamaty, w formie ściętych stożków, wewnątrz których znajdowało się po jednym odprzodowym gładkolufowym dziale Dahlgrena kalibru 279 mm (11 cali). Średnica kazamat u podstawy wynosiła 6,1 m (20 stóp). Działa były ruchome i można było z nich strzelać przez trzy strzelnice w każdej kazamacie, w kierunku do przodu lub na boki z przedniej kazamaty i do tyłu lub na boki z tylnej (kąt ostrzału ze strzelnic wynosił 8° w poziomie i 10° w pionie). Sterówka znajdowała się z tyłu pierwszej kazamaty, wystając ponad nią, nadto między kazamatami znajdował się pojedynczy komin. 
Kadłub konstrukcji żelaznej był podzielony trzema wodoszczelnymi grodziami poprzecznymi. Na dziobie i rufie grodzie, znajdujące się w odległości 6,1 m od stew, oddzielały zbiorniki balastowe, pozwalające na zmianę trymu oraz ewentualnie na zwiększenie zanurzenia o 30 cm dla obniżenia części wystającej ponad wodę. Trzecia gródź znajdowała się przed kotłownią. Wyporność po zbudowaniu wyniosła 840 ton, przewyższając projektową o 172 tony (w publikacjach podawana bywa wyporność 677 ton). Przez to zanurzenie wyniosło 2,82 m, również o około 30 cm większe od projektowego. Dodatkowo, okręt na dziobie miał 5-stopowy (1,5 m) podwodny taran.
Nietypowe, ale nie zdające egzaminu w praktyce, było również warstwowe opancerzenie okrętu. Jego główna warstwa miała grubość 4 cali (102 mm) i była zbudowana z ustawionych prostopadle do powierzchni pasów żelaznych grubości 1 cala (25 mm) przekładanych deskami dębowymi grubości 1¼ cala (32 mm). Warstwa ta była przykryta z zewnątrz dwiema warstwami cienkiej żelaznej blachy kotłowej, a od wewnątrz jedną warstwą blachy kotłowej. Ogółem pancerz miał grubość 5¾ cala (146 mm), lecz jego odporność była słaba. Pancerz pokrywał część nadwodną i rozciągał się 91 cm (3 stopy) w dół poniżej linii wodnej.
Unikatowy w okręcie był również napęd – 4-cylindrowa maszyna parowa, napędzająca dwa wały (po dwa cylindry na wał). Pionowe cylindry miały średnicę 23 cale (584 mm) i skok 20 cali (508 mm). Parę dostarczały trzy kotły cylindryczne, umieszczone obok siebie. Okręt bezpośrednio napędzały dwie śruby o średnicy 7 stóp (2,1 m).
Ogólnie, konstrukcja okrętu, pomimo oryginalności, nie zdała egzaminu i „Keokuk” uważany jest za jeden z najmniej udanych okrętów zbudowanych dla floty Unii. 
Służba.
Jedynym dowódcą był komandor por. ("Commander") Alexander Rhind. 11 marca 1863 roku okręt opuścił Nowy Jork i został skierowany do Południowoatlantyckiej Eskadry Blokady ("South Atlantic Blockading Squadron") pod Charleston. Po krótkiej naprawie w rejonie Hampton Roads, ponownie wyruszył na południe, osiągając Port Royal 26 marca. 5 marca, przed atakiem na Charleston, „Keokuk” oznaczał bojami głębszy tor wodny przed portem. Pierwszą i ostatnią akcją bojową okrętu był przeprowadzony wspólnie z monitorami atak na forty broniące portu Charleston 7 kwietnia 1863 roku. Atak zakończył się niepowodzeniem z powodu celnego ognia prowadzonego z fortów i wszystkie atakujące okręty zostały uszkodzone. „Keokuk” musiał ominąć uszkodzony monitor „Nahant” i znalazł się w pobliżu fortu Sumter (według różnych relacji, od 550 do 900 jardów), stając się celem ciężkiego ostrzału. Okręt otrzymał około 90 trafień, z tego 19 w okolicy linii wodnej lub poniżej. Jego pancerz okazał się niewystarczający – został wielokrotnie przebity i okręt zaczął nabierać wody. Szesnastu członków załogi łącznie z dowódcą odniosło rany; mimo to, nikt nie zginął na pokładzie. „Keokuk” wycofał się z akcji i zakotwiczył na noc poza zasięgiem dział, gdzie jego załoga podejmowała wysiłki w celu utrzymania okrętu na wodzie, wspierana przez holownik „Dandelion”. Eskadra Unii następnie również wycofała się spod Charleston. Rano, gdy wiatr wzmógł zalewanie okrętu, „Keokuk” zaczął tonąć i o 7.40 został opuszczony przez załogę, a około pół godziny później zatonął na płyciźnie koło wyspy Morris.
11-calowe działa Dahlgrena z wraku „Keokuka” zostały następnie wydobyte przez konfederatów i użyte w systemie obrony Charlestonu, stając się jednymi z najcięższych dział broniących miasta. Jedno z nich jest zachowane w ogrodach White Point Gardens w Charleston.

</doc>
<doc id="1060310" url="https://pl.wikipedia.org/wiki?curid=1060310" title="Stanisław Kotorowicz">
Stanisław Kotorowicz

Stanisław Kotorowicz ps. "Crown", "Kron" (ur. 10 maja 1916 w Lublinie, zm. 19/20 maja 1943) – cichociemny, porucznik saper, żołnierz Brygady Dywersji „Broda 53" Armii Krajowej.
Życiorys.
Uczył się w Państwowym Gimnazjum im. St. Staszica w Lublinie. Uczestniczył w wojnie obronnej Polski 1939 w 4 pułku saperów. Po internowaniu na Węgrzech, zbiegł do Francji i tam walczył w 4 Dywizji Piechoty. Następnie znalazł się w Wielkiej Brytanii, gdzie został żołnierzem 7 Brygady Kadrowej Strzelców, a także był członkiem 1 Samodzielnej Brygady Spadochronowej. Przeszedł szkolenia i jako cichociemny został przerzucony do Polski 1 października 1942. Służył w Kedywie Armii Krajowej. Był wykładowcą w Szkole Dywersji o kryptonimie „Zagajnik”, a także kierował w Biurze Badań Technicznych Wydziału Saperów referatem materiałów i sprzętu zrzutowego (na tym stanowisku zastąpił go Mirosław Kryszczukajtis).
19 maja 1943 uczestniczył w akcji odbicia więźniów w Celestynowie. Zmarł z ran odniesionych tego dnia. Uwolniono 49 więźniów. Kotorowicz został pochowany na Wojskowych Powązkach w Warszawie (kwatera A24-12-10). 
Upamiętnienie.
W lewej nawie kościoła św. Jacka przy ul. Freta w Warszawie odsłonięto w 1980 roku tablicę "Pamięci żołnierzy Armii Krajowej, cichociemnych – spadochroniarzy z Anglii i Włoch, poległych za niepodległość Polski". Wśród wymienionych 110 poległych cichociemnych jest Stanisław Kotorowicz.

</doc>
<doc id="1060311" url="https://pl.wikipedia.org/wiki?curid=1060311" title="Specjalny rodzaj kontrastu">
Specjalny rodzaj kontrastu

Specjalny rodzaj kontrastu – album grupy 1984.
Pierwsze wydanie debiutanckiej płyty zespołu, która nigdy nie ujrzała światła dziennego. Ponieważ nie zachowała się żadna oryginalna taśma-matka, wszystkie zawarte na tej płycie nagrania pochodzą z amatorskich kopii.
Lista utworów.
źródło:.
Autorzy.
źródło:.

</doc>
<doc id="1060321" url="https://pl.wikipedia.org/wiki?curid=1060321" title="Zofia Kasperska">
Zofia Kasperska

Zofia Kasperska ps. „"Zosia Żelazna”", „"Wanda”" (ur. 3 czerwca 1925 w Brwinowie, zm. 9 września 1944 w Warszawie) – łączniczka i sanitariuszka, uczestniczka powstania warszawskiego w II plutonie „Alek” 2. kompanii „Rudy” batalionu „Zośka”.
Życiorys.
Córka Jerzego i Celestyny z domu Dąbrowskiej. W trakcie niemieckiej okupacji uczyła się w Gimnazjum i Liceum im. Narcyzy Żmichowskiej gdzie na tajnych kompletach, w 1944, uzyskała maturę. Jednocześnie sama udzielała korepetycji z historii i geografii dziewczętom ze szkół powszechnych. Od 1940 działała w konspiracji, była członkiem Szarych Szeregów.
31. dnia powstania warszawskiego uczestniczyła w udanym przebiciu do Śródmieścia. Po tym wydarzeniu opatrywała rannych przebywających w kościele św. Antoniego z Padwy przy ul. Senatorskiej 31/33 i piwnicach Biblioteki Zamoyskich (pałac Błękitny) przy Senatorskiej 37.
Poległa 9 września 1944 w walkach powstańczych przy ul. Książęcej na Czerniakowie. Miała 20 lat. Pochowana wraz z sanitariuszką Haliną Kostecką-Kwiatkowską w kwaterach żołnierzy i sanitariuszek batalionu „Zośka” na Wojskowych Powązkach w Warszawie (kwatera A20-3-17).
Została odznaczona Krzyżem Walecznych.

</doc>
<doc id="1060322" url="https://pl.wikipedia.org/wiki?curid=1060322" title="Lista meczów reprezentacji Paragwaju w piłce nożnej mężczyzn na Letnich Igrzyskach Olimpijskich">
Lista meczów reprezentacji Paragwaju w piłce nożnej mężczyzn na Letnich Igrzyskach Olimpijskich

Mecze reprezentacji Paragwaju na Igrzyskach Olimpijskich
Ateny 2004.
Bilans

</doc>
<doc id="1060330" url="https://pl.wikipedia.org/wiki?curid=1060330" title="Ormiańskie Siły Powietrzne">
Ormiańskie Siły Powietrzne

Siły Powietrzne Armenii – jeden z czterech rodzajów Armeńskich Sił Zbrojnych, obok wojsk lądowych, wojsk przeciwlotniczych i straży granicznej. Zostały utworzone w 1994, a w ich skład wchodziło 2,2 tysiąca żołnierzy. Armeńskie siły powietrzne używają głównie samolotów myśliwskich: MiG-29, Su-27; szturmowych: Su-25, szkolno-treningowych: Aero L-39, jak również śmigłowców: Mi-24, Mi-8 i Mi-2.

</doc>
<doc id="1060331" url="https://pl.wikipedia.org/wiki?curid=1060331" title="Tláhuac">
Tláhuac

Tláhuac - jedna z szesnastu dzielnic Dystryktu Federalnego (miasta Meksyk). Położona we wschodniej części Dystryktu, ma w większości charakter wiejski. W głównym miasteczku, San Pedro Tláhuac, położonym przy brzegu jeziora, znajduje się kościół z XVI wieku.

</doc>
<doc id="1060332" url="https://pl.wikipedia.org/wiki?curid=1060332" title="Kellogg School of Management">
Kellogg School of Management

Kellogg School of Management jest jedną z wiodących szkół biznesu w USA. Szkoła należy do uniwersytetu Northwestern i jest położona w Evanston oraz w Chicago w stanie Illinois. Kellogg oferuje studia MBA dzienne, part-time oraz tzw. executive. Szkoła jest partnerem szkół z Chin, Hiszpanii, Hongkongu, Indii, Izraela, Kanady, Niemiec, Tajlandii i Wielkiej Brytanii. Przyznaje tytuły M.B.A oraz Ph.D.
Kellogg School of Management jest uważana za jedną z najlepszych szkół biznesu na świecie, co znajduje odzwierciedlenie w rankingach sporządzanych przez BusinessWeek, U.S. News &amp; World Report, The Economist Intelligence Unit i innych. Uznawana za najlepszą uczelnię na świecie kształcącą w zakresie marketingu.

</doc>
<doc id="1060333" url="https://pl.wikipedia.org/wiki?curid=1060333" title="Anioł w tlenie">
Anioł w tlenie

Anioł w tlenie – wydany w 1994 roku album grupy 1984.

</doc>
<doc id="1060334" url="https://pl.wikipedia.org/wiki?curid=1060334" title="Roman Krzemiński">
Roman Krzemiński

Roman Krzemiński ps. "Krępy" (ur. 30 czerwca 1924 w Miłośnie, zm. 30 sierpnia 1944 w Warszawie) – sierżant, uczestnik powstania warszawskiego w III plutonie „Felek” 2. kompanii „Rudy” batalionu „Zośka”.
Był harcerzem 80. Drużyny Harcerskiej im. Jędrzeja Śniadeckiego. Podczas okupacji hitlerowskiej działał w konspiracji. Poległ 30. dnia powstania warszawskiego w walkach w rejonie ul. Bielańskiej na Starym Mieście, podczas próby przebicia do Śródmieścia. Miał 20 lat. Pochowany wraz z Barbarą Zmysłowską (ps. „Beata”) w kwaterach żołnierzy i sanitariuszek batalionu „Zośka” na Wojskowych Powązkach w Warszawie (kwatera B20-2-18).
Został dwukrotnie odznaczony Krzyżem Walecznych.

</doc>
<doc id="1060335" url="https://pl.wikipedia.org/wiki?curid=1060335" title="Radio niebieskie oczy Heleny">
Radio niebieskie oczy Heleny

Radio niebieskie oczy Heleny – album rzeszowskiej grupy 1984. Jest to drugi album, chociaż wydany jako pierwszy, ponieważ "Specjalny rodzaj kontrastu" (materiał nagrany w RSC Studio – Rzeszów w 1987 r.), wydany został dopiero w 2003 r. przez Boofish Records.
Lista utworów.
Nagrań dokonano w Studio HIT w Warszawie w dniach 6 - 20 grudnia 1990.
Autorzy.
kompozycje i teksty – Piotr Liszcz
aranżacje – 1984

</doc>
<doc id="1060337" url="https://pl.wikipedia.org/wiki?curid=1060337" title="Całe miasto śpi">
Całe miasto śpi

Całe miasto śpi – singel promujący album "4891" zespołu 1984.

</doc>
<doc id="1060340" url="https://pl.wikipedia.org/wiki?curid=1060340" title="Natalia Hiszpańska">
Natalia Hiszpańska

Natalia Hiszpańska (ur. 16 kwietnia 1904 w Warszawie, zm. 14 lutego 1944 w Auschwitz-Birkenau) – harcmistrz (od 1927), podporucznik. Córka architekta Franciszka Eychhorna oraz aktorki i śpiewaczki Natalii z Borodziczów.
Życiorys.
Ukończyła gimnazjum Anieli Wereckiej, należała do 10 WŻDH im. Józefa Sułkowskiego. W 1924 roku zdała maturę i rozpoczęła studia na wydziale architektury Politechniki Warszawskiej. Współprojektantka, razem z Mirosławem Szabuniewiczem, kolonii domów Towarzystwa Osiedli Robotniczych na Grochowie. Była drużynową w 18 WŻDH, następnie zorganizowała Krąg Starszoharcerski „Wilcze Gniazdo”. 28 czerwca 1932 roku poślubiła Stanisława Hiszpańskiego. W latach 1932–1939 członkini komitetu redakcyjnego pisma „Skrzydła”. Od 1935 roku kierowała Wydziałem Starszych Harcerek w Głównej Kwaterze Harcerek. Uczestniczyła w wojnie obronnej Polski w 1939 roku. Pod koniec roku 1939 wstąpiła w szeregi Służby Zwycięstwu Polski (następnie ZWZ – AK) i pełniła funkcję zastępcy szefa Wydziału Łączności Wewnętrznej Oddziału II Komendy Głównej ZWZ–AK. W 1940 roku pracowała w Stołecznym Komitecie Samoobrony Społecznej przy rejestracji strat wojennych. W 1943 roku odznaczona Krzyżem Walecznych.
8 maja 1943 aresztowana przez Gestapo i umieszczona na Pawiaku. Mimo bestialskich tortur jakim ją poddawano nie wydała nikogo. 24 sierpnia 1943 roku wywieziona do niemieckiego obozu koncentracyjnego Auschwitz-Birkenau, z wyrokiem pięciu lat obozu (po nich – kara śmierci). W obozie współpracowała z tamtejszym ruchem oporu. Zmarła w obozowym szpitalu 15 lutego 1944 roku. Jej symboliczny grób znajduje się na Cmentarzu Powązkowskim w Warszawie (kwatera 274-5-22).

</doc>
<doc id="1060342" url="https://pl.wikipedia.org/wiki?curid=1060342" title="The Cheeky Girls">
The Cheeky Girls

The Cheeky Girls - duet muzyczny pochodzący z Rumunii, z miasta Kluż-Napoka w Siedmiogrodzie, tworzony przez bliźniaczki: Monikę i Gabrielę Irimia, urodzone 31 października 1982 roku (Gabriela jest starsza o 10 minut). Nagrywają w Wielkiej Brytanii.

</doc>
<doc id="1060344" url="https://pl.wikipedia.org/wiki?curid=1060344" title="Julian Laskowski">
Julian Laskowski

Julian Laskowski ps. "Śpioch" (ur. 23 września 1922, zm. 22 września 1944 w Warszawie) – podporucznik, uczestnik powstania warszawskiego w III plutonie „Felek” 2. kompanii „Rudy” batalionu „Zośka”. 
Życiorys.
Był harcerzem 80 Drużyny Harcerskiej im. Jędrzeja Śniadeckiego. Podczas okupacji hitlerowskiej działał w konspiracji. Poległ 22 września 1944 podczas walk powstańczych przy ul. Wilanowskiej 1 na Czerniakowie. Pochowany w kwaterach żołnierzy i sanitariuszek batalionu „Zośka” na Wojskowych Powązkach w Warszawie (kwatera A20-3-8).
Został odznaczony Krzyżem Walecznych.

</doc>
<doc id="1060345" url="https://pl.wikipedia.org/wiki?curid=1060345" title="Afrykańska Organizacja Własności Intelektualnej">
Afrykańska Organizacja Własności Intelektualnej

Afrykańska Organizacja Własności Intelektualnej (fr." Organisation Africaine de la Propriété Intellectuelleor", "OAPI") – organizacja do spraw własności intelektualnej z siedzibą w Jaunde w Kamerunie. Organizacja powstała na mocy układu Bangi z 2 marca 1977. Układ poprawiono w 1999.
17 państw członkowskich organizacji to głównie kraje, w których język francuski jest językiem urzędowym.

</doc>
<doc id="1060350" url="https://pl.wikipedia.org/wiki?curid=1060350" title="Juliusz Janusz">
Juliusz Janusz

Juliusz Janusz (ur. 17 marca 1944 w Łyczanej) – polski duchowny rzymskokatolicki, dyplomata watykański, arcybiskup, nuncjusz apostolski w Rwandzie w latach 1995–1998, nuncjusz apostolski w Mozambiku w latach 1998–2003, nuncjusz apostolski na Węgrzech w latach 2003–2011, nuncjusz apostolski w Słowenii i delegatem apostolskim w Kosowie w latach 2011–2018.
Życiorys.
Urodził się 17 marca 1944 w Łyczanej, w diecezji tarnowskiej. Kształcił się w I Liceum Ogólnokształcącym im. Jana Długosza w Nowym Sączu, gdzie w 1961 złożył świadectwo dojrzałości. Nie mogąc dołączyć do Wyższego Seminarium Duchownego w Tarnowie z powodu jego przepełnienia w latach 1961-1967 kształcił się w Wyższym Seminarium Duchownym Archidiecezji Krakowskiej. Święceń kapłańskich udzielił mu 19 marca 1967 w katedrze na Wawelu arcybiskup metropolita krakowski Karol Wojtyła. 
W latach 1967–1969 pracował jako wikariusz w parafii Świętych Apostołów Szymona i Judy Tadeusza w Łodygowicach. Następnie wyjechał do Rzymu, gdzie studiował na Papieskim Uniwersytecie Laterańskim i uzyskał doktorat, kończąc również Papieską Akademię Kościelną. Pierwszą wyznaczoną mu placówką była w 1973 nuncjatura w Tajlandii, odpowiedzialna także za Laos, Malezję, Singapur, Kambodżę i Wietnam. W 1977 został przeniesiony do nuncjatury w Danii, której podlegały również Szwecja, Norwegia, Finlandia, Islandia i Grenlandia. Pracował również kolejno w nuncjaturach w Niemczech, Brazylii i Holandii. W 1990 tworzył struktury nuncjatury apostolskiej na Węgrzech. W latach 1992-1995 pełnił funkcję chargé d’affaires kierującego nuncjaturą apostolską w Republice Chińskiej na Tajwanie (Tajpej). 
25 marca 1995 papież Jan Paweł II mianował go nuncjuszem apostolskim w Rwandzie i arcybiskupem tytularnym Caprulae. Święcenia biskupie przyjął 8 maja 1995 w bazylice św. Piotra na Watykanie. Udzielił mu ich kardynał Angelo Sodano, sekretarz stanu Stolicy Apostolskiej, któremu asystowali kardynałowie Franciszek Macharski, arcybiskup metropolita krakowski, i Francis Arinze, przewodniczący papieskiej Rady ds. Dialogu Międzyreligijnego. Jako dewizę biskupią przyjął słowa „"Amor omnia sustinet"” ("Miłość wszystko przetrzyma"). Nuncjaturę w Rwandzie objął niedługo po zakończeniu ludobójstwa, podczas którego zginęło pięciu biskupów, około 150 księży i 200 sióstr. 26 września 1998 Jan Paweł II przeniósł go na urząd nuncjusza apostolskiego w Mozambiku, dochodzącego do siebie po wojnie domowej, a 9 kwietnia 2003 na urząd nuncjusza apostolskiego na Węgrzech.
10 lutego 2011 papież Benedykt XVI mianował go nuncjuszem apostolskim w Słowenii i delegatem apostolskim (nie mającym charakteru dyplomatycznego, lecz będącym urzędem pastoralnym) w Kosowie. 21 września 2018 przeszedł na emeryturę i został rezydentem przy parafii Matki Bożej Szkaplerznej w Korzennej.
Konsekrował arcybiskupów metropolitów - lublańskiego Stanislava Zore (2014) i mariborskiego Alojzija Cvikla (2015). Ponadto był współkonsekratorem podczas święceń ośmiu biskupów

</doc>
<doc id="1060351" url="https://pl.wikipedia.org/wiki?curid=1060351" title="152 mm armata wz. 1935 (Br-2)">
152 mm armata wz. 1935 (Br-2)

152 mm armata wz. 1935 (Br-2) (ros. "152-мм пушка образца 1935 года (Бр-2)") – radziecka dalekosiężna armata opracowana w latach 30. Produkowana w małych ilościach od 1937 do 1940. 22 czerwca 1941 Armia Czerwona posiadała 38 armat tego typu, z tego 28 w linii.
W 1955 armaty przeszły dogłębną modernizację i otrzymały oznaczenie Br-2M.

</doc>
<doc id="1060353" url="https://pl.wikipedia.org/wiki?curid=1060353" title="Mieczysław Kurowski">
Mieczysław Kurowski

Mieczysław Kurowski ps. Miriam (ur. 29 sierpnia 1923, zm. 1 września 1944 w Warszawie) – plutonowy, uczestnik powstania warszawskiego jako żołnierz III plutonu 1. kompanii „Maciek” batalionu „Zośka”.
Podczas okupacji hitlerowskiej działał w konspiracji. Uczestniczył m.in. w akcji „Sonderwagen”. Zginął 1 września 1944 podczas walk powstańczych na Starym Mieście. Miał 21 lat. Pochowany w kwaterach żołnierzy i sanitariuszek batalionu „Zośka” na Wojskowych Powązkach w Warszawie (kwatera A20-2-10).
Został odznaczony Krzyżem Walecznych.

</doc>
<doc id="1060354" url="https://pl.wikipedia.org/wiki?curid=1060354" title="Antonio Valsalva">
Antonio Valsalva



</doc>
<doc id="1060356" url="https://pl.wikipedia.org/wiki?curid=1060356" title="Barbara Zmysłowska">
Barbara Zmysłowska

Barbara Zmysłowska ps. „Beata” (ur. 14 września 1925 w Lublinie, zm. 14 sierpnia 1944 w Warszawie) – sanitariuszka, uczestniczka powstania warszawskiego w IV plutonie 1. kompanii „Maciek” batalionu „Zośka”. Córka Adama i Janiny.
Życiorys.
Walczyła Woli i na Starym Mieście
Poległa 14. dnia powstania warszawskiego w walkach na Starym Mieście. Miała 18 lat. Pochowana wraz z Romanem Krzemińskim (ps. „Krępy”) w kwaterach żołnierzy i sanitariuszek batalionu „Zośka” na Wojskowych Powązkach w Warszawie (kwatera B20-2-18).
Została odznaczona Krzyżem Walecznych.

</doc>
<doc id="1060359" url="https://pl.wikipedia.org/wiki?curid=1060359" title="Afrykańska Regionalna Organizacja Własności Intelektualnej">
Afrykańska Regionalna Organizacja Własności Intelektualnej

Afrykańska Regionalna Organizacja Własności Intelektualnej, ARIPO (od ang. "African Regional Intellectual Property Organization") – międzyrządowa organizacja współpracy między państwami Afryki w zakresie spraw własności intelektualnej.
W jej skład wchodzi 16 państw (głównie tych, w których językiem urzędowym jest angielski).

</doc>
<doc id="1060360" url="https://pl.wikipedia.org/wiki?curid=1060360" title="Eurazjatycka Organizacja Patentowa">
Eurazjatycka Organizacja Patentowa

Eurazjatycka Organizacja Patentowa (ang. "Eurasian Patent Organization", "EAPO") – organizacja regionalna działająca na podstawie Konwencji o Patencie Eurazjatyckim. Jej zadaniem jest udzielanie patentów eurazjatyckich, a oficjalnym językiem język rosyjski. Siedzibą organizacji jest Moskwa.
Państwa członkowskie.
Do organizacji należy 9 krajów członkowskich:

</doc>
<doc id="1060366" url="https://pl.wikipedia.org/wiki?curid=1060366" title="Sarah Barrable Tishauer">
Sarah Barrable Tishauer



</doc>
<doc id="1060367" url="https://pl.wikipedia.org/wiki?curid=1060367" title="44 (komiks)">
44 (komiks)

"44" – pierwsza profesjonalna i dotychczas największa antologia komiksowa opowiadająca o powstaniu warszawskim. Została wydana 28 sierpnia 2007 przez Muzeum Powstania Warszawskiego.
Antologia składa się z 17 odrębnych nowel (260 stron) o tematyce powstańczej. Komiksy zostały wykonane przez uznanych i profesjonalnych polskich scenarzystów i rysowników komiksowych. Wcześniejsze wydania komiksowe o podobnej tematyce miały charakter amatorski albo pokonkursowy. Autorzy antologii zostali wybrani i następnie zaproszeni do udziału w projekcie przez redakcję.
Koordynatorem projektu ze strony Muzeum była Hanna Nowak-Radziejowska a dyrektorem artystycznym projektu Przemysław Truściński. Pieczę nad całą koncepcją trzymał dyrektor Muzeum Jan Ołdakowski. Projekt graficzny książki został wykonany przez studio Bitterlix.

</doc>
<doc id="1060369" url="https://pl.wikipedia.org/wiki?curid=1060369" title="Genbank">
Genbank



</doc>
<doc id="1060372" url="https://pl.wikipedia.org/wiki?curid=1060372" title="X PRIZE Foundation">
X PRIZE Foundation

X PRIZE Foundation – organizacja non-profit fundująca nagrody w celu stymulacji publicznego współzawodnictwa. Organizacja ogłosiła przyznanie nagród o różnych wysokościach za osiągnięcie wymaganych kryteriów w różnych dziedzinach nauki i techniki.

</doc>
<doc id="1060374" url="https://pl.wikipedia.org/wiki?curid=1060374" title="Mostowscy">
Mostowscy

Mostowscy (biał. Мастоўсцы, ros. Мостовске) – ród szlachecki, zamieszkujący tereny Nowogródczyzny i Mińszczyzny. Gniazda rodowe to Okińczyce, Świerynowo, Kisielewszczyzna, Grań.
Najstarsze wzmianki o Mostowskich znajdują się w Metryce Litewskiej pod datą 1526 r. Najstarsze groby z początku XIX w. znajdują się na cmentarzu w Nowym Świerżniu.

</doc>
<doc id="1060379" url="https://pl.wikipedia.org/wiki?curid=1060379" title="Tadeusz Krawczuk">
Tadeusz Krawczuk

Tadeusz Krawczuk (ur. 19 stycznia 1924 w Białymstoku, zm. 8 maja 1949 w Ząbkach) – chorąży, uczestnik II wojny światowej w szeregach Armii Czerwonej i Wojska Polskiego, funkcjonariusz aparatu bezpieczeństwa PRL.
Życiorys.
Urodził się w rodzinie Jana i Heleny Krawczuków. W 1940 został deportowany w głąb ZSRR. W 1941 wstąpił do Armii Czerwonej, w styczniu 1943 został ranny w bitwie pod Stalingradem. Następnie wstąpił do 1 DP im. T. Kościuszki. Uczestnik bitwy pod Lenino, szef kompanii zwiadu konnego. 27 lipca 1944 wstąpił do Polskiej Partii Robotniczej. Ponownie ranny w walkach o przełamanie Wału Pomorskiego. Po wojnie służył w Informacji Wojskowej, w marcu 1946 zdemobilizowany. Od 30 kwietnia 1946 funkcjonariusz WUBP w Białymstoku, referent Wydziału I, następnie Wydziału IV. W lipcu 1947 na własną prośbę przeniesiony do pracy w Referacie III do walki z bandytyzmem w Wysokiem Mazowieckiem.
Będąc starszym sierżantem pracował jako referent powiatowego urzędu bezpieczeństwa publicznego Wysokie Mazowieckie na Białostocczyźnie. Kierował w tym okresie między innymi grupą operacyjną UBP-KBW która dokonała prowokacji w wyniku której zginął Władysław Żwański pseudonim "Błękit", komendant Okręgu NZW Białystok i jego adiutant, niezidentyfikowany żołnierz NZW o pseudonim "Zawisza". Do strzelaniny doszło 1 lipca 1948, we wsi Dąbrowa-Tworki. Czterej członkowie NZW zostali zwabieni pod pozorem spotkania z żołnierzami Armii Krajowej i ostrzelani przez dowodzony przez Krawczuka 10-osobowy oddział żołnierzy Korpusu Bezpieczeństwa Wewnętrznego. Z miejsca zdarzenia udało się zbiec: Tadeuszowi Malinowskiemu pseudonim "Bimbo" oraz Czesławowi Tymińskiemu pseudonim "Mściwy". 
Za akcję likwidacji "Błękita", Tadeusz Krawczuk został odznaczony Krzyżem Walecznych, awansowany do stopnia chorążego, oraz otrzymał nagrodę pieniężną. Był uczestnikiem kursów Centrum Wyszkolenia Ministerstwa Bezpieczeństwa Publicznego w Legionowie. Zginął w wypadku kolejowym, próbując pod wpływem alkoholu zatrzymać przejeżdżający pociąg. 
Według legendy wykreowanej przez niektórych historyków w okresie PRL-u, został rozpoznany przez Tadeusza Malinowskiego oraz Czesława Tymińskiego i bestialsko zamordowany przez syna Władysława Żwańskiego, porucznika Zbigniewa Żwańskiego pseudonim "Noc". 

</doc>
<doc id="1060380" url="https://pl.wikipedia.org/wiki?curid=1060380" title="Los Alamos National Laboratory">
Los Alamos National Laboratory

Los Alamos National Laboratory − laboratorium naukowe położone w pobliżu miasteczka Los Alamos w amerykańskim stanie Nowy Meksyk. 
Podlega Departamentowi Energii Stanów Zjednoczonych. W pracach badawczych współpracuje z Uniwersytetem Kalifornijskim. Zatrudnia ponad 9000 pracowników, a jego roczny budżet to około 2,2 mld dolarów. Ośrodek prowadzi badania nad wieloma dziedzinami nauki, między innymi nad wykorzystaniem energii słonecznej i jądrowej do celów pokojowych. Jego rola w badaniach nad bronią nuklearną skupia się głównie na przeprowadzaniu komputerowych symulacji wybuchów jądrowych. Znajduje się tu superkomputer Roadrunner, który w 2008 roku jako pierwszy superkomputer w historii osiągnął wydajność ponad 1 PFLOPS.
Historia.
Laboratorium powstało w 1942 jako ośrodek badań jądrowych, w ramach realizacji Projektu Manhattan. Podczas II wojny światowej prowadzono w nim pod kierunkiem Roberta Oppenheimera prace nad konstrukcją amerykańskiej bomby atomowej, zaś po II wojnie światowej nad konstrukcją bomb wodorowych.

</doc>
<doc id="1060383" url="https://pl.wikipedia.org/wiki?curid=1060383" title="Chicago blues">
Chicago blues



</doc>
<doc id="1060386" url="https://pl.wikipedia.org/wiki?curid=1060386" title="Stosunek ciągu do ciężaru">
Stosunek ciągu do ciężaru



</doc>
<doc id="1060388" url="https://pl.wikipedia.org/wiki?curid=1060388" title="Olivera Jevtić">
Olivera Jevtić

Olivera Jevtić (ur. 24 lipca 1974 w m. Titovo Užice) – serbska lekkoatletka, specjalistka biegów długodystansowych i maratonu.
Jej największym sukcesem jest srebrny medal w biegu maratońskim podczas Mistrzostw Europy w 2006 w Göteborgu. Startuje w klubie „Mladost Užice”.

</doc>
<doc id="1060393" url="https://pl.wikipedia.org/wiki?curid=1060393" title="Hisaya Nakajō">
Hisaya Nakajō

 – mangaka znana z mangi "Hanazakari no kimitachi e", która ukazywała się w magazynie shōjo "Hana to Yume".

</doc>
<doc id="1060395" url="https://pl.wikipedia.org/wiki?curid=1060395" title="Piwo bezalkoholowe">
Piwo bezalkoholowe

Piwo bezalkoholowe – rodzaj piwa z niską zawartością alkoholu. Aby piwo zostało uznane za bezalkoholowe, zawartość alkoholu nie może przekroczyć 0,5% całkowitej objętości. 
Piwa bezalkoholowe są warzone w tradycyjny sposób, tyle że w ściśle określonym momencie fermentacja jest przerywana, przez co nie dopuszcza się do wytworzenia alkoholu. Pozwala to zachować w piwie bezalkoholowym wszystkie pozostałe związki, które występują w ich alkoholowych odpowiednikach oraz smak.
Zmniejszenie zawartości alkoholu powoduje, że jest ono niskokaloryczne, gdyż pozostaje w nim cukier nieprzetworzony w alkohol. Za niskokaloryczność odpowiada większe rozwodnienie tego napoju. Część pszenicznych piw bezalkoholowych, takich jak Erdinger Alkoholfrei lub Paulaner Hefe-Weissbier Alkoholfrei ma status napojów izotonicznych. Piwo takie bogate jest w polifenole, mikroelementy i witaminy z grupy B. Istnieje piwo Birell Isotonic.
Proces dealkoholizacji.
Metoda dealkoholizacji została opisana w patencie US6689401B1. Proces dealkoholizacji rozpoczyna się od przygotowania ekstraktu o zawartości poniżej około 14% słodu i zboża. Następnie gotuje się do uzyskania brzeczki. Później dodaje się chmiel do wspomnianej brzeczki, która jest napowietrzana. Brzeczkę miesza się z zawiesiną drożdży, aby uzyskać liczbę komórek drożdży około 80 do 180 milionów komórek na mililitr. Proces kontynuuje się fermentując roztwór w temperaturze od około 3°C do około 10°C przez 1 do 40 godzin. Potem drożdże są usuwane ze sfermentowanej brzeczki, a powstały w ten sposób napar filtruje się i poddaje elektrolizie za pomocą elektrody miedzianej w celu usunięcia HS. Ostatecznie stężenie alkoholu w naparze doprowadza się wodą gazowaną do uprzednio wybranego poziomu, a powstały napar poddaje się starzeniu przez co najmniej 24 godziny.
Popularność.
Jak podają statystyki za rok 2019, w Polsce konsekwentnie spada zawartość alkoholu w piwie a rośnie popularność piw smakowych. Piwa bezalkoholowe odpowiadają już za niemal 5 proc. sprzedaży.

</doc>
<doc id="1060396" url="https://pl.wikipedia.org/wiki?curid=1060396" title="Kiriko Nananan">
Kiriko Nananan

 jest mangaką znaną z realistycznych prac josei. Jej pierwsza praca została umieszczona w Garo w 1993.

</doc>
<doc id="1060397" url="https://pl.wikipedia.org/wiki?curid=1060397" title="Jessica Schwarz">
Jessica Schwarz

Jessica Schwarz (ur. 5 maja 1977 w Michelstadt, Niemcy) – niemiecka aktorka.

</doc>
<doc id="1060400" url="https://pl.wikipedia.org/wiki?curid=1060400" title="Fotobłysk">
Fotobłysk



</doc>
<doc id="1060403" url="https://pl.wikipedia.org/wiki?curid=1060403" title="Feniks (nagroda SWK)">
Feniks (nagroda SWK)

Feniks – doroczna nagroda Stowarzyszenia Wydawców Katolickich, mająca za cel "promowanie i wyróżnienie wartościowych publikacji, które traktują o katolicyzmie lub przez swą wymowę pozytywnie ukazują wartości chrześcijańskie". Nagroda jest przyznawana nieprzerwanie od 1999 roku.
Nagrody i wyróżnienia przyznawane w 10 kategoriach: serii wydawniczej, literackiej, nauk kościelnych, albumów i edytorskiej, publikacji dla dzieci, publikacji dla młodzieży, książki autora zagranicznego, tłumacza, publicystyki religijnej, multimedialnej.
Wyróżnieni otrzymują dyplomy honorowe, a zwycięzcy w poszczególnych kategoriach specjalne statuetki Feniksa. Wyniki konkursu ogłaszane są podczas odbywających się wiosną w Warszawie Targów Wydawców Katolickich (w 2007 miały miejsce już XIII Targi SWK).
Równolegle przyznawana jest nagroda „Małego Feniksa”, którą Stowarzyszenie Wydawców Katolickich honoruje dziennikarzy.

</doc>
<doc id="1060405" url="https://pl.wikipedia.org/wiki?curid=1060405" title="Joanna Staniucha-Szczurek">
Joanna Staniucha-Szczurek

Joanna Staniucha-Szczurek (ur. 5 grudnia 1981 w Goleniowie) – polska siatkarka, grająca na pozycji przyjmującej, reprezentantka Polski. Po sezonie 2016/2017 zakończyła karierę sportową. Obecnie pracuje w sztabie szkoleniowym SMS PZPS Szczyrk.
Po raz pierwszy powołana do reprezentacji przez Zbigniewa Krzyżanowskiego w 2000. W 2007 Marco Bonitta powołał ją na mecze w turnieju Volley Masters Montreux. W 2010 została przez Jerzego Matlaka powołania do kadry na Grand Prix siatkarek i mistrzostwa świata.
22 stycznia 2012 roku urodziła syna Jakuba. Jej młodszą siostrą jest Natalia Piekarczyk a szwagrem trener siatkarski Bartłomiej Piekarczyk.
Sukcesy klubowe.
Mistrzostwo Polski:
Puchar Polski:
Superpuchar Polski:
Sukcesy reprezentacyjne.
Letnia Uniwersjada:

</doc>
<doc id="1060408" url="https://pl.wikipedia.org/wiki?curid=1060408" title="Wawrzyniec Scupoli">
Wawrzyniec Scupoli



</doc>
<doc id="1060410" url="https://pl.wikipedia.org/wiki?curid=1060410" title="Towa Ōshima">
Towa Ōshima

 - japońska mangaka. 
Jej najlepszą mangą jest High School Girls, nakręconą jako anime pod tytułem Girl's High. Manga ta obecnie (2007) emitowana jest w Japonii. Jej ojciec, Yasuichi Ōshima, był także znanym mangaką. 

</doc>
<doc id="1060412" url="https://pl.wikipedia.org/wiki?curid=1060412" title="Ibrahim Ibn Jakub">
Ibrahim Ibn Jakub



</doc>
<doc id="1060416" url="https://pl.wikipedia.org/wiki?curid=1060416" title="USS Sargo">
USS Sargo

Okręty US Navy o nazwie USS "Sargo", pochodzącej od nazwy ryby żyjącej w wodach przybrzeżnych południowych stanów USA:

</doc>
<doc id="1060418" url="https://pl.wikipedia.org/wiki?curid=1060418" title="Peach-Pit">
Peach-Pit

 – duet mangaczek, Banri Sendo i Shibuko Ebara.
Ich pseudonim pochodzi od baru, pojawiającym się w serialu "Beverly Hills, 90210". Ilustracje są rysowane w stylu mang bishōjo.

</doc>
<doc id="1060424" url="https://pl.wikipedia.org/wiki?curid=1060424" title="Erica Sakurazawa">
Erica Sakurazawa

 – japońska rysowniczka mangi, publikująca swoje prace w czasopiśmie "Josei", pismach kobiet-mangaków. Niektóre swoje prace umieszcza w czasopiśmie dla dorosłych "Manga Burikko". 

</doc>
<doc id="1060425" url="https://pl.wikipedia.org/wiki?curid=1060425" title="Jucha">
Jucha



</doc>
<doc id="1060428" url="https://pl.wikipedia.org/wiki?curid=1060428" title="PEACH-PIT">
PEACH-PIT



</doc>
<doc id="1060440" url="https://pl.wikipedia.org/wiki?curid=1060440" title="Nowy Targ (stacja kolejowa)">
Nowy Targ (stacja kolejowa)

Nowy Targ – stacja kolejowa w Nowym Targu w województwie małopolskim.
W roku 2017 stacja obsługiwała 100–149 pasażerów na dobę.
Historia.
Linia kolejowa do Zakopanego została otwarta 25 października 1899 roku. Szlak kolejowy do Suchej Góry został otwarty w dniu 1 lipca 1904 roku. W miejscowości została wybudowana parowozownia. Dodatkowo do nawadniania parowozów zbudowana została wieża ciśnień oraz żuraw wodny. Podczas elektryfikacji linii do Zakopanego wybudowano peron wyspowy. W 1987 roku pociągi pasażerskie do Nowego Targu Fabrycznego zostały zawieszone&lt;ref name="SK-02/2012"&gt;&lt;/ref&gt;. W 1991 roku linia kolejowa do Podczerwonego została zlikwidowana. Na trasie dawnej linii kolejowej poprowadzono drogę rowerową z Nowego Targu do Trzciany.

</doc>
<doc id="1060443" url="https://pl.wikipedia.org/wiki?curid=1060443" title="Ludmyła Błonśka">
Ludmyła Błonśka

Ludmyła Błonśka (ukr. Людмила Блонська; ur. 9 listopada 1977 w Symferopolu) – ukraińska siedmioboistka.
Jej rekord życiowy w siedmioboju to 6832 punkty i został ustanowiony w sierpniu 2007 na Mistrzostwach Świata w Lekkoatletyce 2007.
Zdobywczyni złotego medalu na Halowych Mistrzostwach Świata w Lekkoatletyce 2006 w pięcioboju lekkoatletycznym oraz srebrnego medalu Mistrzostwach Świata w Lekkoatletyce 2007 w siedmioboju.
Podczas zawodów rozgrywanych na olimpiadzie w Pekinie zajęła drugie miejsce z wynikiem 6700 punktów. Międzynarodowy Komitet Olimpijski odebrał jej srebrny medal i wykluczył z igrzysk za stosowanie metyltestosteronu, oznacza to koniec kariery Ukrainki, gdyż w 2002 roku została ona zdyskwalifikowana za doping, a drugie takie przewinienie kończy się dyskwalifikacją dożywotnią.

</doc>
<doc id="1060444" url="https://pl.wikipedia.org/wiki?curid=1060444" title="Riku Sanjō">
Riku Sanjō

 – japoński scenarzysta, autor scenariuszy do mang i anime.

</doc>
<doc id="1060447" url="https://pl.wikipedia.org/wiki?curid=1060447" title="Przystanek autobusowy">
Przystanek autobusowy

Przystanek autobusowy – miejsce, w którym zgodnie z określoną trasą usługi regularnej planowany jest przystanek służący wejściu na pokład autobusu lub jego opuszczeniu przez pasażerów.
Przystanki autobusowe mogą posiadać wiaty chroniące oczekujących pasażerów przed warunkami atmosferycznymi oraz barierki zabezpieczające przed wejściem na jezdnię. Mogą posiadać również elementy ułatwiające dostęp osobom niepełnosprawnym. Przystanki autobusowe zazwyczaj są również odpowiednio oznakowane i posiadają informacje o rozkładzie jazdy linii, których autobusy zatrzymują się na danym przystanku.
W miastach, przystanek ten może pełnić również funkcję przystanku trolejbusowego albo, w przypadku, gdy jezdnia drogowa jest wspólna z jezdnią tramwajową przystanki te mogą pełnić też funkcję przystanków tramwajowych.
Przystanki, na których jest możliwość przesiadki do autobusów innych relacji, nazywane są przystankami węzłowymi lub przesiadkowymi.
Wiaty przystankowe.
Zadaniem wiat przystankowych jest osłanianie podróżnych oczekujących na środek lokomocji przed warunkami atmosferycznymi. Zwykle są to konstrukcje stalowo-szklane, jednakże niektórzy najwięksi producenci posiadają w swoich ofertach również wersje bardziej ekskluzywne wykonane z aluminium. Dawniej wiaty wykonywano również w całości z betonu, tworzywa sztucznego lub blachy.
Pętle autobusowe.
Na końcowych przystankach linii autobusowych (głównie komunikacji miejskiej) buduje się często pętle autobusowe w postaci placów lub zawracającej jezdni. Przy pętlach tym mogą znajdować się obiekty służące celom eksploatacyjnym, takie jak zabudowania socjalne dla kierowców lub dyspozytornie.
Dworce autobusowe.
Obszary zgrupowania większej ilości przystanków nazywane są dworcami autobusowymi. Znajduje się przy nich budynek zawierający infrastrukturę służącą podróżnym i pracownikom firmy transportowej, np. poczekalnię, punkt sprzedaży biletów, czy też punkt handlowy.
Dworce autobusowe występujące w komunikacji podmiejskiej i dalekobieżnej można podzielić na:
Badania naukowe.
Przystanki są przedmiotem badań naukowych. Badania te prowadzone są w dwóch aspektach:

</doc>
<doc id="1060449" url="https://pl.wikipedia.org/wiki?curid=1060449" title="Port lotniczy Turyn">
Port lotniczy Turyn

Port lotniczy Turyn – międzynarodowy port lotniczy położony w miejscowości Caselle Torinese, 6 km na północ od Turynu. Jest największym portem lotniczym w Piemoncie. Z centrum miasta połączony jest linią kolejową oraz Autostradą RA10.

</doc>
<doc id="1060453" url="https://pl.wikipedia.org/wiki?curid=1060453" title="Dyskografia Nirvany">
Dyskografia Nirvany

Dyskografia Nirvany, amerykańskiego zespołu grungowego, zawiera trzy albumy studyjne, dwadzieścia singli, dwa albumy koncertowe, dwa mini albumy, trzy składanki, oraz dwa box sety. To zestawienie nie zawiera wydawnictw muzycznych nagranych przez poszczególnych członków grupy ani powiązane z nimi zespoły takie jak np.: Fecal Matter, Melvins, The Men of Porn, Mudhoney, The Germs, Foo Fighters, Sweet 75, Eyes Adrift czy No WTO Combo.
Nirvana powstała w 1987 roku, z inicjatywy wokalisty i gitarzysty Kurta Cobaina i basisty Krista Novoselica, natomiast stanowisko perkusisty było wypełniane przez wielu muzyków. Zespół wydał swój debiutancki album, "Bleach", w 1989 roku w niezależnej wytwórni płytowej Sub Pop. Po czym na stałe do grupy dołączył perkusista Dave Grohl, z którym Nirvana podpisała kontrakt płytowy z Geffen Records zależną od DGC Records. Pod skrzydłami nowej wytwórni, zespół wydał drugi album studyjny "Nevermind", który stał się jednym z najlepiej sprzedających się albumów alternatywnych lat dziewięćdziesiątych oraz spopularyzował rodzący się w Seattle, grunge oraz rock alternatywny. Trzecia płyta zespołu, "In Utero", była również sukcesem komercyjnym, dostała sporo pochlebnych recenzji, choć nie spotkała się z tak dużym zainteresowaniem jak "Nevermind", na który czekali członkowie grupy. Nirvana została rozwiązana w 1994 roku, po śmierci lidera grupy Kurta Cobaina. Od tamtej pory ukazało się kilka wydawnictw pośmiertnych, przy wydaniu ostatniego singla Nirvany "You Know You’re Right" doszło do konfliktów prawnych między wdową po Cobainie Courtney Love a pozostałymi członkami grupy. W marcu, 2006 roku, Love sprzedała 25% praw do muzyki Nirvany. Nabywcą został Larry Mestel z Primary Wave Music Publishing. Grupa sprzedała ponad pięćdziesiąt milionów płyt na całym świecie w tym ponad dwadzieścia pięć milionów płyt w samych Stanach Zjednoczonych.
Albumy i Box-Sety.
"–" oznacza iż album został wydany ale nie dostał się na listę
Single.
"–" oznacza iż singel został wydany ale nie dostał się na listę lub nie wydano go w danym kraju.
Single promocyjne.
"–" oznacza iż singel został wydany ale nie dostał się na listę lub nie wydano go w danym kraju.
Split single.
"–" oznacza iż album został wydany ale nie dostał się na listę
Niewydane piosenki.
W maju 2002 roku, Courtney Love, oświadczyła, że jest w posiadaniu 109 nigdy wcześniej nie wydanych utworów, nagranych przez Cobaina z i bez Nirvany. Z tych piosenek 61 zostało wydanych na box secie "With the Lights Out", trzy kolejne zamieszczono na kompilacji "Sliver - The Best of the Box". Poza tym pozostała część kolekcji Love jest obfita w nieoficjalne nagrania Nirvany, w tym covery oraz nagrań z tzw. jam session, które wcześniej znalazły się już na bootlegach.

</doc>
<doc id="1060456" url="https://pl.wikipedia.org/wiki?curid=1060456" title="Prawobrzeżna Ukraina">
Prawobrzeżna Ukraina



</doc>
<doc id="1060459" url="https://pl.wikipedia.org/wiki?curid=1060459" title="Hruba Przehyba (Tatry Zachodnie)">
Hruba Przehyba (Tatry Zachodnie)

Hruba Przehyba – przełęcz w grani głównej słowackich Tatr Zachodnich pomiędzy Szeroką Kopą (ostatni na zachód wierzchołek Trzech Kop) a Hrubą Kopą. Jest płytka i skalista. Po północnej stronie strome zbocza opadają spod przełęczy do Doliny Rohackiej (powyżej Rohackich Stawów), zaś od południowej strony nieco mniej stromo do Wielkich Zawratów w górnej części Doliny Żarskiej. Przez przełęcz prowadzi główną granią trudny szlak turystyczny porównywany do polskiej Orlej Perci.

</doc>
<doc id="1060460" url="https://pl.wikipedia.org/wiki?curid=1060460" title="Everwood">
Everwood

Everwood – amerykański serial telewizyjny.
Serial opowiada o losach neurochirurga Andy'ego Browna, którego życie całkowicie się zmienia po śmierci jego żony. Z dnia na dzień postanawia z dwójką swoich dzieci przenieść się z Nowego Jorku do małego miasteczka, Everwood, gdzie otwiera małą przychodnię.

</doc>
<doc id="1060465" url="https://pl.wikipedia.org/wiki?curid=1060465" title="27º Rally Argentina">
27º Rally Argentina



</doc>
<doc id="1060466" url="https://pl.wikipedia.org/wiki?curid=1060466" title="Colin McRae Rally (seria)">
Colin McRae Rally (seria)

Colin McRae Rally – seria trzynastu wyścigowych i rajdowych gier wideo produkowanych przez brytyjskie studio Codemasters, sygnowana nazwiskiem szkockiego kierowcy rajdowego Colina McRae. W Polsce pierwszą część wydała Cenega, następne cztery zostały wydane przez Cdp.pl, DiRT i DiRT 2 przez Codemasters, a DiRT 3 i DiRT Showdown (w 2012 roku) przez Licomp Empirical Multimedia.
W polskich wersjach językowych całej serii gier jako piloci udzielali głosu przede wszystkim zwykli kierowcy rajdowi, m.in. Krzysztof Hołowczyc, Janusz Kulig i Leszek Kuzaj. W oryginalnej wersji językowej głosu udzielali zawodowi piloci: Derek Ringer (przez pierwsze trzy części) i Nicky Grist (przez następne dwie). Gry z tego cyklu traktowały przede wszystkim o zawodach WRC i pozwalały pokierować znanymi samochodami występującymi w mistrzostwach, m.in. Subaru Imprezą WRC, Mitsubishi Lancer Evolution, Fordem Focusem WRC czy Citroënem Xsarą WRC.
DiRT.
W 2007 roku twórcy zaczęli w nazwach gier dodawać frazę DiRT, zmieniając jednocześnie koncepcję. Zadaniem gracza jest branie udziału w imprezach rajdowych w różnych miejscach na świecie. W częściach: "Colin McRae: DiRT" oraz "DiRT 2" znalazło się kilka tras umiejscowionych w scenerii pustynnej. Pojawiły się także samochody terenowe oraz buggy.
"DiRT 3" został ogłoszony jako "powrót do korzeni". Dodano także tryb Gymkhana, w którym należy wykonywać sztuczki, tj. skoki, donuty, bączki.
24 maja 2012 został wydany "DiRT Showdown", będący spin-offem serii. Celem gry jest oprócz ścigania się, niszczenie samochodów rywali.
27 kwietnia 2015 udostępniono wczesną wersję gry "Dirt Rally" na platformie Steam.
Kontynuacja Colin McRae Rally.
30 lipca 2014 r. został wydany Colin McRae Rally, będący remakiem Colin McRae Rally 2.0. W porównaniu do 2.0 została ulepszona grafika oraz dźwięki gry. Wszystkie pojazdy i trasy zostały przeportowane z PlayStation do PC, Mac oraz Android i iOS.

</doc>
<doc id="1060468" url="https://pl.wikipedia.org/wiki?curid=1060468" title="Lewobrzeżna Ukraina">
Lewobrzeżna Ukraina



</doc>
<doc id="1060472" url="https://pl.wikipedia.org/wiki?curid=1060472" title="Silverjet">
Silverjet

Silverjet – brytyjska linia lotnicza z siedzibą w Londynie. Obsługiwała połączenia pomiędzy portem lotniczym Londyn-Luton, a Newark i Dubajem.
Obecnie zlikwidowana.

</doc>
<doc id="1060476" url="https://pl.wikipedia.org/wiki?curid=1060476" title="Wiesław Lendzion">
Wiesław Lendzion

Wiesław Lendzion (ur. 10 lutego 1939 w Nowym Mieście Lubawskim) – polski piłkarz i trener.
Kariera.
Wychowanek Drwęcy Nowe Miasto Lubawskie, w której występował w latach 1956-1959. Następnie grał w Huraganie Morąg (1959-1961), Warmii Olsztyn (1961-1965), zaś największe sukcesy święcił z Wisłą Kraków (1965-1973). W jej szeregach rozegrał 182 spotkania, strzelając 25 goli (także w europejskich pucharach). W 1966 r. zdobył wicemistrzostwo Polski, a w 1967 r. Puchar Polski. Później występował w Cracovii (1974-1976). Po zakończeniu kariery zajął się szkoleniem piłkarzy. Trener Wisły Kraków od 1 października 1981 do 30 czerwca 1982. Prowadził seniorów Wisły w 21 spotkaniach. Pod jego wodzą „Biała Gwiazda” zajęła 8. miejsce w I lidze. Później wrócił do Olsztyna, gdzie odpowiadał za szkolenie młodzieży w Warmii Olsztyn.

</doc>
<doc id="1060479" url="https://pl.wikipedia.org/wiki?curid=1060479" title="Concorde (stacja metra)">
Concorde (stacja metra)

Concorde – stacja 1., 8. i 12. linii metra w Paryżu. Stacja znajduje się na granicy 1. i 8. dzielnicy Paryża. Na linii 1 została otwarta 13 sierpnia 1900 r, na linii 8 - 12 marca 1914, a na linii 12 - 5 listopada 1910.

</doc>
<doc id="1060480" url="https://pl.wikipedia.org/wiki?curid=1060480" title="Gregory Smith">
Gregory Smith

Gregory Edward Smith (ur. 6 lipca 1983 w Toronto) – kanadyjski aktor. Ma podwójne obywatelstwo amerykańsko-kanadyjskie.
Życiorys.
Urodził się w Toronto w Ontario jako syn Terrei (z domu Oster), nauczycielki ze Stanów Zjednoczonych, i Maurice’a Smitha, producenta filmów niskobudżetowych pochodzącego z Wielkiej Brytanii. Jego dziadka ze strony matki przodkami byli żydzi aszkenazyjscy, ma też angielskie, holenderskie, niemieckie, szwedzkie i norweskie korzenie. Wychowywał się wraz z siostrą Samanthą oraz dwoma braćmi – Andrew i Douglasem.
Mając 14 miesięcy pojawił się w reklamie proszku do prania Tide. W 1994, w wieku 11 lat po raz pierwszy wystąpił na kinowym ekranie jako Bobbye w komediodramacie "Andre" u boku Keitha Carradine i Tiny Majorino. W 1997 jako Sport w filmie familijnym "Harriet szpieg" (1996) był nominowany do Young Artist Award. W 1998 za postać Jessego Hacketta w komedii grozy "Okropna nauczycielka" ("My Teacher Ate My Homework", 1997) z Shelley Duvall i Margot Kidder został uhonorowany Young Artist Award. W 1999 otrzymał kolejną nominację do Young Artist Award jako Alan Abernathy w komedii przygodowej Joe Dantego "Mali żołnierze" (1998) z Kirsten Dunst. W dramacie historycznym Rolanda Emmericha "Patriota" (2000) z Melem Gibsonem i Heathem Ledgerem zagrał rolę Thomasa Martina. Za kreację Ephrama Browna w serialu młodzieżowym The WB "Everwood" (2002−2006) zdobył Young Artist Award i nominację do Nagrody Satelity.
W 2006 założył firmę producencką o nazwie Braveart Films wraz z Susan Johnson, z którą współpracował przy "Nearing Grace" (2005), ich pierwszym filmem była niskobudżetowa komedia "Paróweczki" (2008).
Jako fotograf amator publikuje zdjęcia, które zrobił z całego świata, na stronie internetowej www.25shot.com.
18 sierpnia 2018 ożenił się z kanadyjską aktorką i modelką Taylor McKay.

</doc>
<doc id="1060483" url="https://pl.wikipedia.org/wiki?curid=1060483" title="Sanos S14">
Sanos S14

Sanos S14 – autobus jugosłowiański produkowany przez kilka ośrodków: Fabrika Automobila Priboj (FAP) (produkcja tylnych mostów, układu przeniesienia napędu i układu hamulcowego), fabryka Famos w Sarajewie (silniki i skrzynie biegów), fabryka w Skopje (nadwozia i montaż).
Historia.
W latach siedemdziesiątych Polska importowała z Jugosławii Sanosy S14, które cieszyły się na polskich szosach dużym uznaniem zarówno wśród kierowców, jak i pasażerów. Sprowadzała je firma POL-MOT, w sumie na polskich drogach pojawiło się 1500 sztuk tego modelu autobusudo roku 1980. Głównym krajowym odbiorcą był PKS. W Polsce jeździły różne wersje sanosów: miejska (z trzema parami automatyczne otwieranych drzwi, a także z dwiema parami; w obu wypadkach ograniczona liczba miejsc siedzących) i międzymiastowa, wykorzystywana także na trasach dalekobieżnych (zwykłe drzwi). Nowoczesna sylwetka – np. stylistyka układu: atrapy grilla, oprawy przednich reflektorów wzorowane na masce autobusu turystycznego Fiat 309 Menarini; komfort jazdy i niezawodność konstrukcji sprawiły, że niektóre modele Sanosów S14 można było jeszcze spotkać na trasach pod koniec lat 90. XX wieku.
Sanosy S14 (napędzane silnikami umieszczonymi z tyłu pojazdu) z powodzeniem konkurowały na trasach podgórskich (linie PKS obsługujące m.in. trasy do Zakopanego, Krynicy) pod względem komfortu podróżowania z popularnymi wtedy „ogórkami” Jelcz 043, czy wielkością pojazdu (liczbą miejsc) z pierwszymi Autosanami H9, których mankamentem była niewystarczająca – jak na wielkość i ciężar autobusu – moc i lokalizacja silnika, przez co musiały one znacznie zwalniać podczas podjazdu na wzniesienia (zresztą Sanosy także miały w stosunku do swojej dużej masy niezbyt dużą moc, przez co pod górę podjeżdżały powoli, na niskich biegach, chociaż na płaskim terenie mogły poruszać się z dużymi szybkościami).

</doc>
<doc id="1060485" url="https://pl.wikipedia.org/wiki?curid=1060485" title="Konstantin Zyrianow">
Konstantin Zyrianow

Konstantin Gieorgijewicz Zyrianow (ros. Константин Георгиевич Зыря́нов, ur. 5 października 1977 w Permie) – piłkarz rosyjski grający na pozycji defensywnego pomocnika.
Kariera klubowa.
Zyrianow pochodzi z miasta Perm. Pierwsze piłkarskie kroki stawiał w tamtejszym klubie Zvezda Perm, a w 1995 roku trafił do bardziej znanego Amkaru Perm i wtedy też zadebiutował w rozgrywkach Trzeciej Dywizji (odpowiednik IV ligi), a na koniec sezonu Amkar awansował do Drugiej Dywizji (odpowiednik III ligi). Zyrianow z sezonu na sezon spisywał się lepiej i pokazywał wysoką skuteczność: w 1996 roku strzelił 16 goli w lidze, a w 1998 – 17. Wtedy też awansował z Amkarem do Pierwszej Dywizji (odpowiednik II ligi), gdzie grał przez rok, a przed rozpoczęciem sezonu 2000 podpisał kontrakt z klubem Premier Ligi (odpowiednik I ligi), Torpedo Moskwa.
W Torpedo Zyrianow początkowo nie miał miejsca w składzie i w 2000 roku wystąpił tylko w 5 meczach ligowych, a jego klub zakończył rozgrywki ligowe na wysokim 3. miejscu w tabeli. W 2001 roku Konstantin był już podstawowym zawodnikiem moskiewskiego zespołu i tym razem Torpedo ukończyło Premier Ligę na 4. miejscu, a z Pucharu UEFA odpadło już w pierwszej rundzie. W 2002 roku Torpedo znów było czwarte w lidze, w 2003 – 8., a w 2004 – 5. Z czasem jednak zespół grał coraz słabiej, a w 2006 roku dość niespodziewanie opuścił szeregi ekstraklasy, w tabeli wyprzedzając jedynie Szynnik Jarosławl.
Po spadku Torpedo do Pierwszej Dywizji Zyrianow odszedł z klubu i za 2,5 miliona euro przeniósł się do Zenitu Petersburg, w którym od początku 2007 roku zaczął grać w wyjściowej jedenastce. W czerwcu 2013 przedłużył kontrakt z klubem do końca sezonu 2013/2014.
Kariera reprezentacyjna.
W reprezentacji Rosji Zyrianow zadebiutował 27 maja 2006 roku w zremisowanym 0:0 towarzyskim spotkaniu z Hiszpanią. Do kadry narodowej powrócił rok później i swój drugi występ zaliczył 22 sierpnia, gdy Rosja zremisowała 2:2 z Polską.

</doc>
<doc id="1060491" url="https://pl.wikipedia.org/wiki?curid=1060491" title="Wielkie Zawraty">
Wielkie Zawraty

Wielkie Zawraty (słow. "Veľké Závraty") – górna część Doliny Żarskiej w słowackich Tatrach Zachodnich, obejmująca południowe zbocza Banówki (2178 m), Hrubej Kopy (2166 m) i Trzech Kop (2136 m) położonych w grani głównej Tatr Zachodnich. Od zachodu Wielkie Zawraty ograniczone są granią łączącą Banówkę z Jałowieckim Przysłopem, a od wschodu Pośrednim Groniem.
Pod Banówką w ich skład wchodzi Banikowski Kocioł. W obrębie Wielkich Zawratów znajdują się jeszcze dwa nienazwane kotły, położone na północny wschód od Banikowskiego Kotła.
Wielkie Zawraty to skaliste lub piarżyste i dość strome zbocza, w dolnej części porastające kosówką. Nie prowadzi przez nie żaden szlak turystyczny, w dolnej ich części można jednak uprawiać narciarstwo pozatrasowe i skialpinizm.

</doc>
<doc id="1060492" url="https://pl.wikipedia.org/wiki?curid=1060492" title="Konklawe 1423 (antypapież Klemens VIII)">
Konklawe 1423 (antypapież Klemens VIII)

Konklawe 10 czerwca 1423 – konklawe, które wybrało Klemensa VIII na następcę Benedykta XIII, antypapieża obediencji awiniońskiej w okresie wielkiej schizmy zachodniej.
Ostatnie lata Benedykta XIII.
Antypapież Benedykt XIII nie uznał swojej depozycji, ogłoszonej 26 lipca 1417 przez Sobór w Konstancji i do końca życia uważał się za prawowitego papieża, mimo że w latach 1416-1418 opuścili go wszyscy jego kardynałowie oraz popierający go dotąd monarchowie Aragonii, Kastylii, Nawarry i Szkocji. Pozostała przy nim jedynie garstka zwolenników, a z władców świeckich wierny mu był jedynie Jan IV, hrabia Armagnac. Siedziba Benedykta po 1417 roku znajdowała się w Peniscola koło Walencji. Król Alfons V Aragoński, choć uznał papieża Marcina V i wprowadził blokadę Peniscola, odmówił zastosowania rozwiązania siłowego w stosunku do Benedykta XIII. Wiązało się to z roszczeniami Alfonsa do korony królestwa Neapolu, które było lennem papiestwa. Król traktował antypapieża jako swoją kartę przetargową na wypadek, gdyby Marcin V sprzeciwiał się jego roszczeniom i nadal otaczał go dyskretną protekcją.
Lista uczestników.
Benedykt XIII zmarł 29 listopada 1422 w wieku 80 lat. Dwa dni przed swoją śmiercią zwołał konsystorz, na którym mianował czterech kardynałów spośród wiernych sobie duchownych i zobowiązał ich do wyboru jego następcy. Trzej z nich byli wówczas w Peniscola i uczestniczyli później w konklawe:
Wybór Klemensa VIII.
Śmierć Benedykta XIII była przez kilka miesięcy ukrywana przez jego zwolenników. Dopiero 10 czerwca trzej obecni w Peniscola kardynałowie zgromadzili się na konklawe i wybrali na papieża rekomendowanego im przez króla Alfonsa V archiprezbitera Teruel Gil Sanchez Muñoz, jednego z najwierniejszych towarzyszy Benedykta XIII. Dzięki poparciu Alfonsa V (udzielonemu wbrew stanowisku biskupów aragońskich i królowej Marii Kastylijskiej) jeszcze przez sześć lat podtrzymywał swoje roszczenia do godności papieskiej. Abdykował 26 lipca 1429 i został mianowany biskupem Majorki, którym pozostał aż do śmierci 28 grudnia 1446.
Benedykt XIV.
Czwarty z mianowanych przez Benedykta XIII kardynałów, Jean Carrier, przybył z południowej Francji do Peniscoli dopiero 12 grudnia 1423. Dowiedziawszy się o okolicznościach wyboru Klemensa VIII (zwł. o ingerencji króla Aragonii) uznał go za nieważny i ogłosił, że tylko on, jako jedyny kardynał niesplamiony tym świętokradztwem ma prawo i obowiązek naznaczenia nowego papieża. Po powrocie do Armagnac 12 listopada 1425 potajemnie mianował papieżem zakrystiana z Rodez Bernarda Garniera, który przybrał imię Benedykt XIV. W styczniu 1429 Carrier poinformował o tym fakcie hrabiego Jana IV, który do tego momentu uznawał Klemensa VIII, choć pozostawał protektorem Carriera. Papież Marcin V obłożył hrabiego ekskomuniką i ogłosił przeciw niemu krucjatę. W 1430 Jan IV uległ naciskom i uznał Marcina za papieża. W 1433 Jean Carrier został aresztowany przez hrabiego Foix i zmarł w więzieniu.
Losy Bernarda Garniera pozostają niejasne, jednak najwyraźniej podporządkował się Rzymowi, przynajmniej oficjalnie, gdyż od 1437 ponownie jest udokumentowany jako zakrystian w Rodez, a w późniejszym okresie swego życia wypierał się jakichkolwiek powiązań z Janem Carrierem.

</doc>
<doc id="1060494" url="https://pl.wikipedia.org/wiki?curid=1060494" title="Pożary lasów w Grecji (2007)">
Pożary lasów w Grecji (2007)

Pożary lasów w Grecji które wybuchły latem 2007 przypisywane są szczególnie gorącej i suchej pogodzie (do 40 °C) oraz podpaleniom, czego dowodem ma być to, że niektóre pożary wybuchały jednocześnie w różnych miejscach. Na dzień 28 sierpnia potwierdzonych są 63 ofiary śmiertelne, a spaleniu uległo 70 000 hektarów lasów.
Najwięcej pożarów dotknęło Peloponez gł. Elidę i Arkadię. Masowa tragedia dotknęła mieszkańców wioski Makisto, w gminie Zacharo na Peloponezie, gdy w osaczonym ogniem, gęstym dymem i walącymi się drzewami konwoju ewakuacyjnym zginęło 30 osób, głównie kobiet, dzieci i starców, ale także załoga broniącego ich wozu straży pożarnej.). Jednocześnie, mimo wypalenia miejscowości, przeżyli broniący ją mężczyźni i młodzież.
Ogień strawił też lasy południowej części, drugiej co do wielkości (po Krecie) greckiej wyspy Eubea.
Pierwsze pożary wybuchły już w czerwcu, gdy to spłonęła m.in. najważniejsza część Parku Narodowego Góry Parnitha, położonego w bezpośrednim sąsiedztwie Aten. Do największego natężenia pożarów doszło w sierpniu. Do Grecji napłynęła wtedy pomoc z ponad 20 krajów, w postaci samolotów gaśniczych, helikopterów, wozów strażackich i samych strażaków.
Miejscowość Makisto, dotknięta największą tragedią, została już całkowicie i nowocześnie odbudowana, ze wsparciem darczyńcy prywatnego – działaczki społecznej, Ambasadora Dobrej Woli UNESCO, pani Marianny Bardinogianni "(Πρέσβυς καλής θελήσεως της UNESCO Μαριάννα Βαρδινογιάννη)".

</doc>
<doc id="1060495" url="https://pl.wikipedia.org/wiki?curid=1060495" title="Reprezentacja Argentyny w piłce siatkowej kobiet">
Reprezentacja Argentyny w piłce siatkowej kobiet

Reprezentacja Argentyny w piłce siatkowej kobiet to narodowa reprezentacja tego kraju, reprezentująca go na arenie międzynarodowej.
Sukcesy.
Mistrzostwa Ameryki Południowej.
 2. miejsce – 1999, 2001, 2009, 2011
 3. miejsce – 1961, 1962, 1964, 1975, 1977, 1979, 1981, 1983, 1989, 1995, 1997, 2003, 2005

</doc>
<doc id="1060498" url="https://pl.wikipedia.org/wiki?curid=1060498" title="Early Demos">
Early Demos

Early Demos – EP rockowej grupy U2. Składa się ono z trzech utworów w wersji demo, których producentem jest Barry Devlin. Płyta została nagrana w kwietniu 1978 roku, w Keystone Studios. Te piosenki były pierwszymi owocami pracy w studiu nagraniowym zespołu. EP znalazło się na box secie "The Complete U2".

</doc>
<doc id="1060505" url="https://pl.wikipedia.org/wiki?curid=1060505" title="Matthias Svensson">
Matthias Svensson



</doc>
<doc id="1060506" url="https://pl.wikipedia.org/wiki?curid=1060506" title="Maja Poljak">
Maja Poljak

Maja Poljak (ur. 2 maja 1983 w Splicie) – chorwacka siatkarka, reprezentantka kraju, grała na pozycji środkowej.
W 1999 została powołana do narodowej kadry Chorwacji i mając zaledwie 16 lat zdobyła z drużyną wicemistrzostwo Europy. Ojcem Mai jest Jerko Poljak, były koszykarz.
Po zakończeniu kariery siatkarskiej w 2017 roku została członkinią europejskiej konfederacji CEV.
Sukcesy klubowe.
Puchar CEV:
Superpuchar Włoch:
Mistrzostwo Włoch:
Liga Mistrzyń:
Puchar Włoch:
Mistrzostwo Turcji:
Superpuchar Turcji:
Puchar Turcji:
Klubowe Mistrzostwa Świata:
Mistrzostwo Rosji:
Sukcesy reprezentacyjne.
Mistrzostwa Europy:
Igrzyska Śródziemnomorskie:

</doc>
<doc id="1060515" url="https://pl.wikipedia.org/wiki?curid=1060515" title="Live from Boston 1981">
Live from Boston 1981

Live from Boston 1981 jest albumem rockowej grupy U2. Został nagrany na żywo w bostońskim "Paradise Theathre", 6 marca 1981 roku. Znalazł się on na box secie The Complete U2.

</doc>
<doc id="1060517" url="https://pl.wikipedia.org/wiki?curid=1060517" title="Izba Reprezentantów (Australia)">
Izba Reprezentantów (Australia)

Izba Reprezentantów ("House of Representatives") – izba niższa Parlamentu Australii, składająca się ze 150 członków wybieranych na trzyletnią kadencję. Deputowani wybierani są w jednomandatowych okręgach wyborczych z zastosowaniem ordynacji preferencyjnej (tzw. proporcjonalnego wyboru przedstawiciela).
Choć nazwa izby została zaczerpnięta z USA, jest ona w największym stopniu wzorowana na brytyjskiej Izbie Gmin. Przywódca partii lub koalicji posiadającej większość w Izbie obejmuje "de facto" automatycznie stanowisko premiera Australii (choć formalnie nominacja ta jest efektem decyzji gubernatora generalnego). W praktyce w Australii wykształcił się system dwublokowy, w którym u steru władzy wymieniają się prawica (stała koalicja Liberalnej Partii Australii i Narodowej Partii Australii) i lewica (Australijska Partia Pracy). Gdy lider jednego z tych obozów jest premierem, przywódca drugiego staje się liderem opozycji.
Podobnie jak w parlamencie brytyjskim, sala posiedzeń jest tak zaprojektowana, aby najważniejsi politycy obu obozów (tzw. "frontbenchers", czyli dosłownie "siedzący w pierwszej ławce") siedzieli dokładnie naprzeciwko siebie, twarzą w twarz. W przypadku partii lub koalicji rządzącej skład grupy "frontbenchers" pokrywa się w większości ze składem rządu. Po stronie opozycyjnej są oni zwykle jednocześnie członkami gabinetu cieni. Posłowie siedzący w dalszych rzędach i odgrywający mniejszą rolę w politycznych bataliach nazywani są "backbenchers" (oba określenia również zaczerpnięto z Wielkiej Brytanii).

</doc>
<doc id="1060519" url="https://pl.wikipedia.org/wiki?curid=1060519" title="Senna Usić">
Senna Usić



</doc>
<doc id="1060521" url="https://pl.wikipedia.org/wiki?curid=1060521" title="Tinnsjå">
Tinnsjå

Tinnsjå (Tinnsjø, Tinnsjøen) – jezioro w Norwegii, trzecie pod względem głębokości w Norwegii, położone w gminach Tinn i Notodden, w regionie Telemark.
Na dnie jeziora spoczywa prom SF "Hydro", który został zatopiony przez norweskich komandosów SOE, gdy 20 lutego 1944 roku transportował 16 t ciężkiej wody. Prom spoczął na głębokości 460 m.

</doc>
<doc id="1060522" url="https://pl.wikipedia.org/wiki?curid=1060522" title="Hyazinth Graf Strachwitz">
Hyazinth Graf Strachwitz

Hyazinth Graf Strachwitz von Groß-Zauche und Camminetz (ur. 30 lipca 1893 w Kamieniu Śląskim, niem. Groß Stein, zm. 24 kwietnia 1968) – niemiecki generał i dowódca oddziałów pancernych w Wehrmachcie i Waffen-SS, członek SS od 1933 r.
Życie i kariera.
Ukończył szkołę wojenną w Berlinie i w 1912 został przydzielony do pułku gwardii jako oficer. Już na początku I wojny światowej jako młody oficer został wzięty do niewoli i spędził w niej czas do końca wojny. Po jej zakończeniu czynnie uczestniczył w formowaniu niemieckich oddziałów zbrojnych na Śląsku, będąc aktywistą Freikorps. W III powstaniu śląskim był dowódcą batalionu i walczył w okolicach góry Św. Anny. Z tego okresu pochodzi zarzut zabójstwa jeńców polskich wziętych do niewoli pod Górą św. Anny. Ofiary z rozkazu hrabiego wrzucono żywcem do nieczynnej studni w kamienieckim zamku. Po podziale Górnego Śląska w 1921 roku porzucił karierę wojskową (przeszedł do rezerwy) i zajął się majątkiem rodzinnym – Kamieniem Śląskim. Jako oficer rezerwy brał jednak udział w ćwiczeniach 7 Pułku Kawalerii, a w latach 30. XX w. 2 Pułku Pancernego.
W stopniu kapitana brał udział w kampanii wrześniowej w 1939 w czasie najazdu Niemiec na Polskę. Potem walczył na froncie w czasie najazdu na Francję i ZSRR. W czasie II wojny światowej uzyskał przydomki "Der Panzergraf" (co w wolnym tłumaczeniu oznacza pancerny hrabia) Dowodził pododdziałami czołgów w formacjach o nazwie Dywizji Großdeutschland i 16 Dywizji Pancernej
Od 1932 należał do NSDAP (nr legitymacji 1405562). 17 kwietnia 1933 wstąpił do SS (nr legitymacji 82857), gdzie uzyskał stopień generała Waffen-SS. Heinrich Himmler wypowiadał się o nim jako o jednym z najlepszych i najbardziej zaufanych dowódców SS. W styczniu 1945 z polecenia Hitlera stworzył na terenie Kudowy-Zdroju (niem. Bad Kudowa) Panzerjäger Brigade składającą się z 3 batalionów niszczycieli czołgów i 8000 żołnierzy Wehrmachtu i SS. W Kudowie spotkał się z gauleiterem Fritzem Brachtem oraz rodziną junkrów von Mutius. Następnie przedarł się przez Czechy i oddał w ręce wojsk amerykańskich na terenie Bawarii.
Po krótkim okresie tzw. denazyfikacji (2 lata był więziony w obozach aliantów) został skierowany do Syrii jako doradca tamtejszych sił zbrojnych. W 1951 powrócił do Niemiec Zachodnich. Zamieszkał w posiadłości w Winkl / Grabenstätt w Bawarii. Zmarł w 1968.

</doc>
<doc id="1060527" url="https://pl.wikipedia.org/wiki?curid=1060527" title="Poste Air Cargo">
Poste Air Cargo

Poste Air Cargo – włoskie linie lotnicze cargo z siedzibą w Rzymie. Obsługują regionalne oraz czarterowe loty cargo.
Historia.
Linie w 1981 roku założył aktor Bud Spencer, komercyjne loty rozpoczęto w 1984 roku. Właścicielem firmy został TNT Express Worldwide, który w 2002 roku sprzedał 75% udziałów Poczcie Włoskiej.
Przewoźnik działał również na zlecenie Watykanu oferując tanie połączenia do miejsc świętych we Francji, Polsce, Hiszpanii oraz na Bliskim Wschodzie.
W połowie 2018 r. przewoźnik zawiesił wszystkie operacje pasażerskie z powodu nieopłacalności.
W dniu 1 października 2019 Mistral Air zmienił nazwę na Poste Air Cargo.
Mistral Air w Polsce.
16 czerwca 2016 Mistral Air zainaugurował regularne połączenie z Portu lotniczego Rzym-Fiumicino do Portu lotniczego Bydgoszcz-Szwederowo. Rejsy wykonywane były dwa razy w tygodniu. Z powodu niskiego zainteresowania ostatni lot odbył się 17 lipca 2017.

</doc>
<doc id="1060528" url="https://pl.wikipedia.org/wiki?curid=1060528" title="Dialekt śląski języka niemieckiego">
Dialekt śląski języka niemieckiego

Dialekt śląski języka niemieckiego albo język śląski (śl-niem. , albo ) – zespół gwar, którymi posługiwało się do 1945 roku ok. 7 mln mieszkańców Śląska (głównie Dolnego) i graniczącej z nim sudeckiej części Kraju Sudetów. Przez organizację SIL International dialekt śląski uważany jest za odrębny od języka niemieckiego: „język dolnośląski”, nie jest to jednak nazwa geograficznie precyzyjna, gdyż etnolekt ten obejmował również obszary należące do Górnego Śląska.
Grupy gwarowe.
Do śląskiego dialektu języka niemieckiego zalicza się następujące grupy gwarowe:
Słownictwo.
Leksyka dialektu "Schlesisch" wykazuje sporo podobieństw z niemieckimi dialektami środkowo- i południowo-zachodnimi, zawiera ponadto zapożyczenia z języków zachodniosłowiańskich (głównie z polskiego i czeskiego). W dialekcie tym tworzyli m.in.: Andreas Gryphius, Robert Rößler, Karl Eduard von Holtei i Gerhart Hauptmann.
Dialekty śląskie języków niemieckiego i polskiego, poza zapożyczeniami leksykalnymi, mają ze sobą niewiele wspólnego. Pierwszy jest dialektem germańskim, drugi dialektem słowiańskim. Poniższa tabela przedstawia kilka przykładów słów obu dialektów oraz ich odpowiedniki w standardowych językach niemieckim i polskim.

</doc>
<doc id="1060530" url="https://pl.wikipedia.org/wiki?curid=1060530" title="Kaoru Shintani">
Kaoru Shintani

 - japoński mangaka. 
W 1985 roku przyznano mu nagrodę Shogakukan Manga Award.
Prace.
Manga
Oryginalne Anime
TV

</doc>
<doc id="1060532" url="https://pl.wikipedia.org/wiki?curid=1060532" title="Sanos">
Sanos

Sanos – jugosłowiański, a następnie macedoński producent autobusów, który swoją siedzibę ma w stolicy kraju – Skopje.
Historia.
Fabryka FAS (Fabrika za avtobusi Skoplje) „Karoserija 11 Oktomvri“ powstała w 1946 roku jako zakład państwowy, mimo że już w 1930 roku funkcjonował tu warsztat naprawczo-produkcyjny zatrudniający 30 pracowników.
Autobusy przedsiębiorstwa Sanos były produkowane na licencji Daimler–Benz AG, bazowano na modelach Mercedesów: O317K, O302 i O303. Sanos eksport swoich pojazdów rozpoczął w latach 70. i 80. między innymi do Polski. Od 1973 do 1990 roku przedsiębiorstwo POL-MOT sprowadziło z Jugosławii łącznie 3385 sztuk modeli S14, S314, S415 autobusów marki Sanos.
Nazwa Sanos wiąże się z zastosowaniem w tych autobusach samonośnego nadwozia (maced. самоносечка каросерија; samonoseczka karoserija). W roku 1967 ówczesna Sanocka Fabryka Autobusów podjęła współpracę z jugosłowiańskim producentem, w wyniku czego w Polsce, w Sanoku stworzono 15 prototypowych egzemplarzy modelu Sanos A9. W przeszłości we współpracy z czechosłowackim przedsiębiorstwem Škoda, Sanos produkował też trolejbusy typu 115Tr (solowy) oraz 200Tr (przegubowy).
Autobusy Sanos powstawały w Jugosławii w kooperacji 3 wytwórni: Fabrika Automobila Priboj (FAP) produkująca tylne mosty, układ przeniesienia napędu i układ hamulcowy, fabryka Famos w Sarajewie – silniki i skrzynie biegów, natomiast fabryka w Skopje, wytwarzała nadwozia i wykonywała ostateczny montaż. Wszystkie z wymienionych fabryk wraz z czwartą o nazwie TAZ, mieszczącą się w Zagrzebiu i produkującą autobusy Dubrava zgrupowane były w zrzeszeniu FAP Famos Beograd. Autobusy Sanos budowane były z silnikami umieszczonymi z tyłu, natomiast autobusy Dubrava w zależności od modelu, miały silniki umieszczone z przodu lub z tyłu. Autobusy obu marek miały podobną konstrukcję środkowej partii nadwozia, a różnica w wyglądzie zewnętrznym dotyczyła przedniej strony nadwozia. Na masce autobusów widniał napis Sanos, a nad napisem umieszczono charakterystyczne logo w kształcie poziomo ułożonej igły kompasu przedsiębiorstwa FAP (która produkuje ciężarówki i autobusy w Serbii), w latach 80. XX wieku zmieniono wypełnienie tarczki na FFB (od FAP Famos Beograd). W 1991 roku Macedonia odłączyła się od Jugosławii, co wiązało się z rozpadem zrzeszenia FAP Famos i ciężką sytuacją dla fabryki. W 2001 roku produkcja zostaje wstrzymana, a w 2004 roku fabrykę przejęło przedsiębiorstwo Unitires i produkcja została przywrócona czego efektem był powrót marki Sanos na rynek.

</doc>
<doc id="1060534" url="https://pl.wikipedia.org/wiki?curid=1060534" title="Ankh (album)">
Ankh (album)

Ankh – debiutancki album polskiego zespołu Ankh. Był hitem zarówno artystycznym jak i komercyjnym (70 tys. egz.). Wydany został nakładem wytwórni MEGA CZAD. Reedycja w 2003 nakładem Metal Mind Productions i Rock Symphony – Brazylia.
Lista utworów.
YIN
YANG

</doc>
<doc id="1060535" url="https://pl.wikipedia.org/wiki?curid=1060535" title="Rafał Wnuk (historyk)">
Rafał Wnuk (historyk)

Rafał Wnuk (ur. 22 maja 1967 w Zamościu) – polski historyk, politolog i muzealnik, profesor nauk humanistycznych. 
Kariera naukowa.
W latach 1982–1987 był uczniem Technikum Rolniczego przy Zespole Szkół Rolniczych w Zamościu. W 1987 został studentem historii na Katolickim Uniwersytecie Lubelskim. Pracę magisterską pod tytułem "Konspiracja akowska i poakowska na Zamojszczyźnie od lipca 1944 do 1956 r." napisał pod kierunkiem prof. Tomasza Strzembosza.
W latach 1993–1997 był doktorantem Szkoły Nauk Społecznych przy Instytucie Filozofii i Socjologii Polskiej Akademii Nauk oraz uczestnikiem seminarium doktoranckiego u prof. Tomasza Strzembosza. W 1999 obronił rozprawę doktorską pod tytułem "Zorganizowany opór wobec komunistycznego państwa na przykładzie Okręgu Lublin AK-DSZ-WiN w latach 1944–1947".
Były naczelnik Biura Edukacji Publicznej Instytutu Pamięci Narodowej Oddział w Lublinie (2000–2009) i były pracownik naukowy w Pracowni Ziem Wschodnich II RP Instytutu Studiów Politycznych PAN (1996–2008). Od 2008 wykładowca w Instytucie Historii Katolickiego Uniwersytetu Lubelskiego Jana Pawła II i pracownik Muzeum II Wojny Światowej w Gdańsku. Członek redakcji półrocznika historycznego „Pamięć i Sprawiedliwość”. Uzyskał habilitację w 2008 r. w Instytucie Studiów Politycznych Polskiej Akademii Nauk na podstawie pracy ""Za pierwszego Sowieta". Polska konspiracja na Kresach Wschodnich II Rzeczypospolitej (wrzesień 1939 – czerwiec 1941))." 23 września 2017 r., decyzją prezydenta RP Andrzeja Dudy, został profesorem nauk humanistycznych.
Specjalność: polska konspiracja na Kresach Wschodnich w latach 1939–1941, wywiad Polskich Sił Zbrojnych oraz Armii Krajowej w okresie II wojny światowej, stosunki polsko-ukraińskie w latach 1939–1947.
Został wybrany na członka Komitetu Nauk Historycznych PAN na kadencję 2020–2023.
Jego rodzina pochodzi ze wsi Wysokie pod Zamościem. Jest wnukiem Bolesława Wnuka, posła na Sejm II Rzeczypospolitej.

</doc>
<doc id="1060536" url="https://pl.wikipedia.org/wiki?curid=1060536" title="Betel (używka)">
Betel (używka)

Betel – rodzaj znanej od starożytności używki popularnej w krajach Azji południowej i Dalekiego Wschodu, głównie wśród ludów austronezyjskich i ich sąsiadów, od Nowej Gwinei i Tajwanu po Pakistan i Iran oraz Madagaskar, oraz w społecznościach emigracyjnych w Afryce, Europie i Ameryce Północnej. Betelu używa obecnie ok. 10–20% populacji, co sprawia, że jest on czwartą najbardziej popularną używką na świecie za kofeiną, nikotyną i alkoholem.
Skład.
Głównymi składnikami pakietu używki ("paan") są liście pieprzu żuwnego ("pieprzu betelowego"), oraz zawijane w nie nasiona palmy areki ("palmy betelowej"), czyli tzw. orzechy betelowe. Substancją wypełniającą (sklejającą pakiet używany do żucia) może być mleko wapienne lub pokruszone muszle małży. Stosowane bywają też inne dodatki w różnych proporcjach, różne w zależności od kraju, które dodaje się w celu poprawienia smaku, np.: goździki, kardamon, gałka muszkatołowa, anyż, kokos, cukier, syropy, czy wyciągi z owoców. W Indiach, Pakistanie i Bangladeszu betel używany jest w połączeniu z tytoniem.
Działanie.
Dawniej twierdzono, że żucie betelu ma działanie orzeźwiające, lekko podniecające i lecznicze – zabija pasożyty i odkaża przewód pokarmowy, a jedynym ubocznym (estetycznym) skutkiem zażywania betelu jest barwienie zębów na czarno, a śliny na czerwono. Takie działanie ma jednak tylko sam liść pieprzu żuwnego, ale rzadko jest on używany bez dodatku nasion areki, które są bardzo szkodliwe dla zdrowia. 
Badania medyczne wykazują, że regularne żucie betelu jest źródłem wielu poważnych chorób jamy ustnej (zaniku dziąseł, trwałego uszkodzenia zębów oraz raka jamy ustnej), a także w istotny sposób zwiększa ryzyko zachorowania na raka krtani, płuc, wątroby i trzustki, i to nie tylko wtedy, gdy jest zażywany z dodatkiem tytoniu.

</doc>
<doc id="1060545" url="https://pl.wikipedia.org/wiki?curid=1060545" title="Szkolenie wojskowe">
Szkolenie wojskowe

Szkolenie wojskowe – całościowe ujęcie procesów związanych z przekazaniem wiedzy potrzebnej do służby wojskowej. Obejmuje zarówno wiedzę potrzebną do służby w okresie pokojowym, jak i w okresie wojny. Realizuje się je poprzez nauczanie w szkołach wojskowych i jednostkach liniowych. Jest ono immanentnie związane ze służbą wojskową. Częstokroć od odpowiedniego wyszkolenia warunkuje się możliwość awansu na kolejny stopień wojskowy.
Formy szkolenia wojsk.
Formy szkolenia stanowią zewnętrzną, organizacyjną stronę szkolenia, określającą warunki w jakich przebiega proces nauczania. Odpowiadają one na pytanie: kogo, gdzie, kiedy, w jakim układzie szkolić, aby osiągnąć cel dydaktyczny. Forma szkolenia określa więc zewnętrzny model zajęcia, natomiast nie wyjaśnia jak szkolić.
Do najczęściej stosowanych form szkolenia należą:
Metody szkolenia.
Metoda nauczania to naukowo opracowany sposób przekazywania wiedzy szkolonym w celu wyposażenia ich w wiadomości, wyrobienia umiejętności oraz nawyków. Metody nauczania odpowiadają na pytanie „jak uczyć”, czyli w jaki sposób należy przekazywać wiedzę, aby umożliwić jej opanowanie oraz zapewnić kształtowanie odpowiednich umiejętności, pożądanych nawyków, postaw i cech charakteru.
Metody szkolenia stosowane w wojsku:
Przy doborze metod szkolenia należy kierować się zasadą „W nauczaniu ta metoda jest właściwa, która jest skuteczna”. Należy dobierać stopień trudności metody nauczania do stopnia trudności wiedzy, którą zamierza się przekazać; w czasie prowadzenia zajęć stosować różne metody nauczania, używać tylko tych metod nauczania, które są dobrze znane organizatorowi szkolenia i dostosowywać metody do zakładanego celu szkolenia.

</doc>
<doc id="1060546" url="https://pl.wikipedia.org/wiki?curid=1060546" title="Frank Hopkins">
Frank Hopkins

Frank Hopkins (1865–1951) – kowboj z USA, jeździec i działacz na rzecz ochrony mustangów. 
Hopkins wygrał ponad 400 wyścigów konnych. Startował także w legendarnym wyścigu konnym o długości 3000 mil, który jak się powszechnie uważa wygrał na Półwyspie Arabskim w 1890. Tę historię opowiada film z 2004 "Hidalgo". Niektórzy uważają, że fakty na temat Hopkinsa zostały w filmie źle przedstawione, a nawet wymyślone łącznie z całym wyścigiem.
Frank Hopkins został pochowany na Lutheran All Faiths Cemetery w Middle Village, Queens County, New York City.

</doc>
<doc id="1060549" url="https://pl.wikipedia.org/wiki?curid=1060549" title="Creepin on ah Come Up">
Creepin on ah Come Up

Creepin on ah Come Up – pierwszy studyjny, debiutancki minialbum, nagrany przez Bone Thugs-n-Harmony. Krążek został wypuszczony 21 czerwca 1994 roku w wytwórni Ruthless Records. Z pomocą Eazy'ego-E, byłego członka słynnej grupy N.W.A, Bone nagrali swoją pierwszą płytę. Możemy na niej usłyszeć gościnnie Shatashę Williams oraz wcześniej wspomnianego mentora grupy. Beatami zajęli się wielcy producenci jak Yella czy Rhythm D, choć największą rolę odegrał DJ U-Neek, którego Eazy zapoznał z grupą i jak się później okazało, świetnie wpasował się w styl Bone. Na krążku znajdują się wielkie hity Thuggish Ruggish Bone i Foe tha Love of $, toteż utwory stały się singlami i nagrano do nich teledyski. Single przez długi czas znajdowały się na górnych pozycjach list muzycznych i podobnie jak album, osiągnęły spory sukces. "Creepin on ah Come Up" sprzedał się w nakładzie 4 milionów egzemplarzy, tym samym otworzył pewne wrota do wielkiej kariery Bone Thugs~n~Harmony.

</doc>
<doc id="1060550" url="https://pl.wikipedia.org/wiki?curid=1060550" title="Leszek Werner">
Leszek Werner

Leszek Aleksander Werner (ur. w 1937 roku w Nowym Mieście Lubawskim, zm. 1 lipca 2014 w Krakowie) – polski organista i pedagog.
Był absolwentem Państwowej Wyższej Szkoły Muzycznej w Krakowie (w klasie organów, u profesora Józefa Chwedczuka), dalszą edukację kontynuował we Włoszech i Austrii. Otrzymał również stypendium belgijskiego Ministerstwa Kultury i Sztuki. Od roku 1965 pracował jako adiunkt prof. Chwedczuka, po otrzymaniu tytułu docenta nauczał w Akademii Muzycznej w Krakowie, a od 1991 roku pełnił na tej uczelni stanowisko profesora zwyczajnego, na Wydziale Wychowania Muzycznego w sekcji Muzyki Kościelnej. Był również (przez dwie kadencje) dziekanem Wydziału Instrumentalnego i członkiem Senatu. Poza tym wykładał na Wydziale Historii i Dziedzictwa Kulturowego w Papieskiej Akademii Teologicznej w Krakowie oraz w Międzyuczelnianym Instytucie Muzyki Kościelnej w Krakowie. Za osiągnięcia w pracy pedagogicznej otrzymał Srebrny Krzyż Zasługi oraz nagrody Ministerstwa Kultury i Sztuki III i IV stopnia. Jego żoną była pianistka Janina Romańska-Werner.
Wielokrotnie brał udział w festiwalach organowych organizowanych w kraju i za granicą. Przez wiele lat działał w Stowarzyszeniu Polskich Artystów Muzyków, Towarzystwie Przyjaźni Polski-Włoskiej oraz Towarzystwie Przyjaźni Kultury Celtyckiej. Współpracował z Polskim Radiem i Telewizją, jak również z krakowskim zespołem kameralnym Capella Cracoviensis.
Jest pochowany na Cmentarzu Salwatorskim w Krakowie.

</doc>
<doc id="1060551" url="https://pl.wikipedia.org/wiki?curid=1060551" title="Natalya Məmmədova">
Natalya Məmmədova

Natalya Məmmədova (z domu Kazka, ukr. "Наталія Казка"; ur. 2 grudnia 1984 w Doniecku na Ukrainie) – azerska siatkarka pochodzenia ukraińskiego, reprezentantka Azerbejdżanu. Występuje na pozycji atakującej. W reprezentacji Azerbejdżanu zadebiutowała w 2004 roku. W sezonie 2006/2007 została wybrana najlepszą zawodniczką Ligi Mistrzyń. Zawodniczka jest wielokrotną rekordzistką w ilości zdobytych punktów w meczu. Po sezonie 2020/2021 postanowiła zakończyć siatkarską karierę.
Sukcesy klubowe.
Puchar Rosji:
Mistrzostwo Azerbejdżanu:
Puchar Szwajcarii:
Mistrzostwo Szwajcarii:
Mistrzostwo Turcji:
Mistrzostwo Rosji:
Liga Mistrzyń:
Klubowe Mistrzostwa Świata:
Superpuchar Szwajcarii:

</doc>
<doc id="1060554" url="https://pl.wikipedia.org/wiki?curid=1060554" title="Wiaczesław Małafiejew">
Wiaczesław Małafiejew

Wiaczesław Aleksandrowicz Małafiejew (ros. Вячеслав Александрович Малафеев; ur. 4 marca 1979 w Leningradzie) – piłkarz rosyjski grający na pozycji bramkarza.
Życie prywatne.
Malafiejew jest wdowcem. Marina Małafiejewa, żona bramkarza zginęła w wypadku samochodowym 17 marca 2011 roku wczesnym rankiem. Mieli dwoje dzieci – Ksenię i Maksa. W grudniu 2012 ożenił się po raz drugi. Jego wybranką została Katia Komiakowa, 24-letnia tancerka rosyjskiego zespołu DJ Dolls. W maju 2013 urodził im się syn Aleks.
Kariera klubowa.
Małafiejew urodził się w Leningradzie. W wieku 9 lat trafił do znanej piłkarskiej szkółki w tym mieście o nazwie Smiena. W 1997 roku trafił do Zenitu Petersburg, ale początkowo grywał w rezerwach klubu w Trzeciej Dywizji. W 1998 roku trafił do pierwszej drużyny, a w 1999 kontuzji doznał pierwszy golkiper zespołu Roman Berezowski i Małafiejew zadebiutował w Premier Lidze zaliczając w niej w całym sezonie 8 meczów. Przyczynił się także do wywalczenia Pucharu Rosji. W 2000 roku dotarł z Zenitem do finału Pucharu Intertoto, jednak rosyjski klub okazał się gorszy od hiszpańskiej Celty Vigo. W 2001 roku Berezowski odszedł do Torpeda Moskwa i Małafiejew stał się pierwszym bramkarzem Zenitu. Swoją wysoką formą przyczynił się do zajęcia przez klub 3. miejsca w lidze. W 2002 roku Zenit dotarł do finału krajowego pucharu, jednak przegrał w nim 0:2 z CSKA Moskwa. Natomiast w rozgrywkach Pucharu UEFA zespół z Wiaczesławem w bramce dotarł do 1. rundy. W 2003 roku Zenit został wicemistrzem Rosji, wygrał Puchar Ligi, a w plebiscycie gazety Ogoniok Małafiejew został uznany najlepszym bramkarzem ligi i wygrał rywalizację z reprezentantem Słowacji, Kamilem Čontofalskim. W 2004 roku zespół wystąpił w fazie grupowej Pucharu UEFA, a w lidze zajął 4. miejsce. W 2005 roku Małafiejew doznał kontuzji i stracił miejsce w składzie na rzecz Čontofalskiego, a do pierwszej jedenastki wrócił w 2006 roku i wspomógł klub w walce o 4. miejsce w lidze, a także dotarł z nim do ćwierćfinału Pucharu UEFA. W 2008 roku wywalczył z Zenitem mistrzostwo Rosji oraz zdobył Puchar UEFA. Rozegrał całe spotkanie w zwycięskim meczu o Superpuchar rozegranym 29 sierpnia 2008 roku w Monako, w którym jego drużyna pokonała Manchester United 2:1.
Kariera reprezentacyjna.
W reprezentacji Rosji Małafiejew zadebiutował 19 listopada 2003 roku w wygranym 1:0 wyjazdowym meczu z Walią, rozegranym w ramach play-off o awans do Euro 2004. W 2004 roku stał się drugim bramkarzem po Siergieju Owczinnikowie w kadrze na same finały Mistrzostw Europy. Jednak w 45. minucie spotkania z Portugalią (0:2) Owczinnikow otrzymał czerwoną kartkę za zagranie ręką poza polem karnym i do bramki wszedł Małafiejew, który wystąpił także w kolejnym meczu z Grecją (2:1). Od czasu finałów ME stał się podstawowym bramkarzem kadry i o miejsce w składzie walczy z Igorem Akinfiejewem z CSKA Moskwa.

</doc>
<doc id="1060556" url="https://pl.wikipedia.org/wiki?curid=1060556" title="Dofus">
Dofus

Dofus – wieloosobowa, sieciowa gra typu MMORPG wydana 1 września 2005. Stworzona została w technologii Flash przez francuskiego wydawcę – Ankama Studio. Cechą charakterystyczną gry jest malowniczy (bajkowy) wygląd. Gra zdobyła nagrodę Bytten Ernie za najlepszą grafikę i concept art w 2007 i nagrodę publiczności podczas Independent Game Festival w 2006.
Mechanika gry.
W grze dostępne jest 16 klas postaci darmowych oraz 1 dodatkowa, którą można stworzyć kupując konto premium. Gra toczy się w czasie rzeczywistym natomiast walka przybiera postać rozgrywki turowej z ograniczonym czasem przeznaczonym na dokonanie decyzji.
Waluta w wirtualnym świecie nosi nazwę Kamas. Za pomocą niej gracze mogą handlować między sobą.
Początkowa część gry jest dostępna za darmo, natomiast dalsze obszary są dostępne po opłaceniu abonamentu ("pay to play").

</doc>
<doc id="1060558" url="https://pl.wikipedia.org/wiki?curid=1060558" title="Stowarzyszenie Filmowców Polskich">
Stowarzyszenie Filmowców Polskich

Stowarzyszenie Filmowców Polskich – powstało w 1966 jako organizacja społeczna skupiająca w sobie filmowców polskich i ludzi kina (reżyserów, scenarzystów, animatorów, krytyków filmowych itp).
Charakterystyka.
Podstawowym celem Stowarzyszenia jest scalenie i ochrona interesów środowiska filmowego. Od roku 1995 ze Stowarzyszeniem działa jednostka organizacyjna – Związek Autorów i Producentów Audiowizualnych (ZAPA). Największym sukcesem SFP jest staranie o uchwalenie ustawy o kinematografii, na mocy której zwiększono środki na produkcję filmową i powołano do życia PISF. Stowarzyszenie szkoli i doskonali młodych twórców taki akcjami jak Stypendia naukowe czy Program 30 minut. Co cztery lata zwoływany jest Zjazd Walny Sprawozdawczo-Wyborczy Stowarzyszenia Filmowców Polskich podczas którego wybierany jest Prezes i Zarząd Stowarzyszenia. Siedziba Stowarzyszenia mieści się w Warszawie przy ulicy Krakowskie Przedmieście 7.
Decyzją Ministra Kultury 29 maja 1995 wydano stowarzyszeniu zezwolenie na zbiorowe zarządzanie prawami autorskimi do utworów audiowizualnych na następujących polach eksploatacji:
Stowarzyszenie uzyskało również zezwolenie na zarządzanie prawami pokrewnymi przysługującymi producentom utworów audiowizualnych do wideogramów na następujących polach eksploatacji:

</doc>
<doc id="1060561" url="https://pl.wikipedia.org/wiki?curid=1060561" title="Schupo">
Schupo



</doc>
<doc id="1060568" url="https://pl.wikipedia.org/wiki?curid=1060568" title="Sąd honorowy">
Sąd honorowy

Sąd honorowy - były miejscem rozstrzygania zatargów, nieporozumień i kolizji na tle dotyczącym honoru i godności. Sprawy rozpoznawane były na podstawie statutów honorowych. Sądy honorowe działały niezależnie od sądów powszechnych i wojskowych.
W wojsku polskim II RP przykładem sądów honorowych były Oficerskie Sądy Honorowe. Sąd honorowy to także określenie używane w harcerstwie i korporacjach akademickich.

</doc>
<doc id="1060572" url="https://pl.wikipedia.org/wiki?curid=1060572" title="Klub Ludzi Artystycznie Niewyżytych">
Klub Ludzi Artystycznie Niewyżytych

Klub Ludzi Artystycznie Niewyżytych (KLAN) – młodzieżowy, alternatywny ruch artystyczny, prowadzony przez poetkę i prozaika Danutę Wawiłow. 
"KLAN" działał w latach 1992-1996 i zrzeszał ok. 3000 osób z całej Polski. Oprócz warsztatów poetyckich, młodzież zajmowała się prozą, fotografią, tańcem, pantomimą, muzyką i komiksem. W ramach "KLAN"u organizowano coroczne zjazdy (1992-1994 w Śmiglu i 1996 w Łucznicy), których uczestnicy, tworząc komunę, prowadzili ciągłe warsztaty artystyczne, połączone z prezentacją utworów. Wiersze publikowane były regularnie w felietonie tygodnika Filipinka "Cześć, poeci i poetki". Przekrój ruchu ilustruje artykuł. Wydana została antologia wierszy autorstwa uczestników "KLAN"u.

</doc>
<doc id="1060573" url="https://pl.wikipedia.org/wiki?curid=1060573" title="Lichenoindykacja">
Lichenoindykacja



</doc>
<doc id="1060574" url="https://pl.wikipedia.org/wiki?curid=1060574" title="Służba sprawiedliwości">
Służba sprawiedliwości

Służba sprawiedliwości – służba stojąca w wojsku na straży wykonywania prawa, w szczególności prawa karnego wojskowego.
W skład służby sprawiedliwości wchodzą sądy wojskowe, prokuratura wojskowa i więziennictwo wojskowe. Do zadań służby sprawiedliwości należy także opiniowanie projektów aktów prawnych związanych z wojskiem, oraz udzielanie pomocy prawnej organom wojskowym.

</doc>
<doc id="1060576" url="https://pl.wikipedia.org/wiki?curid=1060576" title="Chandrila">
Chandrila



</doc>
<doc id="1060578" url="https://pl.wikipedia.org/wiki?curid=1060578" title="Didelphimorphia">
Didelphimorphia



</doc>
<doc id="1060579" url="https://pl.wikipedia.org/wiki?curid=1060579" title="Południowoafrykańska wojna graniczna">
Południowoafrykańska wojna graniczna

Południowoafrykańska wojna graniczna ( lub , lub ) – konflikt trwający od 1966 do 1990 w Południowo-Zachodniej prowincji RPA (obecnie Namibia) i Angoli, zakończony wyparciem Kubańczyków z Angoli, oraz niepodległością Namibii.
Zarzewia konfliktu można się doszukiwać od zakończenia I wojny światowej, kiedy to Południowa Afryka zaatakowała i podbiła Niemiecką Afrykę Południowo-Zachodnią jako sprzymierzeniec aliantów. Liga Narodów dała wtedy Związkowi Południowej Afryki mandat do zarządu nad tym terytorium. Po II wojnie światowej RPA nie oddało mandatu nad tym terytorium ONZ, zacieśniając związki z tym regionem. Rząd RPA chciał wcielić Afrykę Południowo-Zachodnią do swojego terytorium, ale nigdy tego oficjalnie nie zrobił. Jednakże teren ten "de facto" był jednym z krajów związkowych RPA.
Przebieg wojny.
Z powodu prowadzonej przez rząd Południowej Afryki polityki apartheidu, SWAPO w roku 1962 utworzyło zbrojne skrzydło swej organizacji (PLAN), w celu zbrojnego przeciwstawienia się rządowi. W połowie lat 60. XX wieku SWAPO zbudowało swoje bazy w pobliskiej Zambii, skąd na teren Afryki Południowo-Zachodniej zaczęli przenikać jej żołnierze; dużymi grupami przedostawali się we wrześniu 1965 i ponownie w marcu 1966 roku. Pierwsza bitwa odbyła się 26 sierpnia 1966 roku, kiedy to doszło do wymiany ognia pomiędzy jednostkami SAP i śmigłowcami SAAF a jednostkami SWAPO. Ten dzień stał się początkiem południowoafrykańskiej wojny granicznej, jak i wojny o niepodległość Namibii. Wkrótce walki przeniosły się na sąsiednią Angolę – wojna kolonialna w Angoli i odkrycie kubańskich składów amunicji w pobliżu granicy Afryki Południowo-Zachodniej, przyczyniło się do walk pomiędzy RPA a Angolą o przepompownie wody w Calueque, ważnego projektu będącego owocem współpracy RPA z Portugalią. RPA przy wsparciu USA, UNITA i FNLA dołączyła do tego konfliktu.
Pod koniec roku 1966 UNITA dołączyła do walki przeciwko portugalskim wojskom kolonialnym stacjonującym w Angoli, które były już uwikłane w konflikcie z MPLA FNLA. UNITA była głównie aktywna w południowo-wschodniej Angoli, podczas gdy MPLA i FNLA działały głównie w północnej części kraju. Śmigłowce SAAF były z początku wysyłane do wspierania portugalskich wojsk kolonialnych w roku 1966. Wszystkie te czynniki przyczyniły się do uwikłania RPA w ten konflikt na długie lata. W tym okresie lokalny oddział policji południowoafrykańskiej – SWAPOL (ang. "South West African Police"), wspierany przez śmigłowce SAAF, stał się największą formacją militarną na tym terenie. W późnych latach 60. zaczęto go nazywać Koevoet (af. "Łom").
MPLA zadeklarowało niepodległość Angoli 11 listopada 1975 roku, a 26 lutego 1976 roku ostatnie wojska portugalskie opuściły kraj. Kubański kontyngent wojskowy przybył na zaproszenie MPLA w listopadzie 1975 roku po inwazji wojsk RPA w październiku 1975 na Angolę. W rezultacie RPA, przy wsparciu amerykańskiego CIA, zaczęła wspierać UNITĘ i FNLA przeciwko MPLA i jej sojusznikom. W późnych latach 70. Południowa Afryka przeprowadzała na terenie Angoli, Rodezji (obecna Zambia i Zimbabwe), Botswany i Mozambiku liczne operacje wojskowe. Wmieszała się też ostatecznie w konflikt pomiędzy wspieraną przez nią UNITĘ a jej przeciwnikiem, organizacją MPLA, wspieraną głównie przez Kubańczyków.
22 grudnia 1988 roku podpisano porozumienie nowojorskie – na jego mocy zakończono bezpośrednie zaangażowanie obcych wojsk w angolską wojnę domową. Wojna zakończyła się w 1990 roku sukcesem wojsk angolskich i SWAPO.

</doc>
<doc id="1060580" url="https://pl.wikipedia.org/wiki?curid=1060580" title="Tadeusz Domagała">
Tadeusz Domagała

Tadeusz Domagała (ur. 1937 w Nowym Mieście Lubawskim) – historyk sztuki.
Życiorys.
Studia skończył na Katolickim Uniwersytecie Lubelskim. Przez wiele lat był związany z odbudową historycznego śródmieścia Gdańska po zniszczeniach wojennych. Był pracownikiem Gdańskiego Oddziału P.P. Pracownie Konserwacji Zabytków. Pełnił funkcję Głównego Konserwatora w Muzeum Historycznym Miasta Gdańska. Obecnie mieszka w Niemczech, ale podtrzymuje stałe związki z Gdańskiem, starając się uczestniczyć w jego życiu naukowym. Jest autorem wielu książek o tematyce ochrony zabytków głównie Pomorza oraz Warmii i Mazur:

</doc>
<doc id="1060583" url="https://pl.wikipedia.org/wiki?curid=1060583" title="Komendant garnizonu">
Komendant garnizonu

Komendant garnizonu dawniej dowódca lokalnego organu władzy wojskowej jakim była komenda garnizonu. Podlegały mu: komendy miast, komendy placów, komendy koszar i oficerowie placu.

</doc>
<doc id="1060585" url="https://pl.wikipedia.org/wiki?curid=1060585" title="Henryk Słota">
Henryk Słota

Henryk Paweł Słota (ur. 4 kwietnia 1944 w Katowicach, zm. 26 kwietnia 2006) – specjalista w zakresie gospodarki wodnej i inżynierii środowiska, profesor Politechniki Krakowskiej i Instytutu Meteorologii i Gospodarki Wodnej, członek wielu organizacji naukowo-technicznych, między innymi: Komitetu Gospodarki Wodnej Polskiej Akademii Nauk PAN (w latach 1990–1996 członek Prezydium oraz Przewodniczący Sekcji Systemów Gospodarki Wodnej), Komisji Głównej ds. Rozwoju i Eksploatacji Systemów Wodnych i Melioracyjnych NOT (od 1986), Państwowej Rady Gospodarki Wodnej przy Ministrze Środowiska (w latach 1997–1998 przewodniczący Rady).
Życiorys.
Studia o specjalności budownictwo wodne śródlądowe ukończył w 1969 na Wydziale Budownictwa Wodnego Politechniki Krakowskiej. W tym samym roku rozpoczął pracę w Instytucie Meteorologii i Gospodarki Wodnej, gdzie zatrudniony był kolejno na stanowiskach inżyniera, starszego asystenta i docenta, a od 1991 profesora. Stopień naukowy doktora uzyskał na Politechnice Krakowskiej (1976), a doktora habilitowanego na Politechnice Gdańskiej (1984). Tytuł naukowy profesora otrzymał w 1998.
W latach 1980–1989 był dyrektorem Oddziału Instytutu w Krakowie. W latach 1989–1990 był podsekretarzem stanu w Ministerstwie Ochrony Środowiska, Zasobów Naturalnych i Leśnictwa odpowiedzialnym za gospodarkę wodną. W latach 1991–2006 był zastępcą dyrektora Instytutu Meteorologii i Gospodarki Wodnej ds. naukowo-badawczych. W latach 1990–1993 był pełnomocnikiem Rządu do spraw współpracy w dziedzinie gospodarki wodnej na wodach granicznych oraz pełnomocnikiem Rządu do realizacji Umowy z Rządami CSRS i NRD o współpracy w dziedzinie ochrony środowiska.
Henryk Słota był autorem lub współautorem ponad 90 publikacji (w tym 18 w wydawnictwach zagranicznych) oraz ponad 110 opracowań badawczo-wdrożeniowych.

</doc>
<doc id="1060587" url="https://pl.wikipedia.org/wiki?curid=1060587" title="Dzień na rynkach">
Dzień na rynkach



</doc>
<doc id="1060588" url="https://pl.wikipedia.org/wiki?curid=1060588" title="Biuro RKW MSW">
Biuro RKW MSW

Biuro Radiokontrwywiadu MSW, w skrócie nazywane "Biurem RKW", utworzono 1 marca
1965 r. jako Samodzielny Wydział RKW w składzie: Sekcja I – analiza i opracowania
materiałów z nasłuchu radiowego i radiopelengacji; Sekcja II – operacyjno-radionamiarowa; Sekcja III
– techniki operacyjnej; Centralna Stacja N (nasłuchowa). Od powstania do końca lat 60 XX w. Wydział RKW podlegał Departamentowi II Ministerstwo Spraw Wewnętrznych PRL (kontrwywiad) oraz gen. Ryszardowi Matejewskiemu, dyrektorowi generalnemu Ministerstwa Spraw Wewnętrznych PRL ds. SB MSW. W latach 80 XX w. komórka organizacyjna zajmująca się radiokontrwywiadem na rzecz MSW podlegała Służbie Wywiadu i Kontrwywiadu MSW i gen. dyw. Władysławowi Pożodze.
Samodzielny Wydział RKW został przekształcony w Biuro RKW 15 kwietnia 1973 i należał do struktur SB. Do Wydziału należał również Aparat Koordynacji Organów Radiokontrwywiadu krajów Układu Warszawskiego (poza Rumunią), który w lipcu 1974 został przeniesiony do Czechosłowacji. 
Biuro RKW zostało rozbudowane o dwie sekcje i mieściło się w Miedzeszynie. Jednostki terenowe RKW znajdowały się w Gdańsku (stacja N przeniesiona w 1958 z Wrocławia, a w sierpniu 1968 rozbudowana do etatu Wydziału RKW przy KW MO) oraz Szczecinie (stacja P – pelengacyjna). W latach 60 XX w. i 70 XX w. Biuro RKW liczyło poniżej 300 etatów jawnych.
Biuro RKW było odpowiedzialne za namierzanie wrogich sygnałów, w tym należących do Radia Solidarność (od 1982).
Po zmianach politycznych w Polsce w wyniku wyborów czerwcowych 1989 Biuro RKW zostało wcielone w październiku 1989 do "Biura A" MSW (in. Biuro Szyfrów MSW), stąd jego nazwa miała postać "Biuro A i RKW MSW". Od lutego 1990 funkcjonowało pod nazwą Biuro Szyfrów MSW. Ostatecznie przeniesione po rozwiązaniu z dniem 31 lipca 1990 r. SB do Urzędu Ochrony Państwa.
Radiokontrwywiad na rzecz MON i SZ PRL prowadził Wydział V Samodzielnego Oddziału III Wojskowej Służby Wewnętrznej i następcze struktury tej komórki organizacyjnej WSW.
Historia radiokontrwywiadu MBP/KdsBP/MSW w tzw. Polsce ludowej.
Początki działań związanych z rozpoznaniem radiowym wiążą się z utworzonym w 1945 r. w Departamencie II MBP Wydziałem III – radiowym. W 1950 przeszedł do Departamentu Łączności MBP, a w 1955 r., jako Wydział I, do Departamentu IX KdsBP. W MSW od 28 listopada 1956 r. zadania radiokontrwywiadu realizował Wydział I Biura T MSW, który 1 grudnia 1961 r., jako Wydział XII, przeszedł do Departamentu II MSW.
Struktura Biura RKW MSW w latach 80 XX w..
Naczelnik: Zdzisław NOWAKOWSKI, ur. 2.01.1931(1.12.1978 - 30.11.1979), w MBP od 27 kwietnia 1949;
Z-ca Naczelnika: Jan BAKA (1.12.1978 -);
Naczelnik: Janusz WOJTCZAK (1.12.1978 -);

</doc>
<doc id="1060594" url="https://pl.wikipedia.org/wiki?curid=1060594" title="Antonina Niemirycz">
Antonina Niemirycz



</doc>
<doc id="1060601" url="https://pl.wikipedia.org/wiki?curid=1060601" title="V Brygada Wileńska AK">
V Brygada Wileńska AK



</doc>
<doc id="1060602" url="https://pl.wikipedia.org/wiki?curid=1060602" title="Podstawienie uniwersalne">
Podstawienie uniwersalne



</doc>
<doc id="1060611" url="https://pl.wikipedia.org/wiki?curid=1060611" title="Erik Hagen">
Erik Hagen

Erik Bjørnstad Hagen (ur. 20 lipca 1975 w Veme) - piłkarz norweski grający na pozycji środkowego obrońcy. Nosi przydomek "Panzer" ("Czołg").
Kariera klubowa.
Piłkarską karierę Hagen rozpoczął w młodzieżowej drużynie Hønefoss BK, a następnie grywał w amatorskich drużynach takich jak: Jevnaker i Liv/Fossekallen. W 1998 roku przeszedł do Strømsgodset IF i wtedy też zadebiutował w jego barwach w pierwszej lidze norweskiej. W klubie z miasta Drammen występował przez dwa sezony, ale nie odniósł większych sukcesów i w 2000 roku przeniósł się do stołecznej Vålerenga Fotball. Szybko wywalczył sobie miejsce w składzie tego zespołu, jednak na koniec sezonu klub spadł z ligi. W 2002 roku Vålerenga ponownie grała w ekstraklasie, a największym sukcesem było zdobycie Pucharu Norwegii. W 2003 roku Hagen pomógł w utrzymaniu zespołu w pierwszej lidze, a także wystąpił w rozgrywkach Pucharu UEFA (w tym w dwumeczu z Wisłą Kraków). Natomiast w 2004 roku Vålerenga osiągnęła duży sukces, jakim było wywalczenie wicemistrzostwa Norwegii. Hagena uznano wówczas najlepszym obrońcą sezonu. Przez 5 lat Hagen wystąpił w niej 113 razy i zdobył 4 gole.
W 2005 roku za 2,4 miliona euro Hagen przeszedł do rosyjskiego Zenitu Petersburg, stając się tym samym pierwszym norweskim zawodnikiem w rosyjskiej lidze. Hagen stał się podstawowym zawodnikiem zespołu, rozegrał 28 meczów i został zapamiętany z ostrej gry – otrzymał 12 żółtych kartek – a klub zajął 6. miejsce w lidze. W 2006 roku Hagen został wybrany wicekapitanem Zenitu, a następnie wspomógł klub w walce o 4. miejsce w lidze oraz dotarł z nim do ćwierćfinału Pucharu UEFA. W 2007 roku wywalczył z Zenitem mistrzostwo Rosji.
W 2008 roku Hagen został wypożyczony do angielskiego Wigan Athletic. Jednak po nieudanej przygodzie z tym klubem, postanowił powrócić do swojego dawnego klubu - Vålerengi Oslo.
Kariera reprezentacyjna.
W reprezentacji Norwegii Hagen zadebiutował 9 października 2004 roku w wygranym 1:0 wyjazdowym meczu ze Szkocją, rozegranym w ramach eliminacji do Mistrzostw Świata w Niemczech. Od tego czasu stał się podstawowym obrońcą drużyny narodowej i zastąpił w niej Vidara Risetha.

</doc>
<doc id="1060612" url="https://pl.wikipedia.org/wiki?curid=1060612" title="Kazimierz Krawczyk">
Kazimierz Krawczyk

Kazimierz Krawczyk (ur. 3 lutego 1924 w Poznaniu), syn Szczepana i Agnieszki – pułkownik SB, funkcjonariusz służb specjalnych PRL, w MBP od 10 marca 1945. Naczelnik Samodzielnego Wydziału RKW od 1 marca 1965 do 14 kwietnia 1973, a następnie dyrektor Biura Radiokontrwywiadu (RKW) MSW od 15 kwietnia 1973 do 30 listopada 1978.
Zobacz też.
Biuro RKW

</doc>
<doc id="1060613" url="https://pl.wikipedia.org/wiki?curid=1060613" title="Puchar Polski w piłce nożnej (1986/1987)">
Puchar Polski w piłce nożnej (1986/1987)

Puchar Polski w piłce nożnej mężczyzn 1986/1987 – 33. edycja rozgrywek mających na celu wyłonienie zdobywcy Pucharu Polski, który uzyskał tym samym prawo gry w 1/16 finału Pucharu Zdobywców Pucharów w sezonie 1987/1988. Mecz finałowy odbył się na Stadionie Odry w Opolu.
Tytuł zdobył Śląsk Wrocław, dla którego był to drugi tryumf w historii klubu.
I runda – 27 lipca 1986
II runda – 3 sierpnia 1986
III runda.
Mecze zostały rozegrane 13 sierpnia 1986.
Stal Rzeszów – Wisła Kraków 0:0, k. 2:4&lt;BR&gt;
Wisła Puławy – Jagiellonia Białystok 1:1, k. 5:4 ""&lt;BR&gt;
Siarka Tarnobrzeg – Polonia Bytom 2:0 ""&lt;BR&gt;
Sośnica Gliwice – Górnik Knurów 0:1 ""&lt;BR&gt;
Górnik Wojkowice – GKS Jastrzębie 2:0 dogr. ""&lt;BR&gt;
Śląsk II Wrocław – Moto Jelcz Oława 2:1 ""&lt;BR&gt;
Granica Bogatynia – Odra Opole 0:3 ""&lt;BR&gt;
Chełmianka Chełm – Broń Radom 1:4 ""&lt;BR&gt;
Błękitni Kielce – Resovia 5:0 ""&lt;BR&gt;
GKS Bełchatów – Gwardia Warszawa 2:1 ""&lt;BR&gt;
Polonia Bydgoszcz – Olimpia Elbląg 1:1, k. 4:5 ""&lt;BR&gt;
Unia Tarnów – Korona Kielce 0:1 ""&lt;BR&gt;
Wawel Kraków – Odra Wodzisław Śląski 1:2 ""&lt;BR&gt;
Wisła II Płock – Start Łódź 4:2 ""&lt;BR&gt;
Sparta Szamotuły – Stal Stocznia Szczecin 1:0 ""&lt;BR&gt;
Dozamet Nowa Sól – Lechia Zielona Góra 0:2 ""
1/16 finału.
Mecze zostały rozegrane 24 września 1986.
Broń Radom – Bałtyk Gdynia 0:2 ""&lt;BR&gt;
Odra Wodzisław Śląski – Lechia Gdańsk 2:0 ""&lt;BR&gt;
Błękitni Kielce – Widzew Łódź 0:3 ""&lt;BR&gt;
Górnik Knurów – Stal Mielec 1:2 dogr. ""&lt;BR&gt;
Górnik Wojkowice – Zagłębie Lubin 1:0 ""&lt;BR&gt;
Lechia Zielona Góra – Lech Poznań 4:2 dogr. ""&lt;BR&gt;
Olimpia Elbląg – Legia Warszawa 1:1, k. 0:3 ""&lt;BR&gt;
Śląsk II Wrocław – Śląsk Wrocław 2:5 ""&lt;BR&gt;
Wisła II Płock – Górnik Wałbrzych 2:3 ""&lt;BR&gt;
Wisła Puławy – ŁKS Łódź 1:4 ""&lt;BR&gt;
GKS Bełchatów – Motor Lublin 2:0 ""&lt;BR&gt;
Siarka Tarnobrzeg – Górnik Zabrze 2:3 ""&lt;BR&gt;
Sparta Szamotuły – Pogoń Szczecin 0:2 ""&lt;BR&gt;
Wisła Kraków – Ruch Chorzów 2:1 dogr. ""&lt;BR&gt;
Odra Opole – GKS Katowice 0:2 ""&lt;BR&gt;
Korona Kielce – Zagłębie Sosnowiec 0:0, k. 4:5
1/8 finału.
Mecze zostały rozegrane 29 października 1986.
Zagłębie Sosnowiec – Górnik Zabrze 0:1 ""&lt;BR&gt;
GKS Bełchatów – Stal Mielec 2:0 ""&lt;BR&gt;
Bałtyk Gdynia – Śląsk Wrocław 1:2 ""&lt;BR&gt;
Lechia Zielona Góra – Górnik Wałbrzych 2:1 ""&lt;BR&gt;
Górnik Wojkowice – ŁKS Łódź 0:3 ""&lt;BR&gt;
Wisła Kraków – Legia Warszawa 1:0, mecz przerwany po I połowie i powtórzony ""&lt;BR&gt;
Wisła Kraków – Legia Warszawa 1:1, k. 4:3 ""&lt;BR&gt;
Odra Wodzisław Śląski – GKS Katowice 2:3 ""&lt;BR&gt;
Pogoń Szczecin – Widzew Łódź 3:2 dogr. ""
Ćwierćfinały.
Pierwsze mecze zostały rozegrane 15 kwietnia 1987, a rewanże 6 maja 1988.
Lechia Zielona Góra – ŁKS Łódź 2:1 ""&lt;BR&gt;
ŁKS Łódź – Lechia Zielona Góra 4:1 dogr. ""&lt;BR&gt;
-&lt;BR&gt;
Śląsk Wrocław – Pogoń Szczecin 3:1 ""&lt;BR&gt;
Pogoń Szczecin – Śląsk Wrocław 1:2 ""&lt;BR&gt;
-&lt;BR&gt;
Wisła Kraków – GKS Bełchatów 2:0 ""&lt;BR&gt;
GKS Bełchatów – Wisła Kraków 2:1 dogr. ""&lt;BR&gt;
-&lt;BR&gt;
GKS Katowice – Górnik Zabrze 1:0 ""&lt;BR&gt;
Górnik Zabrze – GKS Katowice 1:2 ""
Półfinały.
Pierwsze mecze zostały rozegrane 3 czerwca 1987, a rewanże 17 czerwca 1988.
Śląsk Wrocław – Wisła Kraków 1:0 ""&lt;BR&gt;
Wisła Kraków – Śląsk Wrocław 1:1 ""&lt;BR&gt;
-&lt;BR&gt;
GKS Katowice – ŁKS Łódź 5:1 ""&lt;BR&gt;
ŁKS Łódź – GKS Katowice 3:3 ""

</doc>
<doc id="1060616" url="https://pl.wikipedia.org/wiki?curid=1060616" title="Lena Dziękiewicz">
Lena Dziękiewicz



</doc>
<doc id="1060617" url="https://pl.wikipedia.org/wiki?curid=1060617" title="Zh">
Zh

ZH:
zh:
Zh:

</doc>
<doc id="1060618" url="https://pl.wikipedia.org/wiki?curid=1060618" title="C. Tate Regan">
C. Tate Regan



</doc>
<doc id="1060620" url="https://pl.wikipedia.org/wiki?curid=1060620" title="Aparat Koordynacji">
Aparat Koordynacji

Aparat Koordynacji Organów Radiokontrwywiadu krajów Układu Warszawskiego nadzorował działania służb radiokontrwywiadu państw Układu Warszawskiego (oprócz Rumunii). Jego siedziba mieściła się od 1955 w Polsce i była nadzorowana przez Wydział RKW MSW, a następnie Biuro RKW MSW. W lipcu 1974 Aparat Koordynacji został przeniesiony do Czechosłowacji. Ściśle kontrolowany przez ZSRR i dowodzony przez oficerów radzieckich.
Jego zadania skupiały się na analizie ruchu radiowego państw NATO oraz zachodnich służb specjalnych. Wydział ten odpowiadał również za namierzanie wrogich sygnałów, w tym należących do Radia Solidarność.

</doc>
<doc id="1060621" url="https://pl.wikipedia.org/wiki?curid=1060621" title="RKW">
RKW



</doc>
<doc id="1060622" url="https://pl.wikipedia.org/wiki?curid=1060622" title="Joe Hahn">
Joe Hahn



</doc>
<doc id="1060624" url="https://pl.wikipedia.org/wiki?curid=1060624" title="Liga najgłupszych dżentelmenów">
Liga najgłupszych dżentelmenów

Liga najgłupszych dżentelmenów (hiszp. "La Gran aventura de Mortadelo y Filemón", ang. "Mortadelo &amp; Filemon: The Big Adventure", 2003) – hiszpański film komediowy w reżyserii Javiera Fessera.
Obsada.
i inni
Wersja polska.
Opracowanie i udźwiękowienie: STUDIO SONORIA
Reżyseria: Ilona Kuśmierska
Dialogi: Joanna Kuryłko
Tekst piosenki: Oskar Wajnert
Dźwięk i montaż: Sebastian Kaliński
Kierownictwo produkcji: Dorota Suske
W wersji polskiej wystąpili:

</doc>
<doc id="1060634" url="https://pl.wikipedia.org/wiki?curid=1060634" title="Naryngenina">
Naryngenina

Naryngenina, naringenina – organiczny związek chemiczny z grupy flawonoidów, występujący w soku z grejpfruta, a także w dojrzałych nasionach brzoskwini. Jest aglikonem narynginy.
Naryngenina działa przeciwzapalnie, wzmacnia naczynia krwionośne, obniża poziom cholesterolu.

</doc>
<doc id="1060635" url="https://pl.wikipedia.org/wiki?curid=1060635" title="Sarong (materiał)">
Sarong (materiał)

Sarong - rodzaj bawełnianej tkaniny, która ma barwne pasy bądź kratę. Sarong jest jednocześnie przetykany srebrnymi albo złotymi nitkami. Tkanina ta jest wyrabiana w południowo-wschodniej Azji.

</doc>
<doc id="1060636" url="https://pl.wikipedia.org/wiki?curid=1060636" title="Skocznia Olimpijska HS122 w Calgary">
Skocznia Olimpijska HS122 w Calgary



</doc>
<doc id="1060638" url="https://pl.wikipedia.org/wiki?curid=1060638" title="Biuro RKW">
Biuro RKW



</doc>
<doc id="1060649" url="https://pl.wikipedia.org/wiki?curid=1060649" title="Jazda polska">
Jazda polska



</doc>
<doc id="1060651" url="https://pl.wikipedia.org/wiki?curid=1060651" title="Sasimi">
Sasimi



</doc>
<doc id="1060654" url="https://pl.wikipedia.org/wiki?curid=1060654" title="Johan Wiland">
Johan Wiland

Johan Wiland (ur. 24 stycznia 1981 w Borås) – szwedzki piłkarz występujący na pozycji bramkarza. Od 2017 jest zawodnikiem Hammarby IF.
Kariera klubowa.
Wiland profesjonalną karierę rozpoczynał w klubie szwedzkiej ekstraklasy - IF Elfsborg. W jego barwach zadebiutował 3 maja 2000 w przegranym 0–1 meczu z Halmstads BK. W debiutanckim sezonie 2000 zagrał w lidze czternaście razy. Od początku następnego był już podstawowym graczem wyjściowej jedenastki Elfsborga. W sezonie 2001 wywalczył z klubem Puchar Szwecji. Po to trofeum jego klub sięgnął ponownie w 2003 roku. Na kolejny sukces czekał do 2006 roku, kiedy to został z zespołem mistrzem Szwecji. Dzięki temu w sezonie 2007/2008 jego drużyna grała w eliminacjach Ligi Mistrzów, ale została z nich wyeliminowana w trzeciej rundzie, po porażce w dwumeczu z hiszpańską Valencią. Ekipa Wilanda został jednak przesunięta do Pucharu UEFA, który zakończyli na fazie grupowej, zajmując ostatnie miejsce w swojej grupie. W 2007 roku razem z zespołem wygrał Superpuchar Szwecji. Rok później wywalczył z klubem wicemistrzostwo Szwecji. Został także wybrany Piłkarzem Roku w Szwecji. W sumie w pierwszej drużynie Elfsborga spędził dziewięć lat. W tym czasie rozegrał tam 206 spotkań.
W styczniu 2009 podpisał kontrakt z duńskim klubem FC København, a w 2015 przeszedł do Malmö FF.
Kariera reprezentacyjna.
Wiland jest reprezentantem Szwecji. W drużynie narodowej zadebiutował 18 stycznia 2007 w przegranym 1–2 towarzyskim meczu z Ekwadorem. Był uczestnikiem Mistrzostw Europy w 2008 roku. Ten turniej jego drużyna zakończył na fazie grupowej, a on sam nie rozegrał ani jednego spotkania na Euro.

</doc>
<doc id="1060657" url="https://pl.wikipedia.org/wiki?curid=1060657" title="US Open 2003 (gra pojedyncza mężczyzn)">
US Open 2003 (gra pojedyncza mężczyzn)



</doc>
<doc id="1060659" url="https://pl.wikipedia.org/wiki?curid=1060659" title="Wojny w historii Polski">
Wojny w historii Polski



</doc>
<doc id="1060661" url="https://pl.wikipedia.org/wiki?curid=1060661" title="Sassandra">
Sassandra

Sassandra – miasto w Wybrzeżu Kości Słoniowej, w dystrykcie Bas-Sassandra, w regionie Gbôklé, w departamencie Sassandra. Miasto leży nad Oceanem Atlantyckim.
W mieście rozwinął się przemysł drzewny oraz chemiczny.

</doc>
<doc id="1060662" url="https://pl.wikipedia.org/wiki?curid=1060662" title="Igor Dienisow">
Igor Dienisow

Igor Władimirowicz Dienisow, ros. Игорь Владимирович Денисов (ur. 17 maja 1984 w Leningradzie) – rosyjski piłkarz, grający na pozycji ofensywnego pomocnika. Wychowanek Zenitu Petersburg.
Kariera klubowa.
Dienisow pochodzi z miasta Leningrad. Początkowo rozpoczął treningi w małym klubie Turbostroitel, a następnie uczęszczał do szkółki piłkarskiej o nazwie Smiena. W 2002 roku awansował do składu pierwszej drużyny, a 6 października zadebiutował w Premier Lidze, w przegranym 0–2 spotkaniu z CSKA Moskwa. Był to jego jedyny mecz w tamtym sezonie, ale w 2003 roku grał już w większej liczbie meczów i został wicemistrzem kraju. W meczu ze Spartakiem-Ałanią Władykaukaz (2–0) zdobył swojego pierwszego gola w lidze. W 2004 roku zdobył 6 goli w lidze i przyczynił się do 4. miejsca Zenitu, a w 2005 jego dorobek to 5 bramek i 6. miejsce. W 2006 roku jako rezerwowy wspomógł klub w walce o 4. miejsce w lidze (4 gole) oraz dotarł z nim do ćwierćfinału Pucharu UEFA.
Początek sezonu 2013/14 spędził w Anży Machaczkała. 16 sierpnia 2013 Igor Dienisow, Aleksandr Kokorin i Jurij Żyrkow przeszli za nieujawnioną kwotę do Dinama Moskwa. W 2016 roku Dienisow trafił do Lokomotiwu Moskwa. W 2019 roku zakończył w nim karierę. Wywalczył z nim mistrzostwo Rosji w sezonie 2017/2018 i zdobył dwa Puchary Rosji w sezonach 2016/2017 i 2018/2019.
Kariera reprezentacyjna.
Dienisow do 2006 roku był kapitanem młodzieżowej reprezentacji Rosji U-21. Natomiast w marcu 2007 został powołany do kadry narodowej na mecz eliminacji do Euro 2008 z Estonią, ale przez 90 minut siedział na ławce rezerwowych. W kadrze narodowej od 2008 do 2016 rozegrał 54 mecze.

</doc>
<doc id="1060663" url="https://pl.wikipedia.org/wiki?curid=1060663" title="Sassandra (rzeka)">
Sassandra (rzeka)

Sassandra – rzeka w Afryce, w zachodniej części Wybrzeża Kości Słoniowej, o długości 650 km, jedna z największych w kraju.
Hydrologia.
Odcinek źródłowy Sassandry nosi nazwę Tienba i bierze początek na wyżynie w północno-zachodniej części kraju pomiędzy miastami Odienné i Boundiali. Sassandrą rzeka ta zaczyna być nazywana około 58 km na północny wschód od Touby w miejscu ujścia prawostronnego dopływu o nazwie Férédougouby (określanego także jako Bagbé), wypływającego z wyżyn wschodniej Gwinei. Sassandra w swoim górnym i środkowym biegu płynie w kierunku południowym, następnie, po wypływie z Lac de Buyo, obiera orientację południowo-wschodnią. Uchodzi dwiema odnogami oddzielonymi wyspą do Zatoki Gwinejskiej w Sassandrze. Estuarium ma 7 km długości i 2 km szerokości. Średni przepływ w odcinku ujściowym wynosi 407 m³/s.
Głównymi dopływami są uchodzące prawostronnie Gouan i N’zo oraz lewostronnie Lobo i Davo.
Zlewnia.
Zlewnia zajmuje powierzchnię około 75 000 km². W swym górnym biegu rzeka przepływa przez sawanny. Ten fragment jej zlewni został intensywnie przeszukany pod kątem występowania złóż diamentów. Z kolei południowy obszar zlewni znany jest z pozyskiwania drewna, głównie mahoniu, w tym sipo, bananów i kawy. W dolnym biegu rzeka stanowi fragment wschodniej granicy Parku Narodowego Taï, chroniącego m.in. zagrożone wyginięciem hipopotamy karłowate ("Choeropsis liberiensis") i szympansy zwyczajne ("Pan troglodytes").
Gospodarka.
Duża liczba progów rzecznych (zwłaszcza w dolnym biegu rzeki) powoduje znaczące ograniczenia w żegludze. Jedynie mniejsze jednostki są w stanie wpłynąć na około 80 km z portu w Sassandrze w górę rzeki.
W 1980 około 50 km na południowy wschód od miasta Guiglo ukończono budowę wysokiej na 37 m zapory wodnej Barrage de Buyo. W wyniku przecięcia biegu rzeki powstał zbiornik retencyjny Lac de Buyo o średniej powierzchni szacowanej na około 600 km² i zdolności retencyjnej 8300 mln m³, wykorzystywany w celu hydroenergetycznym. Jest drugim pod względem wielkości, po Lac de Kossou, rezerwuarem w kraju. Do 2001 na całej rzece wybudowano łącznie dziesięć tam.

</doc>
<doc id="1060665" url="https://pl.wikipedia.org/wiki?curid=1060665" title="Bagno Mostki">
Bagno Mostki

Rezerwat przyrody Bagno Mostki – torfowiskowy rezerwat przyrody utworzony w 1996 roku. Położony jest w gminach Zbiczno i Kurzętnik na północ od miejscowości Zastawie (na granicy województw kujawsko-pomorskiego i warmińsko-mazurskiego), na terenie Nadleśnictwa Brodnica.
Swoim zasięgiem obejmuje obszar lasu i torfowisk o powierzchni 135,05 ha, 35,18 ha znajduje się w województwie warmińsko-mazurskim, a 99,87 ha w województwie kujawsko-pomorskim. Ochronie podlega ciąg bezodpływowych zagłębień terenowych z torfowiskami przejściowymi i wysokimi będący ostoją ptactwa.
Występują tu między innymi rzadkie gatunki roślin, w tym reliktowa bażyna czarna, oraz siedliska takich ptaków jak żuraw.

</doc>
<doc id="1060667" url="https://pl.wikipedia.org/wiki?curid=1060667" title="St. James’s Park">
St. James’s Park

St. James’s Park (tłum. „park św. Jakuba”) – najstarszy z królewskich parków w Londynie, położony w dzielnicy City of Westminster, pomiędzy Pałacem Buckingham, Pałacem Westminsterskim i St. James’s Palace.
St. James’s Park jest wpisany na listę angielskiego dziedzictwa narodowego (ang. "National Heritage List for England") pod numerem 1000483.
Położenie.
St James’s Park znajduje się w centrum Londynu, w dzielnicy City of Westminster. Zajmuje ok. 32 ha (0,32 km²) a jego granice wyznaczają ulice The Mall na północy i Birdcage Walk na południu, tyły budynków rządowych związanych z Whitehall na północnym wschodzie (granica Horse Guards Parade) a bramy Pałac Buckingham na zachodzie. 
Przy parku położone są trzy pałace: Pałac Buckingham (ok. 200 m na zachód), Pałac Westminsterski (400 m na południowy wschód) i St. James’s Palace.
Główną bramą do parku jest "Marlborough Gate" po południowo-wschodniej stronie The Mall. Inne wejścia to "Queen Anne’s Gate", "Buckingham Gate" i "Storey’s Gate".
Historia.
St James’s Park jest najstarszym parkiem królewskim w Londynie, powstałym w miejscu podmokłej łąki. W 1532 roku król Henryk VIII (1491–1547) nabył teren, by założyć tu park jeleni. Wcześniej znajdował się tu XIII-wieczny szpital św. Jakuba dla trędowatych, od którego pochodzi nazwa parku. Henryk VIII przebudował szpital na domek myśliwski, późniejszy St. James’s Palace. Za panowania królowej Elżbiety I (1533–1603) w parku powstała aleja na linii wschód-zachód ("The Mall") i organizowano tu różne festyny. 
Król Jakub I (1566–1625) poprawił drenaż i gospodarkę wodną parku. Jakub I trzymał w parku egzotyczne zwierzęta, m.in. wielbłądy, krokodyle i słonia. Za jego panowania założono także ogród kwiatowy oraz sad morwowy w części zachodniej. 
Za panowania Karola II park został przeprojektowany – projekt stworzył najprawdopodobniej francuski architekt krajobrazu André Mollet. W centralnym punkcie powstał prosty kanał o długości 2560 stóp i szerokości 125 stóp, otoczony z każdej strony alejami nasadzonych drzew. Na wschodnim krańcu kanału znalazł się patte d’oie ze ścieżkami obsadzonymi drzewami. Park został otwarty dla publiczności. Rozgrywano tu partie „Pelle Melle”, od czego pochodzą dzisiejsze nazwy „Pall Mall” i „The Mall”. W 1664 roku rosyjski ambasador podarował królowi dla parku parę pelikanów, co zapoczątkowało zwyczaj obdarowywania króla tymi ptakami przez ambasadorów. Do dziś pelikany są jedną z atrakcji parku. 
W epoce georgiańskiej w parku powstał plac defilad Horse Guards Parade. W 1761 roku rodzina królewska kupiła Buckingham House.
W latach 20. XIX w. park został przeprojektowany przez angielskiego architekta Johna Nasha (1752–1835), który nadał mu charakter romantyczny. Przebiegający przez park kanał został przekształcony w sztuczne jezioro. W 1837 roku Towarzystwo Ornitologiczne Londynu (ang. "Ornithological Society of London") wypuściło w parku ptaki i wybudowało domek dla ptasznika (ang. "Duck Island Cottage"), który zachował do dziś. W XIX w. bezpośrednio obok St. James’s Palace wzniesiono Clarence House na zamówienie księcia Clarence, późniejszego króla Wilhelma IV (1765–1837). W 1857 roku nad jeziorem wzniesiono most wiszący, który w 1957 roku zastąpiono konstrukcją betonową. W 2004 roku park odrestaurowano, by jak najwierniej odtworzyć założenie Nasha. 
St. James’s Park jest wpisany na listę angielskiego dziedzictwa narodowego (ang. "National Heritage List for England") pod numerem 1000483.
Opis.
Współczesny wygląd parku odzwierciedla projekt Nasha. 
W parku znajduje się niewielkie sztuczne jezioro o nazwie "St. James’s Park Lake" (o powierzchni 4,6 ha), z dwiema wyspami, "Duck Island" w części wschodniej oraz "West Island" w części zachodniej. "Duck Island", wzniesiona w 1665 roku, stała się ostoją dla kaczkowatych. Gniazdują tu również łabędzie nieme i pelikany (w parku żyje 40 pelikanów). Jezioro otoczone jest żelaznymi balustradami sięgającymi do pasa, które chronią kolonie ptactwa. Pośrodku zbiornika znajduje się fontanna "Tiffany Fountain", wyrzucająca wodę na wysokość 20 stóp (6 m).
Most biegnący nad jeziorem "The Blue Bridge" pozwala zobaczyć wschodnią stronę Pałacu Buckingham i Horse Guards Parade oraz Big Bena i London Eye na wschodzie.
Horse Guards Parade jest miejscem corocznej ceremonii Trooping the Colour w dniu urodzin Królowej w czerwcu.
Flora i fauna.
Większość drzew w parku to platany; mniej licznie rosną tu także dęby szkarłatne, morwy czarne i figowce.
Oprócz ptactwa wodnego (m.in. krzyżówek, czernic, tadorn czy krakw) na terenie parku występują: raniuszki zwyczajne, modraszki zwyczajne, bogatki zwyczajne, rudziki, kosy, strzyżyki, dzięcioły duże i puszczyki zwyczajne. Ze ssaków występują tu: lisy, myszarki zaroślowe, szczury wędrowne, wiewiórki szare oraz nietoperze – karliki malutkie.

</doc>
<doc id="1060668" url="https://pl.wikipedia.org/wiki?curid=1060668" title="Ischirozaur">
Ischirozaur

Ischirozaur ("Ischyrosaurus manseli") – zauropod z rodziny brachiozaurów (Brachiosauridae).
Żył w epoce późnej jury (ok. 154-151 mln lat temu) na terenach obecnej Europy. Długość ciała ok. 25 m, wysokość ok. 6 m, masa ok. 35 t. Jego szczątki znaleziono w Anglii (w hrabstwie Dorset).
Opisany na podstawie kości ramieniowych. Dyskutowano, czy ischirozaur nie jest synonimem pelorozaura, jednak ten ostatni żył kilkadziesiąt milionów lat później, we wczesnej kredzie.

</doc>
<doc id="1060670" url="https://pl.wikipedia.org/wiki?curid=1060670" title="Old Metropolitan Band">
Old Metropolitan Band

Old Metropolitan Band – polska grupa muzyczna grająca jazz tradycyjny, utworzona w Krakowie w czerwcu 1968 r. Zespół został założony przez trębacza Andrzeja Jakóbca, Ryszarda Kopciucha-Maturskiego (kontrabas) i Tadeusza Ofertę (banjo) przy współpracy Czesława Dworzańskiego (perkusja), Wiesława Kuprowskiego (klarnet), Marka Michalaka (puzon), Henryka Słaboszowskiego (fortepian) oraz Witolda Stryszewskiego (bas). Autorem nazwy zespołu jest jego basista - Ryszard Kopciuch-Maturski.
Historia.
Rok 1969.
Przed szerszą publicznością zespół wystąpił po raz pierwszy na wrocławskim Jazzie nad Odrą.
Rok 1970.
Ponownie, na festiwalu Jazz nad Odrą zespół zdobył I nagrodę zespołową. Old Metropolitan Band wykonał wówczas jazzową parafrazę piosenki ludowej „Bandoska”, która na długie lata stała się sztandarowym utworem zespołu.
Rok 1975-1993.
W tym roku, na Konkursie Jazzu Tradycyjnego „Złota Tarka”, zespół otrzymał I nagrodę, a puzonista - Marek Michalak otrzymał nagrodę indywidualną.
Zespół występował na wszystkich liczących się tradycyjnych festiwalach europejskich, wielokrotnie uczestniczył w Jazz Jamboree. W swojej muzyce łączył dixieland, jazzową zabawę, muzyczny pastisz i humor. Zespół eksperymentował również poza jazzem np. występując z Chórem Politechniki Szczecińskiej.
Rok 1993.
Skład zespołu przez ponad ćwierć wieku był bardzo stabilny, ale od 1993 r. zespół zaczął koncertować w składzie: Adam Góralczyk (puzon, skrzypce), Andrzej Jakóbiec (trąbka i śpiew), Wiktor Kierzkowski (perkusja),Ryszard „Kajo” Kwaśniewski (klarnet, saksofon sopranowy, skrzypce), Ryszard Kopciuch-Maturski (kontrabas) i Tadeusz Oferta (banjo). Z zespołem współpracowali także: Rafał Zydroń, Stanisław Cieślak, Andrzej Lechowski, Jan Boba, Wojciech Salamon, Stefan Sendecki, Andrzej Krauzowicz, Ryszard Styła, Andrzej Czernicki, Zdzisław Gogulski, Adam Pukalak, Zdzisław Świerczyński, Andrzej Zaucha.
Rok 2005.
8 października 2005, po śmierci Andrzeja Jakóbca zespół zaczął koncertować w następującym składzie: Adam Góralczyk (puzon, skrzypce), Ryszard „Kajo” Kwaśniewski (klarnet, saksofon sopranowy, skrzypce), Tadeusz Oferta (banjo), Ryszard Kopciuch-Maturski (kontrabas, gitara basowa), Wiktor Kierzkowski (perkusja) oraz Elżbieta Kulpa (śpiew).
Czasy obecne.
W repertuarze zespołu znajdują się standardy jazzu tradycyjnego, znane „evergreens” jak: „Bel Ami”, „Midnight in Moscow”, „Oczy Czarne”, „Caravan” czy „ujazzowiona” wersja „Forelle” Schuberta oraz utwory własne (kompozycje, opracowania). Grupa nieustannie rozszerza repertuar oraz włącza nowe techniki gry (np. duet smyczkowy Adama Góralczyka z Ryszardem Kwaśniewskim).
31 marca 2021 roku zmarł basista i lider po Andrzeju Jakóbcu, Ryszard Kopciuch-Maturski. Jego miejsce w zespole zajął Jan "Jasso" Gonciarczyk.
Dyskografia.
Zespół ma swoim dorobku 2 longplaye nagrane w Polsce, 8 longplayów nagranych w Niemczech, 1 płytę kompaktową (CD), 2 kasety magnetofonowe i 4 single.

</doc>
<doc id="1060671" url="https://pl.wikipedia.org/wiki?curid=1060671" title="Inter Milan">
Inter Milan



</doc>
<doc id="1060672" url="https://pl.wikipedia.org/wiki?curid=1060672" title="Zwierzęta transgeniczne">
Zwierzęta transgeniczne



</doc>
<doc id="1060682" url="https://pl.wikipedia.org/wiki?curid=1060682" title="Medal Za Ofiarność i Odwagę">
Medal Za Ofiarność i Odwagę



</doc>
<doc id="1060684" url="https://pl.wikipedia.org/wiki?curid=1060684" title="Medal Za Długoletnie Pożycie Małżeńskie">
Medal Za Długoletnie Pożycie Małżeńskie



</doc>
<doc id="1060685" url="https://pl.wikipedia.org/wiki?curid=1060685" title="Orzeł za osiągnięcia życia">
Orzeł za osiągnięcia życia

Osiągnięcia Życia to jedna z kategorii specjalnych Polskich Nagród Filmowych. Nagrodę w tej kategorii po raz pierwszy przyznano podczas 1. ceremonii wręczenia Orłów, która odbyła się 21 czerwca 1999 roku (nagrody przyznano za rok 1998).

</doc>
<doc id="1060686" url="https://pl.wikipedia.org/wiki?curid=1060686" title="Eucamerotus">
Eucamerotus

Eucamerotus – rodzaj zauropoda żyjącego we wczesnej kredzie (barrem) na terenach obecnej Europy. Opisany w 1871 roku przez Johna Hulke na podstawie jednego łuku kręgowego, odkrytego w osadach formacji Wessex na wyspie Wight (Anglia), oznaczonego MNHUK R2522. Hulke nadał zwierzęciu jedynie nazwę rodzajową, nie proponując żadnego epitetu gatunkowego; dopiero William Blows w 1995 roku ustanowił dla niego epitet gatunkowy "foxi". W swoich późniejszych publikacjach Hulke uznał "Eucamerotus" za młodszy synonim rodzaju "Ornithopsis"; uznał też, że holotyp "Eucamerotus" reprezentuje ten sam gatunek, co odkryte również na wyspie Wight kość łonowa i kość kulszowa oznaczone MNHUK R97, będące holotypem opisanego w 1882 roku przez Hulkego gatunku "Ornithopsis eucamerotus".
Blows (1995) uznał "Eucamerotus" za odrębny rodzaj; paratypami "E. foxi" ustanowił pięć innych kręgów grzbietowych odkrytych na wyspie Wight, wcześniej uznawanych za reprezentujące rodzaj "Ornithopsis". Uznał też, że do zwierząt z tego gatunku należy także kilka innych kręgów i trzonów kręgów grzbietowych z wyspy Wight oraz jeszcze nie opisany niekompletny szkielet z wyspy Wight oznaczony MIWG BP001; Upchurch, Mannion i Barrett (2011) uznają jednak za bardziej prawdopodobne, że MIWG BP001 reprezentuje odrębny od "E. foxi" jeszcze nienazwany gatunek i prawdopodobnie rodzaj będący bazalnym przedstawicielem kladu Titanosauriformes. Blows nie znalazł dowodów na przynależność BMNH R97 do zwierząt z gatunku "E. foxi", a samego gatunku "O. eucamerotus" nie uznał za ważny takson. Jego zdaniem zarówno "E. foxi", jak i BMNH R97 należały do rodziny Brachiosauridae. Upchurch, Barrett i Dodson (2004) uznali zarówno "E. foxi", jak i "O. eucamerotus" za "nomina dubia"; autorzy ci ograniczyli się do sklasyfikowania "E. foxi" jako przedstawiciela kladu Titanosauriformes o niepewnej pozycji filogenetycznej. Naish i Martill (2007) nie odnieśli się do kwestii pozycji filogenetycznej "E. foxi", uznali natomiast "O. eucamerotus" za pozbawionego cech diagnostycznych przedstawiciela Titanosauriformes. Z ich opinią na temat "O. eucamerotus" zgodzili się Upchurch, Mannion i Barrett (2011), którzy jednocześnie uznali "E. foxi" za bazalnego przedstawiciela Titanosauriformes. Ich zdaniem "E. foxi" jest prawdopodobnie ważnym taksonem, mającym dwie cechy budowy środkowych i tylnych kręgów grzbietowych, które mogą być jego autapomorfiami: płytki, podłużny dół na bocznej powierzchni łuku kręgu, równoległy do tylnej części górnej krawędzi bocznego otworu pneumatycznego (pleurocelu) oraz połączenie przednich wyrostków stawowych kręgów (ang. "prezygapophyses") i wyrostków poprzecznych dolnych (ang. "parapophyses") przez dwa równoległe i prawie poziome grzebienie kostne oddzielone od siebie płytkim dołem.

</doc>
<doc id="1060688" url="https://pl.wikipedia.org/wiki?curid=1060688" title="Mathias Florén">
Mathias Florén

Mathias Florén (ur. 11 sierpnia 1976 w Söderhamn) - szwedzki piłkarz występujący na pozycji obrońcy.

</doc>
<doc id="1060691" url="https://pl.wikipedia.org/wiki?curid=1060691" title="Maverick Records">
Maverick Records

Maverick Recording Company – amerykańska wytwórnia muzyczna będąca własnością Warner Music Group.
Historia wytwórni.
Maverick Records zostało założone przez Madonnę, Fredericka DeManna, Ronniego Dasheva i firmę Warner Bros. w roku 1991. Nazwa wytwórni wywodzi się od pierwszych liter imion MAdonna VEronica i ostatnich liter imienia FredeRICK. Miejsce DeManna jako prezesa i dyrektora naczelnego, tzw. CEO (ang. Chief Executive Officer), w 1998 roku objął główny udziałowiec Guy Oseary.
Wytwórnia Maverick święciła triumfy dzięki współpracy z takimi muzykami, jak Alanis Morissette, Michelle Branch, The Prodigy czy Candlebox. Wytwórnia odnosiła również sukcesy tworząc ścieżki dźwiękowe do takich filmów, jak "Jackie Brown" w 1997 i "Matrix" w 1999 roku ("").
W marcu 2004 Maverick wszczęło proces sądowy przeciwko Warner Music Group i Time Warner, oskarżając te kompanie o złe zarządzanie zasobami i słabą księgowość, co miało kosztować wytwórnię miliony dolarów. WMG uznało jednak, że stało się to z jej własnej winy. Spór został rozstrzygnięty 14 czerwca 2004, kiedy udziały posiadane przez Madonnę i Dasheva zostały wykupione przez Warner Bros. W efekcie WB przejęło całkowitą kontrolę nad wytwórnią (Oseary pozostał jednak dyrektorem naczelnym). W sierpniu 2006 członkowie grupy Lillix, wówczas związani z Maverick, stwierdzili że wytwórnia ta w rzeczywistości nie istnieje i że zespoły są pod bezpośrednim zarządzaniem Warner Bros.

</doc>
<doc id="1060694" url="https://pl.wikipedia.org/wiki?curid=1060694" title="James Worthy">
James Worthy

James Ager Worthy (ur. 27 lutego 1961 w Gastonii) – amerykański koszykarz, występujący na pozycji niskiego skrzydłowego, trzykrotny mistrz NBA, członek Koszykarskiej Galerii Sław, po zakończeniu kariery zawodniczej trener koszykarski. 
W 1979 wystąpił w meczu gwiazd amerykańskich szkół średnich - McDonald’s All-American.
Mierzący 206 cm wzrostu koszykarz studiował na University of North Carolina w Chapel Hill, gdzie w latach 1979–1982 grał w drużynie uniwersyteckiej North Carolina Tar Heels. W 1982 został mistrzem NCAA. Obok niego w składzie drużyny znajdował się wówczas m.in. Michael Jordan. Wcześniej, w 1979 wystąpił na juniorskich mistrzostwach świata, jeszcze jako uczeń Ashbrook H.S. Jego zespół zdobył wtedy złoty medal. 
Do NBA został wybrany z 1. numerem w drafcie 1982 przez Los Angeles Lakers. W zespole tym spędził całą karierę (1982-1994). Był ważnym ogniwem mistrzowskiej drużyny Lakers w latach 80. Przez wszystkie lata gry stanowił wsparcie dla Magica Johnsona w systemie gry zwanym „Showtime”, bardzo często to właśnie Worthy odbierał podania typu „no-look pass” od Magica. W finale NBA w 1988, w meczu numer 7 zaliczył jedyne w karierze triple-double i został wybrany MVP finałów. W 1990 oraz 1991 został zaliczony do III składu All-NBA. Od połowy lat 80. grał w specjalnych okularach chroniących zranione oko.
Siedem razy brał udział w NBA All-Star Game. W 1996 znalazł się wśród 50 najlepszych graczy występujących kiedykolwiek w NBA. Jego koszulka (z numerem 42) została zastrzeżona przez Lakers.
Jest jednym z ponad 40 zawodników w historii, którzy zdobyli zarówno mistrzostwo NCAA, jak i NBA w trakcie swojej kariery sportowej.

</doc>
<doc id="1060695" url="https://pl.wikipedia.org/wiki?curid=1060695" title="Fagersta">
Fagersta

Fagersta – miasto przemysłowe w Szwecji w regionie Västmanland. Liczy 10 890 mieszkańców.
Jest siedzibą gminy Fagersta. To rodzinne miasto Pelle Almqvista i założonego przez niego zespołu punk-rockowego The Hives.

</doc>
<doc id="1060698" url="https://pl.wikipedia.org/wiki?curid=1060698" title="Damalazaur">
Damalazaur

"Damalazaur" ("Damalasaurus"), lub "damalozaur" ("Damalosaurus") – nieformalna nazwa zauropoda o niepewnej pozycji filogenetycznej, żyjącego we wczesnej jurze na terenach Azji. Jego szczątki znaleziono w Chinach (Tybet). W literaturze pojawiają się nazwy dwóch gatunków, które miały należeć do tego rodzaju: "Damalasaurus magnus" i "Damalasaurus laticostalis"; nie jest pewne, czy są to rzeczywiście odrębne gatunki, czy dwie nazwy tego samego gatunku. Choć nazwa "Damalasaurus" pojawiła się w kilku publikacjach, dinozaur ten nie został jak dotąd formalnie opisany; do czasu opublikowania wymaganego opisu "Damalasaurus" pozostaje "nomen nudum".

</doc>
<doc id="1060703" url="https://pl.wikipedia.org/wiki?curid=1060703" title="Mariusz Saniternik">
Mariusz Saniternik

Mariusz Saniternik (ur. 7 grudnia 1954 w Krakowie) – polski aktor; uznawany za aktora charakterystycznego.
Życiorys.
W 1980 roku ukończył studia na PWST w Krakowie. W latach 1981–1982 był aktorem Teatru Bogusławskiego w Kaliszu, w latach 1982–1992 Teatru Jaracza w Łodzi, a w latach 1992–1995 występował na deskach Teatru Słowackiego w Krakowie i był także aktorem Teatru Nowego w Łodzi (1998–2003). Popularność przyniosły mu role w filmach Jana Jakuba Kolskiego.

</doc>
<doc id="1060709" url="https://pl.wikipedia.org/wiki?curid=1060709" title="Aconitum">
Aconitum



</doc>
<doc id="1060711" url="https://pl.wikipedia.org/wiki?curid=1060711" title="Live from the Point Depot">
Live from the Point Depot

Live from the Point Depot – nagrany na żywo, cyfrowy album rockowej grupy U2. Od 23 listopada 2004 roku był dostępny poprzez iTunes Store jako część "The Complete U2". Płyta została nagrana w 1989 roku podczas nocy sylwestrowej w Point Depot, w Dublinie, w trakcie występu będącego częścią trasy koncertowej Lovetown Tour.
Podobnie jak w przypadku cyfrowego albumu "Live from Boston 1981", utwory znajdujące się na płycie nie były dostępne indywidualnie, tylko dopiero w wypadku nabycia box seta "The Complete U2". Było to pierwsze oficjalne wydanie występu.
Członkowie.
U2
Gość

</doc>
<doc id="1060722" url="https://pl.wikipedia.org/wiki?curid=1060722" title="Wenenozaur">
Wenenozaur

Wenenozaur ("Venenosaurus dicrocei") – zauropod z kladu Macronaria żyjący we wczesnej kredzie (ok. 125-100 mln lat temu) na terenach Ameryki Północnej. Długość ciała ok. 10 m, wysokość ok. 3 m, masa ciała ok. 7 t. Jego szczątki znaleziono w formacji Cedar Mountain w USA (w stanie Utah). Opisany na podstawie fragmentarycznego szkieletu, prawdopodobnie młodego osobnika.
Autorzy jego opisu uznali go za przedstawiciela kladu Titanosauriformes o niepewnej pozycji filogenetycznej; autorzy wskazali, że jego zachowane kości mają zarówno niektóre cechy budowy spotykane u przedstawicieli rodziny Brachiosauridae, jak i cechy występujące u przedstawicieli grupy Titanosauria. Upchurch, Barrett i Dodson (2004) uznali, że najprawdopodobniej był on bazalnym przedstawicielem Titanosauria nie należącym do grupy Lithostrotia - przy czym autorzy ci definiowali Titanosauria jako klad obejmujący wszystkich przedstawicieli Titanosauriformes bliżej spokrewnionych z saltazaurem niż z brachiozaurem; inni autorzy na określenie tego kladu używają nazwy Somphospondyli, zaś nazwy Titanosauria używają na określenie węższego kladu w obrębie Somphospondyli. Późniejsze analizy kladystyczne sugerują, że "Venenosaurus" był bazalnym przedstawicielem kladu Titanosauriformes nienależącym do Titanosauria (ale być może bliżej spokrewnionym z nimi niż z brachiozaurem), blisko spokrewnionym z cedarozaurem, bazalnym przedstawicielem kladu Macronaria nie należącym do Titanosauriformes lub przedstawicielem rodziny Brachiosauridae.

</doc>
<doc id="1060723" url="https://pl.wikipedia.org/wiki?curid=1060723" title="Epapier">
Epapier



</doc>
<doc id="1060725" url="https://pl.wikipedia.org/wiki?curid=1060725" title="Karolina Ciaszkiewicz-Lach">
Karolina Ciaszkiewicz-Lach

Karolina Ciaszkiewicz-Lach (ur. 7 września 1979 we Wrocławiu) – polska siatkarka, grająca na pozycji przyjmującej, reprezentantka Polski. Wychowanka Gwardii Wrocław.
W sezonie 2011/2012 kapitan drużyny BKS Aluprof Bielsko-Biała. 
Po sezonie 2011/2012 zawodniczka postanowiła wziąć urlop macierzyński. Po roku wróciła do klubu z Bielska-Białej. Od sezonu 2014/2015 była zawodniczką Polskiego Cukru Muszynianka Muszyna. Po sezonie 2017/2018 zakończyła karierę sportową.
Jest córką siatkarza reprezentacji Polski Marka Ciaszkiewicza i siostrzenicą siatkarki reprezentacji Polski Elżbiety Ciaszkiewicz.
Sukcesy klubowe.
Mistrzostwa Polski Juniorek:
Mistrzostwo Polski:
Puchar Polski:
Superpuchar Polski:
Mistrzostwo I Ligi:

</doc>
<doc id="1060727" url="https://pl.wikipedia.org/wiki?curid=1060727" title="Johan Karlsson (piłkarz)">
Johan Karlsson (piłkarz)

Johan Karlsson (ur. 6 kwietnia 1975) - szwedzki piłkarz występujący na pozycji obrońcy. Obecnie gra IF Elfsborg, wcześniej był zawodnikiem Horn/Hycklinge IF i Åtvidabergs FF.

</doc>
<doc id="1060730" url="https://pl.wikipedia.org/wiki?curid=1060730" title="Orientacja">
Orientacja

psychiatria
matematyka

</doc>
<doc id="1060735" url="https://pl.wikipedia.org/wiki?curid=1060735" title="Orientacja (matematyka)">
Orientacja (matematyka)

Orientacja – pojęcie matematyczne odnoszące się do kilku obiektów oznaczające intuicyjnie określenie „strony” wierzchniej lub spodniej („lewej” lub „prawej”) obiektu. W szczególności jeżeli dana przestrzeń nie jest orientowalna, to znaczy, że nie jest możliwe wyróżnienie jej „stron”.
Orientacja rzeczywistej przestrzeni liniowej to podział baz uporządkowanych na „dodatnio” zorientowane i „ujemnie” zorientowane. W trójwymiarowej przestrzeni euklidesowej dwie możliwe orientacje baz nazywa się prawoskrętną i lewoskrętną (zob. reguła prawej dłoni). Jednakże wybór orientacji jest niezależny od skrętności bazy (chociaż o bazach prawoskrętnych mówi się zwykle, że są zorientowane dodatnio, można jednak przypisać im orientację ujemną).
Przestrzeń liniowa.
Niech formula_1 będzie formula_2-wymiarową rzeczywistą przestrzenią liniową, zaś układy wektorów formula_3 oraz formula_4 jej bazami algebraicznymi. Macierz przejścia formula_5 od bazy formula_6 do formula_7 jest nieosobliwa. Oczywiście macierzą przejścia formula_8 od bazy formula_7 do formula_6 jest macierz do niej odwrotna. Obie te macierze posiadają wyznacznik tego samego znaku.
Bazy formula_11 przestrzeni formula_1 są zgodnie zorientowane, jeżeli wyznacznik macierzy przejścia formula_5 jest dodatni, w przeciwnym wypadku mówi się, że bazy te są przeciwnie zorientowane. Relacja zgodnego zorientowania między bazami przestrzeni formula_1 jest relacją równoważności, zatem rozbija ona rodzinę wszystkich baz tej przestrzeni na klasy abstrakcji nazywane orientacjami tej przestrzeni. Jeżeli formula_6 jest ustaloną bazą formula_16 to każda baza jest zorientowana zgodnie z nią lub z bazą formula_17 Jeżeli formula_18 jest orientacją formula_16 to jej drugą orientację nazywamy przeciwną względem formula_18 i oznaczamy formula_21
Parę formula_22 czyli przestrzeń liniową formula_1 wraz z ustaloną jej orientacją formula_18 nazywa się przestrzenią zorientowaną. Orientację przestrzeni formula_25 wyznaczoną przez jej bazę kanoniczną określa się jako orientację dodatnią, zaś przeciwną względem niej – orientacją ujemną.

</doc>
<doc id="1060736" url="https://pl.wikipedia.org/wiki?curid=1060736" title="Čadca mesto">
Čadca mesto

Čadca mesto – przystanek kolejowy w Czadcy, w kraju żylińskim, na Słowacji.

</doc>
<doc id="1060737" url="https://pl.wikipedia.org/wiki?curid=1060737" title="NSZZ „Solidarność”">
NSZZ „Solidarność”



</doc>
<doc id="1060738" url="https://pl.wikipedia.org/wiki?curid=1060738" title="Władysław Skrzypek (partyzant)">
Władysław Skrzypek (partyzant)

Władysław Skrzypek, ps. "Orzeł", "Grzybowski" (ur. 1914 lub 1916, zm. 10 kwietnia 1944) – uczestnik wojny obronnej w 1939 r., członek Związku Walki Zbrojnej, żołnierz Armii Krajowej, dowódca w stopniu majora brygady Armii Ludowej.
Życiorys.
Przed 1939 był działaczem Związku Młodzieży Wiejskiej "Wici" w powiecie Kraśnik. Uczestniczył w wojnie polsko-niemieckiej 1939. Od 1940 był w ZWZ i AK, a od kwietnia 1943 w Polskiej Partii Robotniczej i GL. W czerwcu 1943 został dowódcą oddziału partyzanckiego GL im. Bartosza Głowackiego operującego w południowej Lubelszczyźnie.
Oddział "Orła" przeprowadził kilka akcji przeciw Niemcom, m.in. 15 sierpnia 1943 wykoleił pociąg towarowy koło Zaklikowa, 18 września zniszczył urządzenia stacji kolejowej w Szastarce, w nocy z 5 na 6 października opanował osadę Modliborzyce, a 22 października uczestniczył jako jeden z dowódców GL w bitwie pod Kochanami, .
26 października 1943 Skrzypek został odkomenderowany do Sztabu Obwodu III GL, ale w grudniu 1943 mianowano go dowódcą 3. batalionu GL i awansowano na kapitana oraz odznaczono Orderem Krzyża Grunwaldu III klasy. W lutym 1944 został mianowany dowódcą 1 Brygady AL im. Ziemi Lubelskiej.
Jego kuzynem był Stefan Skrzypek ps. "Słowik", przedwojenny starszy sierżant WP, partyzant ZWZ/AK i GL (istnieje teoria według której Stefan Skrzypek był uprzednio członkiem NSZ i z ich polecania wstąpił do GL w charakterze szpiega). Zginął zamordowany przez oddział AS NSZ rtm. Leonarda Zub-Zdanowicza ps. "Ząb" i Adama Godfingera (Henryka Figuro-Podhorskiego) ps. "Step" pod Borowem.

</doc>
<doc id="1060739" url="https://pl.wikipedia.org/wiki?curid=1060739" title="Mauricio Pinilla">
Mauricio Pinilla

Mauricio Ricardo Pinilla Ferrera (ur. 4 lutego 1984 w Santiago) – chilijski piłkarz występujący na pozycji napastnika w chilijskim klubie Coquimbo Unido.
Życiorys.
Kariera klubowa.
Piłkarską karierę rozpoczął w klubie z Chile – Universidad de Chile w roku 2002. Grał tam przez rok, wystąpił w 39 meczach, i strzelił 20 goli. Następnie przeniósł się do Interu Mediolan, skąd był wypożyczany kolejno do Chievo Werona i hiszpańskiej Celty Vigo. W 2004 Pinilla został sprzedany do portugalskiego Sportingu, skąd również był wypożyczany do innych klubów. Na tej zasadzie trafiał kolejno do hiszpańskiego Racingu Santander, szkockiego Hearts oraz chilijskiego Club Universidad de Chile. W 2007 piłkarz na zasadzie transferu definitywnego odszedł do Hearts, gdzie do 2008 rozegrał tylko 2 ligowe mecze. 17 września 2008 Pinilla podpisał kontrakt z brazylijskim CR Vasco da Gama, w 2009 występował w cypryjskim Apollonie Limassol, po czym odszedł do włoskiego US Grosseto. W sezonie 2009/2010 w 24 meczach Serie B strzelił 24 gole i po zakończeniu rozgrywek został sprzedany do US Palermo. Następnie grał w Cagliari Calcio, Genoi oraz Atalancie, a w 2017 przeszedł do Universidadu de Chile. 18 stycznia 2019 podpisał kontrakt z chilijskim klubem Coquimbo Unido.
Kariera reprezentacyjna.
W 2003 Pinilla zadebiutował w reprezentacji Chile.

</doc>
<doc id="1060740" url="https://pl.wikipedia.org/wiki?curid=1060740" title="Ričardas Beniušis">
Ričardas Beniušis

Ričardas Beniušis (, ur. 23 kwietnia 1980 w Poniewieżu) – litewski piłkarz występujący na pozycji napastnika, reprezentant Litwy w latach 2001–2014.
Kariera klubowa.
Profesjonalną piłkarską karierę rozpoczął w sezonie 1998 w drugoligowym klubie Atletas Kowno. W 1999 roku przeniósł się do Inkarasu Kowno. Przez jeden sezon wystąpił w 27 meczach i strzelił 18 bramek. Potem przeniósł się do Baltika Kaliningrad. W tym rosyjskim klubie grał przez rok, zaliczając jeden ligowy występ. W 2001 roku powrócił on do poprzedniego klubu. W 20 meczach, jakie rozegrał, strzelił 15 goli. W sezonie 2001/02 był zawodnikiem rosyjskiego zespołu Krylja Sowietow Samara. W 2002 roku ponownie zasilił szeregi Inkarasu Kowno, gdzie rozegrał 13 meczów i strzelił 2 bramki. W 2002 roku został sprzedany do IK Start, gdzie w 9 spotkaniach Tippeligaen zdobył jedną bramkę. W latach 2002–2003 był zawodnikiem Atlantasu Kłajpeda. W 12 spotkaniach, jakie tam rozegrał, strzelił 6 goli.
Od 2003 do 2008 roku był zawodnikiem FBK Kaunas, gdzie rozegrał 90 meczów i strzelił 46 bramek. Zdobył dwa Puchary Litwy i dwa Superpuchary Litwy. W 2007 roku został wypożyczony na 6 miesięcy do Heart of Midlothian FC. W 2008 roku wypożyczono go do FK Liepājas Metalurgs, a w 2009 roku odszedł do słowackiego DAC 1904 Dunajská Streda. Po pół roku przeniósł się do Sūduvy Mariampol, gdzie strzelił 11 goli w 10 meczach. Wiosną 2010 roku był zawodnikiem izraelskiego klubu Hapoel Ra’ananna, po pół roku jednak powrócił do Sūduvy Mariampol. W latach 2013−2018 występował w Kruoji Pokroje, FK Šilas Kazlų Rūda, FK Šilutė i FK Panerys Wilno, po czym zakończył karierę.
Kariera reprezentacyjna.
W latach 2001–2014 rozegrał 31 spotkania w reprezentacji Litwy, w których zdobył 3 gole.

</doc>
<doc id="1060741" url="https://pl.wikipedia.org/wiki?curid=1060741" title="Michael Stewart (piłkarz)">
Michael Stewart (piłkarz)

Michael James Stewart (ur. 26 lutego 1981 w Edynburgu) – szkocki piłkarz, występujący na pozycji pomocnika. Od początku 2011 roku jest wolnym zawodnikiem.
Piłkarską karierę zaczął w Manchesterze United w 1998 roku. Rozegrał w nim 8 meczów. W latach 2003-2005 był wypożyczany do: Nottingham Forest (13 spotkań) i do Hearts (17 spotkań). Od 2005 do 2007 był zawodnikiem Hibernian F.C. W 54 meczach, strzelił 2 bramki. Od 2007 do 2010 roku ponownie był graczem Hearts. W 2010 roku przeszedł do Gençlerbirliği SK, gdzie spędził pół roku.
Od 2002 roku do 2008 4 razy wystąpił w reprezentacji Szkocji.

</doc>
<doc id="1060743" url="https://pl.wikipedia.org/wiki?curid=1060743" title="Ricardas Beniusis">
Ricardas Beniusis



</doc>
<doc id="1060744" url="https://pl.wikipedia.org/wiki?curid=1060744" title="Algabal">
Algabal

Algabal – dzieło niemieckiego poety symbolisty Stefana Georgego wydane w 1892. Poemat składa się z dziewięciu wierszy i epilogu pod tytułem "Widok ptaków". Treść utworu nawiązuje do postaci cesarza Heliogabala znanego z homoseksualno-orgiastycznych skłonności. Jak napisał o poemacie niemiecki krytyk literacki Fryderyk Gundolf: "George jest tutaj szczytem i punktem końcowym owej sztuki poetyckiej, o której marzyli Flaubert, Baudelaire, Mallarmé, Huysmans...". Publikacja utworu stała się przyczyną licznych kontrowersji i dyskusji na temat orientacji seksualnej autora. Poemat zadedykowany został Albertowi Saint-Paulowi i Ludwikowi II Bawarskiemu.
Głównym tematem dzieła jest świat przeżyć estetycznych, jaki stworzył wokół siebie Heliogabal. Postawa cesarza jest okrutna i bezduszna względem ludzkiej krzywdy, a jednocześnie wrażliwa na piękno; śmierć niewolnika traktuje jako inspirację do dzieła sztuki, a widok zwłok brata skłania go do kontemplacji kontrastu barwy krwi, skóry, światła i posadzki. Z tego powodu poemat jest często interpretowany jako refleksja nad modernistycznym estetyzmem i kultem "sztuki dla sztuki". W takim odczytaniu "Algabal" staje się dziełem analogicznym do "Herodiady" Stéphane Mallarmégo. Drugi tor interpretacji zwraca się ku przemyśleniom na temat miejsca moralności, dobra i zła w modernistycznej sztuce, której nadrzędnym celem było wywołanie wrażeń estetycznych i bezstronne odbicie "nagiej duszy".

</doc>
<doc id="1060746" url="https://pl.wikipedia.org/wiki?curid=1060746" title="Nottingham Forest">
Nottingham Forest



</doc>
<doc id="1060750" url="https://pl.wikipedia.org/wiki?curid=1060750" title="Bitwa morska koło przylądka St. Vincent">
Bitwa morska koło przylądka St. Vincent



</doc>
<doc id="1060751" url="https://pl.wikipedia.org/wiki?curid=1060751" title="Bitwa koło Przylądka Świętego Wincentego">
Bitwa koło Przylądka Świętego Wincentego



</doc>
<doc id="1060752" url="https://pl.wikipedia.org/wiki?curid=1060752" title="Oščadnica (przystanek kolejowy)">
Oščadnica (przystanek kolejowy)

Oščadnica – przystanek kolejowy w Oščadnicy, w kraju żylińskim, na Słowacji.

</doc>
<doc id="1060756" url="https://pl.wikipedia.org/wiki?curid=1060756" title="SV Bayer Wuppertal">
SV Bayer Wuppertal

SV Bayer Wuppertal - niemiecki klub sportowy, wielosekcyjny, z siedzibą w Wuppertal.
W klubie działają sekcje: koszykówki, baseballu, piłki nożnej, piłki siatkowej, podnoszenia ciężarów, judo, lotniarstwa, gimnastyki i gimnastyki artystycznej, tańca, pływania, pływania, strzelectwa, taekwondo, tennisa ziemnego i stołowego.
Piłka siatkowa.
Największe sukcesy klubowe przypadają sekcji siatkarskiej. Obecnie siatkarze grają w 1. Bundeslidze.
Kadrę zespołu stanowią: Dirk Grübler, Florian Wilhelm, Sebastian Kühner, Thilo Späth, Lars Dinglinger, Gergely Chowanski, Thomas Plichta, Artur Augustyn, Peter Lyck i Mads Ditlevsen.

</doc>
<doc id="1060757" url="https://pl.wikipedia.org/wiki?curid=1060757" title="Finn Rune Jensen">
Finn Rune Jensen

Finn Rune Jensen (ur. 9 stycznia 1957 w Haderslev) – duński żużlowiec i tuner żużlowy.
Pierwszy znaczący sukces w swojej karierze osiągnął w roku 1975, zwyciężając w Młodzieżowych Indywidualnych Mistrzostwach Danii. Dziś jeden z czołowych tunerów na świecie. Robi motocykle m.in. Jasonowi Crumpowi.
W 1978 świętował swój największy sukces zostając indywidualnym Mistrzem Europy Juniorów w Lonigo. Jensen startował lidze angielskiej w latach 1977–1985 najdłużej związał się z zespołem Birmingham Brummies startując tam przez 5 sezonów (1977–1981).

</doc>
<doc id="1060760" url="https://pl.wikipedia.org/wiki?curid=1060760" title="Törökbálint">
Törökbálint

Törökbálint − miasto na Węgrzech, położone w komitacie Pest. Prawa miejskie otrzymało 1 lipca 2007.

</doc>
<doc id="1060763" url="https://pl.wikipedia.org/wiki?curid=1060763" title="Ernst Hardt">
Ernst Hardt

Friedrich Wilhelm Ernst Hardt, właściwie Ernst Stöckhardt (ur. 9 maja 1876 w Grudziądzu, zmarł 3 stycznia 1947 roku w Ichenhausen) - niemiecki pisarz, tłumacz i inspicjent.
Urodził się w Grudziądzu jako syn kapitana Ernsta Hardta (1845-1883) i jego żony Anny Lucie z domu Zaettré (1847-1912). Zgodnie z życzeniem ojca odebrał wykształcenie wojskowe w Poczdamie i Berlinie. W wieku 17 lat rozpoczął czteroletnią podróż do Hiszpanii, Portugalii, Grecji, Maroka i Włoch. Od 1907 w Weimarze.
Jest autorem takich dzieł jak "Priester des Todes" (1898), "Bunt ist das Leben" (1902), "An den Toren des Lebens" (1904), sztuk teatralnych "Der Kampf ums Rosenrote" (1903), "Ninon von Lenclos" (1905), "Tantris der Narr" (1907), "Gudrun" (1911), and "Konig Salomo" (1915). Był dyrektorem National Theater w Weimarze (1919-1924), StateTheater w Kolonii (1925) i West German Broadcasting Co. (1926-1933).

</doc>
<doc id="1060764" url="https://pl.wikipedia.org/wiki?curid=1060764" title="Krásno nad Kysucou (stacja kolejowa)">
Krásno nad Kysucou (stacja kolejowa)

Krásno nad Kysucou – stacja kolejowa w Krásnie nad Kysucou, w kraju żylińskim, na Słowacji.

</doc>
<doc id="1060767" url="https://pl.wikipedia.org/wiki?curid=1060767" title="42nd Highland Regiment">
42nd Highland Regiment



</doc>
<doc id="1060770" url="https://pl.wikipedia.org/wiki?curid=1060770" title="Singles (Box Set)">
Singles (Box Set)

Singles – box set grunge'owego zespołu Nirvana, wydany w Europie. Zawiera on zbiór singli z dwóch płyt Nirvany Nevermind („Smells Like Teen Spirit”, „Come as You Are”, „In Bloom”, „Lithium) i In Utero („Heart-Shaped Box”, „All Apologies)”. 
Lista utworów.
Wszystkie utwory napisał Kurt Cobain oprócz zaznaczonych.

</doc>
<doc id="1060772" url="https://pl.wikipedia.org/wiki?curid=1060772" title="Jan Bretoński">
Jan Bretoński

Jan de Bretagne (ur. 1266, zm. 17 stycznia 1334), młodszy syn księcia Bretanii Jana II i Beatrycze Plantagenet, córki króla Anglii Henryka III, młodszy brat księcia Artura II.
Po śmierci ojca w 1305 r. Artur odziedziczył Bretanię, natomiast Jan stał się posiadaczem angielskich posiadłości rodowych, znajdujących się w hrabstwie Richmondshire. 15 października 1306 r. otrzymał od króla Edwarda I tytuł hrabiego Richmond. Jan do końca życia pozostał w Anglii i brał udział w życiu politycznym kraju za panowania Edwarda I, Edwarda II (przeciwko któremu walczył w kolejnych ligach baronów) i Edwarda III.
Zmarł w 1334 r. Nigdy się nie ożenił i nie pozostawił potomstwa. Tytuł hrabiego Richmond odziedziczył jego bratanek, książę Bretanii Jan III Dobry.

</doc>
<doc id="1060778" url="https://pl.wikipedia.org/wiki?curid=1060778" title="Unreleased &amp; Rare">
Unreleased &amp; Rare

Unreleased &amp; Rare – kompilacyjny album rockowej grupy U2. Składa się on z wcześniej niewydanych oraz nieznanych utworów zespołu. Większość z wcześniej niewydanych piosenek pochodzi z sesji nagraniowych do albumów "All That You Can’t Leave Behind" i "How to Dismantle an Atomic Bomb".

</doc>
<doc id="1060779" url="https://pl.wikipedia.org/wiki?curid=1060779" title="Byakuya Kuchiki">
Byakuya Kuchiki

 – postać występująca w mandze i anime "Bleach", shinigami, 28. głowa klanu Kuchiki, jednego z czterech najpotężniejszych rodów szlacheckich w Soul Society, dowódca 6. dywizji Gotei 13.
Wygląd.
Byakuya ma szare oczy i długie czarne włosy, które niesymetrycznie spina dwiema ceramicznymi nakładkami "kenseikan" symbolizującymi jego szlachectwo. Jego strój shinigami stanowi standardowy uniform dowódcy, drogocenny srebrzysty szal wykonany przez mistrza tkackiego Tsujishirō Kuroemona III, będący od pokoleń w posiadaniu aktualnej głowy rodu Kuchiki, a także białe rękawiczki "tekkou" okrywające jedynie wierzch dłoni.
Podczas 17-miesięcznej przerwy, Byakuya diametralnie zmienia swój styl. Kenseikan zamienia na cztery symetrycznie ułożone spinki, zamiast standardowego "haori" nosi jego zdobioną wersję o podwyższonym kołnierzu, przestał również nosić szal.
Osobowość.
Jako 28. głowa klanu Kuchiki, Byakuya zachowuje się w typowy dla arystokraty sposób – zawsze sprawia wrażenie spokojnego i apatycznego w stosunku do innych, nawet jeśli nie jest to zgodne z jego rzeczywistymi odczuciami. Jest również niezwykle spokojny, także w walce. Jako że niezwykle rzadko zdarza mu się widzieć kogoś jako godnego przeciwnika, w większości sytuacji zachowuje się tak samo, niekiedy balansując na granicy arogancji. Byakuya przywiązuje szczególną wagę do właściwego użycia nazwisk i zwrotów, w związku z czym łatwo go urazić zwracając się doń nieodpowiednio. Ze względu na to, że Ichigo nie zwraca się doń właściwie, jest wobec niego niechętny. Osobiście zawsze używa pełnego imienia i nazwiska swego rozmówcy. Byakuya jest również bardzo spostrzegawczy i jednocześnie świadomy swoich umiejętności oraz związanych z nimi ograniczeń, co pozwala mu na zastosowanie odpowiedniej taktyki walki. Paradoksalnie, w młodości, jak zauważył jego dziadek, Byakuya był porywczy i skory do gniewu.
Byakuya mocno wierzy w prawo, które jako głowa rodu arystokratycznego oraz dowódca dywizji stara się w jak najdokładniejszy sposób egzekwować, w myśl zasady, że powinien być wzorem dla swych podwładnych. W związku z tym, chce, by każdy kto złamie prawo został ukarany, niezależnie od stopnia zażyłości, która go z nim łączy. Byakuya uważa, że częścią obowiązków dowódcy jest upewnienie się, że obowiązki jego zastępcy zostały wypełnione. Pomimo swej niewzruszonej, wręcz chłodnej powierzchowności, troszczy się i chroni ważne dlań osoby. Po wyjściu na jaw prawdy o Aizenie, stwierdza, że prawo nie jest doskonałe i staje się bardziej wyrozumiały dla swej adoptowanej siostry.
Ze względu zarówno na swój wygląd jak i osobowość, Byakuya jest niezwykle popularny wśród żeńskiej części shinigami. Do jego upodobań należą nocne spacery, podziwianie kwitnących wiśni oraz kaligrafia. Przepada za pikantnymi potrawami i bananami, nie przepada za słodyczami.
Przeszłość.
Byakuya urodził się i spędził dzieciństwo w rodzinnej posiadłości, gdzie przygotowywano go do przejęcia tytułu głowy rodu. Często odwiedzała go Yoruichi Shihōin, z którą zwykł się bawić. Około 110 lat przed rozpoczęciem akcji, w wyniku nieodpowiedniego zachowania w stosunku do swojej towarzyszki zabaw, doszło między nimi do sprzeczki, podczas której został upokorzony. Skłoniło go to do treningu pod okiem Yoruichi i ostatecznie nagrodziło mianem jednego z najszybszych shinigami.
55 lat później, Byakuya dopuścił się mezaliansu z pochodzącą z ubogich stron Hisaną, łamiąc zasady rodu. Ich szczęście nie trwało jednak długo, gdyż po 5 latach Hisana zachorowała i zmarła. Jej ostatnim życzeniem było odnalezienie i zaopiekowanie się jej siostrą Rukią, którą niegdyś porzuciła. Rok później Byakuya był w stanie spełnić prośbę swej zmarłej małżonki i adoptował Rukię jako własną siostrę, tym samym łamiąc zasady po raz kolejny. Po tym wydarzeniu, przysiągł na grobie swych rodziców, że bez względu na wszystko, nigdy więcej nie złamie zasad.
Niedługo po tych wydarzeniach Byakuya wraz z Ginem Ichimaru zostali mianowani dowódcami, odpowiednio, 6. i 3. dywizji.
Fabuła.
Byakuya początkowo pełni rolę głównego antagonisty. Pierwszy raz pojawia się wraz ze swoim zastępcą Renjim w celu aresztowania Rukii i sprowadzenia jej do Soul Society. Ściera się wówczas po raz pierwszy z Ichigo, śmiertelnie go raniąc. Niezamierzenie doprowadza do zdobycia przez niego mocy hollowa oraz odkrycia osiągnięcia formy shikai przez Zangetsu. Po ataku Ichigo na Soul Society dochodzi do kolejnych starć z Ichigo oraz Renjim, które ostatecznie kończą się jego porażką. Upór Ichigo doprowadza w końcu do zmiany światopoglądu przez Byakuyę, który jest mu wdzięczny za wszystko co zrobił dla niego, Rukii i całego Soul Society.
Gdy Orihime staje się celem arrancarów potajemnie umożliwia Rukii i Renjiemu powrót do świata ludzi. Gdy wraz z Ichigo, Ishidą i Chadem udają się do Hueco Mundo, Byakuya zostaje poinformowany o ich zniknięciu i zarządzonych poszukiwaniach. Wraz z Hanatarō Yamadą wyrusza do Las Noches, w samą porę, by uratować Rukię z rąk "Séptima Espada" – Zommariego Rureaux, którego po ciężkiej walce i rozpracowaniu jego specjalnej umiejętności, miażdży swoim bankai. Espada przeżywa jednak atak i próbuje ponownie zaatakować Byakuyę, który efektywnie broni się i zabija przeciwnika, karząc go za atak na jego "dumę", czyli Rukię. Następnie zostawia rannych Rukię i Hanatarō pod opieką zastępcy dowódcy medycznej 4. dywizji – Isane Kotetsu. Następnie wraz z Kenpachim toczy walkę przeciwko najsłabszemu, a zarazem najpotężniejszemu z Espada – Yammym Llargo, którego wspólnymi siłami pokonują. Po pokonaniu espady obaj shinigami wracają do Soul Society. Ze względu na ciężkie obrażenia, których doznali w Hueco Mundo, 4. dywizja poddaje ich leczeniu jednocześnie zastanawiając się jak mogli się utrzymać na nogach. Po pokonaniu Aizena, wraz z Kenpachim i Kyōraku zostaje skarcony za utratę haori, na co odpowiada, że tak tani materiał jest w stanie bardzo łatwo zastąpić, czym doprowadza Genryūsaia do furii.
Po raz kolejny Byakuya pojawia się 17 miesięcy później, gdy jest jednym z shinigami napełniających energią duchową specjalny miecz przygotowany przez Uraharę w celu przywrócenia Ichigo utraconej po walce z Aizenem mocy. Gdy przynosi to skutek, wraz z grupą shinigami, przybywa do świata ludzi i pomaga Ichigo w walce z Kūgo Ginjō i resztą Xcution, osobiście walcząc z Shūkurō Tsukishimą, którego pokonuje. Po skończonej walce wraca do Soul Society, gdzie wraz z innymi dowódcami spotyka się z Ichigo, który prosi o wydanie ciała pokonanego Ginjō, chcąc go pochować w świecie ludzi.
Gdy Vandenreich wypowiada wojnę Soul Society, Byakuya pojawia się ponownie, uczestnicząc w pogrzebie poległego zastępcy dowódcy 1. dywizji – Chōjirō Sasakibe. Następnie, w trakcie bezpośredniego ataku, osobiście walczy z manipulującą strachem postacią o imieniu Äs Nödt. Gdy sięga po swoją ostateczną broń, umożliwia przeciwnikowi ruch, który używając specjalnego medalionu "kradnie" jego bankai i śmiertelnie go rani. Gdy Kurosaki przybywa na pomoc, wiedząc, że nie pozostało mu dużo czasu, Byakuya ze łzami w oczach przeprasza za to, że nie ochronił Soul Society i prosi o to Ichigo. Gdy Vandenreich opuszcza pole walki, zostaje poddany leczeniu i uratowany od śmierci. Wraz z Rukią, Renjim oraz Ichigo zostaje zabrany przez Dywizję 0 w celu wyleczenia metodami niedostępnymi w Soul Society.
Moce i umiejętności.
Ogólne.
Byakuya jest mistrzem szermierki, potrafi bez problemu atakować z wielką precyzją i śmiertelną skutecznością. Jako uczeń najznamienitszej użytkowniczki tej sztuki, jest również mistrzem "shunpo" – jednym z najszybszych shinigami. Potrafi używać kidō wysokiego poziomu, zarówno w ofensywie, jak i defensywie. Wykazuje stosunkowo wysoki poziom umiejętności walki wręcz. Posiada ogromne ilości energii duchowej, nawet w porównaniu z innymi dowódcami. Jest jednym z najlepszych taktyków w Soul Society. Pomimo swojego niepozornego wyglądu, Byakuya jest w stanie znieść znaczny ból oraz utratę krwi i dalej walczyć na wysokim poziomie.
Zanpakutō.
 przybiera postać typowej katany z prostokątną ażurową tsubą, lawendowym oplotem tsuki i białą pochwą.
Shikai.
Gdy zostanie użyta komenda , ostrze miecza rozpada się na tysiąc fragmentów, które odbijają światło w taki sposób, że wyglądają jak spadające płatki wiśni. Są one kontrolowane przez ruch rękojeści pozostającej w dłoni właściciela, lecz dla zwiększenia ich prędkości można je również kierować ruchem dłoni. Mogą służyć zarówno do ataku jak i obrony. Użytkownik znajduje się w , do której nie mogą się dostać fragmenty ostrza dopóki on sam się na to nie zgodzi.
Bankai.
 jest dużo większą wersją shikai. By ją zainicjować, użytkownik wypuszcza z dłoni skierowany ostrzem do dołu miecz, który wnika w podłoże powodując ruch koncentrycznych fal, które rozchodząc się ogarniają otoczenie ciemnością. następnie z podłoża wysuwa się tysiąc gigantycznych ostrzy. Gdy zostanie utaje komenda , ostrza rozpadają się na niezliczone fragmenty. W przeciwieństwie do shikai, bankai jest kontrolowane jedynie przez umysł użytkownika, aczkolwiek można trzykrotnie zwiększyć prędkość fragmentów używając również dłoni. Użytkownik może stosować różne techniki w zależności od kształtu i ułożenia jakie przybiorą fragmenty:
Senkei.
Prawdziwa forma Senbonzakury. Fragmenty łączą się tworząc tysiące świetlistych mieczy, ułożonych w cztery rzędy formując obszar, z którego ani użytkownik, ani jego przeciwnik, nie mogą się wydostać. Byakuya najczęściej przyzywa któryś z mieczy i walczy nim jak zwykłym, jednak forma miecza jest tylko iluzją, ponieważ może on się rozpaść ponownie, co czyni go całkowicie nieprzewidywalnym.
Gōkei.
Następuje znaczne zwiększenie ilości fragmentów, które tworzą sferyczną chmurę, która otacza cel, a następnie miażdży go z każdej możliwej strony. Siła, z którą się to dzieje jest w stanie całkowicie zniszczyć mały budynek.
Shūkei: Hakuteiken.
Wszystkie ostrza łączą się w jeden potężny miecz, tworząc formę przypominającą białe skrzydła i ptasi dziób. Skrzydła mogą być użyte do lotu. Jedno cięcie w tej formie jest w stanie zadać poważne obrażenia przeciwnikowi. Nie jest wiadomym, czy technika ta pozwala na więcej niż jeden atak.

</doc>
<doc id="1060780" url="https://pl.wikipedia.org/wiki?curid=1060780" title="Jordan Hove">
Jordan Hove

Jordan Hove (ur. 7 kwietnia 1980 roku) – amerykański siatkarz, przyjmujący.
Kariera sportowa.
Od 2003 roku był zawodnikiem duńskiego zespołu Marienlyst Odense. W 2006 roku wyjechał do Niemiec, by reprezentować barwy SV Bayer Wuppertal, występującego w sezonie 2006/2007 w 1. Bundeslidze, grupie Herren. Otrzymał do gry koszulkę z numerem 1. W 2007 roku w końcowej klasyfikacji ekstraklasy (grupa Herren) z zespołem uplasował się na 5. miejscu.

</doc>
<doc id="1060781" url="https://pl.wikipedia.org/wiki?curid=1060781" title="Walter Haworth">
Walter Haworth



</doc>
<doc id="1060782" url="https://pl.wikipedia.org/wiki?curid=1060782" title="Władimir Antipin">
Władimir Antipin

Władimir Jurjewicz Antipin (kaz. Владимир Юрьевич Антипин; ur. 18 kwietnia 1970 w Temyrtau, Kazachska SRR) – kazachski hokeista, reprezentant Kazachstanu.
Jego syn Wiktor (ur. 1992) także został hokeistą, występującym jako Rosjanin.
Kariera.
Uczestniczył w turniejach zimowej uniwersjady edycji 1993, mistrzostw świata w 1995, 1996, 1997, 1998, 2004, 2005, 2009 i 2010 oraz na Zimowych Igrzyskach Olimpijskich 1998 i 2006.
Kariera trenerska i działacza.
Po zakończeniu kariery zawodniczej został trenerem, szkolił zespół juniorski Sibirskije Snajpiery Nowosybirsk występujący w MHL. Od 2017 trener rozwojowy w sztabie Mietałłurga Magnitogorsk.

</doc>
<doc id="1060783" url="https://pl.wikipedia.org/wiki?curid=1060783" title="Martin Andersson (ur. 1981)">
Martin Andersson (ur. 1981)

Martin Andersson (ur. 16 stycznia 1981) – szwedzki piłkarz występujący na pozycji obrońcy. Od 1997 roku jest zawodnikiem IF Elfsborg, wcześniej gracz Arenstorps SK. Ma na koncie dziesięć występów w reprezentacji Szwecji U-21.
Sukcesy.
 IF Elfsborg

</doc>
<doc id="1060784" url="https://pl.wikipedia.org/wiki?curid=1060784" title="Vladimir Antipin">
Vladimir Antipin



</doc>
<doc id="1060785" url="https://pl.wikipedia.org/wiki?curid=1060785" title="Ulica Radomska w Szydłowcu">
Ulica Radomska w Szydłowcu

Ulica Radomska - jedna z głównych ulic miasta Szydłowca. Położona w centrum miasta, w dzielnicach Stare Miasto oraz Praga, łącząca wszystkie place szydłowieckie. 
Alejka.
Jej reprezentacyjna arteria ciągnie się w odcinku od Rynku Wielkiego do pl. Marii Konopnickiej. Na całej jej długości znajdują się dwa pasy różnych gatunków drzew: klonów, ozdobnych wiśni oraz śliw. Alejka w całości jest jednokierunkowa, wyłożona brukiem. W czasach PRL-u przy ulicy, po obu stronach, wyłożone były kwietniki a służby porządkowe bardzo dbały o porządek alejki.
Historia.
Początków ulicy Radomskiej można doszukiwać się w pierwszych latach istnienia osady. Wtedy to z placu zwanego targowym wychodziła na północ droga do Radomia. Osada z czasem otrzymała prawa miejskie, której głównym ośrodkiem był Rynek założony w miejscu dawnego placu targowego osady. Z północno-wschodniego narożnika wybiegała droga do Skrzynna od której odchodziły drogi Radomska i Skaryszewska. Wschodnia pierzeja ulicy oraz rynku charakteryzowała się długimi na około 160 m i wąskimi parcelami, z ogrodami i zabudowaniami gospodarczymi. 
W I połowie XVI wieku Mikołaj Szydłowiecki założył nowe dzielnice na północ od Głównego Miasta, Skałkę oraz Składów, wraz z ich powstaniem ulokował rynki zwane Skałecznym oraz Słomianym a także ulice łączące wszystkie place miejskie (obecnie jest to jedna ulica Radomska). Wtedy to dla określenia tych ulic nadano im nazwy: Długa (od Rynku Wielkiego do Skałecznego), Szpitalna (od Rynku Skałecznego do Słomianego) oraz gościnec Radomski (od Rynku Słomianego do granic miasta). Na wylocie gościńca radomskiego istniała brama Radomska, pełniąca funkcje celno-porządkowe.
W roku 1529 Mikołaj Szydłowiecki erygował kościół pw. św. Ducha i św. Anny ze szpitalem oraz przytułkiem dla starców, kalek, chorych i ubogich. Kościół zbudowano na końcu Skałki, w pobliżu płynącego tu niegdyś strumienia (ulica Szpitalna wzięła nazwę od położonego tam kościoła szpitalnego). 
Mimo obfitości dostępnego materiału budowlanego oraz cegielni pod miastem, budowano przeważnie domy drewniane, które często ulegały pożarom np. w 1630 roku. Jednak wzmianki źródłowe w księgach miejskich i cechowych oraz relacje świadków z końca XVIII i 1. połowy XIX wieku wskazują na istnienie w Szydłowcu kamienic murowanych. Przecież na XVI wiek oraz I poł. XVII wiek przypada największy rozwój miasta, powstawało wtedy kilka zdobionych kamieniarką, portalikami, podcieniami oraz attyką kamienic wzdłuż głównych ulic oraz placów. Uległy one ruinie po katastrofalnym wyludnieniu miasta w 2. połowie XVII i 1 połowie XVIII wieku. Takie kamienice istniały w przy ulicy Długiej.
We wschodniej pierzei ulicy Długiej, przy długich i rozległych działkach, wzdłuż bocznych granic od strony północnej, w podwórzach, budowano oficyny mieszkalne i zabudowania gospodarcze; w głębi znajdował się ogród warzywny a na jej końcu stodoła. Na kilku działkach zachował się do dzisiaj murowane ogrodzenia oraz piwnice. Podczas badań przeprowadzonych w latach 1986-1988 przez Danutę i Bogusława Paprockich zinwentaryzowano przy rynku i sąsiednich ulicach wiele starych piwnic. Piwnice sytuowano przeważnie pod traktem frontowym, po dwie, prostopadle do pierzei. Kilka piwnic w ulicy Radomskiej (numery 4, 19, 21) sięga poza elewacje frontową budynków, wyznaczając pierwotną linię zabudowy i potwierdzając istnienie podcieni. Oświetlały je okienka od frontu. 
Od II połowy XVII wieku Szydłowiec zaczął podupadać poprzez liczne choroby, epidemie, wojen oraz z braku zainteresowania miastem ze strony Radziwiłłów. W tym czasie wymarło wielu rdzennych mieszkańców miasta a na ich miejsce sprowadzono Żydów, którzy od XVIII przybywali coraz liczniej do Szydłowca. Zamieszkiwali oni Składów oraz Skałkę a więc znaczną część obecnej ul. Radomskiej. 
W XVIII wieku, na granicy Głównego Miasta ze Skałką (połowa ulicy Długiej), wyznaczono strefę w której mogli osiedlać się Żydzi. Granica ta z upływem czasu przestawała istnieć a ludność Żydowska zamieszkiwała prawie całą ulicę Długą. W II połowie XIX wieku wybuchł wieki pożar miasta w wynku którego spłonęła znaczna część drewnianej zabudowy miasta w tym ulicy Długiej i Szpitalnej oraz kościół szpitalny. Na miejscu dawnego kościoła ufundowano krzyż stojący do tej pory. Podczas II wojny światowej zdecydowana część zabudowy żydowskiej została zniszczona a po wojnie część z judaistycznych kamienic odbudowano.
Nie jest znana data połączenia ulic Szpitalnej i Długiej oraz gościńca Radomskiego w jedną całość. Pierwsze zapiski pokazujące ulicę Radomską wśród ulic Szydłowca wskazują na XIX wiek. Obecnie ulica Radomska jest jedną z dłuższych ulic miasta Szydłowca.
Stan obecny.
Na całej długości ulicy Radomskiej znajdują się zabytkowe kamienice, zwykle zachowane w nie najlepszym stanie. Od ulicy Zamkowej do placu Wolności po prawej stronie zlokalizowanych jest kilka bloków mieszkalnych wchodzących w skład Os. Przydworcowego.

</doc>
<doc id="1060787" url="https://pl.wikipedia.org/wiki?curid=1060787" title="Kwas dodecylofosforowy">
Kwas dodecylofosforowy



</doc>
<doc id="1060789" url="https://pl.wikipedia.org/wiki?curid=1060789" title="Dunajov (przystanek kolejowy)">
Dunajov (przystanek kolejowy)

Dunajov – przystanek kolejowy w Dunajovie, w kraju żylińskim, na Słowacji.

</doc>
<doc id="1060796" url="https://pl.wikipedia.org/wiki?curid=1060796" title="Ochodnica (przystanek kolejowy)">
Ochodnica (przystanek kolejowy)

Ochodnica – przystanek kolejowy w Ochodnicy, w kraju żylińskim, na Słowacji.

</doc>
<doc id="1060800" url="https://pl.wikipedia.org/wiki?curid=1060800" title="1717 w literaturze">
1717 w literaturze



</doc>
<doc id="1060801" url="https://pl.wikipedia.org/wiki?curid=1060801" title="Kysucké Nové Mesto (stacja kolejowa)">
Kysucké Nové Mesto (stacja kolejowa)

Kysucké Nové Mesto – stacja kolejowa w Kysuckim Novym Meste, w kraju żylińskim, na Słowacji.

</doc>
<doc id="1060805" url="https://pl.wikipedia.org/wiki?curid=1060805" title="Fort Ticonderoga">
Fort Ticonderoga

Fort Ticonderoga – XVIII-wieczny fort zbudowany na ważnych strategicznie przewężeniach jeziora Champlain w miejscu, w którym krótka grobla pozwala przedostać się na północny koniec jeziora George. Jest położony w hrabstwie Essex, około 150 km (95 mil) na północ od Albany (w momencie budowy była to Prowincja Nowy Jork). Fort kontrolował obie uczęszczane trasy pomiędzy leżącą wówczas w brytyjskiej części Ameryki doliną rzeki Hudson i leżącą we francuskiej Kanadzie doliną rzeki Świętego Wawrzyńca.
Nazwa „Ticonderoga” pochodzi od irokeskiego słowa "tekontaró:ken" znaczącego „leżący na skrzyżowaniu dwóch szlaków wodnych”.
Fort Ticonderoga był miejscem aż czterech bitew na przestrzeni 20 lat swojej historii.
Budowa fortu.
W 1755, Francuzi rozpoczęli budowę fortu "Carillon". Nazwa pochodziła od szumu pobliskiego wodospadu, przypominającego dźwięk instrumentu muzycznego "carillon". Budowa trwała na przełomie 1756 i 1757. Początkowo umocnienia fortu były przystosowane do odpierania ataków piechoty. Jego celem była kontrola południowego krańca jeziora Champlain i ochrona przed zajęciem go przez Brytyjczyków.
Ticonderoga w czasie wojny siedmioletniej.
W 1757 roku z jeszcze nie ukończonego Fortu Carillon ruszył zwycięski atak na Fort William Henry.
W forcie stacjonował Regiment de la Reine.
8 lipca 1758 roku Brytyjczycy pod dowództwem Jamesa Abercrombie przeprowadzili frontalny atak na pracujących poza głównym murem fortu Francuzów. Oddział brytyjski próbował wykorzystać fakt, że wokół fortu wciąż trwały prace budowlane. Potyczka ta zwana jest bitwą pod Carillon. Abercrombie próbował obyć się bez artylerii polowej i wykorzystać szybkość i zaskoczenie jakim dysponował wraz z 16 tysiącami żołnierzy. Czterotysięczna załoga fortu odparła jednak atak. Bitwa ta dała fortowi sławę niezdobytego, chociaż tak naprawdę bitwa stoczona została poza jego obwarowaniami. Wyjątkowo duże straty poniósł szkocki 42 Regiment Górski (Black Watch), co dało początek legendzie o majorze Duncanie Campbellu.
Zła reputacja jaką mieli okoliczni Indianie, o których wiadomo było także, że są sprzymierzeńcami Francuzów, spowodowała, że Brytyjczycy wycofali się spod Fortu Carillon w popłochu porzucając dużą część ekwipunku. Francuskie patrole znajdowały, buty utopione w błocie a nawet rannych porzuconych na noszach. W rzeczywistości po stronie wojsk francuskich brał udział jedynie niewielki oddział Indian gdyż większość z nich została wysłana przez gubernatora Pierre’a-François de Rigaud do Corlar. Ta zupełnie niepotrzebna misja, która tylko rozdzielała siły francuskie, dała generałowi Montcalmowi wystarczająco dużo powodów do narzekania na gubernatora, który swoim rozkazem zaprzepaścił szansę na całkowite rozbicie sił brytyjskich, którym udało się przegrupować nad Lake George.
W sierpniu następnego roku fort został zajęty przez Brytyjczyków dowodzonych przez Jeffery'ego Amhersta.
Fort w czasie Rewolucji Amerykańskiej.
10 maja 1775 śpiący brytyjski garnizon, składający się z 22 żołnierzy, został zaskoczony przez niewielką grupę milicji z Vermont, którzy sami siebie zwali Green Mountain Boys ("Chłopcami z Zielonych Wzgórz"). Prowadzili ich Ethan Allen i Benedict Arnold. Koloniści weszli do fortu przez niezamkniętą bramę.
Allen twierdził później, że zażądał od brytyjskiego dowódcy by poddał placówkę „W imię Boga i Kongresu Kontynentalnego” (ang. "In the name of the Great Jehovah and the Continental Congress!"); według źródeł żądanie poddania przedstawił jednemu z młodszych oficerów, a nie dowódcy; żaden ze świadków nie potwierdził, że Allen użył takich słów. Zajęcie fortu odbyło się bez jednego wystrzału, a koloniści zdobyli kilka dział oraz proch. Większość z tej broni została odtransportowana w czasie zimy 1775-76 przez Henry’ego Knoxa do odległego o 300 kilometrów Bostonu by wspomóc oblężenie Bostonu.
W 1776 siły brytyjskie pod dowództwem generała Guya Carletona wyruszyły z Kanady i poruszały się w dół jeziora Champlain. Skleconej naprędce amerykańskiej flocie rzecznej składającej się głównie ze zdezelowanych łodzi udało się powstrzymać zanim nadeszła zima "(Zobacz: Bitwa koło wyspy Valcour)". Przerwana zimą kampania brytyjska została dokończona następnego roku, tym razem pod dowództwem generała Johna Burgoyne'a.
Rola fortu w czasie kampanii Saratoga.
Raport Kościuszki.
8 maja 1777 do fortu wyruszył z Albany Tadeusz Kościuszko. Przybył na miejsce z rozkazami generała majora Horatio Gatesa, które dotyczyły dokładnego zapoznania się ze stanem ufortyfikowania Ticonderogi i okolicznych placówek amerykańskich oraz opracowania projektu ich wzmocnienia. Miał również sprawdzić możliwości rozbudowy Fortu Independence oraz przystosowania wzgórza Sugar Loaf do ufortyfikowania i obsadzenia działami dużego kalibru. Do fortu przybył 12 lub 13 maja, komendantem w tym czasie był w zastępstwie generała Arthura St. Claira generał John Paterson. Już trzy dni po przybyciu Kościuszko sporządził raport na temat fortyfikacji fortu. Podkreślał w nim przede wszystkim konieczność silnego ufortyfikowania i obsadzenia Sugar Loaf (nazywanego również Mount Defiance). Odpowiedzialny za fortyfikację Ticonderogi pułkownik Jeduthan Baldwin nie podzielił tej opinii i Kościuszko, który był tylko pomocnikiem i doradcą Gatesa, nie naciskał na realizację swoich planów. 23 maja Kościuszko wyruszył do Albany by osobiście przedstawić generałowi Gatesowi swoje plany. Uzyskał pełne poparcie oraz zapewnienie wysłania rozkazu rozpoczęcia prac. Jednak na skutek rozgrywek politycznych generała Schuylera, Gates został odwołany ze swojego stanowiska.
Kościuszko nie podlegający już Gatesowi musiał kontynuować prace Baldwina. St. Clair zdawał sobie sprawę z zasadności uwag Kościuszki dotyczących wzgórza Sugar Loaf jednak bez wyraźnego rozkazu od generała Schuylera nie podejmował żadnych nowych działań fortyfikacyjnych. Generał Schuyler przeprowadził 19 czerwca inspekcję rejonu Ticonderogi i odrzucił wnioski Kościuszki. Nakazał jedynie ufortyfikowanie Mount Independence.
Zajęcie fortu przez Brytyjczyków.
Idące z Kanady na południe siły brytyjskie dowodzone przez Johna Burgoyne'a zmusiły fortyfikujących się Amerykanów do powrotu do fortu. Następnie na niebronionym Mount Defiance (zwanym także "Sugar Loaf" - Głowa Cukru), górującym nad fortem, Brytyjczycy ustawili działo.
"Gdzie może wejść kozica, może wejść człowiek, a tam gdzie on wejdzie może ze sobą zabrać broń palną” (ang. "„Where a goat can go, a man can go, where a man can go, he can drag a gun”") – powiedział generał major William Phillips, gdy jego ludzie wciągnęli działo na górę Defiance w 1777.
W obliczu grożącego ostrzału artyleryjskiego, Arthur St. Clair zarządził opuszczenie Ticonderoga 5 lipca 1777. Siły Burgoyne'a wkroczyły do fortu następnego dnia.
Koloniści wycofali się szybko wzdłuż jeziora do Fortu Independence w Vermont. Wkrótce porzucili również ten port i wycofali się na południe w okolicę Saratogi. Seth Warner, ówczesny przywódca pochodzących z Republiki Vermontu „Green Mountain Boys”, który rok wcześniej w czasie wycofywania się z Quebecu do Ticonderogi, wykazał się męstwem i zachował zimną krew udaremniając brytyjski pościg. Tylna straż dowodzona przez Warnera, Francisa i Titacomba wykazała się sprawnością podczas manewru wycofywania sił amerykańskich. Warner prawie pobiłby przeważające siły brytyjskie, ale musiał zmienić plany ze względu na zagrożenie oskrzydlenia przez oddziały hanowerskie wysłane przez Burgoyne'a. Walki te, nazywane są potyczką nad Hubbardton, umożliwiły odwrót generała majora St. Claira pod Saratogę z większością sił, które opuściły Ticonderoga. To z kolei umożliwiło późniejszy sukces pod Saratogą. Warner miał do dyspozycji tylko 2/3 stanu swoich oddziałów powstrzymując brytyjski pościg.
Opuszczenie fortu.
Po klęsce Burgoyne'a w bitwie pod Saratogą Fort Ticonderoga stał się zupełnie nieistotny strategicznie. Brytyjczycy opuścili Ticonderoga i Crown Piont w 1780.
Jego znacząca rola w historii amerykańskiej walki o niepodległość znalazła wyraz w wykorzystaniu nazwy jako imienia pięciu różnych okrętów US Navy oraz nazwania tak klasy krążowników.
Położone nad jeziorem George miasteczko również nosi nazwę po forcie, który od 1909 roku jest prywatną własnością a jego wygląd z lat świetności został odtworzony. Wykorzystywany jest obecnie jako atrakcja turystyczna. Sezon turystyczny jest otwierany 10 maja, w rocznicę zajęcia fortu przez oddziały Allena i Arnolda, a zamykany pod koniec października.

</doc>
<doc id="1060806" url="https://pl.wikipedia.org/wiki?curid=1060806" title="Daniel Alexandersson">
Daniel Alexandersson

Daniel Nils Alexandersson (ur. 3 grudnia 1978 w Falkenbergu) – szwedzki piłkarz występujący na pozycji napastnika. Nosi przydomek "Alex". Od początku 2010 roku jest zawodnikiem Falkenbergs FF. Wcześniej grał w Viborg FF, Halmstads BK, Vessigebro BK, IF Elfsborg, z którym w 2006 roku został mistrzem Szwecji i IFK Göteborg.

</doc>
<doc id="1060807" url="https://pl.wikipedia.org/wiki?curid=1060807" title="1701 w literaturze">
1701 w literaturze



</doc>
<doc id="1060808" url="https://pl.wikipedia.org/wiki?curid=1060808" title="Rudina (przystanek kolejowy)">
Rudina (przystanek kolejowy)

Rudina – przystanek kolejowy w Rudinie, w kraju żylińskim, na Słowacji.

</doc>
<doc id="1060811" url="https://pl.wikipedia.org/wiki?curid=1060811" title="Powstanie Kamizardów">
Powstanie Kamizardów



</doc>
<doc id="1060812" url="https://pl.wikipedia.org/wiki?curid=1060812" title="Dekanat Sulmierzyce">
Dekanat Sulmierzyce

Dekanat Sulmierzyce – jeden z 36 dekanatów rzymskokatolickich należących do archidiecezji częstochowskiej. Należy do regionu radomszczańskiego.
Parafie.
W skład dekanatu Sulmierzyce wchodzi 8 parafii:

</doc>
<doc id="1060813" url="https://pl.wikipedia.org/wiki?curid=1060813" title="Microsoft Silverlight">
Microsoft Silverlight

Microsoft Silverlight – przestarzała technika internetowa działająca na licencji freeware, umożliwiająca wyświetlanie treści multimedialnych za pomocą przeglądarki. Rozwijany był pod kodową nazwą Windows Presentation Foundation/Everywhere (WPF/E) i zaprojektowany tak, aby współpracował z językami XAML oraz JavaScript. W wersji 2.0 możliwe jest pisanie w dowolnym języku obsługiwanym przez .NET Framework, ponadto obsługuje ona języki interpretowane, takie jak Ruby i Python.
Możliwości.
Podobnie jak w technice Flash, w Silverlight można przechwytywać zachowania (zdarzenia) myszy i klawiatury, wyświetlać pliki graficzne i obsługiwać dźwięki. Dodatkowo za pomocą techniki Silverlight możliwe jest wyświetlanie standardowych plików video oraz tych w wysokiej rozdzielczości (HD). Możliwe jest również odtwarzanie plików muzycznych (MP3, WMA). Silverlight obsługuje DRM (Digital Rights Management). W roku 2009 wydano Silverlighta 3.0, który obsługuje kodek wideo H.264 oraz współpracuje ze sprzętowymi akceleratorami graficznymi 3D.
Przeglądarki i systemy operacyjne.
Z założenia w każdym systemie operacyjnym efekty i możliwości powinny być takie same. Microsoft udostępnił wtyczkę dla przeglądarek: Google Chrome, Internet Explorer, Firefox, Safari i SeaMonkey.
Przeglądarki Opera nie ma w oficjalnym wykazie Microsoft jako w pełni kompatybilnej, jednakże jej zastosowanie jest możliwe.
Pod koniec stycznia 2009 roku została opublikowana pierwsza końcowa wersja otwartego oprogramowania projektu „Moonlight”, współpracującego z platformami Linux/x86 oraz Linux/x86-64.
Wtyczka nie jest już obsługiwana przez przeglądarkę Google Chrome i Mozilla Firefox. Microsoft nie zdecydował się również na obsługę wtyczki w nowej, własnej przeglądarce Microsoft Edge.
Wygaszenie Microsoft Silverlight.
Firma Microsoft w 2016 roku stopniowo zaczęła wycofywać Silverlight. Ostateczne oficjalne zaprzestanie wsparcia technicznego datowane jest na 12 października 2021 roku. 

</doc>
<doc id="1060815" url="https://pl.wikipedia.org/wiki?curid=1060815" title="Brodno (przystanek kolejowy)">
Brodno (przystanek kolejowy)

Brodno – przystanek kolejowy w Brodnie (dzielnica Żyliny) na Słowacji.

</doc>
<doc id="1060816" url="https://pl.wikipedia.org/wiki?curid=1060816" title="Silverlight">
Silverlight



</doc>
<doc id="1060817" url="https://pl.wikipedia.org/wiki?curid=1060817" title="Comitas gentium">
Comitas gentium

Comitas gentium (z łac. "grzeczność międzynarodowa") – w stosunkach międzynarodowych stanowi jednolitą praktykę, której nie towarzyszy przekonanie o niezbędności oraz wymagalności prawnej jej stosowania ("opinio iuris sive necessitatis"). Jest to kurtuazja w stosunkach międzynarodowych, której naruszenie nie pociąga za sobą odpowiedzialności prawnej wobec naruszyciela.
Przykłady norm kurtuazyjnych:

</doc>
<doc id="1060821" url="https://pl.wikipedia.org/wiki?curid=1060821" title="Rasa (fantasy)">
Rasa (fantasy)

Rasa w fantastyce może oznaczać nie tylko rasę człowieka, lecz także gatunek lub podgatunek istot humanoidalnych. Podział istot na rasy wykorzystywany jest m.in. do klasyfikacji postaci gracza w grach fabularnych, np. "Dungeons &amp; Dragons".
Przykłady ras pojawiających się w fantasy:
Gry fabularne.
W grach fabularnych "rasa" oznacza najczęściej gatunek, w który może się wcielić postać gracza. W starszych edycjach "Dungeons &amp; Dragons" główne nie-ludzkie rasy (krasnolud, elf, gnom, niziołek i półelf) były nazywane "demi-humans" (z ang. "pół-ludzie").
Rasa czy gatunek?
W często używanej definicji gatunku wymagane jest, by osobniki należące do tego samego gatunku mogły rozmnażać się i wydawać na świat płodne potomstwo, natomiast nie jest to możliwe pomiędzy osobnikami różnych gatunków. Niestety sprawa nie jest taka prosta, gdyż są na przykład informacje o płodnych mułach. Dodatkowo w literaturze fantasy (począwszy od czasów Tolkiena aż do dziś) występuje wielka mnogość różnego rodzaju "pół-ras" (półelfy, połączenie człowieka i elfa; półorkowie, połączenie człowieka i orka). 
W książce Terry’ego Pratchetta "Ciekawe czasy" padło określenie "gatunkizm", żartobliwie użyte w kontekście dyskryminacji krasnoludów. Jest to argument przemawiający za gatunkiem.

</doc>
<doc id="1060825" url="https://pl.wikipedia.org/wiki?curid=1060825" title="Pokémon Diamond">
Pokémon Diamond



</doc>
<doc id="1060826" url="https://pl.wikipedia.org/wiki?curid=1060826" title="Pokémon Pearl">
Pokémon Pearl



</doc>
<doc id="1060827" url="https://pl.wikipedia.org/wiki?curid=1060827" title="Pokemon Pearl">
Pokemon Pearl



</doc>
<doc id="1060829" url="https://pl.wikipedia.org/wiki?curid=1060829" title="Pokemon Diamond">
Pokemon Diamond



</doc>
<doc id="1060830" url="https://pl.wikipedia.org/wiki?curid=1060830" title="Bolesław Kowalski">
Bolesław Kowalski



</doc>
<doc id="1060833" url="https://pl.wikipedia.org/wiki?curid=1060833" title="1702 w literaturze">
1702 w literaturze



</doc>
<doc id="1060834" url="https://pl.wikipedia.org/wiki?curid=1060834" title="Władisław Radimow">
Władisław Radimow

Władisław Nikołajewicz Radimow (cyr. Владислав Николаевич Радимов; ur. 26 listopada 1975 w Leningradzie) – piłkarz rosyjski grający na pozycji prawego pomocnika.
Kariera klubowa.
Radimow pochodzi z Leningradu. Początkowo trenował szermierkę, ale w wieku 9 lat trafił do piłkarskiej szkółki o nazwie Smena. Jednak kluby z rodzinnego miasta Władisława nie przejawiały zainteresowania jego talentem i w 1992 roku zaliczył zaledwie jeden mecz w barwach Smeny-Saturn Petersburg w rozgrywkach Drugiej Dywizji (odpowiednik III ligi). Jeszcze w tym samym roku wyjechał do Moskwy i został piłkarzem CSKA Moskwa. Początkowo grał w rezerwach tego klubu, ale 30 lipca zadebiutował w Premier Lidze, w wyjazdowym spotkaniu z Oceanem Nachodka, gdy większość graczy CSKA nie poleciała na ten mecz. Zawodnikiem wyjściowej jedenastki CSKA Radimow stał się w 1994 roku i dotarł ze swoim zespołem do finału Pucharu Rosji, a najwyższym miejscem w lidze było 6. w roku 1995. W CSKA występował także w pierwszej połowie 1996 roku.
Latem 1996 Radimow wyjechał do Hiszpanii i przeszedł do tamtejszego Realu Saragossa. W Primera División zadebiutował 8 września 1996 w wygranym 2:1 wyjazdowym meczu z Sevillą. W Realu był podstawowym zawodnikiem, ale zespół zajmował wówczas miejsca w środku tabeli, a w 1999 roku został na rok wypożyczony do Dynama Moskwa, z którym zajął 5. miejsce w Premier Lidze. Następnie wrócił do Saragossy i zajął z nią wysoką 4. pozycję w lidze.
Latem 2000 Radimow dość niespodziewanie trafił do Lewskiego Sofia (mistrzostwo Bułgarii), gdzie rozegrał tylko 3 mecze i zdobył 1 gola, a na początku 2001 roku powrócił do Rosji i został piłkarzem Krylii Sowietow Samara, której niedługo potem stał się kapitanem. Zajął z nią wówczas 5. miejsce w lidze, a rok później powtórzył to osiągnięcie i tym samym wzbudził zainteresowanie czołowych rosyjskich klubów.
W 2003 roku Władisław podpisał kontrakt z Zenitem Petersburg i niedługo potem wybrano go kapitanem zespołu. Zenit na koniec sezonu został wicemistrzem Rosji, a także wygrał Puchar Ligi. W 2004 roku zespół wystąpił w fazie grupowej Pucharu UEFA, a w lidze zajął 4. miejsce. W 2005 roku zajął 6. miejsce, a w 2006 roku wspomógł klub w walce o 4. miejsce w lidze, a także dotarł z nim do ćwierćfinału Pucharu UEFA.
29 sierpnia 2008 roku wystąpił w zwycięskim meczu o Superpuchar Europy rozegranym w Monaco, gdzie jego drużyna Zenit pokonał Manchester United 2:1. Wszedł on na boisko w 71 minucie zastępując Ivicę Kriżanaca. W 2008 roku zakończył karierę.
Kariera reprezentacyjna.
W reprezentacji Rosji Radimow zadebiutował 17 sierpnia 1994 roku w wygranym 3:0 towarzyskim spotkaniu z Austrią. W 1996 roku znalazł się w kadrze na Euro 96, ale nie rozegrał tam ani razu, a Rosja nie wyszła z grupy.
W 2004 roku Radimow zaliczył swój drugi turniej o mistrzostwo Europy, tym razem było to Euro 2004 w Portugalii. Tam wystąpił we dwóch meczach grupowych: przegranym 0:1 z Hiszpanią oraz wygranym 2:1 z Grecją, w obu dostając po żółtej kartce.
Życie prywatne.
Radimow jest mężem popularnej rosyjskiej piosenkarki, Tatjany Bułanowej.

</doc>
<doc id="1060836" url="https://pl.wikipedia.org/wiki?curid=1060836" title="Firhouse">
Firhouse

Firhouse (irl. "Teach Giúise") – dzielnica Dublina w Irlandii, w hrabstwie Dublin Południowy, przedmieście Dublina, liczy 10 571 mieszkańców (2006).

</doc>
<doc id="1060837" url="https://pl.wikipedia.org/wiki?curid=1060837" title="Shingo Suetsugu">
Shingo Suetsugu

 – japoński sprinter specjalizujący się na dystansie 200 metrów, brązowy medalista olimpijski z Pekinu w sztafecie 4 x 100 metrów. Siedmiokrotny mistrz swego kraju (bieg na 200 metrów – 2000, 2001, 2001, 2006 i 2007; bieg na 100 metrów – 2003 i 2004). Wielokrotny medalista mistrzostw Azji oraz igrzysk azjatyckich (w różnych konkurencjach), a także swego największego indywidualnego sukcesu - brązowego medalu na mistrzostwach świata 2003.
Reprezentował również Azję na pucharze świata w 2006 roku gdzie wywalczył 3. miejsce w swej dyscyplinie dla swego kontynentu z wynikiem 20,30 s.
Po trzech latach przewy Suetsugu powrócił do startów w październiku 2011.
Jego rekordem życiowym jest 20,03 s (2003), jest to aktualny rekord Azji. Suetsugu jest także rekordzistą Japonii w sztafecie 4 x 100 metrów – 38,03 w 2007 (do 2014 roku wynik ten był rekordem Azji).

</doc>
<doc id="1060839" url="https://pl.wikipedia.org/wiki?curid=1060839" title="Žilina (stacja kolejowa)">
Žilina (stacja kolejowa)

Żylina () – stacja kolejowa w Żylinie, w kraju żylińskim, na Słowacji. Stacja ta posiada regularne połączenia pasażerskie z Polską: pociągi regionalne do Zwardonia oraz pociąg "TLK" do Gdyni.

</doc>
<doc id="1060840" url="https://pl.wikipedia.org/wiki?curid=1060840" title="Blew">
Blew

Blew – pierwszy minialbum grungowego zespołu Nirvana, wydany w 1989 roku przez wytwórnie Sub Pop w USA i Tupelo w Anglii.
Minialbum został wydany w grudniu 1989 roku. Znalazły się na nim 4 utwory – dwa z nich, w tym tytułowy "Blew" wcześniej umieszczono na debiutanckim albumie Nirvany, "Bleach".
Minialbum został wydany tylko w Wielkiej Brytanii, na płycie winylowej i tylko w nakładzie 3 tys. egzemplarzy.
Covery.
Własną wersję utworu „"Blew"” stworzył japoński muzyk Miyavi.

</doc>
<doc id="1060841" url="https://pl.wikipedia.org/wiki?curid=1060841" title="Castleknock">
Castleknock

Castleknock (irl. "Caisleán Cnucha") – obrzeżna dzielnica Dublina w hrabstwie Fingal w Irlandii. Położona około 8 km w kierunku zachodnim od centrum miasta między Phoenix Parkiem a obwodnicą M50 liczy około 21,5 tys. mieszkańców (2006). Patronką Castleknock jest święta Brygida.
Do późnych lat 60. XX wieku Castleknock był wsią, kiedy to zaczęto budować w tej okolicy pierwsze osiedla mieszkalne. Razem z sąsiednim Blanchardstown gwałtownie rozrosły się w latach 70. i 80. XX wieku by stać się częścią przedmieści i „sypialną” Dublina.

</doc>
<doc id="1060842" url="https://pl.wikipedia.org/wiki?curid=1060842" title="Jari Ilola">
Jari Ilola

Jari Ilola (ur. 24 listopada 1978 w Oulu) – fiński piłkarz grający na pozycji pomocnika. Reprezentant Finlandii – łącznie rozegrał w niej 30 meczów i strzelił 1 gola. W swojej karierze wystąpił też w trzynastu meczach reprezentacji do lat 21. Od 2003 zawodnik IF Elfsborg.

</doc>
<doc id="1060845" url="https://pl.wikipedia.org/wiki?curid=1060845" title="Zbigniew Szwejkowski">
Zbigniew Szwejkowski

Zbigniew Szwejkowski (ur. 31 października 1949 w Nowym Mieście Lubawskim) – polski agrometeorolog i klimatolog.
Życiorys.
W 1973 ukończył Akademię Rolniczo-Techniczną w Olsztynie. W 1979 uzyskał stopień doktora nauk rolniczych, a w 1990 doktora habilitowanego ("Specjalistyczne zmianowania kukurydziano-zbożowe w warunkach Polski północno-wschodniej"). W 1998 uzyskał tytuł naukowy profesora, a 2002 stanowisko profesora zwyczajnego.
Jest kierownikiem Katedry Meteorologii i Klimatologi Wydziału Kształtowania Środowiska i Rolnictwa Uniwersytetu Warmińsko-Mazurskiego w Olsztynie. W latach 1999–2005 pełnił funkcję prodziekana Wydziału Kształtowania Środowiska i Rolnictwa UWM ds. studiów zaocznych. Jest członkiem Polskiego Towarzystwa Agronomicznego (wiceprzewodniczącym oddziału) oraz International Soil Tillage Research Organisation.
Odbył kilka krajowych i zagranicznych staży naukowych m.in.: JZD Dolany (Czechy, 1986), Uniwersytet Rolniczy w Uppsali (Szwecja, 1981), Hammar (Norwegia, 1992), University of Arizona (Tucson – USA, 1998), University of British Columbia (Vancouver – Kanada, 2000). Wizytował University of California (at Davis/San Francisco – USA, (2000) oraz University of Texas at Dallas (2001/2002).
Organizował wiele konferencji krajowych i międzynarodowych. Jego dorobek naukowy stanowi ponad 100 pozycji opublikowanych w czasopismach krajowych i zagranicznych. Wypromował czterech doktorów nauk rolniczych (w tym jednego z Republiki Jemenu).
Został wielokrotnie odznaczony, otrzymał m.in. Złoty Krzyż Zasługi, Medal Komisji Edukacji Narodowej i odznakę honorową „Zasłużony dla Rolnictwa”.

</doc>
<doc id="1060849" url="https://pl.wikipedia.org/wiki?curid=1060849" title="Teresa Krassowska">
Teresa Krassowska

Teresa Krassowska ps. „"Marta”", „"Halszka”", „"Joanna”" (ur. 28 maja 1915 w Warszawie, zm. 2 września 1944 tamże) – sanitariuszka, uczestniczka powstania warszawskiego. Córka Konstantego i Zofii.
Życiorys.
Uczyła się w Gimnazjum sióstr Niepokalanek w Szymanowie.
W 1939 ukończyła polonistykę na Uniwersytecie Jagiellońskim. Podczas obrony Warszawy w 1939 pracowała jako wolontariuszka w wojennym Szpitalu Maltańskim. Od początku okupacji niemieckiej w 1939 służyła w polskim podziemiu. Była kierowniczką komórki „Opieka”. Pracowała w Biurze Studiów. W 1940 zorganizowała grupę sanitariuszek i łączniczek, tzw. „maltanek”, podległą Oddziałowi II Komendy Głównej Związku Walki Zbrojnej – Armii Krajowej.
Podczas powstania w 1944 roku była komendantką drużyny sanitarnej w Szpitalu Maltańskim (w którym służyła jako siostra operacyjna) i szpitala powstańczego przy ul. Długiej 21 – Miodowej 23. Zginęła pod gruzami tego budynku 2 września 1944. W powstaniu poległa też jej siostra Zofia.
Dwukrotnie odznaczona Krzyżem Walecznych (28 sierpnia i pośmiertnie 9 września).

</doc>
<doc id="1060851" url="https://pl.wikipedia.org/wiki?curid=1060851" title="Nirmala Joshi">
Nirmala Joshi

Nirmala Joshi MC (ur. 23 lipca 1934 w Ranchi, Indie, zm. 23 czerwca 2015 w Kolkacie) – misjonarka, przełożona zakonu Misjonarek Miłości w latach 1997–2009.
Życiorys.
Rodzice pochodzili z Nepalu, a jej ojciec był oficerem British Army. Mimo że pochodziła z hinduskiej rodziny, naukę pobierała w chrześcijańskiej szkole w Patna. Wkrótce potem pod wpływem działalności Matki Teresy przeszła na katolicyzm.
Zdobyła tytuł magistra nauk politycznych i przeszła dodatkowe szkolenie prawnicze.
W 1976 rozwinęła kontemplacyjną gałąź działalności zakonu, którą kierowała do 1997, kiedy to po śmierci Matki Teresy objęła kierowanie całym zgromadzeniem.
26 stycznia 2009 otrzymała od rządu Indii w uznaniu za działalność na rzecz narodu Order Padma Vibhushan. 25 marca 2009 zrezygnowała z funkcji przełożonej Misjonarek Miłości ze względu na stan zdrowia i podeszły wiek, a jej następczynią została Niemka, siostra Mary Prema Pierick.

</doc>
<doc id="1060855" url="https://pl.wikipedia.org/wiki?curid=1060855" title="Naas (Irlandia)">
Naas (Irlandia)

Naas (irl. "Nás na Ríogh") – miasto w Irlandii, w hrabstwie Kildare, liczy 20 713 mieszkańców (2011). Miasto jest położone 30 km od stolicy Irlandii, Dublina.

</doc>
<doc id="1060858" url="https://pl.wikipedia.org/wiki?curid=1060858" title="Douglas (Cork)">
Douglas (Cork)

Douglas (irl. "Dúglas") – przedmieście miasta Cork (hrabstwo Cork) w Irlandii, liczy ponad 20 tys. mieszkańców (2011).

</doc>
<doc id="1060859" url="https://pl.wikipedia.org/wiki?curid=1060859" title="Herodiada (poemat Stéphane'a Mallarmégo)">
Herodiada (poemat Stéphane'a Mallarmégo)

Herodiada ("Hérodiade") – poemat francuskiego poety symbolisty Stéphane Mallarmégo wydany w 1896. Utwór nawiązuje do biblijnej postaci Herodiady, która doprowadziła do stracenia Jana Chrzciciela.
Poemat napisany został w formie dialogu tytułowej Herodiady z jej matką – Bereniką. Dzięki temu zabiegowi ukazany został kontrast między narcystyczną miłością pierwszej postaci dialogu a pełną poświęceń i wyrozumiałą miłością rodzicielską drugiej. Herodiada Mallarmégo to osoba zakochana w estetycznych walorach swojego piękna cielesnego, a jednocześnie bezduszna, okrutna i brutalna wobec ludzi. Utwór odczytywany jest więc jako alegoria sztuki modernistycznej, która wyzbyła się moralizatorstwa na rzecz dostarczania wrażeń estetycznych. Stąd też pytanie autora o duchowość i transcendentną wartość tej poezji, która celowo zatraca podział na dobro i zło. W literaturze niemieckiej podobny temat poruszył Stefan George w opublikowanym w 1892 poemacie "Algabal".

</doc>
<doc id="1060861" url="https://pl.wikipedia.org/wiki?curid=1060861" title="Vyšná Boca">
Vyšná Boca

Vyšná Boca (węg. "Királyboca", niem. "Oberbotza") – wieś (obec) w powiecie Liptowski Mikułasz, kraju żylińskim na Słowacji. Wieś położona jest na północnej stronie Niżnych Tatr, na dnie Bocianskiej doliny. Obok wsi przebiega droga krajowa nr 72.
Vyšná Boca to dawna wieś górnicza, w której duże znaczenie miało niemieckie osadnictwo. Wydobywano tu najpierw złoto, później rudę żelaza i antymon. Od lat 30. XX wieku wieś zmieniała swój charakter na turystyczny. 
We wsi znajduje się kościół ewangelicki z 1785 roku.

</doc>
<doc id="1060863" url="https://pl.wikipedia.org/wiki?curid=1060863" title="Dundrum (Dublin)">
Dundrum (Dublin)

Dundrum (irl. "Dún Droma") – dzielnica Dublina leżąca w hrabstwie Dún Laoghaire-Rathdown, liczy 18 100 mieszkańców (2006).

</doc>
<doc id="1060865" url="https://pl.wikipedia.org/wiki?curid=1060865" title="Wiktor Jakowlewicz Bunjakowski">
Wiktor Jakowlewicz Bunjakowski



</doc>
<doc id="1060866" url="https://pl.wikipedia.org/wiki?curid=1060866" title="Asama-yama">
Asama-yama



</doc>
<doc id="1060868" url="https://pl.wikipedia.org/wiki?curid=1060868" title="Templeogue">
Templeogue

Templeogue (irl. "Teach Mealóg") – przedmieście Dublina, stolicy Irlandii, w hrabstwie Dublin Południowy, liczy 17 600 mieszkańców (2006).

</doc>
<doc id="1060882" url="https://pl.wikipedia.org/wiki?curid=1060882" title="Rathfarnham">
Rathfarnham

Rathfarnham (irl. "Ráth Fearnáin") – przedmieście Dublina położone w obszarze administracyjnym hrabstw Dún Laoghaire-Rathdown i Dublina Południowego. Liczy 21 685 mieszkańców (2011).

</doc>
<doc id="1060889" url="https://pl.wikipedia.org/wiki?curid=1060889" title="Tanjungkarang-Telukbetung">
Tanjungkarang-Telukbetung



</doc>
<doc id="1060890" url="https://pl.wikipedia.org/wiki?curid=1060890" title="Ballincollig">
Ballincollig

Ballincollig (irl. "Baile an Chollaigh") – miasto w Irlandii, w hrabstwie Cork.

</doc>
<doc id="1060891" url="https://pl.wikipedia.org/wiki?curid=1060891" title="Port lotniczy Ternopil">
Port lotniczy Ternopil



</doc>
<doc id="1060898" url="https://pl.wikipedia.org/wiki?curid=1060898" title="Louis Gallois">
Louis Gallois

Louis Gallois (ur. 26 stycznia 1944 w Montauban) – francuski manager, prezes EADS.
Jest absolwentem ENA. W latach 1996 - 2006 był prezesem SNCF. Od 2007 jest prezesem EADS.

</doc>
<doc id="1060909" url="https://pl.wikipedia.org/wiki?curid=1060909" title="Agyagosszergény">
Agyagosszergény

Agyagosszergény – wieś i gmina w północno-zachodniej części Węgier, w pobliżu miasta Kapuvár. Miejscowość leży na obszarze Małej Niziny Węgierskiej, w pobliżu granicy austriackiej. Administracyjnie należy do powiatu Kapuvár, wchodzącego w skład komitatu Győr-Moson-Sopron.
Gmina Agyagosszergény liczy 896 mieszkańców (2009) i zajmuje obszar 19,89 km².

</doc>
<doc id="1060910" url="https://pl.wikipedia.org/wiki?curid=1060910" title="Stillorgan">
Stillorgan

Stillorgan (irl. "Stigh Lorcáin") – przedmieście Dublina, stolicy Irlandii, leżące w hrabstwie Dún Laoghaire-Rathdown, liczy 19 840 mieszkańców (2006).

</doc>
<doc id="1060911" url="https://pl.wikipedia.org/wiki?curid=1060911" title="Dirk Grübler">
Dirk Grübler

Dirk Grübler (ur. 23 lutego 1981 w Lipsku) – niemiecki siatkarz, środkowy, 48-krotny reprezentant kraju w kategorii juniorów.
Do 2002 roku był zawodnikiem SCC Berlin. Potem wyjechał do Wuppertalu, by reprezentować barwy miejscowego Bayeru. W owym klubie został oznaczony na koszulce numerem 2. Od początku gry w tym zespole występował w 1.Bundeslidze. W klasyfikacji końcowej ligi sezonu 2006/2007 z drużyną uplasował się na 5. pozycji.

</doc>
<doc id="1060916" url="https://pl.wikipedia.org/wiki?curid=1060916" title="Bali (Grecja)">
Bali (Grecja)

Bali (gr. Μπαλί) – niewielka turystyczna miejscowość w Grecji, położona na północnym wybrzeżu wyspy Kreta, w odległości ok. 50 km na zachód od Heraklionu, oraz 30 km na wschód do Retimno, w administracji zdecentralizowanej Kreta, w regionie Kreta, w jednostce regionalnej Retimno, w gminie Milopotamos. W 2011 roku liczyła 402 mieszkańców. W przeszłości niewielka osada rybacka, obecnie znacząca miejscowość turystyczna, oferująca turystom hotele o zróżnicowanym standardzie, liczne pensjonaty oraz kwatery prywatne. W Bali działają sklepy, tawerny i restauracje, nastawione głównie na obsługę ruchu turystycznego. W miejscowości znajduje się również niewielki port. Kurort umożliwia przyjezdnym uprawianie sportów wodnych, a także nurkowanie.
Bali położone jest nad kilkoma niewielkimi zatokami, na wysokim wybrzeżu, co wymusza zwartą zabudowę oraz racjonalne wykorzystanie dość niewielkich plaż.

</doc>
<doc id="1060917" url="https://pl.wikipedia.org/wiki?curid=1060917" title="Joao Pessoa">
Joao Pessoa



</doc>
<doc id="1060918" url="https://pl.wikipedia.org/wiki?curid=1060918" title="Clonmel">
Clonmel

Clonmel (irl. "Cluain Meala") – miasto w Irlandii, w hrabstwie Tipperary, liczy 15 793 mieszkańców (2011)

</doc>
<doc id="1060919" url="https://pl.wikipedia.org/wiki?curid=1060919" title="Babót">
Babót

Babót – wieś i gmina w północno-zachodniej części Węgier, w pobliżu miasta Kapuvár.
Miejscowość leży na obszarze Małej Niziny Węgierskiej, w pobliżu granicy austriackiej. Administracyjnie należy do powiatu Kapuvár, wchodzącego w skład komitatu Győr-Moson-Sopron.
Gmina Babót liczy 1109 mieszkańców (2009) i zajmuje obszar 21,67 km².

</doc>
<doc id="1060920" url="https://pl.wikipedia.org/wiki?curid=1060920" title="Reprezentacja Wenezueli w piłce siatkowej kobiet">
Reprezentacja Wenezueli w piłce siatkowej kobiet

Reprezentacja Wenezueli w piłce siatkowej kobiet to narodowa reprezentacja tego kraju, reprezentująca go na arenie międzynarodowej.
Sukcesy.
Mistrzostwa Ameryki Południowej.
 3.miejsce - 1985, 1987, 1993, 2001, 2007

</doc>
<doc id="1060924" url="https://pl.wikipedia.org/wiki?curid=1060924" title="Beled">
Beled

Beled – gmina miejska w północno-zachodniej części Węgier, w pobliżu miasta Kapuvár. Gmina liczy 2592 mieszkańców (styczeń 2011) i zajmuje obszar 26,47 km².
Położenie.
Miejscowość leży na obszarze Małej Niziny Węgierskiej, w pobliżu granicy austriackiej. Administracyjnie należy do powiatu Kapuvár, wchodzącego w skład komitatu Győr-Moson-Sopron.

</doc>
<doc id="1060925" url="https://pl.wikipedia.org/wiki?curid=1060925" title="Wojownicze Żółwie Ninja (film 2007)">
Wojownicze Żółwie Ninja (film 2007)

Wojownicze Żółwie Ninja (ang. "Teenage Mutant Ninja Turtles", 2007) – amerykańsko-hongkoński animowany film przygodowy zrealizowany w technice CGI. Scenariusz oparto na podstawie komiksów autorstwa Kevina Eastmana i Petera Lairda.
Film otrzymał dość negatywne oceny od krytyków. Serwis Rotten Tomatoes przyznał mu wynik 34%.

</doc>
<doc id="1060927" url="https://pl.wikipedia.org/wiki?curid=1060927" title="Cirák">
Cirák

Cirák – wieś i gmina w północno-zachodniej części Węgier, w pobliżu miasta Kapuvár.
Miejscowość leży na obszarze Małej Niziny Węgierskiej, w pobliżu granicy austriackiej. Administracyjnie należy do powiatu Kapuvár, wchodzącego w skład komitatu Győr-Moson-Sopron.
Gmina Cirák liczy 588 mieszkańców (2009) i zajmuje obszar 11,76 km².

</doc>
<doc id="1060928" url="https://pl.wikipedia.org/wiki?curid=1060928" title="Ballinteer">
Ballinteer

Ballinteer (irl. "Baile na tSaoir") – przedmieście Dublina, leżące w hrabstwie Dún Laoghaire-Rathdown, liczy 15 500 mieszkańców (2006).

</doc>
<doc id="1060933" url="https://pl.wikipedia.org/wiki?curid=1060933" title="Reprezentacja Urugwaju w piłce siatkowej kobiet">
Reprezentacja Urugwaju w piłce siatkowej kobiet

Reprezentacja Urugwaju w piłce siatkowej kobiet – narodowa reprezentacja tego kraju, reprezentująca go na arenie międzynarodowej. Obecnie trzydziesta pierwsza w Rankingu FIVB.

</doc>
<doc id="1060934" url="https://pl.wikipedia.org/wiki?curid=1060934" title="Leixlip">
Leixlip

Leixlip (irl. "Léim an Bhradáin") – miasto w Irlandii, w hrabstwie Kildare, liczy około 15 452 mieszkańców (2011).

</doc>
<doc id="1060935" url="https://pl.wikipedia.org/wiki?curid=1060935" title="Reprezentacja Paragwaju w piłce siatkowej kobiet">
Reprezentacja Paragwaju w piłce siatkowej kobiet

Reprezentacja Paragwaju w piłce siatkowej kobiet to narodowa reprezentacja tego kraju, reprezentująca go na arenie międzynarodowej.

</doc>
<doc id="1060936" url="https://pl.wikipedia.org/wiki?curid=1060936" title="Brandy (album)">
Brandy (album)

Brandy to debiutancki album Brandy Norwood wydany przez Atlantic Records 27 września 1994 roku. W USA album rozszedł się w czterech milionach egzemplarzy, a na świecie w dziewięciu. Wydane zostały z niego cztery single: I Wanna Be Down, Baby, Best Friend, i duet z Wanya Morris (z zespołu Boyz II Men) Brokenhearted.

</doc>
<doc id="1060937" url="https://pl.wikipedia.org/wiki?curid=1060937" title="Dénesfa">
Dénesfa

Dénesfa – wieś i gmina w północno-zachodniej części Węgier, w pobliżu miasta Kapuvár.
Miejscowość leży na obszarze Małej Niziny Węgierskiej, w pobliżu granicy austriackiej. Administracyjnie należy do powiatu Kapuvár, wchodzącego w skład komitatu Győr-Moson-Sopron.
Gmina Dénesfa liczy 353 mieszkańców (2009) i zajmuje obszar 17,54 km².

</doc>
<doc id="1060938" url="https://pl.wikipedia.org/wiki?curid=1060938" title="Reprezentacja Kolumbii w piłce siatkowej kobiet">
Reprezentacja Kolumbii w piłce siatkowej kobiet

Reprezentacja Kolumbii w piłce siatkowej kobiet to narodowa reprezentacja tego kraju, reprezentująca go na arenie międzynarodowej.
Sukcesy.
Mistrzostwa Ameryki Południowej.
 3. miejsce – 1991

</doc>
<doc id="1060942" url="https://pl.wikipedia.org/wiki?curid=1060942" title="Celbridge">
Celbridge

Celbridge (irl. "Cill Droichid") – miasto w Irlandii, w hrabstwie Kildare położone przy rzece Liffey. Miasto jest położone 22 km od Dublina.

</doc>
<doc id="1060944" url="https://pl.wikipedia.org/wiki?curid=1060944" title="Portlaoise">
Portlaoise

Portlaoise – (inaczej: "Port Laoighise"; dawna nazwa: "Maryborough"), miasto w hrabstwie Laois w środkowej Irlandii. Liczba ludności wynosiła 18 270 (stan na 2011 rok).
Historia.
Miasto swój początek wzięło od osady wokół starej twierdzy "Fort z Leix", lub "Fort Protector", którego pozostałości znajdują się w centrum obecnego miasta. Budowa rozpoczęła się w 1548 za panowania Edwarda Bellinghama w celu angielskiej kontroli po wygnaniu rok wcześniej Celtów z hrabstwa. Fort wznosił się ponad ziemię otoczony od południa i wschodu przez naturalne bariery ochronne rzeki Trigue i wzgórza o lokalnej nazwie Ridge.
Status miasta została nadany na mocy aktu Parlamentu podczas panowania królowej Marii w 1557 r. Nazwa została wówczas zmieniona z Maryborough, także nazwa hrabstwa została zmieniona z Queen's Country na Country of Laois. W 1570 roku królowa Elżbieta I podniosła miasto do rangi dzielnicy co pozwoliło na utworzenie rady dzielnicy, składającej się z burmistrza, 2 komorników, sekretarza miasta, sierżanta i wielu innych oficerów i osób wolnych.
Samorząd.
Wybierany jest samorząd terytorialny zgodnie z ustaleniem Local Government Act z 2001 r. zapewniającemu demokratyczne wybory do reprezentowania wspólnoty. Obowiązkiem rady jest dbanie o rozwój turystyki, sztuki, transportu, promowania miasto poza jego granicami, organizowanie miejskich imprez. Rada miejska składa się z dziewięciu radnych wybieranych w wyborach, kierowanych przez burmistrza.
Transport.
Portlaoise leży na skrzyżowaniu głównych szlaków (Dublin-Limerick-Cork). W 1990 roku została oddana do użytku autostrada M7 biegnąca obok miasta, co pozwoliło na rozładowanie zagęszczenia ruchu w jego centrum.
Miasto ma stację kolejową obsługująca pociągi InterCity kursujące pomiędzy Dublinem i Cork. Stacja ta została otwarta w 1847 r.
Turystyka.
W pobliżu miasta znajdują się ruiny zamku Dunmase liczące sobie ponad 800 lat oraz Emo Court, XVIII-wieczna rezydencja wiejska z pięknymi ogrodami.
Sport.
Portlaoise ma swoje drużyny w kategoriach:

</doc>
<doc id="1060945" url="https://pl.wikipedia.org/wiki?curid=1060945" title="Dai Tamesue">
Dai Tamesue

 – japoński lekkoatleta.
Specjalizował się w biegu na 400 m przez płotki. Jest w tej konkurencji dwukrotnym brązowym medalistą mistrzostw świata: z Edmonton (2001) i Helsinek (2005). Zdobył także brązowy medal na Igrzyskach Azjatyckich w 2002 w Pusan. Był mistrzem Japonii na 400 m przez płotki w latach 2001-2005. Startował na igrzyskach olimpijskich w Sydney, Atenach i Pekinie.
Po nieudanym występie na mistrzostwach Japonii w 2012 zakończył karierę sportową.
Rekordy życiowe: Bieg na 400 metrów – 45,84 s; Bieg na 400 metrów przez płotki – 47,89 s (rekord Japonii).

</doc>
<doc id="1060947" url="https://pl.wikipedia.org/wiki?curid=1060947" title="Królowe Królestwa Włoch (1861–1946)">
Królowe Królestwa Włoch (1861–1946)

Niniejsza lista wymienia trzy królowe, które były żonami władców z dynastii sabaudzkiej rządzących Włochami od chwili zjednoczenia w 1861 roku do 1946 roku, kiedy to 2 czerwca odbyło się referendum konstytucyjne, w którym 54,3% obywateli opowiedziało się za zniesieniem monarchii i wprowadzeniem ustroju republikańskiego.

</doc>
<doc id="1060950" url="https://pl.wikipedia.org/wiki?curid=1060950" title="Glencullen">
Glencullen

Glencullen (irl. "Gleann Cuilinn") – wieś na przedmieściach Dublina w hrabstwie Dún Laoghaire-Rathdown w Irlandii.
Jest to również wspólna nazwa dla:
Geografia.
Wieś położona jest przy drodze lokalnej R116 (zwanej "The Wicklow Way"), nieopodal rzeki o tej samej nazwie. Najbliżej położonym miastem jest Bray – ok. 8 km od Glencullen.
Dziedzictwo i historia.
Na południowo-wschodnim zboczu Two Rock Mountain, podczas prac archeologicznych został odnaleziony megalityczny grób galeriowy z epoki brązu. To stanowisko archeologiczne popularnie zwane jest „Grobem Gigantów” (ang. "Giants Grave").
W Glencullen znajduje się też menhir, wydatowany na przełom neolitu i epoki brązu. Dokładne położenie stanowiska: 
W Glencullen znajduje się pub założony przez Theobalda Wolfe’a Tone’a w czasie powstania irlandzkiego 1798 (irl. "Éirí Amach 1798"), który używany był także jako miejsce spotkań rebeliantów w roku 1916 w czasie tzw. Powstania wielkanocnego.
W Glencullen znajduje się biblioteka ufundowana przez Andrew Carnegie w 1907 roku.
Edukacja.
We wsi znajduje się szkoła podstawowa: "St. Patrick’s National School".
Transport.
Transport publiczny: autobus linii 44b, kursujący między Ranelagh, Sandyford i Glencullen.

</doc>
<doc id="1060957" url="https://pl.wikipedia.org/wiki?curid=1060957" title="GeForce 9">
GeForce 9

GeForce 9 – dziewiąta generacja kart graficznych z serii GeForce (Geometry Force), opartych na procesorach G92 oraz nowe: G94 i G96, których producentem jest amerykańska firma Nvidia. W kartach tej generacji po raz pierwszy zastosowano proces technologiczny 55 nm.
GeForce 9800 GX2.
Oficjalna premiera nastąpiła 18 marca 2008 roku. Karta graficzna bazuje na dwóch rdzeniach G92, znajdujących się na oddzielnych płytkach PCB, podobnie jak w przypadku GeForce 7900 GX2 i 7950 GX2. Specyfikacja produktu wygląda następująco:

</doc>
<doc id="1060959" url="https://pl.wikipedia.org/wiki?curid=1060959" title="Shankill">
Shankill

Shankill (irl. "Seanchill") – przedmieście Dublina, stolicy Irlandii, w hrabstwie Dún Laoghaire-Rathdown, liczy 13 200 mieszkańców (2006).
Historia i pochodzenie nazwy.
Prawdopodobnie nazwa Shankill wywodzi się od słów "Sean chill" oznaczających w języku irlandzkim "stary kościół", lub też od słów "Sean Choill", co oznacza "stary las".
Tereny obejmujące dzisiejsze przedmieście Dublina były zamieszkiwane od dawnych czasów, na co wskazują licznie odnajdowane tutaj ślady, takie jak dawne umocnienia obronne oraz megalityczne kromlechy. Około roku 1230, pojawia się pierwsza wzmianka na temat tych terenów opisująca rozkaz ówczesnego właściciela, na temat wykarczowania lasów na tym terenie. Ówcześnie istniała tutaj ufortyfikowana posiadłość, która została zdobyta i doszczętnie zniszczona przez rdzenną ludność irlandzką niespełna sto lat później. W odwecie umieszczono tutaj duży garnizon wojskowy. W średniowieczu tereny te należały do rodziny Lawless, która wybudowała na tych terenach zamek "Shanganagh", a także warownię zwaną "Puck's Castle".
Kolejne znamienite nazwisko pojawiające się na tych terenach to rodzina Walsh, która wybudowała w XVII w. umocnienia otaczające Shankill. Po roku 1640, tereny te zostały włączone do parafii Rathmichael, a następnie rodzina Walsh rozdystrybuowała własne posiadłości pomiędzy miejscowych rolników i najemców, dzięki czemu możliwy był ich szybszy rozwój. Jedna trzeci wszystkich ziem Shankill pozostała w posiadaniu rodziny Lawless. Ostatni z tego rodu zmarł w 1795, po czym ziemie te przejął William Domvile, zamieszkujący niedalekie Loughlinstown. W XIX w. potomek z rodu Domvile, Sir Charles Compton William Domvile (1822–1884), znany jako bezkompromisowy i okrutny dla dzierżawców właściciel tych ziem, przyczynił się do ich zupełnej przebudowy, z terenów rolniczych w typowe przedmieścia. Dzięki jego inwestycjom, takim jak nowe drogi, wodociąg oraz liczne domy czynszowe Shankill zostało całkowicie przeobrażone. Jednakże, sam Domvile, był osobą bardzo porywczą i wielokrotnie nierozsądną w stosunku do potencjalnych nabywców i najemców. To wszystko, a także dwie duże inwestycje, w Shankill oraz w Santry, spowodowało jego bankructwo.
Geografia i otoczenie.
Pierwotnie Shankill było zlokalizowane na północny zachód od Puck’s Castle. Dzisiaj pod nazwą Shankill tereny zlokalizowane bliżej brzegu morza, leżące przy drodze pomiędzy Loughlinstown a Bray. Często też, przyjmuje się jako część Shankill dawną parafię Rathmichael (jednakże historycznie to Shankill zostało przyłączone do Rathmichael, a nie odwrotnie). Na wyżej wymienionych terenach zachowało się wiele zabytków, począwszy od wcześniej wspomnianych zamków do budowli z epoki wiktoriańskiej. Jednym z ważniejszych obiektów jest komin, wysoki na ponad 24 m, przy starej kopalni ołowiu Ballycorus. Kolejnym ważnym zabytkiem jest wspomniany Puck's Castle. Jest to w istocie ufortyfikowany dom, a nie zamek jak sugeruje drugi człon nazwy. Natomiast początek tej nazwy pochodzi od ducha, który miałby zamieszkiwać ten ufortyfikowany dom (puca oznacza w gaelic właśnie ducha). Po przegranej bitwie nad Boyne był on schronieniem dla Jakuba II Stuarta.
Transport.
Najważniejszym środkiem transportu dla miejscowości jest DART. Sama stacja jest trzecią od końca na południowym odcinku pociągu DART. Dawniej w Shankill zlokalizowana była jeszcze druga stacja kolejowa, którą użytkowała zlikwidowana obecnie linia kolejowa do Harcourt Street.
Przez Shankill przebiega droga krajowa N11, obecnie używana jedynie do ruchu lokalnego po wybudowaniu w niewielkiej odległości obwodnicy autostradowej M11.

</doc>
<doc id="1060961" url="https://pl.wikipedia.org/wiki?curid=1060961" title="Port lotniczy Krzywy Róg">
Port lotniczy Krzywy Róg

Port lotniczy Krzywy Róg (ukr.: "Міжнародний аеропорт "Кривий Ріг"", ang.: "Kryvyi Rih International Airport", kod IATA: KWG, kod ICAO: UKDR) – międzynarodowe lotnisko w Krzywym Rogu, na Ukrainie.

</doc>
<doc id="1060962" url="https://pl.wikipedia.org/wiki?curid=1060962" title="Song 4 Mutya (Out of Control)">
Song 4 Mutya (Out of Control)



</doc>
<doc id="1060963" url="https://pl.wikipedia.org/wiki?curid=1060963" title="Cabinteely">
Cabinteely

Cabinteely (irl. "Cabán tSíle") – przedmieście Dublina, stolicy Irlandii, leżące w hrabstwie Dún Laoghaire-Rathdown, liczące 12 698 mieszkańców (2006).

</doc>
<doc id="1060967" url="https://pl.wikipedia.org/wiki?curid=1060967" title="Amy Studt">
Amy Studt

Amy Studt (ur. 22 marca 1986 r. w Bournemouth) – brytyjska wokalistka i autorka tekstów.
Życiorys.
Dziecinne lata.
Amy Studt urodziła się w Bournemouth, mieście leżącym w południowej Anglii nad kanałem La Manche. Wychowywano ją w muzycznym duchu już od dzieciństwa. Nie przez przypadek zaczęła pisać w wieku sześciu lat pierwsze piosenki. Richard, ojciec Amy grał regularnie na skrzypcach, natomiast jej matka Delia pasjonowała się grą na pianinie, u której córka pobierała nauki.
Wielki debiut.
Mając dwanaście lat, zachorowała na zapalenie kości i szpiku. Przez okres leczenia nie mogła samodzielnie chodzić. Rok później nagrała swoje pierwsze demo. Zdobyła uznanie znanej wytwórni muzycznej Polydor. W wieku siedemnastu lat nagrała swój debiutancki album "False Smiles", utrzymany w klimacie młodzieżowego popu. Chociaż album zawierał wiele obiecujących hitów, takich jak "Just a Little Girl" i "Misfit" płyta sprzedała się tylko w ilości 200 tysięcy egzemplarzy, co pociągnęło ze sobą zerwanie kontraktu z wytwórnią.
Zejście ze sceny.
Od 2004 roku Amy przerwała swoją muzyczną karierę, poświęcając się pracy zawodowej w Kornwalii. Trzy lata później zaczęła współpracę z różnymi kompozytorami, podpisała kontrakt z wytwórnią 19 Entertainment i przystąpiła do pracy nad swoim nowym albumem. Przed premierą płyty umieściła na internetowym blogu akustyczne wersje utworów z nowej płyty: "Sad, Sad World" i "One Last Cigarette".
Powrót do kariery.
Po czteroletniej przerwie Amy Studt opublikowała swój drugi album "My Paper Made Men", nagrany w stylistyce osadzonej w rocku alternatywnym. Album był dostępny dla użytkowników z Wielkiej Brytanii, którzy mogli go pobrać z wybranych sklepów internetowych. W 2009 roku wydano wersję płytową powyższego albumu, która zawiera nowy materiał zdjęciowy i utwór bonusowy. W marcu ukazał się singiel "Nice Boys" wraz z remiksami i teledyskiem. W kwietniu 2009 roku Amy Studt zakończyła współpracę z wytwórnią 19 Entertainment.

</doc>
<doc id="1060968" url="https://pl.wikipedia.org/wiki?curid=1060968" title="Alarm!!!">
Alarm!!!

Alarm!!! – debiutancka płyta zespołu Miguel and the Living Dead wydana na cd przez austriacką wytwórnię Strobelight Records 25 lipca 2005. W 2021 roku album został wydany na winylu w dwóch wersjach kolorystycznych (czarny winyl, czerwony winyl) przez polską, niezależną wytwórnię płytową Bat-Cave Productions. 

</doc>
<doc id="1060973" url="https://pl.wikipedia.org/wiki?curid=1060973" title="Malahide (Irlandia)">
Malahide (Irlandia)

Malahide (irl. "Mullach Íde") – miasto położone w hrabstwie Fingal w Irlandii, położone ok. 16 km na północ od Dublina. Liczy 15 846 mieszkańców (2011).

</doc>
<doc id="1060983" url="https://pl.wikipedia.org/wiki?curid=1060983" title="Arklow">
Arklow

Arklow (irl. "An tInbhear Mór") – miasto w Irlandii, leżące w hrabstwie Wicklow, liczy 12 177 mieszkańców (2011) i jest trzecim miastem co do wielkości pod względem liczby mieszkańców w hrabstwie Wicklow. Przez miasto przepływa rzeka Avoca.
Współpraca.
Miasta partnerskie Arklow:

</doc>
<doc id="1060985" url="https://pl.wikipedia.org/wiki?curid=1060985" title="Fédération Internationale de la Presse Cinématographique">
Fédération Internationale de la Presse Cinématographique



</doc>
<doc id="1060991" url="https://pl.wikipedia.org/wiki?curid=1060991" title="Konklawe 1830">
Konklawe 1830



</doc>
<doc id="1060995" url="https://pl.wikipedia.org/wiki?curid=1060995" title="Foxrock">
Foxrock

Foxrock (irl. "Carraig an tSionnaigh") – przedmieście Dublina, leżące w hrabstwie Dún Laoghaire-Rathdown, liczy 11 500 mieszkańców (2006).

</doc>
<doc id="1060997" url="https://pl.wikipedia.org/wiki?curid=1060997" title="Postcards from the Other Side">
Postcards from the Other Side

Druga płyta zespołu wydana przez łódzką wytwórnię Noise Annoys 29 lipca 2007.

</doc>
<doc id="1061001" url="https://pl.wikipedia.org/wiki?curid=1061001" title="Palmerstown">
Palmerstown

Palmerstown (irl. "Baile Phámar") – przedmieście Dublina, stolicy Irlandii, w hrabstwie Dublin Południowy, liczy 11 400 mieszkańców (2006).

</doc>
<doc id="1061002" url="https://pl.wikipedia.org/wiki?curid=1061002" title="Hiperbentos">
Hiperbentos

Hiperbentos, fauna przydenna – zbiorowisko (zgrupowanie) organizmów bentosowych żyjących tuż nad dnem w warstwie kontaktowej woda-muł (w obrębie pelogenu). Do hiperbentosu zalicza się zwierzęta zamieszkujące wody przydenne, mniej więcej do 1 m ponad dnem. Niektóre z nich penetrują okresowo górna warstwę osadów dennych.

</doc>
<doc id="1061003" url="https://pl.wikipedia.org/wiki?curid=1061003" title="Przejście graniczne Dzwinkowe-Lónya">
Przejście graniczne Dzwinkowe-Lónya

Przejście graniczne Dzwinkowe-Lónya - to międzynarodowe ukraińsko-węgierskie drogowe przejście graniczne, położone w rejonie berehiwskim obwodu zakarpackiego.
Jest to przejście przeznaczone dla ruchu osobowego.
 

</doc>
<doc id="1061007" url="https://pl.wikipedia.org/wiki?curid=1061007" title="Demo 2004">
Demo 2004



</doc>
<doc id="1061009" url="https://pl.wikipedia.org/wiki?curid=1061009" title="Pelogen">
Pelogen

Pelogen (biopel) – górna, półpłynna warstwa mulistych osadów dennych (sapropel), o koloidalnej konsystencji, powstała z opadającej na dno materii organicznej, odznaczająca się dużą zawartością wody (nawet do 95%). Pelogel jest środowiskiem przejściowym (zobacz ekoton) między wodą przydenną a sapropelitem (z dużą zawartością substancji organicznych). W pelogenie odbywają się intensywne procesy biochemiczne, sprzyjające rozwojowi różnorodnej i licznej fauny dennej (bentos).

</doc>
<doc id="1061010" url="https://pl.wikipedia.org/wiki?curid=1061010" title="Biopel">
Biopel



</doc>
<doc id="1061011" url="https://pl.wikipedia.org/wiki?curid=1061011" title="Przejście graniczne Kosoń-Barabás">
Przejście graniczne Kosoń-Barabás

Przejście graniczne Kosoń-Barabás - to międzynarodowe ukraińsko-węgierskie drogowe przejście graniczne, położone w rejonie berehiwskim obwodu zakarpackiego. Jest to przejście przeznaczone dla ruchu osobowego (oprócz autokarów). 

</doc>
<doc id="1061012" url="https://pl.wikipedia.org/wiki?curid=1061012" title="Przejście graniczne Łużanka-Beregsurány">
Przejście graniczne Łużanka-Beregsurány

Przejście graniczne Łużanka-Beregsurány – międzynarodowe ukraińsko-węgierskie drogowe przejście graniczne, położone w rejonie berehiwskim obwodu zakarpackiego. Na przejściu dopuszczony jest ruch osobowy.
Do przejścia granicznego dochodzą:

</doc>
<doc id="1061014" url="https://pl.wikipedia.org/wiki?curid=1061014" title="Złoty Kij">
Złoty Kij

Złoty Kij – coroczny plebiscyt organizowany od 1971 roku przez dziennik sportowy „Sport” w celu wybrania najlepszego zawodnika najwyższej klasy rozgrywkowej w ramach mistrzostw Polski w hokeju na lodzie.
W okresie PRL wyróżnienie przyznawano w wyniku głosowania dziennikarzy zajmujących się hokejem, trenerów i działaczy.
W latach 1997-2005 plebiscytu nie organizowano z powodu braku sponsorów. Reaktywowany został w 2006 roku. Pierwszym zwycięzcą został zawodnik Podhala Nowy Targ – Tadeusz Kacik, zaś najwięcej razy Złoty kij otrzymał Walenty Ziętara (3 razy), także hokeista Podhala.
Oficjalnym sponsorem klasyfikacji „Złoty Kij” jest producent szwajcarskich zegarków marki Bisset.

</doc>
<doc id="1061015" url="https://pl.wikipedia.org/wiki?curid=1061015" title="Merobentos">
Merobentos

Merobentos, hemibentos – element bentosu, sezonowy składnik bentosu, do którego zaliczane są m.in. organizmy planktonowe, pojawiające się na dnie tylko w niektórych stadiach rozwojowych (zobacz cykl życiowy). Te organizmy planktonowe zaliczane są także do meroplanktonu. Do merobentosu zaliczane są także organizmy, które w określonej, często niekorzystnej dla nich, porze roku (np. zima) zasiedlają dno. 
zobacz też: holobentos, nektonobentos, nekton, plankton

</doc>
<doc id="1061016" url="https://pl.wikipedia.org/wiki?curid=1061016" title="Hemibentos">
Hemibentos



</doc>
<doc id="1061017" url="https://pl.wikipedia.org/wiki?curid=1061017" title="Przejście graniczne Wyłok-Tiszabecs">
Przejście graniczne Wyłok-Tiszabecs

Przejście graniczne Wyłok-Tiszabecs (węg. "Tiszabecs Határátkelőhely") - międzynarodowe ukraińsko-węgierskie drogowe przejście graniczne, położone w rejonie wynohradiwskim obwodu zakarpackiego.
Jest to przejście przeznaczone dla ruchu osobowego.

</doc>
<doc id="1061020" url="https://pl.wikipedia.org/wiki?curid=1061020" title="Krystyna Drohojowska">
Krystyna Drohojowska

Krystyna Drohojowska, zwana Krzysią – późniejsza Krystyna Ketling of Elgin, jedna z kluczowych postaci kobiecych w powieści Henryka Sienkiewicza "Pan Wołodyjowski". W filmie "Pan Wołodyjowski" oraz serialu "Przygody pana Michała" odtwarzana przez Barbarę Brylską.
W powieści ma czarne włosy, bladą cerę i błękitne oczy. Jest wysoka, spokojna i zamyślona. 
Życiorys.
W 1668 roku przybyła wraz ze stolnikową Makowiecką i Basią Jeziorkowską na sejm konwokacyjny do Warszawy. Tam Zagłoba dość nieudolnie próbował zeswatać Michała Wołodyjowskiego z Basią Jeziorkowską, gdyż Michał wówczas był zakochany w Krzysi. Ona początkowo odwzajemniała jego uczucie, ale tylko do czasu poznania Ketlinga, w którym zakochała się bez pamięci. Ketling poprosił ją po jakimś czasie o rękę, ale ona odmówiła ze względu na słowo dane Michałowi. Postanowiła ofiarować się zakonowi. Całą sytuację „uratowała” Basia, która w gniewie wyjawiła prawdę o wzajemnym uczuciu Krzysi z Ketlingiem panu Michałowi. Pan Wołodyjowski, początkowo wzburzony, ruszył w pościg za Ketlngiem, jednak wybaczył przyjacielowi i oddał Krzysię Ketlingowi, a ostatecznie Basia wyznała miłość Wołodyjowskiemu.
Po ślubie Krzysia i Ketling wyjechali do Kurlandii. Doczekali się syna, ale ich wspólne, pełne radości życie przerwał rozkaz hetmański, by Hassling bronił wraz z Wołodyjowskim Kamieńca Podolskiego. Ketling zginął podczas oblężenia wraz z panem Michałem, wysadzając zamek.

</doc>
<doc id="1061021" url="https://pl.wikipedia.org/wiki?curid=1061021" title="Mistrzostwa Świata w Piłce Siatkowej Mężczyzn 1952">
Mistrzostwa Świata w Piłce Siatkowej Mężczyzn 1952

II Mistrzostwa Świata w Piłce Siatkowej Mężczyzn odbyły się w dniach 17-29 sierpnia 1952 roku w Moskwie w ZSRR. Mecze odbywały się na otwartym stadionie Dinama Moskwa. Jednocześnie w tym samym miejscu odbywały się I Mistrzostwa Świata w Piłce Siatkowej Kobiet.
Związek Radziecki obronił tytuł mistrza świata, nie przegrywając w całym turnieju ani jednego seta. Drugi srebrny medal zdobyła Czechosłowacja, a drugi brązowy medal - Bułgaria.
System rozgrywek.
W fazie grupowej jedenaście drużyn podzielono na trzy grupy (A, B, C). W grupie A i B znajdowały się cztery zespoły, natomiast w grupie C - trzy. Z każdej grupy po dwie najlepsze reprezentacje awansowały do finału A. Pozostałe drużyny rywalizowały o miejsca 7-11 w finale B. Finał A i finał B rozgrywane były systemem kołowym. O miejscu w grupach decydowały kolejno: liczba zdobytych punktów, stosunek setów, stosunek małych punktów.
Drużyny uczestniczące.
Do Mistrzostw Świata 1952 nie odbywały się eliminacje. Udział w nich wzięły wszystkie zgłoszone reprezentacje. Do turnieju przystąpiło jedenaście zespołów: osiem z Europy i trzy z Azji.
Faza grupowa.
Grupa A.
Tabela
Wyniki spotkań
Grupa B.
Tabela
Wyniki spotkań
Grupa C.
Tabela
Wyniki spotkań
Faza finałowa.
Finał B.
Tabela
Wyniki spotkań
Finał A.
Tabela
Wyniki spotkań
Składy drużyn.
ZSRR.
Trener: Anatolij Czinilin
Czechosłowacja.
Trener: Václav Matiášek
Bułgaria.
Trener: Georgi Krastew
Polska.
Trener: Wiesław Piotrowski

</doc>
<doc id="1061022" url="https://pl.wikipedia.org/wiki?curid=1061022" title="Morristown Biller">
Morristown Biller

Morristown Biller (irl. "Baile Mhuiris") – jedna z sześciu parafii miasta Newbridge położona nad rzeką Liffey.
Parafia powstała w XIX wieku z kościołem w stylu wiktoriańskim wybudowanym w 1828 roku.

</doc>
<doc id="1061023" url="https://pl.wikipedia.org/wiki?curid=1061023" title="Przejście graniczne Sołowka-Eperjeske">
Przejście graniczne Sołowka-Eperjeske

Przejście graniczne Sołowka-Eperjeske - to międzynarodowe ukraińsko-węgierskie kolejowe przejście graniczne, położone w rejonie użhorodzkim obwodu zakarpackiego.
Jest to przejście przeznaczone wyłącznie dla ruchu towarowego.
 

</doc>
<doc id="1061024" url="https://pl.wikipedia.org/wiki?curid=1061024" title="Naruto Shippuden">
Naruto Shippuden



</doc>
<doc id="1061027" url="https://pl.wikipedia.org/wiki?curid=1061027" title="Carrigaline">
Carrigaline

Carrigaline (irl. "Carraig Uí Leighin") – miasto w Irlandii, w hrabstwie Cork.

</doc>
<doc id="1061028" url="https://pl.wikipedia.org/wiki?curid=1061028" title="Erik Adolf von Willebrand">
Erik Adolf von Willebrand

Erik Adolf von Willebrand (ur. 1 lutego 1870 w Vaasa, zm. 12 września 1949 w Pernaja) - fiński lekarz internista, pediatra.
W 1926 roku po raz pierwszy opisał schorzenie występujące u członków rodziny z Wysp Alandzkich. Na jego cześć została ona nazwana chorobą von Willebranda.

</doc>
<doc id="1061029" url="https://pl.wikipedia.org/wiki?curid=1061029" title="Kalendarium pierwszego rządu Marka Belki">
Kalendarium pierwszego rządu Marka Belki

Kalendarium pierwszego rządu Marka Belki opisuje powołanie pierwszego rządu Marka Belki, zmiany na stanowiskach ministrów, sekretarzy stanu, podsekretarzy stanu, wojewodów i wicewojewodów a także zmiany personalne na kierowniczych stanowiskach w urzędach centralnych podległych Radzie Ministrów.
Zmiany w rządzie.
Lista zmian personalnych na stanowiskach ministrów, sekretarzy stanu i podsekretarzy stanu.

</doc>
<doc id="1061030" url="https://pl.wikipedia.org/wiki?curid=1061030" title="Trupojad">
Trupojad



</doc>
<doc id="1061032" url="https://pl.wikipedia.org/wiki?curid=1061032" title="Tullamore">
Tullamore

Tullamore (irl. "Tulach Mhór") – miasto w Irlandii, siedziba hrabstwa Offaly, liczące 11 346 mieszkańców (2011). Ośrodek przemysłowy. Rodzinne miasto byłego premiera Irlandii, Briana Cowena oraz Europejskiej Rzeczniki Praw Obywatelskich Emily O'Reilly.
Znane także z produkcji irlandzkiej whiskey Tullamore Dew.

</doc>
<doc id="1061035" url="https://pl.wikipedia.org/wiki?curid=1061035" title="Nadia Centoni">
Nadia Centoni

Nadia Centoni (ur. 19 czerwca 1981 roku w Bardze) – włoska siatkarka, reprezentantka kraju, grająca na pozycji atakującej. Od sezonu 2017/2018 zawodniczka RC Cannes.
W kadrze narodowej zadebiutowała w 2003 roku. Wraz z reprezentacją zdobyła srebrny medal Mistrzostw Europy w 2005 roku rozgrywanych w Chorwacji.
Sukcesy klubowe.
Mistrzostwo Włoch:
Puchar Francji:
Mistrzostwo Francji:
Liga Mistrzyń:
Puchar CEV:
Mistrzostwo Turcji:
Sukcesy reprezentacyjne.
Mistrzostwa Europy Juniorek:
Mistrzostwa Europy:

</doc>
<doc id="1061036" url="https://pl.wikipedia.org/wiki?curid=1061036" title="Castlebar">
Castlebar

Castlebar (irl. "Caisleán an Bharraigh") – miasto w położone zachodniej części Irlandii, w centrum hrabstwa Mayo. Jest przy tym największym miastem w tym hrabstwie oraz jego stolicą. W roku 2011 liczyło 10 826 mieszkańców.
Historia.
Nazwa miasta pochodzi od imienia normandzkiego podróżnika De Barrie, fundatora zamku z 1235 roku wybudowanego na terenie dzisiaj zajętym przez miasto. Zamek znajdował się w miejscu gdzie obecnie swój wylot ma ulica Castle Street, a samo miasto rozwinęło się jako osada skupiona wokół warowni. Sukcesywny rozwój miasta został uwieńczony w 1613 roku, przez nadanie praw miejskich przez Króla Jakuba I Stuarta. Niedługo po tym wydarzeniu, w roku 1641 Castlebar, w wyniku porażek poniesionych w ramach Irlandzkiej wojny konfederackiej, znalazło się pod władaniem angielskim. Od 1691 stało się również miejscem stacjonowania armii brytyjskiej. Do dziś, mimo częściowych zniszczeń w trakcie Irlandzkiej Wojny Domowej w latach 1922–1923, w mieście znajdują się baraki wojskowe z 1834 roku należące do wcześniej wspomnianych wojsk.
Począwszy od roku 1790 w mieście na szeroką skalę rozwinął się przemysł lniany. Na jego potrzeby wybudowano Linen Hall, miejsce w którym magazynowano krosna i narzędzia, oraz nadzorowano sprawy finansowe. Budynek ten stoi w mieście do dnia dzisiejszego, pełniąc funkcję centrum sztuki. Najważniejszym wydarzeniem w dziejach Castlebar była bitwa, która miała miejsce 27 sierpnia 1798 roku. Była ona jedną z ostatnich potyczek Rewolucji Irlandzkiej, a ze względu na swój specyficzny przebieg zyskała później miano „Wyścigu w Castlebar”. Obecnie miasto jest ważnym ośrodkiem administracyjnym, kulturowym, naukowym oraz usługowym w regionie.
Kultura.
Castlebar obfituje w różnego rodzaju wydarzenia kulturowe, o zasięgu tak lokalnym, jak i międzynarodowym. Wielość atrakcji wpływa pozytywnie zarówno na społeczność lokalną, jak i na atrakcyjność turystyczną samego miasta.
Four Day International Walking Festival.
Jedną z najbardziej popularnych imprez jest Four Day International Walking Festival. Historia tego przedsięwzięcia sięga roku 1967, a jej nadrzędnym celem jest propagowanie walorów przyrodniczych i turystycznych zachodniego wybrzeża Irlandii. W roku 2010 festiwal odbył się w dniach 1–4 lipca i przyciągnął turystów z 21 krajów.
Castlebar Blues Festival.
Kolejnym nie mniej ważnym dla promocji miasta wydarzeniem cyklicznym jest Castlebar Blues Festival. W jego ramach w kilkunastu punktach w mieście odbywa się kilkadziesiąt koncertów bluesowych wykonawców. Jest to najdłużej działający festiwal muzyki bluesowej na terenie Irlandii. W roku 2010 odbył się on po raz osiemnasty.
The Museum of Country Life.
Na terenie miasta od 2001 roku funkcjonuje Museum of Country Life. Jest to jedyny oddział muzeum narodowego Irlandii poza Dublinem. W muzeum znajduje się część wystawowa, pokoje edukacyjne, oraz laboratorium konserwatorskie. Część pomieszczeń takich jak restauracja, biblioteka czy księgarnia zlokalizowane są w obiekcie parkowo-dworskim z 1865 roku – Victorian Turlough Park House.
Centrum Sztuki Linenhall.
Odrębnym przedsięwzięciem jest Centrum Sztuki Linenhall. Ma ono na celu organizację wydarzeń artystycznych o lokalnym i międzynarodowym znaczeniu, oraz zwiększanie szans rozwoju dla osób działających w regionie. Linenhall rozpoczęło swą działalność w 1976 roku w kościele Metodystów jako Centrum Edukacji. Początkowo organizowano tam wystawy zbiorów z Muzeum Narodowego, jednak stosunkowo szybko Centrum zaczęło rozwijać swój własny program. Po 10 latach działalności przeniesiono się do budynku Linen Hall, by od 1990 roku funkcjonować jako Centrum Sztuki Linenhall.
The Royal Theatre and Event Centre.
Miasto dysponuje własnym, dużym teatrem. Budynek może pomieścić ponad 6000 osób, w tym 2200 to miejsca siedzące i około 4000 stojących, co stwarza tym samym możliwości przeprowadzania dużych projektów artystycznych.

</doc>
<doc id="1061040" url="https://pl.wikipedia.org/wiki?curid=1061040" title="Clonskeagh">
Clonskeagh

Clonskeagh (irl. "Cluain Sceach") – przedmieście Dublina, leżące w większości w administracji hrabstwa Dún Laoghaire-Rathdown, liczące 10 200 mieszkańców (2006).

</doc>
<doc id="1061041" url="https://pl.wikipedia.org/wiki?curid=1061041" title="Miłość/Nienawiść">
Miłość/Nienawiść

Miłość/Nienawiść (ang. "Men Who Hate Women &amp; the Women Who Love Them") – telewizyjny dramat obyczajowy zrealizowany w 1994 roku. 
Fabuła.
Doktor Susan Forward i Joan Torres, autorki bestselleru "Mężczyźni, którzy nienawidzą kobiet i kobiety, które ich kochają", prowadzą grupy terapeutyczne dla ofiar przemocy (narratorką jest Lindsay Wagner). Poznajemy historię Jennifer (Mary Crosby), której problemy zaczynają się, gdy ona zakochuje się w swoim szefie i wychodzi za niego za mąż. Po ślubie jej ukochany okazuje się brutalem. Mimo koszmarnego traktowania, Jennifer wciąż pamięta romantyczne chwile sprzed ślubu i nie przestaje kochać męża.

</doc>
<doc id="1061042" url="https://pl.wikipedia.org/wiki?curid=1061042" title="Ricardo Torres">
Ricardo Torres

Ricardo Torres (ur. 16 lutego 1980 w Magangué) – kolumbijski bokser, były zawodowy mistrz świata organizacji WBO w kategorii junior półśredniej (do 140 funtów).
Karierę na zawodowym ringu rozpoczął w 2001 roku. Był niepokonany w kolejnych 28 walkach. 24 września 2005 roku zmierzył się z Miguelem Cotto w walce o tytuł mistrza świata WBO. Torres został znokautowany w siódmej rundzie (wcześniej cztery razy leżał na deskach).
Już rok później stanął przed ponowną szansą zdobycia tego samego tytułu po tym, jak Cotto zrezygnował z pasa mistrzowskiego, aby móc boksować w wyższej kategorii wagowej. 18 listopada 2006 roku Kolumbijczyk pokonał niejednogłośną decyzją na punkty Mike Arnaoutisa.
W pierwszej obronie swojego tytułu Torres wygrał na punkty z Arturo Moruą.
1 września 2007 roku w Kolumbii Torres pokonał przez techniczny nokaut w jedenastej rundzie oficjalnego pretendenta do tytułu, Kendalla Holta. Kolumbijczyk leżał na deskach w szóstej rundzie, zdołał jednak zakończyć pojedynek na swoją korzyść. Trener Holta złożył po walce oficjalny protest, twierdząc że kibice rzucali na ring różne przedmioty. 5 lipca 2008 roku doszło do walki rewanżowej między oboma pięściarzami. Już w 13 sekundzie pierwszej rundy Torres posłał Amerykanina na deski. Holt zdołał się podnieść, ale kilkanaście sekund później znów był liczony. Mimo dwóch nokdaunów Holt jeszcze w tej samej rundzie zdołał jednak znokautować Torresa, odbierając mu tym samym pas mistrzowski. Cała walka trwała zaledwie 61 sekund.
Torres zmienił kategorię wagową na wyższą i powrócił na ring w maju 2009 roku, nokautując w ostatniej, dziesiątej rundzie mało znanego boksera Raula Pinzona. Wcześniej Torres trzy razy leżał na deskach i przegrywał na punkty u wszystkich trzech sędziów, musiał więc znokautować rywala, aby wygrać walkę.

</doc>
<doc id="1061044" url="https://pl.wikipedia.org/wiki?curid=1061044" title="Ciałko Cajala">
Ciałko Cajala

Ciałka Cajala ("CBs" z ) – sferyczne inkluzje, ziarnistości dostrzegane w jądrach komórkowych komórek proliferujących, jak komórki nowotworowe, czy komórki wysoce aktywne metabolicznie, jak neurony. Występują u organizmów wyższych (zwierzęta, rośliny, a także drożdże). 
Po raz pierwszy zaobserwowane przez Santiago Ramóna y Cajala w 1903, który nazwał je „jąderkowymi ciałkami towarzyszącymi” (ang. "nucleolar accessory bodies") w związku z ich współlokalizacją z jąderkami komórek nerwowych do którego są związane za pośrednictwem coiliny. Coilina jest niezbędna do organizacji ciałek Cajala, a także służy jako biochemiczny marker tych struktur (np. do znakowania ciałek Cajala przeciwciałami używa się przeciwciał anty-coilina). W późniejszych latach, wraz z uzyskaniem pierwszych obrazów z mikroskopów elektronowych, nazywano je „ciałkami skręconymi, zwiniętymi” (ang. "coiled bodies"), gdyż tak wyglądały w przekrojach preparatów EM. Obecnie nazywa się je ciałkami Cajala, honorując pamięć i dokonania ich odkrywcy. 
Ciałka Cajala są wielkości 0,1–0,2 mikrometra i przeciętnie są obserwowane w ilości od jednego do pięciu ciałek na jądro komórkowe. Ich liczba jest zmienna w różnych typach komórek i zmienia się także w trakcie cyklu komórkowego. W ciałkach Cajala zachodzi prawdopodobnie składanie i/lub modyfikacja maszynerii transkrypcyjnej.

</doc>
<doc id="1061045" url="https://pl.wikipedia.org/wiki?curid=1061045" title="Owadia Josef">
Owadia Josef

Owadia Josef (hebr.: עובדיה יוסף) (ur. 23 września 1920 w Basrze, Irak, zm. 7 października 2013) – izraelski rabin ultraortodoksyjny oraz polityk, specjalizujący się w Talmudzie, znawca Halachy (żydowskiego prawa religijnego). Sefardyjski naczelny rabin Izraela w latach 1973-1983 i przywódca duchowy partii Szas w izraelskim rządzie. Cieszył się szczególnym szacunkiem wśród żydów sefardyjskich i mizrachijskich ze względu na wielką biegłość w Torze.
Uważał, że branie udziału w wyborach do parlamentu jest kluczowe dla poprawy statusu sefardyjczyków i mizrachijczyków, którzy od wielu lat traktowani byli jako drugorzędni obywatele w państwie Izrael. Przed wyborami w 2006 nawoływał swoich zwolenników do głosowania stwierdzając, że jest ono micwą (obowiązkiem religijnym).
Oskarżany był o rasizm, a przez organizacje żydowskie działające w Stanach Zjednoczonych o obrazę ludzkiej godności i równości. Wiele jego wypowiedzi budziło kontrowersje.

</doc>
<doc id="1061046" url="https://pl.wikipedia.org/wiki?curid=1061046" title="Ciałka Cajala">
Ciałka Cajala



</doc>
<doc id="1061049" url="https://pl.wikipedia.org/wiki?curid=1061049" title="Eliminacje do Mistrzostw Europy w Piłce Nożnej 2008/Grupa G">
Eliminacje do Mistrzostw Europy w Piłce Nożnej 2008/Grupa G

27 stycznia 2006 odbyło się losowanie grup eliminacyjnych Euro '08. 50 zespołów narodowych, które biorą udział w tych rozgrywkach zostało podzielonych przez UEFA na sześć koszyków po siedem drużyn oraz jeden, w którym jest ośmiu uczestników. Do grupy G zostały rozlosowane następujące drużyny:
Eliminacje w grupie G rozpoczęły się 2 września 2006 i trwały do 21 listopada 2007.
Tabela.
Uwagi:
Do finałów ME 2008 awansowały:
Bez awansu pozostały:

</doc>
<doc id="1061050" url="https://pl.wikipedia.org/wiki?curid=1061050" title="Tlalpan">
Tlalpan

Tlalpan - jedna z szesnastu dzielnic Dystryktu Federalnego (miasta Meksyk). Położona w południowo-zachodniej części Dystryktu, największa pod względem powierzchni. Pierwotna ludność wiejska używa nadal języka nahuatl, lecz obecnie stanowi ona mniejszość w związku z ekspansją miasta Meksyk, którego nowe osiedla mieszkalne i przemysłowe zajmują miejsce niegdysiejszych indiańskich wsi i osad.
Część dzielnicy zajmuje łańcuch górski z wulkanem Ajusco, będący parkiem narodowym.
Inną atrakcją turystyczną Tlalpan jest park rozrywki Six Flags.

</doc>
<doc id="1061051" url="https://pl.wikipedia.org/wiki?curid=1061051" title="Wszechukraińska Koalicja &quot;Ojczyzna&quot;">
Wszechukraińska Koalicja &quot;Ojczyzna&quot;



</doc>
<doc id="1061055" url="https://pl.wikipedia.org/wiki?curid=1061055" title="Siły Powietrzne Armenii">
Siły Powietrzne Armenii



</doc>
<doc id="1061059" url="https://pl.wikipedia.org/wiki?curid=1061059" title="Le Reine Elizabeth">
Le Reine Elizabeth

Le Reine Elizabeth (oficjalnie "Fairmont Le Reine Elizabeth", ang. "Fairmont The Queen Elizabeth") – hotel znajdujący się w Montrealu w Kanadzie. Został on wybudowany w 1958 roku przez Narodowe Koleje Kanady, następnie został sprzedany Canadian Pacific Hotels, a obecnie należy do Fairmont Hotels and Resorts. Budynek ma 21 pięter.
Gośćmi hotelu byli między innymi: Elżbieta II, Elżbieta (królowa matka), Filip Mountbatten, książę Edynburga, Charles de Gaulle, Indira Gandhi, Jacques Chirac, Nelson Mandela, Dalai Lama, Michaił Gorbaczow, Jimmy Carter oraz John Travolta
W hotelu tym 11 razy odbywał się NHL Entry Draft.

</doc>
<doc id="1061061" url="https://pl.wikipedia.org/wiki?curid=1061061" title="Równe">
Równe

Równe ( / Riwne, jid. ראָװנע, "Rowne") – miasto na Ukrainie, stolica obwodu rówieńskiego i rejonu rówieńskiego. Liczba mieszkańców w 2020 roku wynosiła 245 272.
Miasto położone nad rzeką Uście. Przez miasto przechodzi główna droga Kijów-Żytomierz-Równe-Dubno-Lwów-Czop; Równe-Łuck-Uściług. Leży na głównej drodze między Warszawą a Kijowem, około 200 km od polskiej granicy.
W mieście znajdują się dwie wyższe uczelnie, dwa teatry, muzeum historyczno-krajoznawcze, drewniana cerkiew Zaśnięcia Matki Bożej z XVIII w., pomnik ofiar faszyzmu z 1968 r. Wzmiankowane po raz pierwszy w 1283 r. Magdeburskie prawo miejskie miasto otrzymało w 1492 r. Prywatne miasto szlacheckie położone było w XVI wieku w województwie wołyńskim. Około 80 km na północ od miasta (140 km od granicy z Polską) znajduje się Rówieńska Elektrownia Jądrowa.
Historia.
XIII w. – pierwsze osiedlenia w okolicach miasta, niedaleko współczesnej wsi Barmaki. Pierwsza wzmianka historyczna o Równem pochodzi z 1283 roku, kiedy miasto znajdowało się w zależności od Złotej Ordy. W połowie XIV wieku zostało włączone do Wielkiego Księstwa Litewskiego, a następnie w 1569 do Korony Królestwa Polskiego, kiedy to stało się siedzibą sądu ziemskiego. Administracyjnie przynależało do powiatu łuckiego województwa wołyńskiego prowincji małopolskiej Korony.
1479 – po śmierci księcia Neswickiego Równe stało się własnością jego żony Marii, która zaczęła nazywać siebie księżną Rówieńską. W roku 1496 Tatarzy oblegli miasto. W 1500 roku król Polski nadał miastu przywilej odbywania jarmarku. W 1548 roku w Równem zbudowano pierwszy kościół katolicki. W 1570 roku Tatarzy spalili miasto.
Do początku XVII wieku Równe należało do dóbr książąt Ostrogskich. W 1723 roku Równe przeszło od Walewskich na książąt Lubomirskich. Rodzinie tej miasto zawdzięcza rozwój, gdyż stało się centrum ich dóbr na Wołyniu. Jerzy Aleksander Lubomirski rozpoczął budowę pałacu barokowego na wyspie. Po Ugodzie kolbuszowskiej z 1753 roku Stanisław Lubomirski stał się jednym z najzamożniejszych magnatów, w związku z czym postanowił odzwierciedlić to w rezydencji w Równem, którą zaczął wznosić jego ojciec. Lubomirscy przez 200 lat rezydowali w tutejszym zamku, który przebudował dla nich Jan de Witte w stylu rokokowym. W 1792 roku w siedzibie Lubomirskich gościł Tadeusz Kościuszko. Po rozbiorze Polski Równe znalazło się w 1793 w zaborze rosyjskim jako stolica ujezdu rówieńskiego w guberni wołyńskiej. W 1794 roku Równe było zagrożone niewypłacalnością, dlatego Józef Lubomirski (1749–1817) przekazał majątek żonie Ludwice Sosnowskiej. W 1817 roku Fryderyk Wilhelm Lubomirski wyprowadził się z pałacu do mniejszego pałacyku „Na Górce”, a stary pałac zaczął niszczeć.
W 1835 roku Fryderyk Wilhelm Lubomirski zorganizował przeniesienie do Równego Gimnazjum Łuckiego z Klewania, na potrzeby którego powstał specjalny budynek na przekazanym przez niego gruncie. W 1873 roku przeprowadzono przez miasto linię kolejową. W II poł. XIX wieku wokół miasta rozpoczęto prace fortyfikacyjne i zamieniono je w twierdzę.
15 maja 1891 pożar strawił dwie trzecie miasta.
W czerwcu 1916 roku, podczas I wojny światowej, z rejonu miasta wyruszyła rosyjska ofensywa Brusiłowa.
II Rzeczpospolita.
W latach 1919–1939 miasto ponownie należało do Polski. Miasto było wówczas siedzibą wiejskiej gminy Równe. W dniach 3–9 lipca 1920 roku o miasto z Armią konną Budionnego walczyły polskie oddziały generała Kazimierza Raszewskiego. W latach 30. XX wieku w Równem powstała grupa poetycka „Wołyń” – w jej skład wchodził Czesław Janczarski, Zuzanna Ginczanka, Józef Łobodowski, Jan Śpiewak, Wacław Iwaniuk, Władysław Milczarek. W tym czasie powstały nowa poczta, elektrownia, osiedle mieszkaniowe, a od 1930 organizowano Targi Wołyńskie.
W 1939 roku miasto liczyło 41,5 tys. mieszkańców (w tym 21 tys. Żydów i 15 tys. Polaków) i było największym miastem województwa wołyńskiego ze stolicą w Łucku. Było też dużym kresowym garnizonem wojskowym. Stacjonowało tu m.in. dowództwo i sztab 13 Kresowej Dywizji Piechoty.
II wojna światowa.
Od września 1939 roku miasto było pod okupacją sowiecką, a od 28 czerwca 1941 do początku 1944 pod okupacją niemiecką.
W październiku 1941 Niemcy utworzyli w mieście duże getto dla ludności żydowskiej. 6-7 listopada 1941 około 15 tys. mieszkańców miasta i okolicy pochodzenia żydowskiego zostało zebranych w podmiejskich Sosenkach i rozstrzelanych przez "Einsatzgruppe C" oraz kolaborującą z Niemcami policję ukraińską. W lipcu 1942 kolejne 5 tys. Żydów przewieziono do kamieniołomu pod Kostopolem i tam zamordowano.
W czasie II wojny światowej miały miejsce także liczne zbrodnie na polskiej ludności miasta. 18 listopada 1943 policja ukraińska i gestapo zamordowały w Równem 1864 osoby, w tym ok. 100 członków Armii Krajowej. Podczas rzezi wołyńskiej miasto stało się ośrodkiem, do którego kierowali się polscy uchodźcy z wiosek eksterminowanych przez UPA. Liczebność Polaków wzrosła do 30 tysięcy, często koczujących pod gołym niebem. Ponad 20 tysięcy z nich Niemcy wywieźli na roboty przymusowe w III Rzeszy.
Na terenie powiatu działała polska konspiracja zorganizowana w Obwód Równe AK, której członkowie weszli w 1944 w skład 27 Wołyńskiej Dywizji Piechoty. W następstwie ofensywy Armii Czerwonej oraz oddziałów partyzanckich miasto zostało zdobyte 2 lutego 1944.
Współczesność.
W roku 1945 Równe, podobnie jak cały obszar Kresów Wschodnich II Rzeczypospolitej, zostało odłączone od Polski i włączone do Ukraińskiej SRR, od 1991 należy do państwa Ukraina. W mieście działa oddział Towarzystwa Kultury Polskiej.
W latach 1990–2000 został zbudowany Sobór Opieki Matki Bożej, jedna z dwóch katedr eparchii rówieńskiej Ukraińskiego Kościoła Prawosławnego Patriarchatu Kijowskiego (od 2018 r. Kościoła Prawosławnego Ukrainy). Jest to jedna z największych świątyń na terytorium Ukrainy, o długości 51 metrów, szerokości 42 metrów i wysokości 55 metrów. Cerkiew wieńczy trzynaście kopuł.
W 2002 roku w mieście odsłonięto pomnik dowódcy UPA Dmytra Klaczkiwskiego, inicjatora mordów na ludności polskiej w czasie II wojny światowej na Wołyniu.
Równe jest miastem partnerskim Piotrkowa Trybunalskiego i Zabrza.
Zabytki.
istniejące:
nieistniejące:
Gospodarka.
W mieście rozwinął się przemysł maszynowy, elektrotechniczny, metalowy, chemiczny, materiałów budowlanych, meblarski oraz lniarski.
Transport.
Równe jest obecnie największym węzłem komunikacyjnym na Wołyniu. Mieści się tu także port lotniczy Równe.
Sport.
Przed wojną w mieście działało kilka polskich klubów piłkarskich, m.in. Hallerczyk Równe (2 tytuły mistrza Wołynia, jeden z najsilniejszych klubów na Wołyniu w dwudziestoleciu międzywojennym), Sokół Równe (1 tytuł mistrza Wołynia), Pogoń Równe i PKS Równe.
Równe jest ośrodkiem sportu żużlowego. Drużyna Kaskad Równe występowała w 2011 i 2013 w II lidze polskiej. Ponadto w mieście odbywają się zawody mistrzowskie rangi europejskiej.

</doc>
<doc id="1061068" url="https://pl.wikipedia.org/wiki?curid=1061068" title="Chinampa">
Chinampa

Chinampa – termin opisujący sposoby uprawy przez cywilizację mezoamerykańską (pływające ogrody). Znajdowały się one głównie na terenie dzisiejszego Meksyku. Były to sztuczne wyspy na których znajdowały się żyzne obszary ukształtowane w małe prostokąty. Miały one wymiary ok. 30 x 2,5 m i znajdowały się przy brzegu jeziora. Były przez to narażone na częste powodzie. Dla zabezpieczenia Chinampa używano wikliny oraz różnych drzew pochłaniających wodę np. wierzby.
Pierwsze tego typu pole zaczęto stosować 1150 – 1350 n.e. w okolicach jezior Xochimilco i Chalco. Podczas swoich podbojów Aztekowie stosowali Chinampa, które stało się dla nich ważnym elementem gospodarki. Mniejsze gospodarstwa rolne zostały zbudowane w okolicy wyspy Xaltocan i na wschodzie jeziora Texcoco. Podczas podbojów konkwistadorów pola uprawne zostały opuszczone przez miejscową ludność. Podstawowymi zbiorami były kukurydza, szarłat, pomidory i chili. Jako nawozu używano osadów jeziornych i ludzkich ekskrementów.

</doc>
<doc id="1061070" url="https://pl.wikipedia.org/wiki?curid=1061070" title="Rumień nagły">
Rumień nagły

Rumień nagły (gorączka trzydniowa, trzydniówka, choroba szósta, łac. "exanthema subitum") – choroba zakaźna dzieci, głównie w wieku do 2 lat, wywołana przez wirus HHV-6 (występujący w odmianie A i B) oraz HHV-7. Gorączkę trzydniową po raz pierwszy opisano w 1910 roku, jej przyczynę znaleziono w 1988 roku. Chorują na nią dzieci między 6 a 24 miesiącem życia. Okres wylęgania wynosi od 7 do 17 dni.
Objawy i przebieg.
U dziecka po raz pierwszy zakażonego wirusem HHV-6 pojawia się jako pierwszy objaw kilkudniowa wysoka gorączka (nawet powyżej 39 °C). Zwykle dziecko pomimo wysokiej gorączki czuje się dobrze. Wysoka temperatura może utrzymywać się od 3 do 7 dni (zwykle 3–4 dni). Najczęściej gorączka występuje jako jedyny objaw, chociaż mogą jej towarzyszyć zmiany grudkowe w gardle, kaszel, katar, biegunka, powiększenie węzłów chłonnych szyjnych oraz drgawki. Rumień nagły może być jedną z głównych przyczyn drgawek gorączkowych u niemowląt. Gorączka obniża się nagle najczęściej w 3–4 dniu choroby. Gdy temperatura wraca do normy, na skórze pojawiają się wykwity. Wysypka jest grudkowo-plamista na twarzy i tułowiu. Wysypka szybko blednie i całkowicie ustępuje po kilku dniach. W momencie pojawienia się wysypki stan dziecka poprawia się. Rzadko występujące zakażenie HHV-6 u dorosłych przypomina przebiegiem mononukleozę.
Po przebyciu zakażenia wirus przechodzi w formę latentną.
Uważa się, że połowa wszystkich przypadków gorączki u niemowląt jest spowodowana zakażeniem HHV-6, więc jest to jedna z najczęstszych infekcji występujących u niemowląt.
HHV-6 jako jedyny znany herpeswirus wywołujący infekcje u ludzi, potrafi wbudować DNA do genomu rodzica i zostać w ten sposób odziedziczony przez dziecko. Oszacowano, że wrodzone infekcje występują u około 1% dzieci.
Leczenie.
Choroba nie wymaga leczenia, ustępuje samoistnie. Stosuje się leczenie objawowe, głównie leki przeciwgorączkowe (ibuprofen, paracetamol). Nie poznano sposobu skrócenia czasu trwania gorączki trzydniowej, ani jej zapobiegania.

</doc>
<doc id="1061071" url="https://pl.wikipedia.org/wiki?curid=1061071" title="Mistrzostwa Świata w Piłce Siatkowej Kobiet 1952">
Mistrzostwa Świata w Piłce Siatkowej Kobiet 1952

Pierwsze Mistrzostwa Świata w piłce siatkowej kobiet 1952 odbyły się w Moskwie (Związek Radziecki) w dniach 17-29 sierpnia 1952 roku. W turnieju wzięło udział 8 drużyn. Turniej rozegrano systemem kołowym (każdy z każdym po jednym meczu, bez fazy pucharowej). Zwyciężczyniami zostały reprezentantki gospodarzy.
W turnieju wzięły udział także Polki, które zajęły wysokie 2. miejsce.

</doc>
<doc id="1061073" url="https://pl.wikipedia.org/wiki?curid=1061073" title="Dariusz Siatkowski">
Dariusz Siatkowski

Dariusz Siatkowski (ur. 31 lipca 1960 w Koszalinie, zm. 11 października 2008 w Tuszynie koło Łodzi) – polski aktor i reżyser. Szerokiej widowni znany był głównie z roli Pawła Zawady w komedii Romana Załuskiego "Kogel-mogel" (1988) i sequelu "Galimatias, czyli kogel-mogel II" (1989). Ponadto występował w filmach Władysława Pasikowskiego ("Kroll", "Słodko gorzki", "Reich"), Jana Jakuba Kolskiego ("Pogrzeb kartofla", "Małopole czyli świat") i Kazimierza Kutza ("Śmierć jak kromka chleba").
Wczesne lata.
Urodził się i dorastał w Koszalinie, gdzie w 1975 ukończył Szkołę Podstawową nr 23 im. Lotników Polskich. W latach 1975-1980 uczęszczał do Technikum Drogowego w Koszalinie o profilu budowa dróg i mostów. Następnie podjął studia na Wydziale Aktorskim w Państwowej Wyższej Szkole Teatralnej im. Ludwika Solskiego w Krakowie, którą ukończył w 1984. Za rolę Gromotrubowa w przedstawieniu dyplomowym Nikołaja Gogola "Płaszcz" w reżyserii Jerzego Treli otrzymał nagrodę na II Ogólnopolskim Przeglądzie Sztuk Dyplomowych Szkół Teatralnych w Łodzi.
Kariera teatralna.
Zaraz po ukończeniu studiów, otrzymał angaż od Bohdana Hussakowskiego, ówczesnego dyrektora łódzkiego Teatru im. Stefana Jaracza, z którym związał się na stałe w latach 1984–1992, 1994–1996 i od roku 1997. W 1999 zdobył wyróżnienie w I Turnieju Monologów na XXXIX Kaliskich Spotkaniach Teatralnych, a za rolę tytułową w tragedii Sofoklesa "Król Edyp" otrzymał łódzką Złotą Maskę za najlepszą rolę męską. W 2000 odebrał nagrodę marszałka województwa łódzkiego z okazji Międzynarodowego Dnia Teatru. W 2001 kreacja Johna Proctora w spektaklu Arthura Millera "Czarownice z Salem" przyniosła mu nagrodę na XLI Kaliskich Spotkaniach Teatralnych, a za rolę Astrowa w przedstawieniu Antona Czechowa "Wujaszek Wania" w reż. Jacka Orłowskiego odebrał drugą Złotą Maskę. Stworzył wyraziste role - m.in. Johannesa w "Dzienniku uwodziciela" (1985) Kierkegaarda, Segismunda w "Życiu snem" (1990) Calderona, Oberona w "Śnie nocy letniej" (1997) Szekspira czy szeryfa Talbotta w "Skórze węża" (2002) Tennessee Williamsa. 
Występował także w teatrach: im. Juliusza Słowackiego w Krakowie (1992–1994) i Polskim we Wrocławiu (1996–1997). W 2005 zadebiutował jako reżyser sztuki Konstantina Kostenki "Klaustrofobia".
Śmierć.
Zmarł nagle 11 października 2008 w jednym z hoteli w okolicach Łodzi. Został pochowany 16 października na cmentarzu przy ul. Gnieźnieńskiej w rodzinnym Koszalinie.

</doc>
<doc id="1061075" url="https://pl.wikipedia.org/wiki?curid=1061075" title="Kalendarium rządu Leszka Millera">
Kalendarium rządu Leszka Millera

Kalendarium rządu Leszka Millera opisuje powołanie rządu Leszka Millera, zmiany na stanowiskach ministrów, sekretarzy stanu, podsekretarzy stanu, wojewodów i wicewojewodów a także zmiany personalne na kierowniczych stanowiskach w urzędach centralnych podległych Radzie Ministrów.
Zmiany w rządzie.
"Lista zmian personalnych na stanowiskach ministrów, sekretarzy stanu i podsekretarzy stanu."

</doc>
<doc id="1061076" url="https://pl.wikipedia.org/wiki?curid=1061076" title="Andriej Arszawin">
Andriej Arszawin

Andriej Siergiejewicz Arszawin (ros. Андрей Сергеевич Аршавин, ur. 29 maja 1981 w Leningradzie) – rosyjski piłkarz grający na pozycji napastnika lub bocznego pomocnika.
Kariera klubowa.
Arszawin urodził się w Leningradzie. Mając 9 lat zaczął uczęszczać do znanej szkółki piłkarskiej z tego miasta o nazwie Smena. Następnie rozpoczął treningi w Zenicie Petersburg, a w 1999 roku trafił do drużyny rezerw. W 2000 roku został przesunięty do pierwszego składu i wtedy też zadebiutował w barwach Zenitu w Premier Lidze. W 2001 roku był już zawodnikiem pierwszego składu i zaczął występować na prawym skrzydle. W kwietniowym spotkaniu z Fakiełem Woroneż (2:1) zdobył swojego pierwszego gola w lidze, a łącznie w całym sezonie zdobył ich 4 zajmując z Zenitem 3. miejsce. W 2002 roku uzyskał taki sam dorobek bramkowy oraz zadebiutował w Pucharze UEFA. W Premier Lidze Zenit zakończył sezon na 10. pozycji. W 2003 roku Arszawin został wicemistrzem Rosji, a także wywalczył swoje pierwsze trofeum – Puchar Ligi Rosyjskiej. W 2004 roku zajął z Zenitem 4. lokatę w lidze, a według gazety Soviet Sport został uznany Piłkarzem Roku. W 2005 roku swoimi 9 golami przyczynił się do 6. miejsca w lidze. W 2006 roku strzelił 7 bramek, a jego postawa została nagrodzona nagrodą dla Piłkarza Roku w Rosji. Zenit zakończył rok na 4. pozycji. W sezonie 2007 Arszawin grając w barwach Zenitu został mistrzem Rosji, wiosną 2008 sięgnął po Puchar UEFA oraz Superpuchar Rosji. W finałowym meczu pucharu UEFA przeciwko Rangers Arszawin został uznany za najlepszego gracza finału.
29 sierpnia 2008 wystąpił w wygranym meczu o Superpuchar Europy rozegrany w Monako, gdzie jego drużyna pokonała Manchester United 2:1. Andriej Arszawin wszedł w 46. minucie zmieniając Domingueza.
Na początku 2009 przeszedł z Zenitu do Arsenalu. 21 kwietnia 2009 zapisał się w historii nowego klubu jako pierwszy piłkarz, który strzelił cztery bramki w wyjazdowym meczu z Liverpoolem. W czerwcu 2013 wrócił do Zenitu Petersburg, z którym podpisał dwuletni kontrakt. W nowym klubie grał z numerem 23. Latem 2015 odszedł do Kubania Krasnodar, a w 2016 do Kajratu Ałmaty.
Kariera reprezentacyjna.
W reprezentacji Rosji Arszawin zadebiutował 17 maja 2002 roku w zremisowanym 1:1 towarzyskim meczu z Białorusią. Z czasem stał się podstawowym zawodnikiem drużyny narodowej, a 24 marca 2007 w spotkaniu z Estonią (2:0), rozegranym w ramach eliminacji do Euro 2008, po raz pierwszy założył opaskę kapitańską.
Trener reprezentacji Rosji Guus Hiddink zdecydował zabrać się tego zawodnika na Euro 2008, mimo że z powodu zawieszenia nie mógł on zagrać w dwóch pierwszych spotkaniach. W swoim pierwszym meczu na Euro 2008, rozgrywanym przeciwko Szwecji (wygrana Rosji 2-0) Arszawin zdobył bramkę oraz został wybrany najlepszym zawodnikiem meczu. W ćwierćfinałowym spotkaniu Rosji z Holandią (wygrana Rosji 3-1) Arszawin zaliczył 2 asysty i strzelił jedną bramkę. Ponownie został wybrany piłkarzem meczu.
Działalność polityczna.
Andriej Arszawin w 2007 roku startował w wyborach do władz lokalnych Petersburga z ramienia partii Jedna Rosja. Ostatecznie mandat zdobył, lecz później z niego zrezygnował.

</doc>
<doc id="1061080" url="https://pl.wikipedia.org/wiki?curid=1061080" title="Mistrzostwa Świata w Piłce Siatkowej Kobiet 1956">
Mistrzostwa Świata w Piłce Siatkowej Kobiet 1956

Mistrzostwa Świata w Piłce Siatkowej Kobiet 1956 odbyły się w Paryżu (Francja) w dniach 30 sierpnia-12 września 1956 roku. W turnieju wzięło udział 17 drużyn. Turniej rozegrano następująco: wszystkie drużyny podzielono na 5 grup, każdy rozegrał z każdym po jednym meczu, ekipy z miejsc 1 i 2 przechodziły do grupy finałowej, pozostałe drużyny do grupy walczącej o miejsca 11-17. Zwyciężczyniami ponownie zostały reprezentantki Związku Radzieckiego.
W turnieju wzięły udział także Polki, które zajęły 3. miejsce.
Runda wstępna.
Grupa A.
Tabela
Grupa B.
Tabela
Grupa C.
Tabela
Grupa D.
Tabela
Grupa E.
Tabela
Mecze o miejsca 11-17..
Tabela
Grupa finałowa.
Tabela

</doc>
<doc id="1061089" url="https://pl.wikipedia.org/wiki?curid=1061089" title="Mount Bona">
Mount Bona

Mount Bona – stratowulkan w Ameryce Północnej w Górach Świętego Eliasza o wysokości 5005 m n.p.m. Położony w amerykańskim stanie Alaska. Mount Bona jest najwyższym wulkanem w Stanach Zjednoczonych i czwartym w całej Ameryce Północnej.

</doc>
<doc id="1061094" url="https://pl.wikipedia.org/wiki?curid=1061094" title="Miejsca pamięci w Bełchatowie">
Miejsca pamięci w Bełchatowie

Miejsca pamięci w Bełchatowie – miejsca pamięci związane z historią miasta, Polski oraz świata.
Pomnik przy parafii św. Stanisława w Bełchatowie.
Tablica znajdująca się na pomniku została odsłonięta po raz pierwszy 2 listopada 1938 roku na placu Józefa Piłsudskiego (do 1935 roku plac ten nazywany był Nowym Rynkiem, obecnie jest to Plac Wolności). Podczas II wojny światowej była ukrywana. Dopiero w 1988 roku została umieszczona na pomniku przy ówczesnej kaplicy pod wezwaniem św. Stanisława Biskupa i Męczennika przy ulicy gen. Ludwika Czyżewskiego (od 1991 jest to kościół parafialny).
Napis na tablicy pamiątkowej:
"Peowiakom i ochotnikom miasta Bełchatowa poległym w walkach o niepodległość Polski". 
"Peowiacy."
"2 listopada 1938"
Znajduje się na niej również lista poległych:
Grób Stefana i Nelly Hellwigów w Parku Olszewskich.
Grób Stefana Hellwiga (uczestnika walk polsko-bolszewickich z 1920 roku, który zginął na polu walki w miejscowości Trzeszczany pod Hrubieszowem 2 września 1920 roku) oraz jego żony Nelly Hellwig, która jako wolontariuszka pomagała rannym żołnierzom. Po śmierci męża Nelly udała się na front w celu odszukania jego ciała. Po przewiezieniu ciała męża do stolicy popełniła samobójstwo (20 września 1920 roku). Małżonkowie zostali pochowani w parku przy dworku Olszewskich w miejscu "Świątyni dumania", dawnym miejscu spotkań kochanków.
Pomnik strażaków z Ochotniczej Straży Pożarnej.
Pomnik odsłonięty został 23 września 2001 roku na placu Narutowicza, przy starym budynku Ochotniczej Straży Pożarnej w Bełchatowie (aktualnie Ochotnicza Straż Bełchatowska dysponuje również nowym budynkiem przy ul. Bawełnianej 18).
Pomnik poświęcony jest "Strażakom – ochotnikom poległym, zmarłym i zasłużonym w służbie Bogu, ojczyźnie i społeczeństwu w 100-lecie powstania ochotniczej straży pożarnej w Bełchatowie" oraz założycielom bełchatowskiej straży pożarnej:
Pomnik "Pamięci Bełchatowian".
Pomnik "Pamięci Bełchatowian" znajduje się przy parafii Narodzenia Najświętszej Maryi Panny (przy ul. Kościuszki w centrum miasta. Upamiętnia on ludzi związanych z Bełchatowem, którzy walczyli w obronie Polski. Na pomniku znajdują się trzy tablice:
1.
Władysław Włodarczyk (1925-1944). Urodzony we wsi Oszczów na Wołyniu. W 1940 w głąb ZSRR.
2.
1939-1945 Tablica: "W hołdzie żołnierzom Armii Krajowej z rejonu Bełchatów poległym w obozach koncentracyjnych, rozstrzelanym na ulicach Bełchatowa oraz zamordowanym w lochach Gestapo w Łodzi w latach walki o niepodległość ojczyzny. Cześć i chwała. Towarzysze broni. Bełchatów sierpień 1994
Zginęli w obozach koncentracyjnych:
Rozstrzelani na ulicach Bełchatowa
Polegli w oddziałach partyzanckich:
Zamordowani przez Gestapo w Łodzi:
3.
Czesław Bartłomiejczyk (1922-1980)
Urodzony we wsi Binków gmina Bełchatów (teren dzisiejszego osiedla Binków
Budynek dawnego Arbeitsamtu.
Budynek dawnego niemieckiego urzędu pracy (Arbeitsamt), w którym zajmowano się organizacją deportacji mieszkańców Bełchatowa i osób z najbliższych okolic z terenu powiatu bełchatowskiego, wywożonych jako robotników do pracy przymusowej na teren III Rzeszy w czasie II wojny światowej.
Na tablicy ufundowanej w 2006 roku dzięki staraniom Stowarzyszenia Polaków Poszkodowanych przez III Rzeszę (oddziału łódzkiego) oraz Stowarzyszenia Przyjaciół Bełchatowa umieszczonej na budynku Szkoły Muzycznej znajduje się napis:
"W tym budynku w latach 1940-1944 mieścił się niemiecki urząd pracy Arbeitsamt. Urząd ten był organizatorem deportacji kilku tysięcy mieszkańców miasta i powiatu bełchatowskiego do przymusowych robót niewolniczych w III Rzeszy"
Dzisiejszy adres budynku to plac Wolności 20. Mieści się w nim Państwowa Szkoła Muzyczna I Stopnia oraz Społeczne Ognisko Muzyczne.
Budynek aresztu Gestapo i żandarmerii hitlerowskiej.
Budynek ten mieści się aktualnie przy ulicy Okrzei 49. W latach 1939-1945 był on siedzibą żandarmerii hitlerowskiej w Bełchatowie oraz mieścił się w nim areszt Gestapo.
22 lipca 1974 na budynku została umieszczona tablica z napisem:
"Tu w latach 1939-1945 mieścił się areszt gestapo i żandarmerii wojskowej. Miejsce kaźni i rozstrzeliwań Polaków."
Obecnie mieści się tam siedziba Państwowego Powiatowego Inspektoratu Sanitarnego, Powiatowa Stacja Sanitarno–Epidemiologiczna oraz Łódzki Ośrodek Doradztwa Rolniczego z siedzibą w Bratoszewicach (rejon Bełchatów).
Pomnik Adama Mickiewicza.
W roku 1955 – w setną rocznicę śmierci Adama Mickiewicza – na dawnym postumencie pomnika upamiętniającego żołnierzy Polskiej Organizacji Wojskowej oraz walczących o niepodległość ojczyzny wbudowano tablicę poświęconą poecie. W latach 80. postument zburzono. Popiersie Mickiewicza, stojące na cokole w parku miejskim na Placu Wolności, postawiono w 1988 roku (w 70. rocznicę odzyskania przez Polskę niepodległości).
Miejsce zamordowania żołnierzy AK.
Płyta pamiątkowa upamiętniająca zamordowanie przez hitlerowców 7 marca 1942 roku czterech żołnierzy Armii Krajowej:
Aktualnie znajduje się na terenie boiska szkolnego I Liceum Ogólnokształcącego im. Władysława Broniewskiego.
Symboliczny grób powstańców.
Symboliczny grób powstańców, którzy zginęli podczas powstania styczniowego w okolicach Bełchatowa. Znajduje się on na rzymskokatolickim cmentarzu parafialnym kościoła pw. Wszystkich Świętych w Grocholicach.
Napis na tablicy:
"Przechodniu!"
"Poleć Bogu dusze bohaterskich powstańców z 1863 r. poległych za wolność ojczyzny w walce z rosyjskim ciemiężcą."
"Gloria victis"
"Mieszkańcy Zamościa"

</doc>
<doc id="1061095" url="https://pl.wikipedia.org/wiki?curid=1061095" title="Zofia Jaworowska">
Zofia Jaworowska

Zofia Jaworowska (ur. 1991) – polska aktorka dubbingowa, tłumaczka, dialogistka i autorka tekstów piosenek.

</doc>
<doc id="1061099" url="https://pl.wikipedia.org/wiki?curid=1061099" title="Massandra">
Massandra

Massandra (ukr. Масандра, "Masandra"; ros. Массандра) – osiedle typu miejskiego na Ukrainie, w Republice Autonomicznej Krymu, w granicach jałtańskiej rady miejskiej. W 2001 roku liczyło ok. 7 tys. mieszkańców.
Pałac.
Głównym zabytkiem Massandry jest pałac carski. Początki założenia parkowo-pałacowego sięgają 1783 roku, gdy córka polskiego magnata, Lwa Potockiego, na zakupionym przez siebie terenie zbudowała rezydencję i park o powierzchni 80 ha.
W latach 30. XIX wieku majątek ten przejął Michaił Woroncow. Jego syn w 1881 roku rozpoczął gruntowną przebudowę pałacu, który został silnie uszkodzony przez burzę. Pracami kierował architekt Bouchard. Śmierć właściciela wstrzymała roboty i doprowadziła do sprzedania majątku w 1892 roku carowi Rosji, Aleksandrowi III. Na jego polecenie architekt Mesmacher dokończył przebudowę pałacu w stylu neobarokowym, zachowując przy tym znaczną część neorenesansowego projektu Boucharda. W 1902 roku budowlę zakończono. Nowy car Mikołaj II Romanow preferował jednak pałac w Liwadii, więc pałac massandryjski używany był tylko okazjonalnie w czasie polowań czy wycieczek. Nigdy też car w nim nie nocował. Znaczna część projektów Mesmachera dotyczących wyposażenia wnętrz nie została zrealizowana.
Po rewolucji bolszewickiej i ostatecznym upadku władzy białych pałac upaństwowiono. W latach 1929–1941 w pałacu mieściło się sanatorium dla gruźlików, a następnie wykorzystywano go aż do 1991 roku jako rezydencję wypoczynkową dla dostojników komunistycznych ZSRR. Od 1992 roku w pałacu działa muzeum prezentujące wnętrza i umeblowanie pałacowe. Wokół pałacu znajduje się niewielki zabytkowy park z dwoma wielkimi sekwojami o wysokości 47 m.
Wina.
Massandra znana jest także jako miejsce produkcji win. Winnice i piwnice do dojrzewania win założył w 1894 roku książę Lew Golicyn. Były to pierwsze winnice na Krymie od upadku tutejszych miast bizantyjskich. W 1898 roku zbudował 7 tuneli długości 150 m i szerokości 5 m każdy, w celu dojrzewania w nich win. Konstrukcja ta, podobnie jak i tradycja produkcji win przetrwała mimo upaństwowienia do dziś i w dalszym ciągu produkowane są tu wina. Szczególnie cenione są pochodzące z Massandry wina deserowe, w tym Muskat Biełyj Krasnogo Kamnia (Muskat Biały Czerwonego Kamienia).
Przy fabryce działa małe muzeum poświęcone winu i księciu Golicynowi.
MiG-25.
Mianem MASSANDRA osługa tego myśliwca określała płyn stosowany w instalacjach chłodzenia bloków wyposażenia radioelektronicznego oraz w instalacji przeciwoblodzeniowej wiatrochronu kabiny pilota, którym był roztwór spirytusu z wodą 50/50. Samo określenie było również skrótem od "Mikojan Ariatom,sławnyj syn armianskogo naroda dał radost awiatoram".

</doc>
<doc id="1061107" url="https://pl.wikipedia.org/wiki?curid=1061107" title="Mistrzostwa Świata w Piłce Siatkowej Kobiet 1982">
Mistrzostwa Świata w Piłce Siatkowej Kobiet 1982

Mistrzostwa Świata w Piłce Siatkowej Kobiet 1982 rozgrywano w Limie (Peru).
Faza grupowa.
Grupa A.
 Lima
Tabela
Wyniki
Grupa B.
 Trujillo
Tabela
Wyniki
Grupa C.
 Tacna
Tabela
Wyniki
Grupa D.
 Ica
Tabela
Wyniki
Grupa E.
 Arequipa
Tabela
Wyniki
Grupa F.
 Chiclayo
Tabela
Wyniki
Mecze o miejsca 1-12..
Grupa G.
 Lima
Tabela
Wyniki
Grupa H.
 Trujillo
Tabela
Wyniki
Mecze o miejsca 13-23..
Grupa I.
 Ica
Tabela
Wyniki
Grupa J.
 Arequipa
Tabela
Wyniki
Faza finałowa.
Mecze o miejsca 21-23..
 Arequipa
Mecz o 21. miejsce
Mecze o miejsca 17-20..
 Arequipa
Mecz o 19. miejsce
Mecz o 17. miejsce
Mecze o miejsca 13-16..
 Arequipa
Mecz o 15. miejsce
Mecz o 13. miejsce
Mecze o miejsca 9-12..
 Lima
Mecz o 11. miejsce
Mecz o 9. miejsce
Mecze o miejsca 5-8..
 Lima
Mecz o 7. miejsce
Mecz o 5. miejsce

</doc>
<doc id="1061108" url="https://pl.wikipedia.org/wiki?curid=1061108" title="Karol Morawski (generał)">
Karol Morawski (generał)

Karol Morawski herbu Dąbrowa (ur. 1767 w Zauszu na Wileńszczyźnie, zm. 18 października 1841 w majątku Duszkowo, województwo mińskie) – generał brygady Księstwa Warszawskiego, generał major wojsk rosyjskich.
Syn Ignacego Feliksa Morawskiego i Teofilii Konstancji Radziwiłł córki Michała Radziwiłła. Od wczesnej młodości oficer wojsk litewskich, w 1789 pułkownik i dowódca pułku, w 1792 bronił Rzeczypospolitej przed interwencją rosyjską i odznaczył się w bitwie pod Brześciem Litewskim.
Po zwycięstwie targowiczan opuścił służbę. Działał w Wilnie w spisku insurekcyjnym. Wyznaczony przez T. Kościuszkę na przyszłego Naczelnego Wodza wojsk litewskich. W 1794 w drodze do objęcia tej funkcji schwytany przez Rosjan i zesłany na Syberię. Uwolniony w 1796 przez cara Pawła. Od 1797 w służbie rosyjskiej w stopniu generała. Dosłużył się godności szambelana cara Aleksandra I. W 1812 w stopniu rosyjskiego generała majora wszedł do armii Księstwa Warszawskiego i jako oficer przybocznego sztabu Napoleona I wziął udział w kolejnych kampaniach napoleońskich. W 1812 roku przystąpił do Konfederacji Generalnej Królestwa Polskiego.
Po upadku Napoleona I powrócił na Litwę. Nie był represjonowany, gospodarował na swoich dobrach.
Odznaczony Orderem św. Stanisława (1790), Krzyżem Kawalerskim Orderu Virtuti Militari (1792), bawarskim Orderem Lwa Palatyńskiego (ok. 1790), francuskim Krzyżem Kawalerskim Orderu Legii Honorowej (1814), neapolitańskim Krzyżem Kawalerskim Orderu Obojga Sycylii (1814),

</doc>
<doc id="1061119" url="https://pl.wikipedia.org/wiki?curid=1061119" title="Karol III Otyły">
Karol III Otyły



</doc>
<doc id="1061120" url="https://pl.wikipedia.org/wiki?curid=1061120" title="Hymn UE">
Hymn UE



</doc>
<doc id="1061123" url="https://pl.wikipedia.org/wiki?curid=1061123" title="Mark Rein-Hagen">
Mark Rein-Hagen

Mark Rein-Hagen (zapis stylizowany: Mark Rein•Hagen) – amerykański twórca gier fabularnych, karcianych, komputerowych i planszowych, autor gry fabularnej "" oraz innych gier z uniwersum "Świata Mroku". Jest także jednym z dwóch (obok Jonathana Tweeta) oryginalnych twórców gry "Ars Magica".
Założył i był głównym właścicielem firmy White Wolf, lecz w 2007 roku sprzedał swoją połowę udziałów.
Pracował także jako scenarzysta i producent serialu telewizyjnego opartego na grze "Wampir", który był wyświetlany w Fox TV a został wstrzymany po dziewięciu odcinkach, ze względu na śmierć głównego aktora (Marka Frankela) w wypadku motocyklowym. Hagen nie jest w żaden sposób spokrewniony z Markiem Reinem, wiceprezydentem firmy Epic Games.
Jako poboczny projekt, niezależny od firmy White Wolf, Rein•Hagen założył Atomoton Games i stworzył Z-G, pierwszą kolekcjonerską grę figurkową o superbohaterach. Jednak między innymi wysokie koszty produkcji gry i duża liczba gadżetów, które miały się wraz z nią pojawić, spowodowały, iż gra nie przyjęła się na rynku, co z kolei pogrążyło całą firmę Atomoton Games.
Obecnie mieszka w Tbilisi (Gruzja) wraz z żoną i dzieckiem, gdzie pracuje jako międzynarodowy konsultant tamtejszego rządu.
Gdy zapytano Rein•Hagena o znaczenie i sposób wymowy kropki w jego nazwisku, miał on rzekomo odpowiedzieć: „It’s unpronounceable, and symbolizes how meaningless are the labels that we attach to ourselves” (z ang. "Jest niewymawialna i symbolizuje bezsensowność etykietek, które sami sobie przyczepiamy").

</doc>
<doc id="1061124" url="https://pl.wikipedia.org/wiki?curid=1061124" title="Lozničko Polje">
Lozničko Polje

Lozničko Polje (cyr. Лозничко Поље) − wieś w Serbii, w okręgu maczwańskim, w mieście Loznica. W 2011 roku liczyła 7556 mieszkańców.

</doc>
<doc id="1061125" url="https://pl.wikipedia.org/wiki?curid=1061125" title="Symbole europejskie">
Symbole europejskie

Symbole europejskie – symbole podkreślające wspólną tożsamość europejską i będące politycznymi znakami rozpoznawczymi kontynentu europejskiego. W większości zostały ustanowione pierwotnie przez Radę Europy a później przyjęte także przez Wspólnoty europejskie i w konsekwencji – przez Unię Europejską
Do symboli Unii Europejskiej należą:

</doc>
<doc id="1061126" url="https://pl.wikipedia.org/wiki?curid=1061126" title="Mistrzostwa Świata w Piłce Siatkowej Kobiet 1986">
Mistrzostwa Świata w Piłce Siatkowej Kobiet 1986

Mistrzostwa Świata w Piłce Siatkowej Kobiet 1986 odbywały się w Pradze (Czechosłowacja, dziś Czechy).
Pierwsza faza grupowa.
Grupa A.
 Żylina
Wyniki
Tabela
Grupa B.
 Pilzno
Wyniki
Tabela
Grupa C.
 Brno
Wyniki
Tabela
Grupa D.
 Ołomuniec
Wyniki
Tabela
Druga faza grupowa.
Grupa E.
 Ostrawa
Wyniki
Tabela
Grupa F.
 Praga
Wyniki
Tabela
Faza finałowa.
 Praga
Mecze o miejsca 13-16..
Wyniki
Tabela
Mecze o miejsca 9-12..
Mecz o 11. miejsce
Mecz o 9. miejsce
Mecze o miejsca 5-8..
Mecz o 7. miejsce
Mecz o 5. miejsce

</doc>
<doc id="1061128" url="https://pl.wikipedia.org/wiki?curid=1061128" title="US Airways">
US Airways

US Airways, jedna z największych amerykańskich linii lotniczych, należąca do grupy American Airlines.
W dniu 31 marca 2014 US Airways odeszły z sojuszu Star Alliance i przeszły do Oneworld.
W dniu 17 października 2015 r. linia zaprzestała działalności i została wcielona do American Airlines.

</doc>
<doc id="1061129" url="https://pl.wikipedia.org/wiki?curid=1061129" title="Nino Churcidze">
Nino Churcidze

Nino Churcidze, gruz. ნინო ხურციძე (ur. 28 września 1975, zm. 22 kwietnia 2018) – gruzińska szachistka, arcymistrzyni od 1993 roku, posiadaczka męskiego tytułu mistrza międzynarodowego od 1999 roku.
Kariera szachowa.
Pierwsze duże sukcesy na arenie międzynarodowej osiągnęła na początku lat 90. XX wieku. W 1992 zdobyła w Hradec Králové tytuł mistrzyni Europy oraz (w Duisburgu) srebrny medal w mistrzostwach świata juniorek (oba w kategorii do lat 18). W latach 1993 (w Kozhikode) i 1995 (w Halle) dwukrotnie wywalczyła tytuły mistrzyni świata juniorek do lat 20, a w roku 1994 (w Matinhos) w tej samej kategorii wiekowej zajęła II miejsce (za Zhu Chen). Dwukrotnie wystąpiła w turniejach międzystrefowych, najlepszy wynik osiągając w 1995 roku w Kiszyniowie, gdzie zajęła XIII miejsce (wśród 52 zawodniczek). Od roku 2000 jest stałą uczestniczką rozgrywanych systemem pucharowym turniejów o mistrzostwo świata kobiet, w których brała udział czterokrotnie. W latach 2001 (Moskwie) i 2006 (w Jekaterynburgu) dwukrotnie awansowała do IV rundy (najlepszej ósemki turnieju), za pierwszym razem przegrywając (po dogrywce) z Zhu Chen, a za drugim – z Alisą Gallamową. W latach 2005 i 2006 dwukrotnie zdobyła złote medale indywidualnych mistrzostw Gruzji.
Trzykrotnie zdobyła medale akademickich mistrzostw świata: złoty (Rotterdam 1998), srebrny (León 1996) oraz brązowy (Sofia 1994). Do innych jej sukcesów na arenie międzynarodowej należą m.in.: I m. w Tbilisi (1993, turniej strefowy), II m. we Vrnjačkiej Banji (1996, za Mają Cziburdanidze), I m. w Tbilisi (1999, turniej strefowy), dz. V m. w otwartym turnieju w Bad Wörishofen (2002, za Feliksem Lewinem, Kiriłem Georgiewem, Wjaczesławem Ejnhornem i Edvīnsem Ķeņģisem, a m.in. wraz z Arkadijem Naiditschem), dz. III m. w Atenach (2003, za Jeleną Dembo i Margaritą Wojską), II m. w Essen (2004, za Jewgienijem Szaposznikowem), II m. w Tbilisi (2004, za Naną Dzagnidze) oraz dz. I m. w Szeged (2006, międzynarodowe mistrzostwa Węgier, wraz z Anną Muzyczuk).
Wielokrotnie reprezentowała Gruzję w turniejach drużynowych, m.in.:
Najwyższy ranking w dotychczasowej karierze osiągnęła 1 lipca 1999 r., z wynikiem 2472 zajmowała wówczas 11. miejsce na światowej liście FIDE oraz 3. wśród gruzińskich szachistek.

</doc>
<doc id="1061130" url="https://pl.wikipedia.org/wiki?curid=1061130" title="Moc (matematyka)">
Moc (matematyka)



</doc>
<doc id="1061135" url="https://pl.wikipedia.org/wiki?curid=1061135" title="Grupa refleksyjna">
Grupa refleksyjna

Grupa refleksyjna - panel ekspercki złożony z przedstawicieli Ministerstw Spraw Zagranicznych powołany w 1994 roku na Korfu w celu opracowania agendy dla "Konferencji Międzyrządowej", która miała miejsce w 1996 roku w Turynie. 
Efektem jej prac był dwuczęściowy "Raport Grupy Refleksyjnej" o charakterze techniczno-informacyjnym. 

</doc>
<doc id="1061136" url="https://pl.wikipedia.org/wiki?curid=1061136" title="Konklawe 1423">
Konklawe 1423



</doc>
<doc id="1061137" url="https://pl.wikipedia.org/wiki?curid=1061137" title="Emilio Palma">
Emilio Palma

Emilio Marcos de Palma (ur. 7 stycznia 1978 na Antarktydzie) – obywatel argentyński, pierwszy znany człowiek, który urodził się na Antarktydzie. Fakt ten został odnotowany w Księdze rekordów Guinnessa. Palma jako pierwszy człowiek urodził się tak daleko na południu Ziemi. 
Przyszedł na świat w argentyńskiej bazie Esperanza na czubku Półwyspu Antarktycznego. Jego rodzice, Jorge de Palma (szef tamtej ekspedycji) i Silvia Morello de Palma, zostali tam wysłani, aby ustalić, czy możliwe jest zasiedlenie kontynentu przez osoby cywilne – dla wzmocnienia argentyńskich roszczeń terytorialnych. W momencie wylotu z Argentyny matka była w siódmym miesiącu ciąży.
Emilio przy narodzeniu ważył 7,5 funta (ok. 3,4 kg) i urodził się w pełni zdrowy. Był on czwartym dzieckiem w tej rodzinie; państwo Palma mieli potem jeszcze jedno dziecko. Po powrocie do Argentyny mieszkał w Buenos Aires. Był osobą rozpoznawalną, odwiedzali go liczni goście ze świata, dostawał wiadomości od papieża. Oferowano mu m.in. stypendium wojskowe (jego ojciec był wojskowym), jednak zajął się informatyką. 
Palma nie był pierwszą osobą urodzoną w tych rejonach. Pierwszym człowiekiem urodzonym w tzw. strefie konwergencji antarktycznej była Norweżka Solveig Gunbjørg Jacobsen (miało to miejsce w 1913 roku w Grytviken).

</doc>
<doc id="1061139" url="https://pl.wikipedia.org/wiki?curid=1061139" title="Vitina">
Vitina

Vitina (serb.-cyrylica Витина, alb. Viti albo Vitia) – miasto w południowo-wschodnim Kosowie (region Gnjilane), liczy około 10 tysięcy mieszkańców (2006). Burmistrzem miasta jest Nexhmedin Arifi.

</doc>
<doc id="1061140" url="https://pl.wikipedia.org/wiki?curid=1061140" title="Mój kraj (utwór muzyczny)">
Mój kraj (utwór muzyczny)

Mój kraj – utwór zespołu IRA pochodzący z pierwszej po siedmioletniej przerwie, płyty "Tu i Teraz". Utwór został zamieszczony na drugiej pozycji na albumie, trwa 4 minuty i 52 sekundy i jest drugim co do najdłuższych utworów znajdujących się na płycie.
Brzmienie utworu utrzymane jest w melodyjnym rockowym klimacie. Tekst do utworu napisał Jacek Telus, natomiast kompozytorami są Artur Gadowski, Wojtek Owczarek, Piotr Sujka oraz Zbigniew Suski.
Tekst utworu jest kontynuacją tekstu utworu „Mój dom”. Utwór cieszy się bardzo dużą popularnością wśród fanów, jest bardzo często grany na koncertach grupy, m.in. został zagrany na koncercie przedpremierowym w studiu III Programu Polskiego Radia, na koncercie „Kotan Day”, oraz trafił na płytę koncertową z okazji 15-lecia grupy.

</doc>
<doc id="1061142" url="https://pl.wikipedia.org/wiki?curid=1061142" title="Ludwik Jąkała">
Ludwik Jąkała



</doc>
<doc id="1061143" url="https://pl.wikipedia.org/wiki?curid=1061143" title="Mistrzostwa Świata w Piłce Siatkowej Kobiet 1990">
Mistrzostwa Świata w Piłce Siatkowej Kobiet 1990

Mistrzostwa Świata w Piłce Siatkowej Kobiet 1990 rozgrywano w Pekinie (Chiny).
Pierwsza faza grupowa.
Grupa A.
 Pekin
Wyniki
Tabela
Grupa B.
 Szanghaj
Wyniki
Tabela
Grupa C.
 Szanghaj
Wyniki
Tabela
Grupa D.
 Shenyang
Wyniki
Tabela
Faza finałowa.
Mecze o miejsca 13-16..
 Szanghaj
Tabela
Baraże o ćwierćfinał.
 Shenyang
Mecze o rozstawienie.
 Pekin
Ćwierćfinały.
 Pekin
Mecze o miejsca 9-12..
 Shenyang
Mecze o 11. miejsce
Mecze o 9. miejsce
Mecze o miejsca 5-8..
 Pekin
Mecze o 7. miejsce
Mecze o 5. miejsce
Mecze o miejsca 1-4..
 Pekin

</doc>
<doc id="1061145" url="https://pl.wikipedia.org/wiki?curid=1061145" title="Zubin Potok">
Zubin Potok

Zubin Potok (serb.-cyrylica Зубин Поток, alb. Zubin Potoku lub Zubin Potok) – miasto w północnym Kosowie (region Mitrovica), liczy około 10 tys. mieszkańców (2006). Burmistrzem miasta jest Slaviša Ristić.

</doc>
<doc id="1061147" url="https://pl.wikipedia.org/wiki?curid=1061147" title="Banikowski Kocioł">
Banikowski Kocioł

Banikowski Kocioł (słow. "Banikovský kotol") – kocioł lodowcowy w słowackiej części Tatr Zachodnich. Znajduje się w górnej części Doliny Żarskiej, pod południowymi zboczami Banówki i zachodnimi zboczami grani łączącej Banówkę z Jałowieckim Przysłopem. Wchodzi w skład Wielkich Zawratów. Banikowski Kocioł to bezwodne, kamienne pustkowie zawalone gruzowiskiem granodiorytów, niemal pozbawione jakichkolwiek roślin. Nie prowadzi tędy żaden szlak turystyki pieszej.

</doc>
<doc id="1061149" url="https://pl.wikipedia.org/wiki?curid=1061149" title="Berezdów">
Berezdów

Berezdów (, "Berezdiw") – wieś na Ukrainie, w obwodzie chmielnickim, w rejonie sławuckim.
Berezdów jest zamieszkany przez 1250 mieszkańców.
Znajdują się tu: szkoła, filia muzeum w Szepetówce, cerkiew prawosławna i 3 cmentarze: prawosławny, katolicki i żydowski.
Położenie geograficzne.
Wieś położona jest nad rzeką Sieczanką, 32 km na północny wschód od Sławuty i 18 km na południe od Korca.
Historia.
Do II rozbioru Polski wieś znajdowała się na terenach Rzeczypospolitej Obojga Narodów, w ramach której wchodził w skład Korony Królestwa Polskiego. Dobra berezdowskie na początku należały do rodziny magnackiej Ostrogskich, następnie przechodziły w ręce Chodkiewiczów, Lubomirskich i Jabłonowskich.
Miasto wchodziło w skład dóbr wołyńskich księżnej Anny Jabłonowskiej.
Pod koniec XIX w. miejscowość była małym miasteczkiem z 590 mieszkańcami, z czego 306 stanowili Żydzi. Po II wojnie światowej miasteczko straciło prawa miejskie.

</doc>
<doc id="1061150" url="https://pl.wikipedia.org/wiki?curid=1061150" title="Zvečan">
Zvečan

Zvečan (serb.-cyrylica Звечан, alb. Zveçan lub Zveçani) – miasto i gmina w północnej części Kosowa, separatystycznego regionu Serbii, który ogłosił niepodległość. Znajduje się w regionie Kosowskiej Mitrowicy, gmina Zvečan, liczy około 10 tys. mieszkańców (2006). Burmistrzem miasta jest Dragiša Milović.

</doc>
<doc id="1061151" url="https://pl.wikipedia.org/wiki?curid=1061151" title="Anusia Borzobohata-Krasieńska">
Anusia Borzobohata-Krasieńska

Anusia Borzobohata-Krasieńska – drugoplanowa postać z "Trylogii" Henryka Sienkiewicza. Największą rolę odegrała w "Potopie", ale wzmiankowana jest też w "Ogniem i mieczem", a w "Panu Wołodyjowskim" została opisana tylko jej śmierć.
W powieści.
Anusia, urodzona ok. 1631 panna "respektowa" (tj. kobieta niezamężna, mieszkająca u bogatych krewnych i pozostająca na ich utrzymaniu) księżnej Gryzeldy Wiśniowieckiej. Jest opisana jako ładna i bardzo zalotna dziewczyna, która rozkochiwała w sobie licznych mężczyzn. Zaręczona z Longinusem Podbipiętą, po jego śmierci, na podstawie zapisu, odziedziczyła pokaźny majątek w województwie witebskim, którego jednak nie objęła z powodu prowadzonych tam działań wojennych. Po przybyciu do Taurogów, zaprzyjaźniła się bardzo z panną Oleńką Billewiczówną. Dzięki swojemu sprytowi zjednała sobie prawie wszystkich oficerów w zamku, a komendant Taurogów, Sakowicz, miał zamiar się z nią nawet żenić. Anusia jednak uknuła spisek z kilkoma jego podwładnymi i wraz z Oleńką uciekły z niewoli. Po ujawnieniu, iż nowy ukochany Anusi, pan Babinicz, jest w istocie narzeczonym Oleńki, z którą zamierza się ożenić, Anusia postanowiła wyjść za mąż za Michała Wołodyjowskiego, jednego ze swoich wcześniejszych zalotników. Na przeszkodzie stanęły jednak liczne „mitręgi” opisane przez Sienkiewicza we wstępie do "Pana Wołodyjowskiego". Gdy wreszcie w 1668 nastąpił spokojniejszy czas, zakochanych narzeczonych rozdzieliła, opisana w "Panu Wołodyjowskim", śmierć kobiety.
W serialu "Przygody pana Michała" w rolę Anusi wcieliła się Joanna Jędryka.

</doc>
<doc id="1061153" url="https://pl.wikipedia.org/wiki?curid=1061153" title="Bartłomiej Wołoszyn">
Bartłomiej Wołoszyn

Bartłomiej Bogusław Wołoszyn (ur. 9 sierpnia 1986 w Stalowej Woli) – polski koszykarz, występujący na pozycji niskiego skrzydłowego, były reprezentant Polski, obecnie zawodnik Suzuki Arki Gdynia.
Życiorys.
Mierzący 196 cm koszykarz karierę zaczynał w Stali z rodzinnego miasta. Później trenował i grał w szkole mistrzostwa sportowego. W 2005 podpisał kontrakt z Anwilem (obowiązujący do 2010). W debiutanckim sezonie był graczem głębokich rezerw i bardzo rzadko wybiegał na parkiet, w następnym był już pełnoprawnym członkiem rotacji.
Latem 2007 został powołany do, przygotowującej się do finałów mistrzostw Europy, szerokiej kadry Polski. Ostatecznie znalazł się także w ścisłej dwunastoosobowej kadrze na turniej. Grał także w reprezentacjach młodzieżowych – U-18 oraz U-20.
Brat Michała Wołoszyna, również koszykarza.
W czerwcu 2016 dołączył do MKS-u Dąbrowy Górniczej. 13 lutego 2019 został zawodnikiem Arki Gdynia. 7 sierpnia 2022 przedłużył umowę z klubem.

</doc>
<doc id="1061156" url="https://pl.wikipedia.org/wiki?curid=1061156" title="Mistrzostwa Świata w Piłce Siatkowej Kobiet 1994">
Mistrzostwa Świata w Piłce Siatkowej Kobiet 1994

Mistrzostwa Świata w Piłce Siatkowej Kobiet 1994 rozgrywano w São Paulo i Belo Horizonte (Brazylia).
Faza grupowa.
Grupa A.
 Belo Horizonte
Wyniki
Tabela
Grupa B.
 São Paulo
Wyniki
Tabela
Grupa C.
 Belo Horizonte
Wyniki
Tabela
Grupa D.
 São Paulo
Wyniki
Tabela
Faza finałowa.
 São Paulo
Mecze o rozstawienie.
 Belo Horizonte
Mecze o miejsca 5-8..
Mecz o 7. miejsce
Mecz o 5. miejsce

</doc>
<doc id="1061158" url="https://pl.wikipedia.org/wiki?curid=1061158" title="Adelajda Saxe-Meiningen">
Adelajda Saxe-Meiningen



</doc>
