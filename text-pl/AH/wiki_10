<doc id="1063857" url="https://pl.wikipedia.org/wiki?curid=1063857" title="Wczesny antygen raka prostaty">
Wczesny antygen raka prostaty

Wczesny antygen raka prostaty 2, EPCA-2 (od ang. "early prostate cancer antigen 2") – białko występujące u osób chorych na raka gruczołu krokowego. Podwyższenie jego poziomu jest bardziej czułym i swoistym wskaźnikiem tego nowotworu niż poziom PSA.
Obecność tego białka została stwierdzona już przed kilku laty, jednak potrafiono oznaczyć je tylko w badaniach bioptatów gruczołu krokowego. Jego obecność wykazywano przez barwienie. Niedawno opracowano metody wykrywania tego białka w surowicy krwi. W kwietniu 2007 ukazało się (w czasopiśmie "Urology") pierwsze doniesienie o obserwacji grupy 330 pacjentów, wśród których badanie EPCA-2 pozwoliło z 90% czułością wytypować osoby z rakiem prostaty. W przypadku gdy rak ten szerzy się poza gruczoł, czułość wzrasta do 98%. Ujemny wynik testu z czułością 97% wyklucza obecność nowotworu.
W Stanach Zjednoczonych rozpoczęto procedury zmierzające do zaaprobowania tej metody diagnostycznej przez Agencję Żywności i Leków. Z uwagi na większą jej czułość w porównaniu z oznaczaniem PSA, którego poziom może wzrastać także przy zmianach zapalnych gruczołu krokowego, umożliwi ona lepszą selekcję chorych, u których konieczne jest wykonanie biopsji stercza.

</doc>
<doc id="1063858" url="https://pl.wikipedia.org/wiki?curid=1063858" title="Rafał Policht">
Rafał Policht

Rafał Policht (ur. 28 lutego 1974 w Brzesku), polski piłkarz, grający na pozycji napastnika. Znany głównie z występów w Okocimskim Brzesko oraz Odrze Wodzisław Śląski. Po zakończeniu kariery piłkarskiej był trenerem Okocimskiego Brzesko i Jadowniczanki Jadowniki. Obecnie szkoleniowiec GKS Drwinia.

</doc>
<doc id="1063859" url="https://pl.wikipedia.org/wiki?curid=1063859" title="Wczesny antygen raka prostaty-2">
Wczesny antygen raka prostaty-2



</doc>
<doc id="1063862" url="https://pl.wikipedia.org/wiki?curid=1063862" title="EPCA-2">
EPCA-2



</doc>
<doc id="1063867" url="https://pl.wikipedia.org/wiki?curid=1063867" title="Madonna Łokietkowa">
Madonna Łokietkowa

Madonna Łokietkowa (lub "Pani Wiślicka", "Matka Boża Uśmiechnięta") – otoczona kultem wczesnogotycka płaskorzeźba Matki Bożej z Dzieciątkiem Jezus na rękach. Znajduje się na ołtarzu bazyliki Narodzenia NMP w Wiślicy.
Tradycja mówi o sprowadzeniu płaskorzeźby z Węgier przez Andrzeja Świerada. Miało to mieć miejsce w I poł. XI w. Jednakże badania naukowe zaprzeczają temu, określając czas powstania Madonny na koniec XIII w.
Według tradycji przed rzeźbą modlił się o zjednoczenie kraju Władysław Łokietek. Pobożny książę spędzał przed posągiem całe godziny pogrążony w modlitwie. Zwracał się przy tym do Madonny jako Matki ("Okaż się Matką"), prosząc o pomoc dla narodu. Pewnego dnia wyczerpany książę zasnął w kościele, a wtedy, we śnie przemówiła do niego Maryja: "Władysławie, wstań, idź, a zwyciężysz". Od tego czasu wiślicka Madonna nazywana jest Łokietkową.
Przed posągiem modliła się królowa Jadwiga z królem Jagiełłą. Do figury Madonny pielgrzymowały pokolenia wiślickich parafian oraz rzesze pielgrzymów, zostawiając liczne wota.
17 lipca 1966 Madonna została ukoronowana przez kardynała Stefana Wyszyńskiego. W uroczystości brało udział 36 biskupów, 400 księży oraz ok. 40 tysięcy wiernych. Wśród biskupów obecni byli arcybiskup krakowski Karol Wojtyła (późniejszy papież Jan Paweł II) oraz biskup kielecki Jan Jaroszewicz.
Płaskorzeźba umieszczona jest w półkolistej apsydzie prezbiterium. Pierwotnie była ona częścią kamiennego retabulum. W późniejszym okresie znajdowała się w ołtarzu na filarze, a jeszcze później (XVII w.) w ołtarzu bocznym.
W 2017 zostały przeprowadzone w Krakowie prace konserwatorskie głównego ołtarza z płaskorzeźbą Madonny Łokietkowej.
Rzeźba przedstawia smukłą postać Matki Bożej ubranej w suknię i płaszcz. Matka Boża lekko się uśmiecha. Na lewym ramieniu trzyma Dzieciątko Jezus, także uśmiechnięte. Dzieciątko unosi prawą rękę w geście błogosławieństwa. W lewej natomiast trzyma jabłko królewskie.

</doc>
<doc id="1063871" url="https://pl.wikipedia.org/wiki?curid=1063871" title="Skolopendrowate">
Skolopendrowate

Skolopendrowate (Scolopendridae) – rodzina dużych pareczników z rzędu skolopendrokształtnych.
Należące tu pareczniki mają po 4 pary oczu prostych na bokach płytki głowowej, rozmieszczone na planie rombów. Są pozbawione bruzd poprzecznych na sternitach tułowia. Ich stopy są dwuczęściowe, a szczękonóża odznaczają się obecności wyrostka na "trochanteroprefemur" i długim, kielichowatym ujściem gruczołów jadowych.
Analizy morfologiczne Edgecombe i Kocha z 2008 oraz molekularne Vahtery i innych z 2013 potwierdzają monofiletyzm skolopendrowatych. Te ostatnie wskazują również na monofiletyzm obu zaliczanych tu podrodzin: Otostigminae i Scolopendrinae, natomiast poważnie podważają monofiletyzm wielu rodzajów Otostigminae. 
Do skolopendrowatych należą rodzaje:

</doc>
<doc id="1063872" url="https://pl.wikipedia.org/wiki?curid=1063872" title="Donovan Ricketts">
Donovan Ricketts

Donovan Ricketts (ur. 7 czerwca 1977 roku w Montego Bay) – jamajski piłkarz grający na pozycji bramkarza. Były Reprezentant kraju, w reprezentacji pełnił funkcję zastępcy kapitana.
W 1998 r. zadebiutował w seniorskiej kadrze swojego kraju. W tym samym roku jako 21-latek, pojechał na mistrzostwa świata, które odbywały się we Francji. Jest to jedyny jak do tej pory piłkarski mundial, na którym wystąpiła jamajska reprezentacja. Ricketts był jednak na nim jedynie trzecim bramkarzem swojej drużyny i nie zagrał ani minuty w trzech spotkaniach grupowych, po których jego zespół odpadł z turnieju. W pierwszych dwóch spotkaniach przeciwko Chorwacji (1:3) i Argentynie (0:5) w jamajskiej bramce stał doświadczony Warren Barrett, natomiast na mecz z Japonią (2:1) trener René Simões wytypował jeszcze starszego Aarona Lawrence'a.
Od grudnia 2014 roku Ricketts broni barw amerykańskiego klubu Major League Soccer, Orlando City. Wcześniej grał w: Galaxy FC, Village United, Bolton Wanderers, Bradford City, Los Angeles Galaxy, Montreal Impact i Portland Timbers.

</doc>
<doc id="1063875" url="https://pl.wikipedia.org/wiki?curid=1063875" title="Peloneustes">
Peloneustes

Peloneustes (z gr. "pływak w mule") – rodzaj drapieżnego pliozaura, żyjącego pod koniec jury. Pierwszego odkrycia dokonano w 1889. Szczątki odkryto na terenie Anglii oraz Rosji, co wskazuje na fakt, że zwierzę to występowało szeroko w morzach oblewających obszary Europy.
Długość ciała wynosiła około 3 metrów. Ważył blisko 300 kilogramów. Jego długa głowa nie była zaopatrzona w narząd Jacobsona, charakterystyczny dla wielu plezjozaurów i pozwalający im na węszenie pod wodą. Szczęki wyposażone były we względnie małą liczbę niezbyt ostrych zębów. Na charakterystyczną dla pliozaurów krótką szyję składały się 20-22 kręgi. Kości przedramion i podudzia, wchodzące w skład jego płetwowatych kończyn, były wyraźnie skrócone.
Średnie rozmiary i opływowy kształt ciała pozwalały zwierzęciu być aktywnym drapieżnikiem. Polował samotnie. Żywił się zapewne głównie morskimi mięczakami, jak na przykład amonity. Badanie skamieniałości wykazało, że w miejscu, gdzie znajdował się niegdyś żołądek zwierzęcia, znajdowały się pozostałości przyssawek strawionych głowonogów.

</doc>
<doc id="1063881" url="https://pl.wikipedia.org/wiki?curid=1063881" title="Augusto Farfus">
Augusto Farfus

Augusto Farfus Jr. (ur. 3 września 1983 w Kurytybie) – brazylijski kierowca wyścigowy, startujący obecnie w serii Intercontinental Le Mans Cup, mieszka w Monako.
Kariera.
Wczesne lata.
Pierwszymi wyzwaniami Farfusa były wyścigi minibike, w których wygrał lokalne mistrzostwa w 1991 roku. Jak u większości kierowców, jego kariera wyścigowa zaczęła się od kartingu. W 1992 roku, w wieku 9 lat wygrał mistrzostwa w Paranie, oraz startował w São Paulo w latach 1993-1998. W 2000 roku zaczął startować w Mistrzostwach Włoskiej Formuły Renault oraz w serii Eurocup przez następne dwa lata, wygrywając Eurocup w 2001. W 2002 roku dołączył do zespołu Draco Racing w Euro Formula 3000 wygrywając ją w sezonie 2003.
WTCC.
Od 2004 do 2006 był kierowcą Alfa Romeo (N.Technology) w wyścigach World Touring Car Championship. W sezonie 2006 Farfus wygrał finałowy wyścig odbywający się w Makau, kończąc sezon na trzeciej pozycji.
Od 2007 do 2009 startował w barwach teamu BMW Team Germany, a w sezonie 2010 w BMW Team RBM.
Od 2011 jeździ w serii Intercontinental Le Mans Cup, gdzie jego dwóch z pięciu zespołowych partnerów również jest byłymi kierowcami WTCC.

</doc>
<doc id="1063882" url="https://pl.wikipedia.org/wiki?curid=1063882" title="You Must Love Me">
You Must Love Me

You Must Love Me – singel Madonny wydany w 1996 promujący ścieżkę dźwiękową do filmu "Evita".
Piosenka zapewniła twórcom Oscara w kategorii "Najlepsza piosenka filmowa". Madonna wykonała utwór na żywo podczas ceremonii wręczania Oscarów w 1997.
Ponieważ w tej kategorii mogą występować tylko utwory skomponowane w roku poprzedzającym przyznanie nagród, utwór nie był częścią libretta musicalu "Evita" i został skomponowany przez Andrew Lloyd Webbera specjalnie na potrzeby filmu. 
Od tej pory został zintegrowany z musicalem i jest częścią każdej późniejszej inscenizacji (od islandzkiej z 1997 roku począwszy). Znalazł się m.in. na wydaniu London Revival Cast z 2006 roku.

</doc>
<doc id="1063883" url="https://pl.wikipedia.org/wiki?curid=1063883" title="Sieradz Warta">
Sieradz Warta

Sieradz Warta – przystanek kolejowy w Sieradzu, w województwie łódzkim, w Polsce.
W roku 2017 przystanek obsługiwał 100–149 pasażerów na dobę.

</doc>
<doc id="1063884" url="https://pl.wikipedia.org/wiki?curid=1063884" title="Jacek Polak (piłkarz)">
Jacek Polak (piłkarz)

Jacek Polak (ur. 3 czerwca 1968 w Pilchowicach) – polski piłkarz, grający na pozycji napastnika i pomocnika. Znany głównie z występów w Odrze Wodzisław Śląski.

</doc>
<doc id="1063886" url="https://pl.wikipedia.org/wiki?curid=1063886" title="Armin Hary">
Armin Hary

Armin Hary (ur. 22 marca 1937 w Quierschied) – zachodnioniemiecki lekkoatleta, sprinter, mistrz olimpijski i mistrz Europy.
Przebieg kariery.
Rozpoczął trenowanie biegów sprinterskich w wieku 16 lat. W 1957 został wicemistrzem RFN w biegu na 100 m. Na Mistrzostwach Europy w 1958 w Sztokholmie odniósł swój pierwszy międzynarodowy sukces zwyciężając na 100 m i w sztafecie 4 x 100 m.
W 1960 ustanowił rekord świata na 100 m z wynikiem 10,0 s. W tym samym roku na Igrzyskach Olimpijskich w Rzymie startował we wspólnej reprezentacji olimpijskiej obu państw niemieckich. Hary został mistrzem olimpijskim na 100 m (wygrał w czasie 10,2 s) i w sztafecie 4 x 100 m (bieg finałowy wygrała sztafeta USA, ale została zdyskwalifikowana za przekroczenie strefy zmian). Wraz z Harym w sztafecie biegli Bernd Cullmann, Walter Mahlendorf i Martin Lauer. Wyrównali oni rekord świata z wynikiem 39,5 s.
W następnym roku Hary został zawieszony w prawach zawodnika przez zachodnioniemiecki związek lekkoatletyczny, po czym zakończył karierę.
Rekord życiowy.
źródło:

</doc>
<doc id="1063888" url="https://pl.wikipedia.org/wiki?curid=1063888" title="Dywizjony pancerne">
Dywizjony pancerne

Dywizjony pancerne – pododdziały rozpoznawcze Wojska Polskiego II RP, wyposażone w czołgi i samochody pancerne, sformowane w mobilizacji alarmowej i walczące w kampanii wrześniowej 1939, w składzie wielkich jednostek kawalerii.
Były to samodzielne pododdziały znajdujące się w składzie każdej z jedenastu brygad kawalerii we wrześniu 1939.
Dywizjony rozpoznawcze stanowiły niezmiernie cenny komponent brygad kawalerii i były bardzo intensywnie wykorzystywane przez dowództwo, przede wszystkim zgodnie z ich przeznaczeniem, tj. do zadań rozpoznania.
Znane są jednak liczne przypadki skutecznego wsparcia (przede wszystkim przez szwadrony TK/TKS) walk pułków kawalerii, udział w pościgu (np. nad Bzurą) oraz w działaniach opóźniających.
Organizacja wojenna dywizjonu pancernego.
Dowództwo i pododdziały dywizjonu
Razem w dowództwie:
Razem w szwadronie:
Razem w szwadronie:
Razem w szwadronie
Ogółem dywizjon liczył 10 oficerów, 69 podoficerów i 112 szeregowców.
Większość szwadronów samochodów pancernych była wyposażona w 2,2-tonowe wozy wzór 34-II, jeden zaś w 4,8-tonowe samochody Ursus wz. 29.
Szwadron czołgów rozpoznawczych to 11 czołgów TK lub TKS.
Ze względu na bardzo słabe opancerzenie i uzbrojenie te 2,5-tonowe czołgi zasługiwały raczej na nazwę "tankietek".
Z dokumentów Centralnego Archiwum Wojskowego, wynika następująca organizacja dywizjonu:
Razem w dowództwie:
Razem w szwadronie:
Razem w szwadronie: 3 oficerów, 20 podoficerów, 29 szeregowców;
Uwaga NKM 20mm były w etacie w ilości 5 egz. Faktycznie szwadrony posiadały po 4 egz., ale nie wszystkie. Jeżeli szwadron nie posiadał NKM, to o ilość NKM większa była ilość CKM.
Ogółem dywizjon liczył: 10 oficerów, 68 podoficerów i 114 szeregowców.
Dywizjon wyposażony w samochody pancerne wz. 29 był liczniejszy, liczył: 10 oficerów, 76 podoficerów i 122 szeregowców.
Dywizjon wyposażony w samochody pancerne wz.34 był określany jako typ A, dywizjon z samochodami pancernymi wz.29 - jako typ B.
Uzbrojenie i wyposażenie dywizjonu.
sprzęt pancerny:
środki transportu:
uzbrojenie:
sprzęt pancerny - jak typ A,
środki transportu - jak typ A,
uzbrojenie, jak typ A, z wyjątkiem:

</doc>
<doc id="1063891" url="https://pl.wikipedia.org/wiki?curid=1063891" title="Plan Wernera">
Plan Wernera



</doc>
<doc id="1063893" url="https://pl.wikipedia.org/wiki?curid=1063893" title="Another Suitcase in Another Hall">
Another Suitcase in Another Hall

Another Suitcase in Another Hall – singel nagrany przez szkocką piosenkarkę Barbarę Dickson na album koncepcyjny "Evita" z 1976 roku, będący podstawą musicalu o tym samym tytule. W 1996 amerykańska piosenkarka Madonna nagrała utwór ponownie na ścieżkę dźwiękową do filmu "Evita" w którym zagrała główną rolę. W 1997 został wydany na trzecim i ostatnim singlu promującym to wydawnictwo.
Piosenka nie odniosła sukcesu na listach przebojów. Jedynie w Belgii i Wielkiej Brytanii dotarła do pierwszej dziesiątki.

</doc>
<doc id="1063898" url="https://pl.wikipedia.org/wiki?curid=1063898" title="Bob Hayes">
Bob Hayes

Robert Lee "Bob" Hayes (ur. 20 grudnia 1942 w Jacksonville, zm. 18 września 2002 tamże) – amerykański lekkoatleta, sprinter, a także zawodnik futbolu amerykańskiego.
Przebieg kariery.
W 1962 podczas studiów na Florida Agricultural and Mechanical University pobił rekord świata w biegu na 100 jardów wynikiem 9,2 s, a w 1963 poprawił go na 9,1 s, co pozostało rekordem świata przez 11 lat. W 1963 ustanowił także rekord świata na 220 jardów z czasem 20,6 s. Jako pierwszy człowiek na świece przebiegł dystans 60 jardów w hali poniżej 6 sekund (osiągnął 5,9 s). Był mistrzem USA (AAU) na 100 jardów w latach 1962-1964 oraz mistrzem akademickim (NCAA) na 220 jardów w 1964.
Na Igrzyskach Olimpijskich w 1964 w Tokio Hayes zdobył złote medale na 100 m i w sztafecie 4 x 100 m. Wyrównał rekord świata na 100 m (10,0 s, elekr. 10,05 s), mimo że biegł na 1. torze, który był w złym stanie po rozegranym poprzedniego dnia finale biegu na 10 000 m. W sztafecie ustanowił rekord świata wynikiem 39,0 s (ze startu lotnego przebiegł 100 m w czasie 8,6 s co do dziś jest rekordem).
Po Igrzyskach Hayes zaczął zawodowo uprawiać futbol amerykański. Dołączył do zespołu Dallas Cowboys, gdzie grał jako wide receiver. Dwa pierwsze lata jego futbolowej kariery były najbardziej udane. Zaliczył w nich najwięcej przyłożeń (touchdown) w NFL w tych sezonach. Zdobył wraz z Dallas Cowboys Super Bowl w 1971. Przeszedł do San Francisco 49ers w 1974, Zagrał tam jeden sezon, po czym zakończył karierę zawodniczą.
W późniejszych latach miał kłopoty z prawem: był skazany za nielegalne posiadanie narkotyków i handel nimi. Zmarł na niewydolność nerek. Cierpiał także na raka prostaty i chorobę wątroby.
Rekordy życiowe.
źródło:

</doc>
<doc id="1063899" url="https://pl.wikipedia.org/wiki?curid=1063899" title="Sławięcice (stacja kolejowa)">
Sławięcice (stacja kolejowa)

Sławięcice – stacja kolejowa w Sławięcicach, dzielnicy Kędzierzyna–Koźla, w województwie opolskim, w Polsce. Według klasyfikacji PKP ma kategorię dworca lokalnego.
W roku 2017 stacja obsługiwała 10–19 pasażerów na dobę.

</doc>
<doc id="1063900" url="https://pl.wikipedia.org/wiki?curid=1063900" title="Huk (plaża)">
Huk (plaża)

Huk – tereny parkowe i publiczna plaża w Oslo położone na Półwyspie Bygdøy, w dzielnicy Frogner. Teren został zakupiony przez gminę Aker w 1921 r.
Jest chętnie odwiedzanym przez mieszkańców i turystów miejscem, ze względu na położenie – najbliżej centrum miasta (5 km, 15 min autobusem miejskim), w sąsiedztwie rozległych terenów zielonych i kilku znanych muzeów. Jest wyposażone w pełną infrastrukturę turystyczno-rekreacyjną: trawiaste i zadrzewione tereny parkowe, ławki, piaszczyste miejsca do kąpieli, miejsca do grillowania, kosze i sanitariaty. Obok plaży funkcjonuje restauracja i punkty małej gastronomii. Na kamiennym obmurowaniu plaży ustawiona jest rzeźba "Ikar" ("Ikaros" 1972) autorstwa Annasif Døhlen, a na skarpie powyżej "Large Arch" (1963-69) Henry’ego Moore’a.
Jest tu również wydzielona część dla naturystów na trawiastym cyplu. Teren tej plaży dawniej należał do fabryki szczotek i pędzli "Jordan".
Miejsce jest dobrze skomunikowane ze stolicą: kursują tu linie autobusów miejskich nr 30 ze stacją końcową tuż przy plaży oraz w sezonie letnim prom z centrum przy ratuszu. Samochody można zostawić o 5 minut drogi od plaży na płatnym parkingu (w niedziele parkowanie gratis).
Podczas II wojny światowej Huk był miejscem umocnionym – umieszczono tu stanowisko artylerii obrony wybrzeża.

</doc>
<doc id="1063901" url="https://pl.wikipedia.org/wiki?curid=1063901" title="Sieradz Męka">
Sieradz Męka

Sieradz Męka – przystanek kolejowy w Sieradzu, w województwie łódzkim, w Polsce. Położony jest na linii kolejowej warszawsko-kaliskiej.
W roku 2017 przystanek obsługiwał 50–99 pasażerów na dobę.

</doc>
<doc id="1063903" url="https://pl.wikipedia.org/wiki?curid=1063903" title="Francesco Saverio Castiglioni">
Francesco Saverio Castiglioni



</doc>
<doc id="1063905" url="https://pl.wikipedia.org/wiki?curid=1063905" title="VI Liceum Ogólnokształcące im. Juliusza Słowackiego w Kielcach">
VI Liceum Ogólnokształcące im. Juliusza Słowackiego w Kielcach

VI Liceum Ogólnokształcące im. Juliusza Słowackiego w Kielcach – jedna z kieleckich szkół ponadpodstawowych.
Położenie.
Budynki liceum położone są niedaleko centrum miasta przy skrzyżowaniu ulicy Gagarina oraz alei Legionów. Obok szkoły znajduje się rezerwat przyrody Kadzielnia oraz stadion piłkarski Suzuki Arena. W skład kompleksu budynków szkoły wchodzi dwuskrzydłowy budynek z pomieszczeniami do nauki oraz hala sportowa. Na terenie szkoły znajduje się parking dla pracowników.
Historia.
1 września 1960 przy ulicy Słowackiego otwarto Szkołę Podstawową i Liceum Ogólnokształcące Nr 4. Powstały na bazie, sięgającej tradycjami do roku 1900, Szkoły Podstawowej i Prywatnego Liceum im. Królowej Jadwigi. 30 czerwca 1966 dotychczasową szkołę prawnie zlikwidowano, a zamiast niej powstało VI Liceum Ogólnokształcące, które przybrało imię Juliusza Słowackiego.
16 października 1966 liceum otrzymało sztandar, który został ufundowany przez Komitet Rodzicielski, a w czerwcu 1967 odsłonięto pamiątkowa tablica ku czci patrona szkoły. W 1984 roku we Wrocławiu delegacja młodzieży szkolnej wzięła udział w pierwszym zlocie liceów ogólnokształcących im. Juliusza Słowackiego, a rok później na 25-lecie istnienia liceum powstał hymn szkoły.
22 kwietnia 1989 odsłonięto popiersie patrona, a 3 lata później 28 czerwca 1992 w Watykanie papież Jan Paweł II poświęcił nowy sztandar szkoły. 11 listopada 1992 liceum przeniosło się do będącego wcześniej internatem budynku przy ul. Gagarina 5. W dniach 18–20 kwietnia 1996 w szkole odbywał się XIII Ogólnopolski Zlot Liceów im. Juliusz Słowackiego. W październiku 2000 oddano do użytku halę sportową.
Edukacja i sport.
Szkoła posiada klasy o profilu humanistycznym, matematyczno-geograficznym, matematyczno-fizycznym, matematyczno-biologiczno-chemicznym i biologiczno-chemicznym; uczy języków obcych: angielskiego, francuskiego, niemieckiego, rosyjskiego, hiszpańskiego.
W budynku szkoły znajduje się 27 sal lekcyjnych, 3 pracownie komputerowe oraz 12 pracowni przedmiotowych. Posiada także centrum informatyczno-informacyjne, w którego skład wchodzą: biblioteka oraz czytelnia z komputerami z dostępem do Internetu oraz salę teatralną. Na terenie szkoły działa lokalny radiowęzeł.
Obok budynku szkoły, oprócz trawiastego boiska, znajduje się hala sportowa z pełnowymiarowym boiskiem do koszykówki i widownią na 350 osób, a w jej pomieszczeniach mieszczą się siłownia oraz sala aerobiku.
Od 2006 roku przy szkole działa Klub Turystyczno-Krajoznawczy „Autsajder”, który każdego roku organizuje wyjścia przede wszystkim szlakami Gór Świętokrzyskich. Od 2019 należy do Polskiego Towarzystwa Turystyczno-Krajoznawczego. 
Od 2008 roku w szkole realizowany jest projekt Matury Międzynarodowej (International Baccalaureate). Pierwsi absolwenci Matury Międzynarodowej opuścili szkołę w czerwcu 2010 roku.

</doc>
<doc id="1063906" url="https://pl.wikipedia.org/wiki?curid=1063906" title="Rada Omanu">
Rada Omanu

Rada Omanu (, "Madżlis Uman") – dwuizbowy parlament Omanu, pełniący głównie funkcje doradcze, ale posiadający też ograniczone prawa legislatury. Zasadniczym prawodawcą Omanu jest dziedziczny sułtan, który ustanawia prawa – parlament ma jedynie prawo do ich proponowania.
Panujący od 1970 sułtan Kabus ibn Sa’id rozpoczął powolne reformy państwa – jedną z nich było ustanowienie doradczego ciała nazwanego Radą Doradczą Państwa (arab. "Madżlis al-Istiszari li-ad-Daula", ang. "State Consultative Council"). Rada, ustanowiona w 1981, odbyła pierwsze posiedzenie w 1984; podówczas w jej skład wchodziło 45 członków wyznaczonych przez sułtana.
Sześć lat później sułtan zastąpił tę radę wybieralną Radą Konsultacyjną (arab. "Madżlis asz-Szura", ang. "Consultative Council"). Był to znaczący krok w kierunku parlamentarnego systemu rządów, aczkolwiek o charakterze ewolucyjnym i nawiązującym do lokalnych tradycji. Zwrócono się do lokalnych elit, szejków, intelektualistów, starszych wiosek, by wybierali jak najlepszych reprezentantów, którzy mogliby dalej pracować nad procesem budowy tego systemu, wykształconych na poziomie co najmniej podstawowym i umiejących jasno wyrażać swe myśli.
W 1996 sułtan Kabus nadał "Prawo podstawowe", które jest przez władze Omanu traktowane jak konstytucja. Ustanawiało ono dwuizbowy parlament składający się z:
Według art. 58 "Prawa podstawowego" członkowie izby wyższej rekrutują się przede wszystkim z byłych urzędników administracji wyższej (ministrów, ambasadorów itp.), byłych sędziów, emerytowanych wyższych oficerów, wybitnych przedstawicieli świata nauki, sztuki i biznesu; sułtan ma jednak prawo mianować dowolną osobę członkiem rady, pod warunkiem, że jest to obywatel Omanu, powyżej lat 40 (według kalendarza gregoriańskiego), nigdy nie karany, niebędący członkiem sił wojskowych lub bezpieczeństwa, nieubezwłasnowolniony i zdrowy psychicznie. Liczba członków nie powinna przekraczać liczby członków izby niższej.
Członkowie izby niższej są wybierani we wszystkich wilajetach sułtanatu, wilajety o populacji powyżej 30 tys. mieszkańców są reprezentowane przez dwóch członków, poniżej 30 tys. – przez jednego. Zastrzeżenia do kandydowania są praktycznie identyczne jak do izby wyższej, ale bierne prawo wyborcze nabywa się w wieku 30 lat. Czynne prawo wyborcze posiadają wszyscy obywatele Omanu (w tym kobiety) w wieku powyżej 21 lat; na siódmą kadencję (2011–2015) wybranych zostało 84 członków izby niższej (w tym tylko jedną kobietę).
Kadencja obu izb trwa cztery lata, liczone według kalendarza gregoriańskiego; każda izba wybiera przewodniczącego i dwóch wiceprzewodniczących. W większości przypadków głosowania są rozstrzygane absolutną większością głosów przy kworum stanowiącym większość członków rady, w tym co najmniej jednego przewodniczącego lub wiceprzewodniczącego. W przypadkach impasu, przewodniczący ma głos rozstrzygający.
W 2011 roku dokonano zmian w prawie podstawowym pod wpływem wydarzeń arabskiej wiosny. Uprawnienia Rady Omanu zostały zwiększone względem rządu – w szczególności parlament ma prawo zmienić i musi zatwierdzić wszystkie inicjatywy legislacyjne rządu, zanim zostaną przedstawione sułtanowi. Budżet państwa i projektów rozwojowych musi zostać przedstawiony do dyskusji i poprawek najpierw niższej, potem wyższej izbie. Rada Konsultacyjna otrzymała też po raz pierwszy prawo inicjatywy ustawodawczej; izba otrzymała też prawo oskarżenia każdego ministra, podejrzanego o jakieś przestępstwo.

</doc>
<doc id="1063907" url="https://pl.wikipedia.org/wiki?curid=1063907" title="Don’t Cry for Me Argentina">
Don’t Cry for Me Argentina

Don’t Cry for Me Argentina – piosenka nagrana pierwotnie przez Julie Covington w 1976, która znalazła się na albumie koncepcyjnym "Evita". Autorem muzyki jest Andrew Lloyd Webber, słowa napisał Tim Rice. W 1978 utwór pojawił się w musicalu "Evita". Pierwotnie nazywał się „It’s Only Your Lover Returning”, jednakże Rice ostatecznie zmienił tytuł na „Don’t Cry for Me Argentina”. Pojawia się na początku drugiego aktu "Evity", śpiewany przez postać grającą Evę Perón, stojącą na balkonie argentyńskiego pałacu prezydenckiego.
Wersje innych wykonawców.
W 1979 polską wersję utworu pt. "Nie czekaj mnie w Argentynie" nagrała Zdzisława Sośnicka, polski tekst (sł. Bogdan Olewicz) nie jest tłumaczeniem oryginalnego.

</doc>
<doc id="1063908" url="https://pl.wikipedia.org/wiki?curid=1063908" title="Noosfera">
Noosfera

 
Noosfera (od gr. "νους" – umysł) – sfera ludzkiego rozumu. Pojęcie wprowadzone przez Władimira Wiernadskiego na określenie trzeciej – po geosferze i biosferze – fazy rozwoju Ziemi. Termin pojawiał się również w pracach Teilharda de Chardin.
Termin używany w odniesieniu do poziomu organizacji życia, w bliskim znaczeniu pojęcia Gaja.

</doc>
<doc id="1063909" url="https://pl.wikipedia.org/wiki?curid=1063909" title="Iwan Berładnik">
Iwan Berładnik

Iwan Berładnik (ur. około 1112 - zm. 1162 w Salonikach) - książę dźwinogrodzki (1129-1145) i halicki (1145), jedyny syn Rościsława Wołodarewicza.
Nazwany tak z powodu pobytu i rządzenia w grodzie Berład (obecnie Bârlad w Rumunii), który był miejscem spotkań różnego rodzaju uciekinierów, zarówno chłopów, jak i bojarów oraz książąt, z całej Rusi Kijowskiej (berładników). Uciekł tam po przegranej walce o Halicz w 1144. W 1145 udał się na dwór wielkoksiążęcy do Kijowa i tam przebywał do 1158, w którym powrócił do Berładu.

</doc>
<doc id="1063910" url="https://pl.wikipedia.org/wiki?curid=1063910" title="Roman Szyszkin">
Roman Szyszkin

Roman Aleksandrowicz Szyszkin (ros. Роман Александрович Шишкин, ur. 27 stycznia 1987 w Woroneżu) – rosyjski piłkarz grający na pozycji środkowego lub bocznego obrońcy albo defensywnego pomocnika.
Kariera klubowa.
Szyszkin urodził się w mieście Woroneż. Po ukończeniu miejscowej szkoły piłkarskiej, w wieku 15 lat podpisał kontrakt z klubem Fakieł Woroneż. Przez kilka lat występował w rezerwach tego klubu, a w 2004 roku wyjechał z rodzicami do Moskwy. Trafił do Spartaka Moskwa, a do tego klubu ściągnął go włoski trener Nevio Scala. W tamtym roku zadebiutował nawet w Premier Lidze w meczu z FK Rostów (5:2) mając 17 lat, ale na skutek transferów Nemanji Vidicia i Clemente Rodrígueza nie miał szans na grę i został odesłany do rezerw Spartaka. Do pierwszego zespołu Roman wrócił w 2006 roku, a na skutek kontuzji Jegora Titowa wskoczył do pierwszego składu. Po powrocie Titowa do drużyny, Radoslav Kováč został przesunięty do pomocy, Martin Jiránek do środka defensywy, a Szyskin zaczął grać na prawej obronie. Niedługo potem do zespołu przybył Brazylijczyk Géder, ale Szyskin nie stracił miejsca w składzie i do końca roku 2006 był jego zawodnikiem. Wywalczył wicemistrzostwo Rosji, a także zadebiutował w fazie grupowej Ligi Mistrzów. W 2007 roku ponownie został wicemistrzem kraju.
W 2009 roku Szyszkin został wypożyczony do Krylji Sowietow Samara. 5 kwietnia zadebiutował w przegranym 1:2 wyjazowym spotkaniu z Lokomotiwem Moskwa. W Krylji grał do końca roku.
W 2010 roku Szyszkin przeszedł do Lokomotiwu Moskwa. Zadebiutował w nim 7 sierpnia 2010 w meczu z Krylją Sowietow (0:0). W sezonie 2014/2015 zdobył z Lokomotiwem Puchar Rosji.
W 2017 roku Szyszkin został zawodnikiem FK Krasnodar, w którym zadebiutował 5 marca 2017 w zremisowanym 2:2 domowym meczu ze Spartakiem Moskwa. Wiosną 2019 był z niego wypożyczony do Krylji Sowietow Samara.
Jesienią 2019 Szyszkin grał w zespole Torpeda Moskwa, a wiosną 2020 w Spartaka-2 Moskwa. Latem 2020 przeszedł do Znamii Nogińsk.
Kariera reprezentacyjna.
Szyskin ma za sobą występy w młodzieżowej reprezentacji Rosji U-21. Natomiast 24 marca 2007 zadebiutował w pierwszej reprezentacji w wygranym 2:0 spotkaniu z Estonią, rozegranym w ramach eliminacji do Euro 2008. Od 2007 do 2017 rozegrał w kadrze narodowej 16 meczów.

</doc>
<doc id="1063911" url="https://pl.wikipedia.org/wiki?curid=1063911" title="Męcka Wola (przystanek kolejowy)">
Męcka Wola (przystanek kolejowy)

Męcka Wola – przystanek kolejowy w Grabowcu, w województwie łódzkim, w Polsce. Położony jest na linii kolejowej warszawsko-kaliskiej.
W roku 2017 przystanek obsługiwał 50–99 pasażerów na dobę.

</doc>
<doc id="1063917" url="https://pl.wikipedia.org/wiki?curid=1063917" title="Jim Hines">
Jim Hines

Jim Hines, właśc. James Ray Hines (ur. 10 września 1946 w Dumas) – amerykański lekkoatleta, sprinter.
Przebieg kariery.
Choć urodzony w stanie Arkansas, Hines wychowywał się w Oakland w Kalifornii. Zanim zajął się lekką atletyką, uprawiał w młodości baseball. Jako lekkoatleta wsławił się najpierw przebiegnięciem 100 m poniżej 10 sekund jako pierwszy człowiek na świecie. Miało to miejsce w Sacramento podczas amerykańskich kwalifikacji przedolimpijskich w 1968. Według obowiązującego wówczas pomiaru ręcznego Hines przebiegł dystans w 9,9 s, a według pomiaru elektronicznego w 10,03 s na tych samych zawodach dwóch innych lekkoatletów, Charles Greene i Ronnie Ray Smith, także uzyskało czas 9,9 s (elektronicznie, odpowiednio 10,09 s i 10,13 s).
Na Igrzyskach Olimpijskich w 1968 w Meksyku Hines zdobył złote medale na 100 m i w sztafecie 4 x 100 m. Ustanowił rekordy świata w obu konkurencjach: 9,95 s na 100 m i 38,2 s w sztafecie. W sumie ustanawiał 5 razy rekordy świata: 3 razy na 100 m, raz w sztafecie 4 x 100 m i raz na dystansie jardowym.
Po Igrzyskach Hines zaczął zawodowo uprawiać futbol amerykański. W 1968 został wybrany do drużyny Miami Dolphins. Nie odniósł jednak sukcesów w tej dyscyplinie mimo umiejętności biegowych. Dla Miami Dolphins rozegrał tylko 10 meczów. W 1970 wystąpił w jednym meczu Kansas City Chiefs i na tym zakończył karierę sportową. Pracował później z młodzieżą w Houston oraz przy wydobyciu ropy naftowej.
Rekordy życiowe.
źródło:

</doc>
<doc id="1063918" url="https://pl.wikipedia.org/wiki?curid=1063918" title="Francois Gigot de la Peyronie">
Francois Gigot de la Peyronie



</doc>
<doc id="1063920" url="https://pl.wikipedia.org/wiki?curid=1063920" title="Monotrematum">
Monotrematum

Monotrematum - wymarły rodzaj prassaka z rodziny dziobakowatych (Ornithorhynchidae), jedyny nieaustralijski stekowiec żyjący w paleocenie 61 milionów lat temu w Ameryce Południowej w Patagonii.

</doc>
<doc id="1063922" url="https://pl.wikipedia.org/wiki?curid=1063922" title="Aleksandrs Breņķis">
Aleksandrs Breņķis

Aleksandrs Breņķis (ur. 28 stycznia 1896 r. na Łotwie w granicach Rosji, zm. 5 lutego 1975 r. w Milwaukee) – łotewski wojskowy (pułkownik), dowódca 3 Łotewskiego Pułku Granicznego SS, a następnie oficer w Generalnym Inspektoracie łotewskich oddziałów SS pod koniec II wojny światowej.
28 stycznia 1919 r. wstąpił do nowo formowanej armii łotewskiej, dostając stopień podporucznika. W lipcu tego samego roku awansował na porucznika. Od sierpnia do listopada pełnił funkcję komendanta miasta Jūrmala, do stycznia 1920 r. – regionu wojskowego Tukums, a do kwietnia 1921 r. – regionu Rezekne (jednocześnie był szefem sztabu). W tym czasie dostał stopień kapitana. Do 28 czerwca 1922 r. był zastępcą komendanta regionu Rezekne, a do 11 maja 1935 r. – regionu Jaunjelgava-Ilukste, awansując w 1925 r. na podpułkownika. Do 1 czerwca 1939 r. pełnił funkcję komendanta regionu Daugavpils, a do aneksji Łotwy przez Sowietów w 1940 r. – regionu Daugavpils-Ilukste, awansując do stopnia pułkownika. Po zajęciu obszaru Łotwy przez wojska niemieckie w 1941 r., podjął współpracę z okupantami. 7 lutego 1944 r. stanął na czele 3 Łotewskiego Pułku Granicznego SS w stopniu Waffen-Standartenführera der SS. Już 22 lutego tego roku przeszedł do Generalnego Inspektoratu łotewskich oddziałów SS, zostając szefem SS-Wehrbezirkskommando Riga-Land und Madona. Od października był szefem biura werbunkowego regionu administracyjnego Talsi. Po zakończeniu wojny przedostał się na obszary zajęte przez wojska alianckie. W 1951 r. wyjechał do USA, gdzie zamieszkał w miejscowości Fargo.
Był odznaczony m.in. Orderem Trzech Gwiazd 4 klasy, Krzyżem Chwały Aizsargi.

</doc>
<doc id="1063925" url="https://pl.wikipedia.org/wiki?curid=1063925" title="Filippo Boncompagni">
Filippo Boncompagni

Filippo Boncompagni (ur. 7 września 1548 w Bolonii, zm. 9 czerwca 1586 w Rzymie) – włoski kardynał.
Życiorys.
Urodził się w Bolonii i studiował prawo na miejscowym uniwersytecie. Był bratankiem papieża Grzegorza XIII, który w 1572 mianował go kardynałem prezbiterem San Sisto i superintendentem generalnym Stolicy Apostolskiej. Wielki penitencjariusz (1579–86) i prefekt Św. Kongregacji Soboru Trydenckiego (1580–86). Uczestniczył w konklawe 1585, na którym przewodził grupie kardynałów nominowanych przez swojego wuja. Nowy papież Sykstus V zdymisjonował go ze stanowiska superintendenta generalnego, powierzając ją swojemu krewnemu Alessandro Peretti de Montalto. Zmarł w Rzymie i został pochowany w bazylice Santa Maria Maggiore, której był archiprezbiterem od 1581 roku.

</doc>
<doc id="1063930" url="https://pl.wikipedia.org/wiki?curid=1063930" title="Joanna Detko">
Joanna Detko



</doc>
<doc id="1063932" url="https://pl.wikipedia.org/wiki?curid=1063932" title="Allan Wells">
Allan Wells

Allan Wipper Wells (ur. 3 maja 1952 w Edynburgu) – szkocki lekkoatleta, sprinter, mistrz i wicemistrz olimpijski.
Przebieg kariery.
Na igrzyskach Wspólnoty Narodów reprezentował Szkocję, a na innych imprezach międzynarodowych Wielką Brytanię.
Pierwotnie specjalizował się w skoku w dal i trójskoku, ale od połowy lat 70. skoncentrował się na sprincie. Dopiero jednak w 1976 zszedł poniżej bariery 11 sekund w biegu na 100 metrów.
Pierwsze sukcesy międzynarodowe przyszły w 1978, kiedy to Wells pobił rekord Wielkiej Brytanii na 100 metrów wynikiem 10,15 s. Na igrzyskach Wspólnoty Narodów w Edmonton wygrał bieg na 200 metrów (poprawiając w przedbiegach rekord W. Brytanii na 20,61 s) oraz był członkiem zwycięskiej sztafety 4 × 100 metrów, a na 100 metrów zdobył srebrny medal, przegrywając jedynie z Donem Quarrie z Jamajki. Zajął 6. miejsca w finale biegu na 100 metrów i w sztafecie 4 × 100 metrów na mistrzostwach Europy w Pradze. W 1979 zwyciężył na 200 metrów w finale Pucharu Europy w Turynie przed rekordzistą świata Pietro Menneą, a na 100 metrów zajął 3. miejsce.
Na igrzyskach olimpijskich w 1980 w Moskwie Wells startował w trzech konkurencjach, za każdym razem dochodząc do finału. Na 100 m ustanowił w ćwierćfinale kolejny rekord W. Brytanii 10,11 s. W finale zwyciężył w czasie 10,25 s przed faworytem Kubańczykiem Silvio Leonardem (ten sam czas). W biegu na 200 metrów zdobył srebrny medal (za Pietro Menneą, a przed Donem Quarrie), a w sztafecie 4 × 100 metrów zajął 4. miejsce.
Wells wygrał bieg na 100 m podczas Pucharu Europy w Zagrzebiu w 1981, a na 200 m był drugi. W zawodach Pucharu Świata w 1981 w Rzymie zajął takie same miejsca. Zwyciężył na 100 metrów i na 200 metrów na igrzyskach Wspólnoty Narodów w 1982 w Brisbane (na 200 m wspólnie z Anglikiem Michaelem McFarlane), a w sztafecie 4 × 100 metrów zajął wraz z kolegami 3. miejsce. Po raz kolejny odniósł zwycięstwo w finale Pucharu Europy w 1983 w Londynie, tym razem na 200 m (na 100 m był drugi). Na mistrzostwach świata w 1983 w Helsinkach był czwarty w finale zarówno na 100 m, jak i na 200 m.
Wystąpił na igrzyskach olimpijskich w 1984 w Los Angeles. Na 100 m odpadł w półfinale, a sztafeta 4 × 100 metrów z jego udziałem zajęła 7. miejsce w finale. Startował na mistrzostwach Europy w 1986 w Stuttgarcie, gdzie był piąty w finałach 100 m i 200 m.
Był mistrzem Wielkiej Brytanii (AAA) w biegu na 100 metrów w 1980, wicemistrzem na tym dystansie w 1976 i 1983 oraz brązowym medalistą w 1987, a także halowym mistrzem w biegu na 60 metrów w 1977. Był również mistrzem UK Championships w biegach na 100 metrów i na 200 metrów w 1978 oraz wicemistrzem w biegu na 100 metrów i brązowym medalistą w biegu na 200 metrów w 1977.
Wielokrotnie poprawiał rekordy Wielkiej Brytanii w biegu na 100 metrów (do wspomnianego wyżej czasu 10,11 s uzyskanego 24 lipca 1980 w Moskwie) i w biegu na 200 metrów (do wyniku 20,21 s osiągniętego 28 lipca 1980 w Moskwie), a także trzykrotnie w sztafecie 4 × 100 metrów (do czasu 38,62 s uzyskanego 21 sierpnia 1980 w Moskwie).
Rekordy życiowe.
źródło:

</doc>
<doc id="1063934" url="https://pl.wikipedia.org/wiki?curid=1063934" title="Berładnicy">
Berładnicy

Berładnicy ("Brodnicy") - zbiegła z Rusi Kijowskiej wskutek ucisku feudalnego ludność chłopska, osiedlająca się w Mołdawii, w okolicach grodu Berład, oraz nad dolnym Donem.
Oprócz chłopów, udawali się tam niezadowoleni z rządów bojarzy. Ludność ta zajmowała się głównie rybactwem, polowaniem, i uprawą roli, nie gardziła również rzemiosłem wojennym.
Pierwsza wzmianka o nich pojawiła się w "Latopisie Ipatijewskim" - sześciotysięczny oddział berładników pod dowództwem kniazia-izgoja Iwana Berładnika napadł w 1159 na halickie grody Kuczelmyn i Uszyca. W 1160 berładnicy zdobyli gród Olesz w dolnym biegu Dniepru, ale zostali rozbici przez wojska Rościsława Mścisławicza koło wsi Dcynia.
Od XIII wieku nie zaobserwowano wzmianek o berładnikach.

</doc>
<doc id="1063935" url="https://pl.wikipedia.org/wiki?curid=1063935" title="Ostrewka (Dolina Łatana)">
Ostrewka (Dolina Łatana)

Ostrewka (słow. "Ostrvký") – odchodzący na północny zachód do Doliny Łatanej boczny grzbiet od Zadniego Zabratu (1693 m n.p.m.) w słowackich Tatrach Zachodnich. W większości jest zalesiony. Grzbiet ten oddziela Dolinę Zadnią Łataną od Szyndlowego Żlebu. W rogu pomiędzy stokami Rakonia i górnej części Ostrewki znajduje się lodowcowy kocioł Praszywe.
Dawniej na Ostrewce znajdowały się wypasane polany. Po zniesieniu wypasu i włączeniu w 1978 r. tego rejonu do TANAP-u zaczęły zarastać. Zachodnimi zboczami tego grzbietu prowadzi szlak turystyczny.

</doc>
<doc id="1063936" url="https://pl.wikipedia.org/wiki?curid=1063936" title="Jolanta Dylewska">
Jolanta Dylewska

Jolanta Dylewska (ur. 9 marca 1958 we Wrocławiu) – operatorka filmowa, scenarzystka i reżyserka filmów dokumentalnych, pedagog.
Życiorys.
Spędziła młodość w Oleśnicy. Absolwentka Liceum Ogólnokształcącego im. Juliusza Słowackiego w Oleśnicy w roku 1977. Absolwentka Wydziału Reżyserii Filmowej i Telewizyjnej oraz Wydziału Operatorskiego i Realizacji Telewizyjnej Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi w 1989 roku.
Profesor sztuk plastycznych i wykładowca Wydziału Operatorskiego i Realizacji Telewizyjnej Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi oraz Wydziału Kompozycji Obrazu i Kinematografii Filmakademie Baden-Württemberg w Ludwigsburgu w Niemczech.
Członkini Europejskiej Akademii Filmowej i Stowarzyszenia Twórców Obrazu Filmu Fabularnego. Laureatka licznych nagród filmowych. Odznaczona w 2013 roku Srebrnym Medalem „Zasłużony Kulturze Gloria Artis”.

</doc>
<doc id="1063937" url="https://pl.wikipedia.org/wiki?curid=1063937" title="Jaroslav Bába">
Jaroslav Bába

Jaroslav Bába (ur. 2 września 1984 w Karwinie) – czeski lekkoatleta specjalizujący się w skoku wzwyż.
W roku 2004 wywalczył brązowy medal olimpijski. Bába ma w dorobku brązowy medal halowych mistrzostw świata (Budapeszt 2004). Złoty medalista mistrzostw Europy juniorów (Tampere 2003) i młodzieżowych mistrzostw Starego Kontynentu (Erfurt 2005). Drugi zawodnik superligi drużynowych mistrzostw Europy (Leiria 2009) i Światowego Finału IAAF (Saloniki 2009).

</doc>
<doc id="1063938" url="https://pl.wikipedia.org/wiki?curid=1063938" title="Alessandro Specchi">
Alessandro Specchi

Alessandro Specchi (ur. 1668 w Rzymie, zm. 16 listopada 1729 tamże) – włoski architekt i akwaforysta.
Uczył się u Carla Fontany. Początkowo specjalizował się w akwafortach przedstawiający weduty Rzymu. Jako architekt pozostawał pod wpływem dzieł Francesca Borrominiego. Jego pierwsze prace to odnowienie Porto di Repeta na Tybrze. Port został zniszczony w 1874. W 1711 został członkiem Akademii św. Łukasza, akademii artystów w Rzymie. Zaprojektował ołtarz główny w Panteonie.
W roku 1723 wspólnie z Francesco de Sanctisem zaprojektował Schody Hiszpańskie na Piazza di Spagna w Rzymie.

</doc>
<doc id="1063942" url="https://pl.wikipedia.org/wiki?curid=1063942" title="Beni (departament)">
Beni (departament)

Beni – departament w północnej Boliwii. Zajmuje powierzchnię 213 564 km². W 2012 roku liczył 422 008 mieszkańców, a gęstość zaludnienia wynosiła 1,98 mieszk./km². Stolicą departamentu jest Trinidad. Administracyjnie departament dzieli się na 8 prowincji, w skład których wchodzi łącznie 48 kantonów. 
Jest to najrzadziej zaludniona część Boliwii. Panuje tu gorący i wilgotny klimat. Na terytorium departamentu dominują lasy deszczowe (na północy i wschodzie) oraz pampa (na pozostałym obszarze). 
Historia.
Na obszarze pampy występuje system kopców, połączonych groblami. Jest to dzieło ludów prekolumbijskich. Kopce są zabezpieczone przed rozmyciem na skutek częstych wylewów rzecznych poprzez wzmocnienie ich konstrukcji odłamkami naczyń ceramicznych. Tak duża ilość użytej do budowy sztucznych wysp ceramiki świadczy o istnieniu w rejonie Beni rozwiniętej cywilizacji, niezbadanej jeszcze przez współczesną naukę. System ten przewyższa rozmachem budowy egipskie piramidy. Był używany od ok. 1100 p.n.e. do ok. 1450 n.e. 
Demografia.
W 2012 roku populacja departamentu liczyła 422 008 mieszkańców. W porównaniu z 2001 rokiem rosła ona średnio o 1,34% rocznie. 
Miasta departamentu.
Tabela przedstawie główne miasta departamentu: 
Podział na prowincje.
Tabela przedstawia populację poszczególnych prowincji departamentu Beni w 2001 roku, z wyróżnieniem mężczyzn i kobiet. 

</doc>
<doc id="1063948" url="https://pl.wikipedia.org/wiki?curid=1063948" title="Courtney Peldon">
Courtney Peldon

Courtney Peldon (ur. 13 kwietnia 1981 w Nowym Jorku, USA) - amerykańska aktorka filmowa i telewizyjna. 
Życiorys.
Występowała w serialach "Boston Public" (2003-2005) jako Becky Emerson oraz w "Home Improvement" (1997-1998) jako Lauren. W 2005 r. pojawiła się w horrorze Tobe'a Hoopera "Kostnica". Obecnie jest żoną Crispina Glovera.

</doc>
<doc id="1063949" url="https://pl.wikipedia.org/wiki?curid=1063949" title="Kędzierzyn Koźle Azoty">
Kędzierzyn Koźle Azoty

Kędzierzyn Koźle Azoty – przystanek kolejowy w Azotach, dzielnicy Kędzierzyna-Koźla, w województwie opolskim, w Polsce.
W roku 2017 przystanek obsługiwał 20–49 pasażerów na dobę.

</doc>
<doc id="1063951" url="https://pl.wikipedia.org/wiki?curid=1063951" title="Francesco De Sanctis (architekt)">
Francesco De Sanctis (architekt)

Francesco De Sanctis (ur. 1679 w Rzymie, zm. 1731) – włoski architekt. Wspólnie z Alessandrem Specchim zaprojektował Schody Hiszpańskie w Rzymie. Inne znane dzieło to elegancka fasada kościoła Trinità dei Pellegrini.

</doc>
<doc id="1063952" url="https://pl.wikipedia.org/wiki?curid=1063952" title="Make Some Noise">
Make Some Noise

Make Some Noise – drugi singel z drugiego sezonu serialu Hannah Montana, a zarazem piąty singel Hannah Montany. Premiera wideo utworu miała miejsce 12 kwietnia 2007.

</doc>
<doc id="1063954" url="https://pl.wikipedia.org/wiki?curid=1063954" title="Herb McKenley">
Herb McKenley

Herbert Henry "Herb" McKenley (ur. 10 lipca 1922 w Pleasant Valley w regionie Clarendon, zm. 26 listopada 2007 w Kingston) – jamajski lekkoatleta sprinter.
Jako student University of Illinois był akademickim (NCAA) mistrzem USA na 220 jardów i 440 jardów w 1946 i 1947. Wygrał także mistrzostwa USA (AAU) na 440 jardów w 1945, 1947 i 1948. W 1947 był posiadaczem najlepszych wyników na świecie na 100 m (10,3 s), 200 m (20,4 s) i 400 m (46,2 s). Jest jedynym lekkoatletą, który to osiągnął.
Przed Igrzyskami Olimpijskimi w 1948 w Londynie poprawił rekord świata na 400 m osiągając 45,9 s. We wcześniejszym biegu ustanowił rekord świata na 440 jardów wynikiem 46,0 s. Na Igrzyskach niespodziewanie przegrał w finale biegu na 400 m ze swym rodakiem Arthurem Wintem zdobywając srebrny medal. Na 200 m był czwarty, a sztafeta 4 x 400 m z jego udziałem nie ukończyła biegu finałowego wskutek kontuzji Winta. Na pierwszych Igrzyskach Panamerykańskich w 1951 zdobył brązowe medale na 100 m, 200 m i 400 m.
Na Igrzyskach Olimpijskich w 1952 w Helsinkach McKenley zdobył złoty medal w sztafecie 4 x 400 m ustanawiając rekord świata 3.03,9 min., a także srebrne medale na 100 m i 400 m.
Po zakończeniu kariery sportowej był trenerem na Jamajce.

</doc>
<doc id="1063955" url="https://pl.wikipedia.org/wiki?curid=1063955" title="Rūdolfs Ciemiņš">
Rūdolfs Ciemiņš

Rūdolfs Ciemiņš (ur. 24 marca 1897 r. w Zvartava na Łotwie w granicach Rosji, zm. 14 lutego 1945 r. w Dreźnie) – łotewski wojskowy (podpułkownik), prefekt miasta Dyneburg, a następnie dowódca 2 Łotewskiego Pułku Granicznego SS podczas II wojny światowej.
28 grudnia 1918 r. wstąpił do nowo formowanej armii łotewskiej, dostając stopień podporucznika. Od maja 1919 r. służył w 5 Samodzielnym Batalionie. W sierpniu tego roku awansował na porucznika. Od września 1919 r. do 1921 r. był oficerem w 8 Pułku Piechoty w Dyneburgu. W 1921 r. dostał stopień kapitana. Do 1922 r. służył w Łatgalskim Pułku Partyzanckim, po czym został przydzielony do 1 Pułku Piechoty w miejscowości Lipawa. W 1932 r. awansował na podpułkownika. Od 1932 r. do października 1934 r. był intendentem w 1 Pułku Piechoty. Do 2 kwietnia 1938 r. pełnił funkcję szefa regionu wojskowego Jaunlatgale, do 25 czerwca 1940 r. – regionu Abrene, a do października tego roku – regionu Jelgava-Bauska. Po zajęciu obszaru Łotwy przez wojska niemieckie w 1941 r., podjął współpracę z okupantami. Do sierpnia tego roku był komendantem miejscowości Gaujiena, a do 1943 r. prefektem Daugavpils. Od lutego do 18 maja 1944 r. dowodził 2 Łotewskim Pułkiem Granicznym SS w stopniu Waffen-Obersturmbannführera der SS, po czym został zwolniony ze służby wojskowej. W obliczu nadciągającej Armii Czerwonej latem 1944 r. wyjechał do Niemiec, gdzie zginął podczas wielkiego bombardowania Drezna 14 lutego 1945 r.
Był odznaczony m.in. łotewskim Orderem Trzech Gwiazd 5 klasy i rosyjskim Orderem Św. Anny 4 klasy.

</doc>
<doc id="1063957" url="https://pl.wikipedia.org/wiki?curid=1063957" title="Jewhenij Kusznariow">
Jewhenij Kusznariow

Jewhenij Petrowycz Kusznariow, ukr. Євгеній Петрович Кушнарьов (ur. 29 stycznia 1951 w Charkowie, zm. 17 stycznia 2007 w Iziumie) – ukraiński polityk, wieloletni działacz partii komunistycznej, szef Administracji Prezydenta Ukrainy (1996–1998).
Życiorys.
Z wykształcenia inżynier budownictwa, studia ukończył w Charkowie. Początkowo pracował w przemyśle, a od początku lat 80. był etatowym pracownikiem partii komunistycznej. Od 1990 do 1994 sprawował mandat deputowanego do Rady Najwyższej. Był też merem Charkowa, a od 1996 do 1998 szefem Administracji Prezydenta Ukrainy w czasie prezydentury Łeonida Kuczmy. Od 2000 do 2004 pełnił funkcję gubernatora obwodu charkowskiego, a w latach 2004–2005 kierował radą obwodową, w której zasiadał od 2001. Był pierwszym wiceprzewodniczącym Partii Ludowo-Demokratycznej.
Należał do głównych przeciwników pomarańczowej rewolucji, w trakcie której wzywał do odłączenia się od Ukrainy wschodnich regionów. W 2005 założył własne ugrupowanie pod nazwą Nowa Demokracja, z którym po kilku miesiącach przystąpił do Partii Regionów. Z listy ugrupowania Wiktora Janukowycza w 2006 uzyskał ponownie mandat poselski, obejmując stanowisko zastępcy przewodniczącego frakcji.
Zmarł na skutek postrzelenia w trakcie polowania.

</doc>
<doc id="1063962" url="https://pl.wikipedia.org/wiki?curid=1063962" title="Dariusz Kłoda">
Dariusz Kłoda

Dariusz Kłoda (ur. 2 marca 1972 w Zebrzydowicach) – polski piłkarz, grający na pozycji bramkarza. Znany z występów w Odrze Wodzisław Śląski.

</doc>
<doc id="1063968" url="https://pl.wikipedia.org/wiki?curid=1063968" title="Billie Myers">
Billie Myers

Billie Myers (ur. 14 czerwca 1971) – angielska piosenkarka rockowa.
Życiorys.
Myers została odkryta w klubie nocnym przez producenta Petera Q. Harrisa. Podpisała kontrakt z Universal Music i niedługo później jej piosenki zaczęły być grane w radiach na całym świecie.
Najważniejszym momentem w jej karierze było ukazanie się singla „Kiss the Rain” z debiutanckiej płyty "Growing, Pains" w 1998 roku. Zajął on 4. miejsce w angielskim plebiscycie singli. „Kiss the Rain” został zagrany w amerykańskim serialu telewizyjnym "Dawson's Creek".
W czerwcu 2000 r. Myers wydała drugi album pt. "Vertigo", który był promowany singlem „Am I Here Yet?”, zrealizowanym w Stanach Zjednoczonych. Następnie Myers zerwała kontrakt z firmą Universal Music.
Jej ostatni singel „Just Sex” powstał w listopadzie 2005.

</doc>
<doc id="1063973" url="https://pl.wikipedia.org/wiki?curid=1063973" title="Growing, Pains">
Growing, Pains

Growing, Pains – album muzyczny wydany przez Billie Myers w 1997 roku.

</doc>
<doc id="1063974" url="https://pl.wikipedia.org/wiki?curid=1063974" title="Droga krajowa nr 37 (Węgry)">
Droga krajowa nr 37 (Węgry)

Droga krajowa nr 37 (węg. "37-es főút") – droga krajowa w północno-wschodnich Węgrzech, w komitacie Borsod-Abaúj-Zemplén. Długość - 82 km. Przebieg: 

</doc>
<doc id="1063976" url="https://pl.wikipedia.org/wiki?curid=1063976" title="Szczeciński Węzeł Kolejowy">
Szczeciński Węzeł Kolejowy



</doc>
<doc id="1063977" url="https://pl.wikipedia.org/wiki?curid=1063977" title="Emīls Grapmanis">
Emīls Grapmanis

Emīls Grapmanis (ur. 11 stycznia 1903 w Plavinu na Łotwie (należącej wtedy do Rosji), zm. 7 sierpnia 1989 w Felbach w RFN) – łotewski wojskowy (podpułkownik), oficer w Generalnym Inspektoracie łotewskich oddziałów SS pod koniec II wojny światowej.
23 maja 1919 r. wstąpił do nowo formowanej armii łotewskiej jako szeregowiec. W maju 1920 r. ukończył akademię wojskową, dostając stopień podporucznika. Dostał przydział do 7 Pułku Piechoty w Siguldzie, a w 1923 r. został przeniesiony do sztabu Dywizji Łatgalskiej. W 1924 r. awansował na porucznika. W tym samym roku przeszedł do redakcji pisma wojskowego „Latvijas Kareivis”. W 1933 r. został zastępcą redaktora naczelnego, a w 1934 r. objął funkcję redaktora, dostając stopień kapitana. Od 1937 r. był adiutantem ministra wojny w stopniu podpułkownika. W 1940 r. przeniesiono go do magazynów armijnych. Po aneksji Łotwy przez Sowietów został w październiku 1940 r. zwolniony ze służby wojskowej. Po zajęciu obszaru Łotwy przez wojska niemieckie w 1941 r., podjął współpracę z okupantami. Od 27 grudnia 1943 r. pełnił funkcję szefa Departamentu Kulturalno-Dobroczynnego w Generalnym Inspektoracie łotewskich oddziałów SS w stopniu Waffen-Obersturmbannführera der SS, a od 1 czerwca 1944 r. do 2 maja 1945 r. – szefa Departamentu Dobroczynnego. Po zakończeniu wojny przedostał się do Szwecji, a następnie do RFN, gdzie zmarł 7 sierpnia 1989 r.
Był odznaczony m.in. łotewskim Orderem Trzech Gwiazd 5 klasy i Krzyżem Chwały Aizsargi oraz litewskim Medalem 10-lecia Niepodległości.

</doc>
<doc id="1063978" url="https://pl.wikipedia.org/wiki?curid=1063978" title="Droga krajowa nr 38 (Węgry)">
Droga krajowa nr 38 (Węgry)

Droga krajowa nr 38 (węg. "38-as főút") – droga krajowa w północno-wschodnich Węgrzech, w komitatach Borsod-Abaúj-Zemplén i Szabolcs-Szatmár-Bereg. Długość - 39 km. Przebieg: 

</doc>
<doc id="1063979" url="https://pl.wikipedia.org/wiki?curid=1063979" title="Madhja Pradesz">
Madhja Pradesz



</doc>
<doc id="1063980" url="https://pl.wikipedia.org/wiki?curid=1063980" title="Pijana dziewczyna śpiąca przy stole">
Pijana dziewczyna śpiąca przy stole

Pijana dziewczyna śpiąca przy stole albo "Służąca śpiąca przy stole" () – obraz Jana Vermeera datowany na lata ok. 1657. Obraz jest sygnowany – podpis znajduje się z lewej strony, nad głową dziewczyny.
Obraz został zapisany w spadku przez Benjamina Altmanna Metropolitan Museum of Art w 1913. W muzeum tym znajduje się do dziś.
Wcześniejsze znane dziś dzieła Vermeera to dwa płótna o tematyce historycznej ("Chrystus w domu Marii i Marty" i "Toaleta Diany") i obraz przedstawiający scenę w domu schadzek ("U stręczycielki"). To natomiast można uznać za pierwsze dzieło stricte rodzajowe, której to dziedzinie malarstwa Vermeer poświęci się przez resztę życia. Obraz wykazuje pewne zbieżności ze "Stręczycielką" (1657): w obu dominują tony żółte i czerwone, na pierwszym planie został umieszczony wielobarwny dywan, a rysy kobiet, przedstawionych na płótnach, są bardzo podobne. Najprawdopodobniej oba płótna powstały w niedługim odstępie czasu, stąd "Pijana dziewczyna..." datowana jest powszechnie na lata ok. 1657.
Dziewczyna we wnętrzu.
Płótno przedstawia samotną, młodą kobietę we wnętrzu, siedzącą za stołem na tle ściany. Z prawej strony obrazu widać uchylone drzwi, prowadzące do innego pomieszczenia. Z przodu widoczny jest rozłożony na stole i udrapowany dywan, na którym stoi biała karafka i misa z owocami. Dziewczyna, ubrana w brunatną suknię z białym kołnierzem, prawą ręką podpiera głowę, oczy ma zamknięte. W lewym górnym rogu, ponad jej głową, widać zacieniony fragment obrazu przedstawiającego putto lub kupidyna, przypisywanego Caesarowi van Everdingen. To samo płótno pojawia się także jako "obraz w obrazie" w "Kobiecie stojącej przy klawesynie" i "Lekcji muzyki". Tutaj jednak u stóp kupidyna malarz umieścił maskę. Wśród badaczy nie ma zgody, czy elementowi temu można przypisywać znaczenie symboliczne. Zdaniem Alberta Blankerta Seymour Slive twierdzi, że maska nie ma znaczenia symbolicznego . Przeciwnego zdania jest de Jongh. O znaczeniu maski pisze także John Michael Montias, który zauważa, że symbolizuje ona fałsz i udawanie . Dziewczyna, przedstawiona na płótnie, jest sama, jednak nie było tak w pierwotnych zamierzeniach malarza – badanie promieniami Rentgena wykazało, że początkowo w otwartych drzwiach Vermeer namalował psa, a w sąsiednim pomieszczeniu mężczyznę. Kobieta często uważana jest za służącą, tym niemniej jej strój wskazuje raczej na panią domu. Natomiast służącą z gospodynią przedstawił Nicolaes Maes na obrazie "Leniwa służąca" (albo: "Wnętrze ze śpiącą służącą i jej gospodynią"), który często jest przywoływany w kontekście dzieła Vermeera.
Przedmioty przedstawione na stole są trudne do rozpoznania, gdyż ta część obrazu jest mocno zniszczona. Bez wątpienia znajduje się tu biała karafka na wino, która pojawia się także na innych obrazach Vermeera: "Lekcja muzyki" i "Dziewczyna z kieliszkiem wina". Przed śpiącą stoi słabo widoczny wśród barwnego dywanu kieliszek, jaki odpowiedni był dla młodej dziewczyny. Drugi leży przewrócony obok karafki – to szklanica, odpowiednia dla mężczyzny. Ona także jest trudno dostrzegalna, jednak ze względu na złą konserwację płótna. Na krawędzi stołu położony jest długi nóż, którego koniec ostrza styka się pod fałdami półprzezroczystej tkaniny z innym sztućcem (widelcem lub łyżką). Materiał spowija także biały, okrągły przedmiot, identyfikowany jako przewrócona karafka albo jajko. O karafce pisze John Nash, a o jajku Norbert Schneider, który dodatkowo przypisuje mu symboliczne znaczenie.
Przesłanie.
Najprawdopodobniej obraz ten nie jest tylko realistycznym przedstawieniem śpiącej dziewczyny, ale, podobnie jak i wiele ówczesnych dzieł, ma także wymowę o charakterze moralizatorskim. Już w katalogu z 1696 roku obraz zatytułowany był: "Pijana dziewczyna (służąca) śpiąca przy stole" ("Een dronke slapende meyd aen een tafel"). Tytuł potwierdza niemal pusta szklanka, karafka oraz nieporządny wygląd śpiącej (niedbale zapięty kołnierz). Co więcej, "napisy pod rycinami z tego samego czasu, ukazujące identyczny temat, dowodzą, że tego rodzaju przedstawienie zawiera moralizujące przesłanie: ma ono pouczać, iż pijaństwo to rzecz niegodna, niepożądana i grzeszna i że słuszniej jest podążać cnotliwą drogą umiarkowania i wstrzemięźliwości – czyli Temperantii". Sam gest dziewczyny (głowa oparta na ręce) można powiązać z gestem melancholijnym (jest on zresztą bardzo podobny do gestu Marii z płótna "Chrystus w domu Marii i Marty") albo apatią. Tak bowiem tradycyjnie przedstawiano "acedię" (apatię, gnuśność), uważaną za skutek pijaństwa.
Spożycie wina przez dziewczynę można z kolei powiązać ze relacjami uczuciowymi, ale pozamałżeńskimi, na co wskazywałby zamalowany mężczyzna i obraz Everdingena z kupidynem, symbolem rozwiązłości. Everdingen swoje płótno zainspirował emblemem Ottona van Veena ("Amorum Emblemata", Antwerpia 1608), opatrzonym dewizą "Miłość wymaga szczerości". Karafka, stojąca na stole, zawiera wino, które pomaga mężczyźnie uwieść kobietę, co Vermeer przedstawił także na innych obrazach, m.in. "Dziewczyna z kieliszkiem wina".

</doc>
<doc id="1063982" url="https://pl.wikipedia.org/wiki?curid=1063982" title="Paolo Emilio Sfondrati">
Paolo Emilio Sfondrati

Paolo Emilio Sfondrati (ur. 21 marca 1560 w Mediolanie – zm. 14 lutego 1618 w Tivoli) – włoski kardynał, bratanek papieża Grzegorza XIV.
Życiorys.
Pochodził z Mediolanu. W młodości przyjaźnił się ze św. Filipem Nereuszem i został opatem Civate. Kiedy w 1590 roku jego wuj został papieżem, wezwał go do Rzymu i mianował kardynałem prezbiterem Santa Cecilia. Za jego pontyfikatu pełnił funkcje superintendenta generalnego i sekretarza stanu Stolicy Apostolskiej (1590-1591), gubernatora Fermo i Spoleto (1591) oraz legata w Bolonii i Romanii (1591-1592). Prefekt Trybunału Apostolskiej Sygnatury Łaski od 1591. Kamerling Św. Kolegium Kardynałów od stycznia 1607 do stycznia 1608. We wrześniu 1607 został wybrany biskupem Cremony. Utworzył tam kongregację wzorowaną na mediolańskich "Oblati" św. Karola Boromeusza. Nie rezydował na stałe w swojej diecezji i zrezygnował z niej w lipcu 1610. 17 sierpnia 1611 uzyskał promocję do rangi kardynała-biskupa Albano, mimo to nadal był nazywany "Kardynałem Santa Cecilia". Zmarł w Tivoli, a jego szczątki spoczęły w kościele Santa Maria in Trastevere w Rzymie.

</doc>
<doc id="1063986" url="https://pl.wikipedia.org/wiki?curid=1063986" title="Akademia Ekonomiczna w Krakowie">
Akademia Ekonomiczna w Krakowie



</doc>
<doc id="1063992" url="https://pl.wikipedia.org/wiki?curid=1063992" title="Koncert w Slane">
Koncert w Slane

Koncert w Slane (nazywany także Slane) – koncert odbywający się raz do roku na terenie prywatnej posiadłości z zamkiem w Slane w Irlandii. Slane leży pomiędzy miastami Navan i Drogheda, w odległości 45 kilometrów od Dublina.
Koncerty zazwyczaj odbywają się w lipcowe soboty i trwają od południa do godziny 22:00. Teren wokół zamku jest naturalnie ukształtowanym amfiteatrem i podczas koncertu może pomieścić ok. 80 tys. osób.
Pierwszy występ miał miejsce w 1981 roku. Rok 2001 był jedynym, w którym miały miejsce dwa koncerty. Obydwa dała grupa U2. W ostatnich latach koncert nie odbył się w: 2005, 2008 i 2010.
W roku 1995, podczas występu zespołu R.E.M., dwie osoby utonęły w rzece Boyne otaczającej teren koncertu. Jedna próbowała przepłynąć rzekę w celu dostania się na koncert, druga rzekomo została zepchnięta z mostu.

</doc>
<doc id="1063995" url="https://pl.wikipedia.org/wiki?curid=1063995" title="Calvin Smith">
Calvin Smith

Calvin Smith (ur. 8 stycznia 1961 w Bolton, w stanie Missisipi) – amerykański sprinter.
Rekordzista świata z 1983 na dystansie 100 metrów oraz dwukrotnie w sztafecie 4 x 100 m. Na mistrzostwach świata w 1983 w Helsinkach zdobył złote medale w biegu na 200 m i biegu na 100 w sztafecie 4 x 100 m oraz srebrny medal na 100 m (przegrał z Carlem Lewisem). Na igrzyskach olimpijskich w 1984 w Los Angeles wywalczył złoty medal w sztafecie 4 x 100 m. Obronił tytuł na 200 m na mistrzostwach świata w Rzymie 
Na kolejnych igrzyskach olimpijskich w 1988 w Seulu wywalczył brązowy medal indywidualnie na 100 m. W finale zajął 4. miejsce, ale zwycięzca Ben Johnson został zdyskwalifikowany za doping.
Także jego syn – Calvin jest lekkoatletą, sprinterem.

</doc>
<doc id="1063996" url="https://pl.wikipedia.org/wiki?curid=1063996" title="Francesco De Sanctis (krytyk)">
Francesco De Sanctis (krytyk)

Francesco De Sanctis (28 marca 1817 - 29 grudnia 1883) – włoski krytyk literacki, uznawany za jednego z najwybitniejszych teoretyków literatury włoskiej w XIX wieku.
Życiorys.
Urodził się w Morra De Sanctis w regionie Kampanii. Studiował w Neapolu. Do roku 1848 prowadził prywatna szkołę w Neapolu. W roku 1856 został profesorem na uniwersytecie w Zurychu. Powrócił do Neapolu w roku 1860, gdzie w 1871 uzyskał tytuł profesora literatury.

</doc>
<doc id="1064000" url="https://pl.wikipedia.org/wiki?curid=1064000" title="Droga krajowa nr 35 (Węgry)">
Droga krajowa nr 35 (Węgry)

Droga krajowa nr 35 (węg. "35-ös főút") – droga krajowa w północno-wschodnich Węgrzech, w komitatach Borsod-Abaúj-Zemplén i Hajdú-Bihar. Częściowo zdublowana przez autostradę M35. Długość - 84 km. Przebieg: 

</doc>
<doc id="1064002" url="https://pl.wikipedia.org/wiki?curid=1064002" title="Francesco De Sanctis">
Francesco De Sanctis



</doc>
<doc id="1064004" url="https://pl.wikipedia.org/wiki?curid=1064004" title="Florin Şoava">
Florin Şoava

Florin Costin Şoava (ur. 24 lipca 1978 w Gârla-Mare) piłkarz rumuński grający na pozycji defensywnego pomocnika.
Kariera klubowa.
Şoava rozpoczął piłkarską karierę w klubie Electroputere Craiova. W latach 1996–1998 grał w pierwszym składzie tego klubu w rozgrywkach drugiej ligi rumuńskiej. W 1998 roku klub zmienił nazwę na Extensiv Craiova i z nim na koniec sezonu 1998/1999 awansował do pierwszej ligi. W niej zadebiutował 23 lipca 1999 w wygranym 2:1 meczu z Argeş Piteşti. W Extensiv występował jeszcze przez pół sezonu, a zimą 2000 zasilił szeregi lokalnego rywala, Universitatei Craiova. W zespole tym grał w podstawowej jedenastce, jednak nie osiągnął większych sukcesów, W 2001 roku Florin trafił do stołecznego Rapidu. W 2002 roku jako zawodnik pierwszego składu zajął z nim 3. miejsce w rumuńskiej ekstraklasie, a także wywalczył swoje pierwsze trofeum – Puchar Rumunii. W 2003 roku natomiast po raz pierwszy w karierze został mistrzem Rumunii – w mistrzowskim sezonie rozegrał 28 meczów i strzelił 1 gola. W Rapidzie Şoava występował jeszcze w rundzie jesiennej sezonu 2003/2004.
W zimie 2004 Şoava przeszedł na zasadzie wolnego transferu do Spartaka Moskwa. Tam spotkał dwóch swoich rodaków, Adriana Iencsi oraz Gabriela Tamaşa. Şoava grał w pierwszej jedeanstce klubu, ale Spartak rozczarował swoich kibiców zajmując 8. miejsce w Premier Lidze. W 2005 roku został jednak wicemistrzem kraju, ale w połowie sezonu rumuński pomocnik trafił na wypożyczenie do Krylii Sowietow Samara, której najpierw pomógł w utrzymaniu w lidze, a następnie zajął 10. pozycję. Na początku 2007 roku powrócił do Spartaka. W 2008 roku grał w innym rosyjskim klubie, FK Chimki.
Na początku 2009 roku Şoava wrócił do Rumunii, do Universitatei Craiova i grał w niej do końca roku. W 2010 roku został piłkarzem ukraińskiego Arsenału Kijów. Po zakończeniu sezonu 2011/12 opuścił kijowski klub.
Kariera reprezentacyjna.
W reprezentacji Rumunii Şoava zadebiutował 5 grudnia 2000 roku w przegranym 2:3 towarzyskim spotkaniu z Algierią. Występował w eliminacjach do MŚ 2002, Euro 2004 i MŚ 2006. Dotąd w kadrze rozegrał 26 meczów i strzelił 2 gole.

</doc>
<doc id="1064006" url="https://pl.wikipedia.org/wiki?curid=1064006" title="Florin Soava">
Florin Soava



</doc>
<doc id="1064010" url="https://pl.wikipedia.org/wiki?curid=1064010" title="Artur Nowaczewski">
Artur Nowaczewski

Artur Nowaczewski (ur. 10 października 1978 w Gdańsku) – polski poeta i krytyk literacki; doktor habilitowany nauk humanistycznych w zakresie literaturoznawstwa. Adiunkt na Uniwersytecie Gdańskim.
Życiorys.
Jest absolwentem III Liceum Ogólnokształcącego w Gdańsku. W okresie studiów Nowaczewski współtworzył serwis „Teczka” i kwartalnik „Przesuw”. Od kilku lat współpracuje z sopockim „Toposem”.
W 2008 obronił na Uniwersytecie Gdańskim doktorat na podstawie pracy "Figura ulicy w literaturze polskiej po 1918 roku", której promotorem był prof. dr hab. Zbigniew Majchrowski. W 2022 roku uzyskał habilitację na podstawie monografii "Challenger: metamorfozy poety w twórczości Krzysztofa Karaska". W 2009 otrzymał Nagrodę Fundacji ks. Janusza St. Pasierba i został stałym współpracownikiem Magazynu Apokaliptycznego „Czterdzieści i Cztery”. Tłumaczony na języki angielski, chorwacki, czeski, niemiecki, ukraiński, turecki.
Stypendysta Miasta Gdańska w dziedzinie kultury. Stypendysta Ministra Kultury i Dziedzictwa Narodowego (2014). 
Twórczość.
Wspomnienia.
Publikował też wiersze, recenzje i szkice krytycznoliterackie w „Twórczości”, „Odrze”, „Toposie”, „Frondzie”, „Studium”, „Ha!arcie”, „Undergruncie”, „Gościu Niedzielnym”, „Przeglądzie Politycznym”, „Dzienniku Bałtyckim” i w innych. Za tom "Commodore 64" otrzymał III nagrodę w II Ogólnopolskim Konkursie Literackim "Złoty Środek Poezji" 2006. Finalista Orfeusza – Nagrody Poetyckiej im. K.I. Gałczyńskiego 2016 za tom "Kutabuk". "Hostel Nomadów" znalazł się w finale Nagrody Literackiej Europy Środkowej Angelus oraz został nominowany do Pomorskiej Nagrody Literackiej "Wiatr od morza".
Wykonuje też swoje wiersze z zespołem Kutabuk, czego efektem jest płyta CD "Kutabuk" (2011).

</doc>
<doc id="1064013" url="https://pl.wikipedia.org/wiki?curid=1064013" title="Nauki kognitywne">
Nauki kognitywne



</doc>
<doc id="1064015" url="https://pl.wikipedia.org/wiki?curid=1064015" title="Giovanni De Sanctis">
Giovanni De Sanctis

Giovanni de Sanctis (ur. 1949) – włoski astronom pracujący w Turyńskim Obserwatorium Astronomicznym w Pino Torinese. Odkrył 42 planetoidy (4 samodzielnie oraz 38 wspólnie z innymi astronomami). Henri Debehogne nazwał jego nazwiskiem jedną ze wspólnie przez nich odkrytych planetoid – (3268) De Sanctis.

</doc>
<doc id="1064016" url="https://pl.wikipedia.org/wiki?curid=1064016" title="Rękaw (ubiór)">
Rękaw (ubiór)

Rękaw – element odzieży przeznaczony do okrycia odcinka ludzkiej kończyny górnej (ramienia) od barku zazwyczaj do nadgarstka. Występuje w większości górnych części ubioru takich jak koszula, bluza, marynarka, a także w płaszczach i in.
Niektóre z tych części odzienia mogą występować także w wariancie z tak zwanym "krótkim rękawem", sięgającym od barku tylko łokcia lub do połowy ramienia, nie obejmującym wcale przedramienia (tak jak np. w tzw. "T-shirtach"). Długi rękaw zazwyczaj kończy się przy nadgarstku mankietem. W przypadku ubrań wykonanych z dzianiny
ma on formę ściągacza.

</doc>
<doc id="1064018" url="https://pl.wikipedia.org/wiki?curid=1064018" title="Z piekła rodem (film 1987)">
Z piekła rodem (film 1987)

Z piekła rodem (ang. "Straight to Hell") – film brytyjski z 1987 roku, w reżyserii Alexa Coksa. 
Film jest żartem z wielu klasycznych konwencji kina, w tym z westernu. Zdaniem używanym przez jego autorów do oddania sedna ich dzieła jest "A story of blood, money, guns, coffee, and sexual tension" – "Historia krwi, pieniędzy, broni, kawy, i napięcia seksualnego". Występuje w nim wielu sławnych artystów, zwykle niebędących aktorami, m.in. wokalista The Clash Joe Strummer, Courtney Love, Dick Rude, Dennis Hopper, Grace Jones oraz Elvis Costello i Jim Jarmusch.

</doc>
<doc id="1064021" url="https://pl.wikipedia.org/wiki?curid=1064021" title="A Very Special Christmas (album)">
A Very Special Christmas (album)

A Very Special Christmas jest pierwszą płytą z serii albumów zawierających muzykę świąteczną, które zostały wydane, by wesprzeć Olimpiadę Specjalną. Został on wydany w 1987 roku, przez wytwórnię A&amp;M Records. Pracę nad produkcją płyty nadzorował Jimmy Iovine.

</doc>
<doc id="1064023" url="https://pl.wikipedia.org/wiki?curid=1064023" title="Akademie ekonomiczne w Polsce">
Akademie ekonomiczne w Polsce



</doc>
<doc id="1064026" url="https://pl.wikipedia.org/wiki?curid=1064026" title="Ołeksandr Gładkij">
Ołeksandr Gładkij



</doc>
<doc id="1064028" url="https://pl.wikipedia.org/wiki?curid=1064028" title="AE">
AE



</doc>
<doc id="1064029" url="https://pl.wikipedia.org/wiki?curid=1064029" title="Jerzy Maria Nowak">
Jerzy Maria Nowak

Jerzy Maria Nowak, właśc. Jerzy Marian Nowak (ur. 19 października 1937 w Bucniowie) – polski dyplomata, prawnik i urzędnik państwowy, ambasador w Hiszpanii, przy ONZ i przy NATO, w latach 2007–2010 prezes Stowarzyszenia Euro-Atlantyckiego.
Życiorys.
Do liceum uczęszczał w Opolu. W 1960 ukończył studia na Wydziale Dyplomatyczno-Konsularnym Szkoły Głównej Służby Zagranicznej, gdzie wśród jego wykładowców byli Julian Makowski, Stanisław Nahlik i Armand Vetulani. Następnie w 1967 doktoryzował się z nauk prawnych na Wydziale Prawa Uniwersytetu Mikołaja Kopernika w Toruniu. W 2012 habilitował się na tej samej uczelni z nauk humanistycznych (dyscyplina nauki o polityce, specjalność stosunki międzynarodowe).
Od 1960 pracownik Ministerstwa Spraw Zagranicznych. W kraju kierował Departamentem Studiów i Programowania (1987–1991) i Departamentem Polityki Bezpieczeństwa (1997–2000). Był członkiem zespołu negocjującego przystąpienie Polski do NATO i negocjatorem adaptowanego traktatu CFE oraz przedstawicielem polskiego urzędującego przewodniczącego OBWE. Powierzono mu również funkcję pełnomocnika ministra spraw zagranicznych ds. przeglądu polityki bezpieczeństwa.
Pracował także na placówkach dyplomatycznych w Dar es Salaam (1962–1965), w Buenos Aires (1967–1971) i w Nowym Jorku w ramach misji przy ONZ (1981–1986). Od 1992 do 1997 był ambasadorem Polski przy Biurze ONZ w Wiedniu. W latach 2000–2002 był ambasadorem RP w Hiszpanii z jednoczesną akredytacją w Księstwie Andory. Od 2002 do 2007 był stałym przedstawicielem RP przy NATO w Brukseli.
Od 2007 do 2010 pełnił funkcję prezesa Stowarzyszenia Euro-Atlantyckiego, później został wiceprzewodniczącym rady wykonawczej tej organizacji. W 2013 objął stanowisko profesora nadzwyczajnego na Akademii Finansów i Biznesu Vistula.
Odznaczony Krzyżem Oficerskim Orderu Odrodzenia Polski (1998) oraz Odznaką Honorową „Bene Merito” (2012).
W 2014 nakładem wydawnictwa Bellona ukazały się jego wspomnienia "Dyplomata: w salonach i politycznej kuchni".
Życie prywatne.
Żonaty z Izabellą Janowską-Nowak, z którą ma dwoje dzieci. Artur Domosławski w książce "Kapuściński non-fiction" określił Jerzego Nowaka jako najbliższego przyjaciela Ryszarda Kapuścińskiego. Posługuje się językiem angielskim, hiszpańskim i rosyjskim.

</doc>
<doc id="1064030" url="https://pl.wikipedia.org/wiki?curid=1064030" title="A Very Special Christmas 2">
A Very Special Christmas 2

A Very Special Christmas 2 jest drugą płytą z serii albumów zawierających muzykę świąteczną, które zostały wydane, by wesprzeć Olimpiadę Specjalną. Został on wydany w 1992 roku, przez wytwórnię A&amp;M Records. Pracę nad produkcją płyty nadzorował Jimmy Iovine.

</doc>
<doc id="1064034" url="https://pl.wikipedia.org/wiki?curid=1064034" title="John Hoeven">
John Hoeven

John Henry Hoeven III (ur. 13 marca 1957 w Bismarck, Dakota Północna) – amerykański polityk, członek Partii Republikańskiej. Od 2000 do 2010 roku pełnił funkcję gubernatora stanu Dakota Północna. Od 2011 roku pełni funkcję amerykańskiego senatora ze stanu Dakota Północna.

</doc>
<doc id="1064041" url="https://pl.wikipedia.org/wiki?curid=1064041" title="Kogniwistyka">
Kogniwistyka



</doc>
<doc id="1064043" url="https://pl.wikipedia.org/wiki?curid=1064043" title="A Very Special Christmas 3">
A Very Special Christmas 3

A Very Special Christmas 3 – trzecia płyta z serii albumów zawierających muzykę świąteczną, które zostały wydane, by wesprzeć Olimpiadę Specjalną. Został on wydany w 1997 przez wytwórnię A&amp;M Records. Pracę nad produkcją płyty nadzorowali Jimmy Iovine, Al Cafaro i Linda Feder.

</doc>
<doc id="1064049" url="https://pl.wikipedia.org/wiki?curid=1064049" title="Asama">
Asama



</doc>
<doc id="1064051" url="https://pl.wikipedia.org/wiki?curid=1064051" title="Edward T. Schafer">
Edward T. Schafer

Edward Thomas „Ed” Schafer (ur. 8 sierpnia 1946 w Bismarck, Dakota Północna) – amerykański polityk, członek Partii Republikańskiej. W latach 1992–2000 roku pełnił funkcję gubernatora stanu Dakota Północna, a w okresie od 28 stycznia 2008 do 20 stycznia 2009 był sekretarzem rolnictwa.

</doc>
<doc id="1064053" url="https://pl.wikipedia.org/wiki?curid=1064053" title="Koniec z nędzą zadanie dla naszego pokolenia">
Koniec z nędzą zadanie dla naszego pokolenia



</doc>
<doc id="1064055" url="https://pl.wikipedia.org/wiki?curid=1064055" title="A Very Special Christmas Live">
A Very Special Christmas Live

A Very Special Christmas Live jest czwartą płytą z serii albumów zawierających muzykę świąteczną, które zostały wydane, by wesprzeć Olimpiadę Specjalną. Został on nagrany w Waszyngtonie podczas przyjęcia zorganizowanego przez Billa Clintona i jego żonę, Hillary Clinton w grudniu 1998 roku, z okazji trzydziestej rocznicy powstania Olimpiady Specjalnej. Album został wydany w październiku 1999 roku, przez wytwórnię A&amp;M Records.

</doc>
<doc id="1064059" url="https://pl.wikipedia.org/wiki?curid=1064059" title="Alexis Korner">
Alexis Korner

Alexis Korner (ur. 19 kwietnia 1928, zm. 1 stycznia 1984) – wokalista, kompozytor tworzący muzykę z gatunku bluesa. Nazywany był „ojcem” brytyjskiego bluesa.
Debiutował w grupach dixielandowych w latach 40. XX w. Współpracował z Big Billem Broonzym, Muddym Watersem oraz z zespołem skifflowym Kena Colyera. Założyciel pierwszej grupy bluesowej wykorzystującej instrumenty elektryczne (Blues Incorporated). Popularyzował bluesa w cyklicznych programach radiowych i telewizyjnych. Nigdy nie był supergwiazdą i nie pisano jego nazwiska na murach, lecz jego głos znają miliony, a jego udział w historii brytyjskiego rocka jest nie do przecenienia. Był inspiracją między innymi dla The Yardbirds, Led Zeppelin i The Rolling Stones. Tych ostatnich właśnie on pierwszy odkrył i kilkakrotnie zaprosił na występy do Crawdaddy Club, gdzie sam występował.

</doc>
<doc id="1064062" url="https://pl.wikipedia.org/wiki?curid=1064062" title="A Very Special Christmas 5">
A Very Special Christmas 5

A Very Special Christmas 5 jest piątą płytą z serii albumów zawierających muzykę świąteczną, które zostały wydane, by wesprzeć Olimpiadę Specjalną. Został on wydany w październiku 2001 roku, przez wytwórnię A&amp;M Records. Pracę nad produkcją płyty nadzorowali Bobby Shriver, Jon Bon Jovi i Joel Gallen.

</doc>
<doc id="1064063" url="https://pl.wikipedia.org/wiki?curid=1064063" title="Marek Harny">
Marek Harny

Marek Harny, właściwie Marek Lubaś (ur. 11 września 1946 w Zabrzu) – polski pisarz.
Życiorys.
Ukończył Technikum Chemiczne w Krakowie i studia dziennikarskie na Uniwersytecie Warszawskim. W młodości był przez kilka lat robotnikiem w przemyśle chemicznym. W latach 1989–2017 pracował w "Gazecie Krakowskiej" w Krakowie.
Jego debiutem literackim był zbiór opowiadań "Unieś mnie, wielki ptaku", wydany w 1975, za który otrzymał nagrodę literacką im. Stanisława Piętaka. W 2003, po dłuższym milczeniu, ukazała się jego powieść "Urodzony z wiatru", nawiązująca do historii i legendy podhalańskiego partyzanta Ognia, w części oparta na rodzinnych doświadczeniach autora, który dzieciństwo spędził w Nowym Sączu. Książka ta, która na wydanie czekała ponad 20 lat, przez dziennik "Rzeczpospolita" określona została jako "jedna z najważniejszych powieści ostatnich lat" i nominowana do Nagrody Literackiej im. Józefa Mackiewicza. Z kolei powieść "Zdrajca", podejmująca temat lustracji w Kościele (choć autor deklaruje się jako niewierzący), otrzymała wyróżnienie Stowarzyszenia Wydawców Katolickich FENIKS 2008 w kategorii literackiej. W powieściach "Dwie kochanki," "Sny wojenne" i "Dziecko września" autor powrócił do tematu wojny i jej wpływu na losy pokoleń powojennych.Szczególne miejsce wśród nich zajmują "Sny wojenne", których fabuła osnuta została na kanwie prawdziwych wydarzeń, a za pierwowzór jednej z głównych postaci posłużył zbrodniarz wojenny Heinrich Hamann, szef gestapo kolejno w Nowym Sączu i Krakowie.
Jest również autorem trzech powieści sensacyjno-kryminalnych: "Pismak" (Nagroda Wielkiego Kalibru podczas 3. edycji Festiwalu Kryminału), "Wszyscy grzeszą" i "W imię zasad."

</doc>
<doc id="1064069" url="https://pl.wikipedia.org/wiki?curid=1064069" title="I Liceum Ogólnokształcące im. Bolesława Chrobrego w Pszczynie">
I Liceum Ogólnokształcące im. Bolesława Chrobrego w Pszczynie

I Liceum Ogólnokształcące im. Bolesława Chrobrego w Pszczynie – jedna z najstarszych szkół Górnego Śląska, będąca kontynuacją ewangelickiego gimnazjum założonego w 1742. 
Historia.
I Liceum Ogólnokształcące im. Bolesława Chrobrego w Pszczynie to jedna z najstarszych szkół w Polsce. Nawiązuje do tradycji założonej w 1742 roku przez hrabiego Erdmanna von Promnitza wyznaniowej szkoły ewangelickiej (szkoła elementarna). 
Od 1923 roku w Pszczynie zaczął działać elitarny internat w willi Marii Kowaczek (aleja Tadeusza Kościuszki). Stale przebywało w nim kilkunastu chłopców pochodzących z arystokratycznych rodów m.in. Czetwertyńskich, Raczyńskich, Potockich, Radziwiłłów, Zamoyskich, Sapiehów, Lubomirskich, Chodkiewiczów oraz Rzewuskich.
W 1925 roku, z okazji 900-lecia pierwszej polskiej koronacji, pszczyńskie gimnazjum męskie otrzymało nazwę Państwowe Gimnazjum im. Bolesława Chrobrego. Patronem został św. Jan Kanty (opiekun młodzieży, studentów i profesorów). W latach 30. XX wieku, w ramach reorganizacji średnich szkół ogólnokształcących, przekształcono dotychczasowe pszczyńskie gimnazjum w Państwowe Liceum i Gimnazjum im. Bolesława Chrobrego. (4 letnie gimnazjum i 2 letnie liceum).
Zakończenie II wojny światowej doprowadziło do przejęcia szkoły przez władze polskie.
Przedmioty w planach nauczania gimnazjum w okresie międzywojennym.
Poniższa tabela przedstawia przedmioty w planach nauczania gimnazjum w okresie międzywojennym:

</doc>
<doc id="1064071" url="https://pl.wikipedia.org/wiki?curid=1064071" title="Santalowie">
Santalowie

Santalowie (sat. ᱦᱚᱲ ᱦᱚᱯᱚᱱ, dewanagari संताल, , ) – lud z grupy Munda, posługujący się językiem santali, zamieszkujący głównie tereny indyjskich stanów Bihar, Bengal Zachodni, Orisa, Madhya Pradesh i Asam, mniejsze skupiska żyją także na przyległych obszarach Bhutanu, Bangladeszu i Nepalu. W 1993 roku liczebność Santalów sięgała 5,4 mln osób. 
Społeczeństwo.
Struktura społeczna Santalów opiera się na patrylinearnych rodach egzogamicznych. Małżeństwa są monogamiczne, chociaż sporadycznie zdarza się również poligamia.
Gospodarka.
Podstawą gospodarki pozostaje uprawa ryżu, kukurydzy i prosa, a także chów zwierząt, rybołówstwo rzeczne i myślistwo.
Religia.
W tradycyjnych wierzeniach Santalów dominującymi elementami są kult przodków i animizm, współcześnie ich religia nacechowana jest także wpływami hinduizmu.
Obiektami kultu są drzewa Sal ("Shorea robusta", Sari Sarjom) zlokalizowane w centralnej części świętych gajów bengalskich Santalów.

</doc>
<doc id="1064075" url="https://pl.wikipedia.org/wiki?curid=1064075" title="Munda">
Munda



</doc>
<doc id="1064078" url="https://pl.wikipedia.org/wiki?curid=1064078" title="Carlos Santana &amp; Buddy Miles! Live!">
Carlos Santana &amp; Buddy Miles! Live!

Carlos Santana &amp; Buddy Miles! Live! – album koncertowy Carlosa Santany i Buddy'ego Milesa.

</doc>
<doc id="1064085" url="https://pl.wikipedia.org/wiki?curid=1064085" title="Polskie Towarzystwo Etologiczne">
Polskie Towarzystwo Etologiczne

Polskie Towarzystwo Etologiczne (Polish Ethological Society) – założone w 1991 naukowe stowarzyszenie specjalistyczne, którego głównym celem statutowym jest rozwijanie myśli naukowo-badawczej w dziedzinie nauk etologicznych. Prezesem towarzystwa jest prof. dr hab. Ewa Joanna Godzińska.

</doc>
<doc id="1064087" url="https://pl.wikipedia.org/wiki?curid=1064087" title="A Very Special Christmas">
A Very Special Christmas

A Very Special Christmas – seria kompilacyjnych albumów zawierających muzykę świąteczną, które zostały wydane, by wesprzeć Olimpiadę Specjalną. Składają się one z kolęd oraz piosenek świątecznych, nagranych w różnych aranżacjach przez takie gwiazdy jak m.in. U2, Stevie Nicks, Madonna, Whitney Houston, Run-D.M.C. i Bruce Springsteen.
Pierwsza płyta z serii A Very Special Christmas została wydana w 1987 roku. Dochód ze sprzedaży wszystkich dotychczasowych albumów wyniósł ponad 55 milionów USD, więcej niż jakakolwiek inna seria charytatywna. Autorem projektów okładek płyt jest Keith Haring.

</doc>
<doc id="1064096" url="https://pl.wikipedia.org/wiki?curid=1064096" title="Oops!... I Did It Again (singel)">
Oops!... I Did It Again (singel)

Oops!... I Did It Again – pierwszy singel amerykańskiej piosenkarki Britney Spears z jej drugiego, studyjnego albumu o tym samym tytule "Oops!... I Did It Again". Singel sprzedał się w liczbie 6 mln egzemplarzy na całym świecie.
Piosenka została napisana i skomponowana przez Maxa Martina oraz Ramiego Yacouba.
Teledysk.
Akcja teledysku rozgrywa się w kosmosie. Piosenkarka odziana jest w czerwony, lateksowy kostium. W teledysku Britney tańczy z tancerzami. Astronauta zakochuje się w Britney.

</doc>
<doc id="1064101" url="https://pl.wikipedia.org/wiki?curid=1064101" title="Leslie Bibb">
Leslie Bibb

Leslie Louise Bibb (ur. 17 listopada 1974 w Bismarck) – amerykańska aktorka i modelka.

</doc>
<doc id="1064106" url="https://pl.wikipedia.org/wiki?curid=1064106" title="Bitwa pod Entrames">
Bitwa pod Entrames

Bitwa pod Entrames – starcie zbrojne, które miało miejsce 27 października 1793. Była to bitwa powstańców wandejskich, szuanerii i Wielkiej Armii Katolickiej i Królewskiej z ich rewolucyjnym wrogiem.
Przed bitwą.
Armia powstańców Wandejskich, po porażce pod Virée de Galerne pod zaledwie 21-letnim markizem de Rochejacquelin, pragnąc odzyskać inicjatywę, rozpoczęła marsz na Paryż przez Laval i le Mans.
Obie armie spotkały się niedaleko Laval i Artain. Oddziały były tak blisko siebie, że jak mówią zapiski "niektórzy żołnierze mogli spojrzeć sobie w oczy".
Bitwa.
Republikanie szli powoli, co jakiś czas strzelając. Rojaliści puścili do przodu kawalerzystów, a na skrzydłach strzelała piechota. Równocześnie wydzielony oddział konny zrobił koło i zaatakował działa rewolucjonistów, wycinając ich obsługę w pień. Widząc to Westermann rzucił swoją konnicę na buszujących na swoich tyłach rojalistów. Wykorzystała to królewska piechota, która strzelała do uciekających w popłochu rekrutów wroga, prąc do przodu, by dowódca wroga nie zdążył przerzucić reszty piechoty do ustawienia czworoboku. Część rewolucjonistów ustawiła czworobok mimo rozkazu odwrotu wydanego przez Westermanna, który wiedział, że jeśli konnica wroga wedrze się do czworoboku, będzie zgubiony, a rojaliści nie darują mu jego zbrodni. Czworobok zdążył już zadać niemałe straty siłom młodego markiza de Rochejacquelin, kiedy kawaleria z jednej strony i piechota z drugiej wzięły go w kleszcze. Rojaliści wygrali bitwę.
Rojaliści zdobyli amunicję i działa, do niewoli dostało się 400 wrogów, z których 340 zostało zabitych po sądach wojennych. Rojaliści mogli kontynuować marsz, jednak rewolucjoniści chcieli pokrzyżować szyki wandejczykom i szuanom i już 5 dni później doszło do bitwy pod Fougères, gdzie młody dowódca rojalistów stanął przeciw generałowi Brière.

</doc>
<doc id="1064114" url="https://pl.wikipedia.org/wiki?curid=1064114" title="Carly Pope">
Carly Pope

Carly Pope (ur. 28 sierpnia 1980 w Vancouver) − kanadyjska aktorka filmowa i telewizyjna.

</doc>
<doc id="1064123" url="https://pl.wikipedia.org/wiki?curid=1064123" title="Brzęczka (ptak)">
Brzęczka (ptak)

Brzęczka ("Locustella luscinioides") – gatunek niewielkiego ptaka wędrownego z rodziny świerszczaków (Locustellidae). Nie jest zagrożony.
Zasięg występowania.
Zamieszkuje większość środkowej i wschodniej Europy, wyspowo zachodnią i południową Europę (z wyjątkiem wysokich gór i prawie całej Wielkiej Brytanii), afrykańskie wybrzeża Morza Śródziemnego oraz Azję Mniejszą, kraje Lewantu i Azję Środkową. Nie występuje w Skandynawii i na Islandii. Przeloty w IV–V i VIII–IX, zimuje w Afryce, na południe od Sahary.
W Polsce nieliczny, ale rozpowszechniony ptak lęgowy na niżu, lokalnie może być liczny lub bardzo liczny. Nie występuje jedynie w okolicach pozbawionych zbiorników wodnych.
Systematyka.
Ptaki z rodziny świerszczaków były wcześniej zaliczane do pokrzewkowatych (Sylviidae). Brzęczka jest blisko spokrewniona ze strumieniówką ("L. fluviatilis"). Wyróżniono trzy podgatunki "L. luscinioides":
Środowisko.
Rozległe trzcinowiska, zarośnięte brzegi jezior i innych zbiorników wodnych. Może również występować w nadrzecznych zaroślach wierzbowych.
Pożywienie.
Głównie owady i ich larwy, a także ślimaki i pajęczaki.
Lęgi.
Wyprowadza dwa lęgi w roku, w maju oraz w czerwcu.
Status i ochrona.
Międzynarodowa Unia Ochrony Przyrody (IUCN) uznaje brzęczkę za gatunek najmniejszej troski (LC – "Least Concern") nieprzerwanie od 1988 roku. Liczebność światowej populacji, wstępnie obliczona w oparciu o szacunki organizacji BirdLife International dla Europy z 2015 roku, mieści się w przedziale 0,8–1,5 miliona dorosłych osobników. Globalny trend liczebności populacji uznawany jest za stabilny.
W Polsce objęta ochroną gatunkową ścisłą. Na "Czerwonej liście ptaków Polski" została sklasyfikowana jako gatunek najmniejszej troski (LC). W latach 2013–2018 krajową populację brzęczki szacowano na 19–53 tysiące par lęgowych. Od początku XX wieku obserwuje się wzrost jej liczebności i rozprzestrzenianie się ze wschodu na zachód. Zagrożenie stanowi dla nich wycinanie i wypalanie trzcinowisk.

</doc>
<doc id="1064152" url="https://pl.wikipedia.org/wiki?curid=1064152" title="Fabiana Murer">
Fabiana Murer

Fabiana de Almeida Murer (ur. 16 marca 1981 w Campinas) – brazylijska lekkoatletka specjalizująca się w skoku o tyczce.
Uczestniczka igrzysk olimpijskich – w 2008 zajęła piąte miejsce. Medalistka mistrzostw świata (złoto w 2011) oraz dwukrotna medalistka halowych mistrzostw świata. Stawała na podium mistrzostw Ameryki Południowej i igrzysk panamerykańskich. Wielokrotna medalistka mistrzostw Brazylii oraz rekordzistka kraju. Jej mężem oraz trenerem jest Élson Miranda de Souz – były mistrz Brazylii w skoku o tyczce. W 2004 ukończyła studia na kierunku fizjoterapii.
Kariera.
Karierę sportową – podobnie jak rekordzistka świata w skoku o tyczce Jelena Isinbajewa – zaczynała od gimnastyki. Do uprawiania skoku o tyczce namówił ją Élson Miranda de Souz – na treningi zawodniczka dojeżdżała z rodzinnego Campinas do São Paulo. Pierwsze sukcesy odniosła w 1998 roku kiedy zdobyła mistrzostwo Ameryki Południowej juniorów oraz zakwalifikowała się do reprezentacji na mistrzostwa świata juniorów we Francji, podczas których odpadła w eliminacjach. W kolejnym sezonie – jeszcze jako juniorka – zdobyła brązowy medal mistrzostw Ameryki Południowej – w Bogocie przegrała wówczas z Argentynką Alejandrą Garcíą oraz Urugwajką Déborah Gyurcsek. Jeszcze w 1999 startowała w trzech imprezach międzynarodowych – była dziewiąta na igrzyskach panamerykańskich, druga na panamerykańskich mistrzostwach juniorów oraz została mistrzynią kontynentu południowoamerykańskiego w gronie juniorek. W 2000 odniosła kolejne sukcesy w gronie juniorek wygrywając czempionat Ameryki Południowej w tej kategorii wiekowej oraz zajmując dziesiątą lokatę w mistrzostwach świata juniorów w Santiago. Po zajęciu w 2001 szóstej pozycji na mistrzostwach Ameryki Południowej nastąpił kryzys formy. Brazylijka przyznała, że jej słabsza dyspozycja w kolejnych sezonach wynikała z rozpoczęcia w 2000 studiów oraz radą Witalija Pietrowa – trenera Jeleny Isinbajewy – dotyczącą zmiany techniki. Po czterech słabszych sezonach w 2005 sięgnęła w Cali po wicemistrzostwo Ameryki Południowej, a jeszcze przed mistrzostwami 28 maja i 8 czerwca wynikiem 4,30 ustanawiała rekord Brazylii. 23 lipca w Porto Alegre wynikiem 4,40 ponownie poprawiła rekord kraju, który wyrównała na mistrzostwach świata w Helsinkach (odpadła w eliminacjach). Sezon halowy 2006 rozpoczęła od ustanowienia 27 stycznia w Wuppertal halowego rekord Ameryki Południowej pokonując poprzeczkę zawieszoną na wysokości 4,41. Na halowych mistrzostwach świata w Moskwie odpadła w eliminacjach.
W sezonie letnim najpierw 21 maja (4,55), a później 26 maja (4,56) poprawiała własny rekord Ameryki Południowej drugim z tych wyników zapewniając sobie zwycięstwo w mistrzostwach ibero-amerykańskich. 20 i 25 sierpnia ponownie uzyskała wynik lepszy od poprzedniego rekordu swojego kontynentu uzyskując w Monako i Brukseli wynik 4,66. We wrześniu zajęła drugie miejsce w pucharze świata oraz zdobyła pierwszy w karierze złoty medal mistrzostw Ameryki Południowej. Zimą 2007 trzykrotnie poprawiała halowy rekord Ameryki Południowej uzyskując 2 lutego w Nowym Jorku 4,53, 14 lutego w Birmingham 4,55 i 23 lutego w Paryżu 4,66. Latem 2007 najpierw zwyciężyła w igrzyskach panamerykańskich oraz była szósta na mistrzostwach świata w Osace. Razem z Moniką Pyrek zdobyła brązowy medal halowych mistrzostw świata w Walencji zimą w 2008, a wynikiem 4,70 poprawiła halowy rekord Ameryki Południowej. 29 czerwca 2008 na mistrzostwach Brazylii wynikiem 4,80 poprawiła ponownie rekord kraju i kontynentu, a na igrzyskach olimpijskich w Pekinie zajęła 10. miejsce. W 2009 w Limie ponownie zdobyła złoto mistrzostw Ameryki Południowej, na mistrzostwach świata w Berlinie była piąta. W marcu 2010 zdobyła w Dosze złoty medal halowych mistrzostw świata. 4 czerwca tego roku w San Fernando wygrała mistrzostwa ibero-amerykańskie ustanawiając wynikiem 4,85 rekord życiowy oraz rekord Brazylii i Ameryki Południowej. Na koniec sezonu 2010 była trzecia w pucharze interkontynentalnym. Zwyciężczyni łącznej punktacji Diamentowej Ligi 2010 w skoku o tyczce. 30 sierpnia 2011 wyrównując swój rekord życiowy (bez powodzenia atakowała 4,90 i 4,92) została w Taegu mistrzynią świata. Na koniec sezonu zdobyła srebrny medal igrzysk panamerykańskich, przegrywając z Kubanką Yarisley Silvą. Zimą 2012 nie broniła w Stambule złotego medalu halowych mistrzostw świata. Podczas igrzysk olimpijskich w Londynie, latem 2012, niespodziewanie nie awansowała do finału. W 2016 roku, po igrzyskach olimpijskich w Rio de Janeiro, zakończyła karierę sportową.
Rekordy życiowe: stadion – 4,87 (3 lipca 2016, São Bernardo do Campo). Rezultat Murer uzyskany na stadionie jest aktualnym rekordem Ameryki Południowej. Brazylijka jest także rekordzistką Ameryki Południowej w hali (4,83 w 2015).

</doc>
<doc id="1064154" url="https://pl.wikipedia.org/wiki?curid=1064154" title="Francisco Umbral">
Francisco Umbral

Francisco Umbral (ur. 11 maja 1932 w Madrycie, zm. 28 sierpnia 2007) – hiszpański powieściopisarz i publicysta. 
Był autorem ponad 80 książek w tym między innymi "Mortal y rosa" (Śmiertelnik i róża) z 1975 r., oraz "Trilogía de Madrid" (Trylogia madrycka) z 1984 r. Popularność przyniosły mu teksty publikowane w najpoczytniejszych krajowych dziennikach: „ABC“, „El Mundo“ i „El País“. 
W 1996 r., został wyróżniony Nagrodą Księcia Asturii w dziedzinie literatury, przez Hiszpańską Królewską Akademię Języka, a w 2000 r., otrzymał prestiżową Nagrodę Cervantesa przyznaną mu za całokształt twórczy. 
Książki Umbrala jak dotąd nie były tłumaczone na język polski. 
Zmarł w wyniku zatrzymania akcji serca w podmadryckiej klinice Boadilla del Monte.

</doc>
<doc id="1064155" url="https://pl.wikipedia.org/wiki?curid=1064155" title="Janusz Majewski (powstaniec)">
Janusz Majewski (powstaniec)

Janusz Majewski ps. "Wichura" (ur. 8 kwietnia 1928, zm. 21 sierpnia 1944 w Warszawie) – starszy strzelec, uczestnik powstania warszawskiego w szeregach batalionu „Miotła” Armii Krajowej.
Poległ 21. dnia powstania warszawskiego przy ul. Długiej na Starym Mieście. Miał 16 lat. Odznaczony Orderem Virtuti Militari. Pochowany w kwaterach żołnierzy i sanitariuszek baonu "Miotła" na Wojskowych Powązkach w Warszawie wraz z majorem Henrykiem Majewskim (kwatera A24-1-15).

</doc>
<doc id="1064156" url="https://pl.wikipedia.org/wiki?curid=1064156" title="Spring nicht">
Spring nicht

Spring nicht – Singel i piosenka niemieckiego zespołu Tokio Hotel.
Piosenka opowiada o samobójstwie, Bill Kaulitz wokalista i autor przekonuje w niej by nie odbierać sobie życia. utwór został uznany w 2010 roku przez plebiscyt radia w Finlandii, za najlepszą piosenkę XXI wieku.
Teledysk.
Teledysk został nakręcony w Berlinie.
Akcja całego klipu rozpoczęta jest wejściem wokalisty Billa Kaulitza na dach wieżowca, w celu popełnienia samobójstwa. Od momentu gdy zaraz po wejściu na dach, zaczyna płakać i w jego oku pojawia się łza wszystko dzieje się w jego wyobraźni. Bill Kaulitz wciela się w tym klipie w dwie role, pierwsza to rola samobójcy, druga rola to człowiek który chce powstrzymać samobójcę przed skokiem. Jako druga osoba widząc stojącego na dachu chłopaka Billa wbiega na dach próbując powstrzymać go przed śmiercią.
Klip ma dwa zakończenia. Ponieważ przy słowach "Dann spring ich für dich" chłopak skacze z dachu, jednak czas cofa się do momentu gdy stoi na dachu i rozważa skok z łzą w oku ponieważ wszystko działo się w jego wyobraźni.
Akcja samobójstwa i próby uratowania Billa jest przeplatana scenami w których cały zespół gra w ciemnym pomieszczeniu, kilka metrów obok na krześle siedzi wokalista Bill Kaulitz i śpiewa.
Warto zauważyć też, iż w trakcie akcji ratowniczej, biegnąc po schodach, Bill umiera. Prawdopodobnie z wyczerpania. Chwyta się za serce i upada, dalej biegnie tylko jego dusza. Także z Billa-samobójcy wychodzi dusza. Odchodzi w dal. Dusza Billa, który biegł na dach ogląda się za nią i znika.
Wtedy Bill skacze. Po chwili jednak znów stoi na dachu, możliwe jest, iż na takiej zasadzie, jak było to wspomniane wcześniej. Możliwe także, iż jest to tylko jego dusza - możemy jedynie zgadywać.

</doc>
<doc id="1064161" url="https://pl.wikipedia.org/wiki?curid=1064161" title="T-shirt">
T-shirt

T-shirt – bawełniana dzianinowa koszulka mająca krótkie rękawy. Nazwa pochodzi z angielskiego i oznacza "koszula w kształcie litery T"

</doc>
<doc id="1064164" url="https://pl.wikipedia.org/wiki?curid=1064164" title="Pachypleurozaur">
Pachypleurozaur

Pachypleurosaurus jest nazwą rodzajową gada z grupy "Zauropterygi", żyjącego w środkowym triasie (około 230 milionów lat temu) na terenie obecnej Szwajcarii. Znany jest z niewielu zachowanych okazów. Przez wielu naukowców uważany jest za przodka plezjozaurów.
Odżywianie.
Było to zwierzę mięsożerne. Budowa jego zębów, oraz małe rozmiary głowy wskazują, że mógł polować na pomniejsze ryby oraz skorupiaki.
Pozycja systematyczna.
Uważa się, że pachypleurozaury należały do rzędu "Nothosauria" (Caroll 1988). Prawdopodobnie najbliżej spokrewnione były z chińskim przedstawicielem tej grupy, o nazwie "Keichosaurus". Omawiane zwierzęta odróżniały się jednak od notozaurów mniejszymi otworami skroniowymi. Niektórzy uważają nawet pachypleurozaury za przedstawicieli grupy siostrzanej względem "Eusauropterygia" (Rieppel 2000), obejmującej między innymi notozaury.

</doc>
<doc id="1064165" url="https://pl.wikipedia.org/wiki?curid=1064165" title="Maria Antonietta Sycylijska (1784–1806)">
Maria Antonietta Sycylijska (1784–1806)

Maria Antonietta Burbon-Sycylijska (ur. 14 grudnia 1784, w pałacu w Casercie; zm. 21 maja 1806, w pałacu w Aranjuez) – księżna Asturii.
Życiorys.
Była najmłodszą córką Fredynanda I Burbona, króla Obojga Sycylii i Marii Karoliny Habsburg.
Została zaręczona ze swoim kuzynem, księciem Asturii (późniejszym królem Ferdynandem VII Hiszpańskim), podczas gdy jej najstarszego brata Franciszka zaręczono z siostrą Ferdynanda – infantką Marią Izabelą. Ślub Marii Antonietty i Ferdynanda odbył się 4 października 1802, w Barcelonie. Para nie doczekała się potomka; mimo że Maria Antonietta dwukrotnie zachodziła w ciążę w 1804 i 1805, obie ciąże skończyły się poronieniami.

</doc>
<doc id="1064166" url="https://pl.wikipedia.org/wiki?curid=1064166" title="Primož Kozmus">
Primož Kozmus

Primož Kozmus (ur. 30 września 1979 w Novo Mesto) – słoweński lekkoatleta specjalizujący się w rzucie młotem.
Złoty medalista igrzysk olimpijskich oraz dwukrotny medalista mistrzostw świata. Wiele razy stawał na podium mistrzostw Słowenii oraz reprezentował kraj w pucharze Europy, drużynowym czempionacie Starego Kontynentu i zimowym pucharze w rzutach lekkoatletycznych. Jest rekordzistą Słowenii oraz żołnierzem słoweńskiego wojska.
Kariera.
Karierę międzynarodową zaczynał w 1997 roku kiedy to odpadł w eliminacjach na mistrzostwach Europy juniorów. Dwa lata później zadebiutował w pucharze Europy oraz nie awansował do finału młodzieżowego czempionatu Starego Kontynentu i uniwersjady. Startował w igrzyskach olimpijskich w Sydney jednak podczas tych zawodów zajął odległą lokatę w kwalifikacjach. W 2001 roku był piąty na igrzyskach śródziemnomorskich, a rok później bez sukcesów uczestniczył w mistrzostwach Europy. W Paryżu podczas mistrzostw świata (2003) był piąty, a na igrzyskach olimpijskich w Atenach (2004) zajął piątą lokatę. Na europejskim czempionacie w Göteborgu uplasował się na szóstym miejscu. W 2007 na mistrzostwach świata w Osace zdobył srebrny medal oraz wygrał igrzyska wojskowych. 17 sierpnia 2008 zwyciężył w konkursie rzutu młotem podczas igrzysk olimpijskich, a dokładnie rok później (17 sierpnia) zdobył złoto na mistrzostwach świata w Berlinie.
W październiku 2009 niespodziewanie ogłosił zakończenie kariery sportowej. Rok później ogłosił powrót do lekkoatletyki, jako cel wyznaczył sobie obronę złotego medalu igrzysk olimpijskich. Po powrocie na rzutnię zdobył w 2011 brąz mistrzostw świata. W 2012 został w Londynie wicemistrzem olimpijskim. Czwarty zawodnik mistrzostw świata w Moskwie (2013). W październiku 2015 ponownie ogłosił zakończenie kariery.
Jego siostra – Simona Kozmus – także uprawiała rzut młotem i była rekordzistką Słowenii w tej konkurencji.
Rekord życiowy: 82,58 (2 września 2009, Celje) – rezultat ten jest aktualnym rekordem Słowenii. Kozmus w 1998 roku wynikiem 69,54 ustanowił rekord Słowenii juniorów w rzucie młotem (sprzętem o wadze 6 kilogramów).

</doc>
<doc id="1064167" url="https://pl.wikipedia.org/wiki?curid=1064167" title="Fanatyk">
Fanatyk



</doc>
<doc id="1064170" url="https://pl.wikipedia.org/wiki?curid=1064170" title="Zygmunt Brzosko">
Zygmunt Brzosko

Zygmunt Brzosko ps. "Nowina" (ur. 11 lipca 1923, zm. 11 lub 12 sierpnia 1944 w Warszawie) – podporucznik, w powstaniu warszawskim dowódca drużyny w I plutonie „Sad” batalionu „Zośka” Armii Krajowej.
Życiorys.
Przed wojną był uczniem Gimnazjum i Liceum im. Stefana Batorego w Warszawie i harcerzem 23 Warszawskiej Drużyny Harcerskiej „Pomarańczarnia”. Podczas okupacji niemieckiej działał w polskim podziemiu zbrojnym. Poległ 11 lub 12. dnia powstania warszawskiego w rejonie ul. Stawki. Miał 21 lat. Jego symboliczna mogiła znajduje się na Powązkach Wojskowych obok kwater żołnierzy i sanitariuszek batalionu "Zośka".
Odznaczony Orderem Virtuti Militari i Krzyżem Walecznych.

</doc>
<doc id="1064177" url="https://pl.wikipedia.org/wiki?curid=1064177" title="Witold Wawrzyczek">
Witold Wawrzyczek

Witold Wawrzyczek (ur. 22 maja 1973 w Rybniku) – polski piłkarz, grający na pozycji obrońcy, wychowanek Odry Wodzisław Śląski.
Znany głównie z występów w Energie Cottbus, Karlsruher SC, Dynamo Drezno, Ruchu Chorzów (Puchar Polski 1996), Szczakowiance Jaworzno, Cracovii i Odrze Wodzisław Śląski, w której zaczynał piłkarską karierę.

</doc>
<doc id="1064178" url="https://pl.wikipedia.org/wiki?curid=1064178" title="Pesa Mińsk Mazowiecki">
Pesa Mińsk Mazowiecki

Pesa Mińsk Mazowiecki – przedsiębiorstwo w Mińsku Mazowieckim, zajmujące się produkcją, modernizacjami i naprawami pojazdów szynowych.
Zakłady powstały 29 listopada 1952 jako Zakłady Naprawcze Taboru Kolejowego „Mińsk Mazowiecki”. Do 1982 działały one w ramach zjednoczenia branżowego, zaś od 1982 do 1991 były częścią PKP. Następnie funkcjonowały jako samodzielne przedsiębiorstwo państwowe, a w 1996 przekształcono je w spółkę akcyjną. W 2008 przedsiębiorstwo weszło w skład grupy kapitałowej Pesa, a w 2022 zmieniło nazwę na Pesa Mińsk Mazowiecki.
Pierwotnie zakłady specjalizowały się w naprawach taboru elektrycznego i maszyn elektrycznych, ale w latach 90. przedsiębiorstwo zaczęło otrzymywać zlecenia dotyczące także innych pojazdów. W latach 2010–2014 mińskie ZNTK produkowały budżetowe wersje autobusów szynowych Pesy.
Historia.
Geneza.
Po II wojnie światowej, w momencie rozpoczęcia odbudowy zniszczonej trakcji elektrycznej, Polskie Koleje Państwowe nie dysponowały zakładem przystosowanym do napraw taboru elektrycznego. Pierwsze remonty ocalałych pojazdów i ich maszyn elektrycznych przeprowadziła elektrowozownia Warszawa Grochów. Następnie naprawy taboru i maszyn elektrycznych wykonywano w warsztatach w Pruszkowie, Lubaniu i Gdańsku, zaś przy bardziej zaawansowanych naprawach maszyn elektrycznych wymagających przezwojenia korzystano z pomocy elektrowozowni Elektrycznych Kolei Dojazdowych w Grodzisku Mazowieckim i Dolnośląskich Zakładów Wytwórczych Maszyn Elektrycznych we Wrocławiu. Zaistniała konieczność zbudowania specjalistycznych zakładów naprawczych taboru elektrycznego w pobliżu jedynego wówczas zelektryfikowanego węzła warszawskiego. W 1948 rozpoczęto ich projektowanie pod kierownictwem mgr. inż. Wiktora Tyszki.
W 1951, w związku z rozwojem kolei w Polsce, a w szczególności w Warszawskim Węźle Kolejowym, zadecydowano o utworzeniu Zakładów Naprawczych Taboru Kolejowego w Mińsku Mazowieckim, które miały stać się zapleczem remontowym dla taboru obsługującego głównie ruch podmiejski. 29 listopada 1952 Polska Zjednoczona Partia Robotnicza i rząd państwa podjęły uchwałą decyzję o budowie tych zakładów, którą uznaje się za początek przedsiębiorstwa. Pod zakłady przekazano teren o powierzchni ponad 26 ha zlokalizowany blisko stacji kolejowej Mińsk Mazowiecki, między linią kolejową nr 2 a ówczesną ul. Świerczewskiego.
Część zjednoczenia i część PKP (1952–1991).
Na początku 1953 rozpoczęto budowę zakładów o nazwie PKP – Zakłady Naprawcze Taboru Elektrycznego Mińsk Mazowiecki w budowie. Projekt architektoniczny, który charakteryzował się przekryciami konoidalnymi o rozpiętości 25 metrów, wykonali Zbigniew Ihnatowicz, Jerzy Romański i Witold Sielicki. 22 lipca 1954, mimo trwających dalej prac, do hali naprawczej wjechał pierwszy elektryczny zespół trakcyjny. W tym samym roku ukończono budowę pierwszych trzech hal, nazwę przedsiębiorstwa zmieniono na Zakłady Naprawcze Taboru Kolejowego w Mińsku Mazowieckim, a jego pierwszym dyrektorem został Julian Grodzicki. Zakłady od początku działalności były samodzielnym przedsiębiorstwem na pełnym rozrachunku gospodarczym, ale podlegały powołanej w 1950 Dyrekcji Zakładów Produkcyjnych (późniejsze Zjednoczenie Zakładów Naprawczych Taboru Kolejowego).
Wiosną 1954 pracownicy mińskich ZNTK zawiązali drużynę piłkarską, która niewiele później została przekształcona w sekcję piłkarską klubu Mazovia Mińsk Mazowiecki. W tym samym roku, w wyniku połączenia dwóch klubów ping-pongowych, z których jeden został założony przez pracowników ZNTK i FUD, powstała w Mazovii sekcja tenisa stołowego. Przedsiębiorstwo objęło patronat nad obydwiema sekcjami. Pracownicy zakładów byli także zawodnikami sekcji lekkoatletycznej, a w późniejszym okresie zasiadali w zarządzie klubu.
W latach 50. i 60. powstały kolejne budynki zakładu. W 1955 wzniesiono dwie hale warsztatów pomocniczych, zakładową kotłownię i osiedle mieszkaniowe. W kolejnych latach powstał również magazyn podzespołów o powierzchni użytkowej 735 m², kolejne hale naprawcze, budynek straży pożarnej, stolarnia mechaniczna, przesuwnica, magazyn smarów i lakierów, magazyn stali, rozdzielnia, magazyn karbidu i studnie głębinowe, a także zelektryfikowano tory na terenie zakładu.
W pierwszych latach działalności ZNTK naprawiały EZT serii EW51, EW52, EW53, EN56 i ED70. Pod koniec 1957 oddano do użytku halę o powierzchni przeszło 3000 m², w której zlokalizowano warsztat napraw elektrycznych maszyn trakcyjnych. Specjalizował się on we wszystkich rodzajach napraw wszystkich ówcześnie eksploatowanych maszyn elektrycznych i był pierwszym takim warsztatem w Zjednoczeniu ZNTK. W kwietniu 1958 uruchomiona została uzwajalnia wirników, w której przezwajano maszyny z wykorzystaniem gotowych importowanych elementów. W sierpniu 1959 natomiast, we współpracy z zakładem trakcji elektrycznej Instytutu Elektrotechniki, uruchomiono produkcję własnych cewek uzwojenia, a następnie również komutatorów i innych urządzeń. Ponadto zakłady wytwarzały sprężyny piórowe i części z tworzyw sztucznych dla taboru kolejowego.
1 marca 1961 zorganizowano przyzakładowe Centralne Biuro Konstrukcyjno-Technologiczne Napraw Taboru Elektrycznego, które przejęło prace dokumentacyjne i organizacyjne związane z naprawami silników. Wykonywało ono również dokumentacje konstrukcyjno-technologiczne dla taboru elektrycznego PKP na potrzeby wszystkich ZNTK zajmujących się naprawami EZT. W tym samym roku wybudowano budynek administracyjny, budynek socjalny i portiernię, a następnie także lakiernię, hydrofornię, warsztat obróbki plastycznej, stację prób, nasycalnię, akumulatornię, magazyn odpadów i garaż spalinowozów.
W 1962 w ZNTK rozpoczęto wdrażanie norm technicznie uzasadnionych oraz dwuetapowy program techniczno-organizacyjnego podporządkowania przedsiębiorstw. Wówczas zakłady nawiązały współpracę z Centralnym Ośrodkiem Badań i Rozwoju Techniki Kolejnictwa w Warszawie, Instytutem Farb i Lakierów w Gliwicach, Instytutem Tworzyw Sztucznych w Gliwicach i Politechniką Warszawską.
W 1963 ostatecznie zakończono rozbudowę zakładu. Na początku lat 60. przedsiębiorstwo rozpoczęło naprawy EZT serii EW55 i EN57.
W latach 1973–1990 zakłady nosiły imię kubańskiego rewolucjonisty Camila Cienfuegosa.
1 stycznia 1982 zlikwidowano Zjednoczenie ZNTK i wszystkie zakłady naprawcze włączono w struktury PKP.
W 1988 zbudowano kolejne hale napraw EZT.
Przedsiębiorstwo państwowe (1991–1996).
W 1991 zakłady w Mińsku Mazowieckim, podobnie jak i inne ZNTK, zostały wyłączone ze struktur PKP i rozpoczęły działalność jako samodzielne przedsiębiorstwo państwowe o nazwie Przedsiębiorstwo Państwowe Zakłady Naprawcze Taboru Kolejowego w Mińsku Mazowieckim. Ze względu na złą kondycję finansową kolei, pozyskiwano coraz mniej zleceń i ograniczano zatrudnienie. Zdołano jednak utrzymać część wykwalifikowanej kadry oraz maszyny i urządzenia.
W I połowie lat 90. ZNTK MM naprawiały głównie EZT serii EN57 (94%), a także EN71 (5%) i wycofywane wówczas z eksploatacji EW55 (1%). Ponadto w latach 1993–1995 zakłady przeprowadziły naprawy rewizyjne połączone z modernizacją autobusów szynowych serii SN81, zaś w 1995 rozpoczęły modernizacje elektrowozów serii EU07 do serii EP07.
Spółka akcyjna (od 1996).
2 stycznia 1996 przedsiębiorstwo zostało przekształcone w jednoosobową spółkę Skarbu Państwa o nazwie Zakłady Naprawcze Taboru Kolejowego „Mińsk Mazowiecki” i w ramach Programu Powszechnej Prywatyzacji włączone do Narodowego Funduszu Inwestycyjnego „Foksal”, co było początkiem prywatyzacji przedsiębiorstwa. 1 maja tego samego roku ZNTK przekazały należące do nich bloki mieszkalne nowo powstałej Spółdzielni Mieszkaniowej „Kolejarz”.
W latach 1998–2002 przeprowadzono restrukturyzację, w wyniku której zatrudnienie zmniejszyło się o 24,8%, tj. z 879 osób w 1998 r. do 661 osób w 2001 r., przy czym w 2002 r. w efekcie wzrostu produkcji zwiększono zatrudnienie ogółem o 27 osób.
W latach 1999–2000 przedsiębiorstwo zrealizowało zlecenie dla podmiotu zagranicznego – Hrvatske željeznice zamówiły w mińskich zakładach naprawę główną z modernizacją dwóch zespołów trakcyjnych, będących odpowiednikami składów serii EN71.
Na początku XXI wieku zakres działalności poszerzono o naprawy lokomotyw elektrycznych i wagonów.
W II połowie 2000 mińskie zakłady zatrudniały 780 osób. Wówczas zakupem 33% akcji przedsiębiorstwa należących do NFI zainteresowany był Adtranz Polska, który chciał rozszerzyć swoją działalność o serwis taboru. W 2001 zainteresowanie mińską spółką przejawiał także Siemens, który chciał kupić pakiet większościowy akcji przedsiębiorstwa.
W połowie 2002 ZNTK rozpoczęły wykonywanie niewielkich modernizacji EZT serii EN57 w ramach napraw głównych tych pojazdów, które obejmowały głównie wnętrze składów. 29 czerwca 2002 ukończono pierwszą taką przebudowę, której poddana została jednostka o numerze 1400 z katowickiego Zakładu Przewozów Regionalnych. 1 lipca tego samego roku 60% akcji przedsiębiorstwa zostało kupionych przez prywatnych inwestorów – spółki Surfinia i Feniks Inwestycje. 25% akcji było wówczas własnością Skarbu Państwa, a pozostałe 15% stanowiło akcjonariat pracowniczy.
W 2004 zakłady przystąpiły do bardziej zaawansowanych modernizacji EZT serii EN57, które w porównaniu z przebudowami z poprzednich dwóch lat obejmowały dodatkowo m.in. wymianę urządzeń elektrycznych, modyfikację układu sterowania i zmianę konstrukcji wózków. 31 maja tamtego roku została ukończona pierwsza taka modernizacja przeprowadzona na składzie EN57-1441 z ZPR Wrocław.
Pod koniec 2005 przedsiębiorstwo Škoda Transportation chciało założyć z mińskimi zakładami spółkę. Dzięki tej współpracy Czesi mogliby dostarczać tramwaje i EZT na rynek polski.
30 kwietnia 2006 ZNTK „Mińsk Mazowiecki” ukończyły modernizację zespołu EN57-1417, która była pierwszą przebudową w ramach Sektorowego Programu Operacyjnego Transport. Modernizacja ta była wówczas najbardziej zaawansowaną przebudową tych pojazdów i obejmowała m.in. urządzenia elektryczne, system sterowania, wózki, wyposażenie wnętrza i kabiny maszynisty oraz ściany czołowe, które zastąpiono nowymi o opływowym kształcie według projektu Wojciecha Malińskiego. Przedsiębiorstwo zatrudniało wówczas około 700 osób. 19 maja tego samego roku pakiet 60% akcji, należący do spółek Surfinia i Feniks Inwestycje, został przejęty przez słowackie przedsiębiorstwo Prema Trade z siedzibą w Trnawie.
W 2007 zakłady wykonały 2 modernizacje EW60 i 9 modernizacji EN57 z impulsowym układem rozruchu, których zaniechano ze względu na brak zadowalających rezultatów w zakresie parametrów trakcyjnych.
Na początku 2007 w dziale technicznym ZNTK MM rozpoczęto projektowanie nowego trójczłonowego EZT typu 18WE, który miał być produkowany we współpracy z Autosanem. W połowie 2008 pudła i ramy wózków pierwszego egzemplarza zostały przebadane w Instytucie Pojazdów Szynowych „Tabor” w Poznaniu, po czym zapowiedziano, że pojazd zostanie ukończony jeszcze w tym samym roku. Wówczas dyrekcja przedsiębiorstwa wykazywała zainteresowanie produkcją pojazdów na rynki zagraniczne, zwłaszcza dla państw Europy Środkowo-Wschodniej, a także prowadziła rozmowy z producentem zachodnioeuropejskim na temat budowy i serwisowania pociągów dużych prędkości w mińskich zakładach. Zatrudnienie spółki wynosiło wtedy 1000 osób, z których 180 było pracownikami umysłowymi. Dział techniczno-konstrukcyjny liczył 18 osób.
Część grupy Pesa (od 2008).
5 lipca 2008 zostało utworzone przedsiębiorstwo Prema, do którego spółka Prema Trade wniosła pakiet 60% akcji ZNTK. W pierwszych dniach sierpnia natomiast przedsiębiorstwo Pojazdy Szynowe Pesa Bydgoszcz przejęło 99,99% akcji Premy, a tym samym stało się właścicielem 60% akcji ZNTK „Mińsk Mazowiecki”. Pozostałe 40% akcji znajdowało się wówczas nadal w rękach Skarbu Państwa i pracowników. Zatrudnienie mińskich zakładów wynosiło 800 osób.
1 marca 2009, na skutek kryzysu gospodarczego i związaną z nim mniejszą liczbą zamówień, dyrekcja zakładów zdecydowała o ograniczeniu czasu pracy do 4 dni tygodniowo. Miała wówczas nie nastąpić redukcja zatrudnienia, ale ostatecznie przedsiębiorstwo zaczęło zwalniać pracowników. Ograniczenie czasu pracy oznaczało również wstrzymanie projektu EZT typu 18WE rozpoczętego przed przejęciem spółki przez Pesę.
23 października 2009 na aukcji w ministerstwie Skarbu Państwa Pesa dokupiła kolejne 25,31% akcji mińskiej spółki. Włączenie przedsiębiorstwa do grupy kapitałowej zapewniło mu stabilny rozwój oraz umożliwiło wejście na nowe rynki.
W 2009 spółka rozpoczęła przebudowy EN57 z wykorzystaniem napędu asynchronicznego, a w 2011, w ramach zamówienia dla województwa lubelskiego, po raz pierwszy w pojazdach tej serii zamontowała drzwi odskokowo-przesuwne. W kolejnych latach kontynuowano modernizacje tego rodzaju, a ich zakres ciągle się zwiększał. Przebudowywane pojazdy otrzymywały czoła identyczne jak w jednostkach SPOT bądź zmodyfikowane według projektu Wojciecha Malińskiego i Macieja Kucharskiego.
Kryzys w 2009 doprowadził do podjęcia decyzji o dywersyfikacji produkcji zakładów. Mińskie ZNTK zdecydowały o rozszerzeniu działalności o produkcję autobusów szynowych i naprawy tramwajów. Pod koniec 2009 konsorcjum Pesy i ZNTK MM uzyskało zamówienie na spalinowe zespoły trakcyjne dla województwa lubelskiego. Kontrakt ten został w całości przekazany mińskim zakładom, dla których był to projekt testowy związany z wejściem przedsiębiorstwa na rynek produkcji autobusów szynowych. W I kwartale 2010 jedna z nieużywanych hal ZNTK została przystosowana do produkcji tych pojazdów. W kolejnych latach spółka wygrywała przetargi ponownie w konsorcjum z Pesą bądź samodzielnie i na podstawie zawieranych umów produkowała wagony SA135 "Mińsk" i zespoły SA134 "Mińsk 2". Ze względu na uproszczoną technologię profilowania części czołowych pudła, pojazdy te otrzymały prostszą, bardziej kanciastą bryłę w porównaniu z ich odpowiednikami budowanymi w Bydgoszczy. Na początku 2010 spółka, również dzięki startowi w przetargu w konsorcjum z Pesą, uzyskała pierwsze zamówienie na modernizację tramwajów, które dotyczyło przebudowy wagonów typu 805Na dla Grudziądza.
W lutym 2010 zarząd spółki wprowadził nową strategię, mającą na celu poprawę kondycji przedsiębiorstwa. Powołano wówczas trzy wewnętrzne zakłady – napraw, mechaniczny oraz budowy, który rozpoczął działalność w połowie tamtego roku. Jego zadaniem była produkcja na potrzeby pozostałych dwóch zakładów oraz dla Pesy, której dostarczał m.in. stalowe elementy poszycia pudeł tramwajów.
W pierwszych latach po przejęciu ZNTK przez Pesę zakłady wyposażano w nowe maszyny i urządzenia, ale nie przeprowadzono żadnej większej modernizacji. Dopiero w 2011 rozpoczęto przygotowania do inwestycji, których realizację chciano rozpocząć rok później. Planowano rozbudowę myjni mającą na celu przystosowanie jej do pojazdów dłuższych niż 80 m, jak np. 27WE dla SKM Warszawa, modernizację i wydłużenie hali wykorzystywanej do przeprowadzania prac wykończeniowych i przeglądów okresowych taboru oraz naprawę torowisk.
W 2011 i 2012 ZNTK uczestniczyły w naprawach wagonów osobowych dla PKP Intercity. W I połowie 2012 zatrudnienie wynosiło 670 osób. Zakłady były wówczas w stanie wykonywać 2 naprawy piątego poziomu i 12 napraw czwartego poziomu miesięcznie – najwięcej spośród polskich zakładów naprawczych.
Na przełomie 2012 i 2013 Andrzej Rudkiewicz, Jakub Rudkiewicz i Radosław Fąfara opracowali na potrzeby zamówienia dla województwa łódzkiego zupełnie nową, bardziej nowoczesną ścianę czołową dla modernizowanych EZT, którą od tamtego momentu zakłady zaczęły stosować w kolejnych przebudowach.
Na początku marca 2014 zabytkowa lokomotywownia na terenie Pesy w Bydgoszczy została wpisana do rejestru zabytków, co zablokowało rozbudowę tego zakładu. W tej sytuacji zarząd przedsiębiorstwa podjął decyzję o zwiększeniu zatrudnienia i rozbudowie zakładów w Mińsku Mazowieckim. Na taki krok wpływ miała ponadto duża liczba kontraktów modernizacyjnych realizowanych przez ZNTK i zamówienie Pesy na dostawę 20 składów z rodziny Dart dla PKP Intercity, które chciano serwisować w Mińsku. We wrześniu 2015 na terenie ZNTK ukończono budowę nowej hali przystosowanej do utrzymywania maksymalnie trzech takich zespołów jednocześnie oraz do ich obsługi do poziomu P4 włącznie. Następnie przystąpiono do odbiorów tego obiektu, zaś pod koniec listopada do zakładów dotarł pierwszy pojazd serii ED161, który posłużył pracownikom serwisu jako skład szkoleniowy. Przedsiębiorstwu powierzono 15-letnie utrzymanie tych EZT.
W latach 2015–2016 cena jednostkowa modernizacji EZT serii EN57, w zależności od zakresu i wielkości zamówienia, wynosiła około 7–9 mln zł, co stanowiło około połowy kwoty zakupu nowego pojazdu o zbliżonej pojemności, podczas gdy w 2006 przebudowa w ramach programu SPOT kosztowała około 1,8 mln zł za pojazd. W 2017, po kilkuletnich dyskusjach o zasadności takich przebudów, większość przewoźników i urzędów marszałkowskich zapowiedziała wycofanie się z modernizacji na rzecz zakupów nowego taboru. Wówczas Robert Świechowicz, prezes Pesy, poinformował, że mińskie ZNTK, w przypadku zakończenia przebudów EN57, będą specjalizować się w przeglądach P4 i P5 wszystkich EZT produkowanych przez Pesę.
Na początku 2018 ZNTK MM ukończyły pierwszą modernizację EZT serii ED72Ac, którego ściana czołowa stylistycznie nawiązywała do tej zastosowanej w pojeździe Elf II, produkowanym przez Pesę.
18 lutego 2022 Zakłady Naprawcze Taboru Kolejowego „Mińsk Mazowiecki” zmieniły nazwę na Pesa Mińsk Mazowiecki.
Działalność.
Kolej.
Oferta przedsiębiorstwa jest skierowana zarówno do jednostek samorządu terytorialnego, jak i do partnerów biznesowych. Obejmuje ona:
Zestawienie zamówień.
W poniższym zestawieniu uwzględniono tylko produkcję autobusów szynowych, modernizacje elektrycznych zespołów trakcyjnych produkcji Pafawagu ze zmianą ściany czołowej oraz ponowne przebudowy tych jednostek uwzględniające zmianę napędu.
Ciepłownictwo.
W kwietniu 2008 spółka uzyskała odpowiednie koncesje Urzędu Regulacji Energetyki i w czerwcu 2011 rozpoczęła działalność w branży ciepłowniczej. Przedsiębiorstwo wytwarzało energię cieplną w zakładowej kotłowni wyposażonej w dwa kotły WR-5 i cztery kotły WLM-2,5 o łącznej mocy zainstalowanej 29,9 MW i eksploatacyjnej 23,1 MW, zajmowało się też przesyłaniem i dystrybucją ciepła oraz eksploatacją węzłów cieplnych w budynkach mieszkalnych, usługowych, użyteczności publicznej i przemysłowych na terenie Mińska Mazowieckiego. 3 kwietnia 2018 w strukturze organizacyjnej spółki wydzielono Oddział Ciepłownia w Mińsku Mazowieckim, a 28 czerwca 2019 został on sprzedany.
Obecność na targach.
ZNTK „Mińsk Mazowiecki” były kilkukrotnie obecne na targach Trako. Przedsiębiorstwo miało swoje stoisko w halach wystawienniczych, zaś przewoźnicy prezentowali na torach ekspozycyjnych pojazdy naprawione bądź zmodernizowane dla nich przez mińską spółkę.
Współpraca z oświatą i nauką.
W okresie od 23 kwietnia 2009 do 31 marca 2012 ZNTK „Mińsk Mazowiecki” wraz z Instytutem Pojazdów Szynowych „Tabor” z Poznania realizowały projekt celowy pod tytułem "Elektryczny zespół trakcyjny na napięcia zasilania 3 kV; 15 kV-16,6 Hz; 25 kV-50 Hz". Całkowita wartość projektu wyniosła 27 410 000 zł, z czego 5 493 500 zł stanowiło dofinansowane od Narodowego Centrum Badań i Rozwoju.
23 czerwca 2015 zarząd ZNTK MM podpisał z władzami powiatu mińskiego i dyrekcją Zespołu Szkół Zawodowych nr 2 im. Powstańców Warszawy w Mińsku Mazowieckim list intencyjny określający warunki współpracy, mającej na celu podniesienie wiedzy technicznej i kompetencji absolwentów szkoły oraz lepsze przygotowanie jej uczniów do wymagań rynku pracy.
Wyniki finansowe.
W latach 1998–2001 zakłady przynosiły straty, jednak z roku na rok były one mniejsze. Od 2002 do 2007 mińskie ZNTK notowały zyski, zaś od 2008 do 2011 znów straty. W latach 2012–2021 przedsiębiorstwo ponownie uzyskiwało dodatni wynik finansowy.

</doc>
<doc id="1064180" url="https://pl.wikipedia.org/wiki?curid=1064180" title="Andrzej Zagrodzki">
Andrzej Zagrodzki

Andrzej Zagrodzki ps. „Żak” (ur. 19 lutego 1925, zm. 13 sierpnia 1944 w Warszawie) – podporucznik, uczestnik powstania warszawskiego w I plutonie „Sad” 2. kompanii „Rudy” batalionu „Zośka” Armii Krajowej.
Życiorys.
Podczas okupacji hitlerowskiej działał w polskim podziemiu zbrojnym. Ukończył Szkołę Podchorążych Rezerwy Piechoty „Agricola”.
13. dnia powstania warszawskiego został ciężko ranny w walce. Z odniesionych ran zmarł w szpitalu Jana Bożego przy ul. Bonifraterskiej 12 na Starym Mieście. Miał 19 lat. Pochowany w kwaterach żołnierzy i sanitariuszek batalionu „Zośka” wraz z ppor. Andrzejem Sobolewskim i phm. ppor. Wojciechem Morbitzerem na Wojskowych Powązkach w Warszawie (kwatera A20-2-2).
Odznaczony Krzyżem Walecznych.

</doc>
<doc id="1064182" url="https://pl.wikipedia.org/wiki?curid=1064182" title="ZNTK Mińsk Mazowiecki">
ZNTK Mińsk Mazowiecki



</doc>
<doc id="1064183" url="https://pl.wikipedia.org/wiki?curid=1064183" title="Andrzej Sobolewski (powstaniec warszawski)">
Andrzej Sobolewski (powstaniec warszawski)

Andrzej Sobolewski ps. "Dan", "Okura" (ur. 24 lipca 1924 w Warszawie, zm. 12 sierpnia 1944 tamże) – podporucznik, uczestnik powstania warszawskiego w I plutonie „Sad” 2. kompanii „Rudy” batalionu „Zośka” Armii Krajowej. Syn Mariana.
Podczas okupacji hitlerowskiej działał w polskim podziemiu zbrojnym.
Poległ 12. dnia powstania warszawskiego w szpitalu polowym Jana Bożego przy ul. Bonifraterskiej 12 na Starym Mieście. Miał 20 lat. Pochowany w kwaterach żołnierzy i sanitariuszek batalionu „Zośka” wraz z phm. ppor. Wojciechem Morbitzerem i ppor. Andrzejem Zagrodzkim na Wojskowych Powązkach w Warszawie (kwatera A20-2-2).
Odznaczony dwukrotnie Krzyżem Walecznych.

</doc>
<doc id="1064184" url="https://pl.wikipedia.org/wiki?curid=1064184" title="Union Athlétique Sedan-Torcy">
Union Athlétique Sedan-Torcy



</doc>
<doc id="1064185" url="https://pl.wikipedia.org/wiki?curid=1064185" title="UA Sedan-Torcy">
UA Sedan-Torcy



</doc>
<doc id="1064187" url="https://pl.wikipedia.org/wiki?curid=1064187" title="Halina Jankowska">
Halina Jankowska

Halina Jankowska ps. Dr Halina (ur. 6 października 1890 w Berdyczowie, zm. 23 sierpnia 1944 w Warszawie) – polska lekarka psychiatra, podczas powstania warszawskiego lekarz i chirurg w Szpitalu św. Jana Bożego przy ul. Bonifraterskiej 12.
Życiorys.
Medycynę ukończyła w Żeńskim Instytucie Medycznym w Petersburgu w roku 1918. W latach 1919–1920 pracowała na stanowisku asystenta w Szpitalu Psychiatrycznym w Tworkach pod kierownictwem Witolda Łuniewskiego, a następnie w Warszawie w Szpitalu św. Jana Bożego pod kierunkiem Teodora Łapińskiego i kierownika Kliniki Psychiatrycznej Jana Mazurkiewicza. W roku 1923 przeniosła się do Wilna, gdzie pracowała w Klinice Psychiatrii Uniwersytetu im. Stefana Batorego do roku 1935, m.in. pod kierunkiem Rafała Radziwiłłowicza. Zorganizowała opiekę rodzinną nad psychicznie chorymi na Wileńszczyźnie. W roku 1935 wygrała konkurs na stanowisko ordynatora oddziału kobiecego w Szpitalu św. Jana Bożego w Warszawie, w którym pracowała do końca życia.
Dr Halina zginęła 23. dnia powstania warszawskiego pod gruzami Szpitala św. Jana Bożego. Została odznaczona Krzyżem Walecznych. Pochowana w kwaterach powstańczych na Powązkach Wojskowych (kwatera 24B-12-2).
Charakteryzował ją głęboko ludzki stosunek do psychicznie chorych. Pozostawiła dorobek naukowy w postaci kilkunastu publikacji poruszających m.in. zagadnienia związane ze zjawiskiem ejdetyzmu.

</doc>
<doc id="1064188" url="https://pl.wikipedia.org/wiki?curid=1064188" title="Leicester City Football Club">
Leicester City Football Club



</doc>
<doc id="1064189" url="https://pl.wikipedia.org/wiki?curid=1064189" title="Mod dav">
Mod dav



</doc>
<doc id="1064190" url="https://pl.wikipedia.org/wiki?curid=1064190" title="Motor Jena">
Motor Jena



</doc>
<doc id="1064192" url="https://pl.wikipedia.org/wiki?curid=1064192" title="Franciszek Jurecki">
Franciszek Jurecki

Franciszek Józef Jurecki ps. "Tatar" (ur. 4 października 1907, zm. 28 sierpnia 1944 w Warszawie) – porucznik Armii Krajowej w Brygadzie Dywersji „Broda 53", uczestnik powstania warszawskiego.
Podczas okupacji niemieckiej działał w polskim podziemiu zbrojnym. Był szefem Związku Odwetu. W powstaniu pełnił funkcję adiutanta Jana Mazurkiewicza ps. „Radosław”, w Sztabie Kedywu Komendy Głównej Armii Krajowej. Zginął najprawdopodobniej 28. dnia powstania warszawskiego na Starym Mieście. Został pochowany na Cmentarzu Komunalnym na Powązkach (kwatera A24-6-15).
Odznaczony Orderem Virtuti Militari i dwukrotnie Krzyżem Walecznych.

</doc>
<doc id="1064198" url="https://pl.wikipedia.org/wiki?curid=1064198" title="Swansea Town">
Swansea Town



</doc>
<doc id="1064199" url="https://pl.wikipedia.org/wiki?curid=1064199" title="Swansea Town Football Club">
Swansea Town Football Club



</doc>
<doc id="1064200" url="https://pl.wikipedia.org/wiki?curid=1064200" title="Tadeusz Müller">
Tadeusz Müller

Tadeusz Müller ps. "Zawrat" (ur. 2 lutego 1925 w Krakowie, zm. 30 sierpnia 1944 w Warszawie) – sierżant, uczestnik powstania warszawskiego w szeregach III plutonu „Felek” 2. kompanii „Rudy” batalionu „Zośka” Armii Krajowej.
Życiorys.
Podczas okupacji hitlerowskiej działał w polskim podziemiu zbrojnym.
W powstaniu 1944 walczył ze swoim oddziałem na Woli i Starym Mieście.
Poległ 30. dnia powstania warszawskiego przy ul. Sapieżyńskiej w budynkach „Fiata” na Starym Mieście. Miał 19 lat. Został odznaczony Krzyżem Walecznych. Pochowany w kwaterach żołnierzy i sanitariuszek baonu „Zośka” na Wojskowych Powązkach w Warszawie (kwatera A20-4-11).

</doc>
<doc id="1064203" url="https://pl.wikipedia.org/wiki?curid=1064203" title="Jan Kozubek">
Jan Kozubek

Jan Paweł Kozubek ps. "Szczerba" (ur. 29 listopada 1915 w Tarnowskich Górach, zm. 14 września 1944 w Warszawie) – porucznik, uczestnik powstania warszawskiego.
Życiorys.
Podczas okupacji hitlerowskiej działał w polskim podziemiu zbrojnym. 
W czasie powstania warszawskiego był dowódcą plutonu motorowego w kompanii „Żuk” i oficerem sztabu Brygady Dywersyjnej „Broda 53” Armii Krajowej.
Poległ 14 września 1944 w walkach powstańczych przy ul. Okrąg 2 na Czerniakowie. Miał 28 lat. Pochowany w kwaterach żołnierzy i sanitariuszek baonu „Zośka” na Wojskowych Powązkach w Warszawie (kwatera A20-5-15).
Odznaczony Krzyżem Walecznych. 

</doc>
<doc id="1064205" url="https://pl.wikipedia.org/wiki?curid=1064205" title="Boronia virgata">
Boronia virgata

Boronia virgata Paul G.Wilson – gatunek krzewu z rodziny rutowatych. Występuje w południowej części Australii Zachodniej, głównie w pobliżu miejscowości Walpole i Denmark, także na terenie parku Walpole.

</doc>
<doc id="1064206" url="https://pl.wikipedia.org/wiki?curid=1064206" title="Krzak">
Krzak

Zobacz też

</doc>
<doc id="1064209" url="https://pl.wikipedia.org/wiki?curid=1064209" title="Biopsja cienkoigłowa">
Biopsja cienkoigłowa



</doc>
<doc id="1064211" url="https://pl.wikipedia.org/wiki?curid=1064211" title="Dunfermline Athletic Football Club">
Dunfermline Athletic Football Club



</doc>
<doc id="1064212" url="https://pl.wikipedia.org/wiki?curid=1064212" title="Discouraged Ones">
Discouraged Ones

Discouraged Ones – trzeci studyjny album szwedzkiej grupy metalowej Katatonia. W przeciwieństwie do poprzednich projektów zespołu, w których dominowały przesterowane dźwięki gitar i skrzekliwy wokal, w "Discouraged Ones" i wszystkich późniejszych albumach grupy, słyszalny jest czysty śpiew, głównie w wykonaniu Jonasa Renkse. Na płycie gościnnie pojawił się Mikael Åkerfeldt z zespołu Opeth.
Lista utworów.
Cała muzyka oraz słowa są autorstwem Jonasa Renkse i Andersa Nyströma
Utwory z reedycji albumu.
Te utwory znalazły się na reedycji albumu wydanej w 2007 r. Obydwa pochodzą z wydanego w 1998 r. przez grupę minialbumu Saw You Drown.
Twórcy.
Dodatkowi muzycy:

</doc>
<doc id="1064215" url="https://pl.wikipedia.org/wiki?curid=1064215" title="Władysław Cieplak">
Władysław Cieplak

Władysław Miłosław Cieplak ps. „Giewont”, „Kwiczoł”, „Miłek”, „Mały” (ur. 6 czerwca 1917 w Aleksandrowie Kujawskim, zm. 30 sierpnia 1944 w Warszawie) – harcmistrz, porucznik, uczestnik powstania warszawskiego jako dowódca 3 „kompanii Giewonta” batalionu „Zośka” Armii Krajowej.
Życiorys.
Syn Aleksandra i Stefanii z domu Łuszkiewicz. Miał brata Przemysław ps. „Smyk” (był w późniejszym czasie żołnierzem 2. Kompanii „Rudy” Batalionu „Zośka”). Od najmłodszych lat wraz z rodzeństwem, siostrą Irminą oraz bratem Przemysławem (późniejszym żołnierzem 2. kompanii „Rudy”, ps. „Smyk”) działał w harcerstwie. W 1924 roku rozpoczął naukę w Szkole Powszechnej w Koninie, do którego przeprowadził się wraz z rodziną. Następnie rozpoczął naukę w gimnazjum, którego siedzibą był remontowany obecnie Dom Zemełki. Był harcerzem 21. Drużyny im. Tadeusza Rejtana w Poznaniu, przybocznym Floriana Marciniak. Kilka miesięcy przed wybuchem wojny zdał maturę w Państwowym Gimnazjum im. św. Jana Kantego w Poznaniu.
Pierwsze dni wojny spędził w Poznaniu, gdzie działał w Pogotowiu Harcerzy. Razem z kolegami kupował broń i pomagał w likwidacji dokumentów, które mogłyby się przydać najeźdźcy. Następnie około 8 września przedostał się do Warszawy i włączył się w pracę Wojennego Pogotowia Harcerzy. Po klęsce kampanii wrześniowej zamierzał początkowo przedostać się razem z młodszym bratem do formujących się w zachodniej Europie polskich oddziałów, ale ostatecznie zmienił zdanie Na początku 1940 roku wszedł do konspiracji, należał do Chorągwi Warszawskiej Szarych Szeregów. Był przybocznym Stanisława Broniewskiego „Orszy”, z którym znał się z pracy w Chorągwi Wielkopolskiej. Krótko był kierownikiem kolportażu Głównej Kwatery Szarych Szeregów. Prowadził na rogu ulic Świętokrzyskiej i Szkolnej sklep jubilerski, a dochody z działalności często przeznaczał na pomoc „Pasiece”. Ukończył I turnus Szkoły Podchorążych Rezerwy Piechoty Agricola. Po reorganizacji Grup Szturmowych w czerwcu 1943 roku, został dowódcą grupy szturmowej, której celem było zorganizowanie odbicia naczelnika Szarych Szeregów, Floriana Marciniaka. Po utworzeniu batalionu „Zośka” objął stanowisko dowódcy 2. kompanii „Rudy”. W grudniu 1943 r. został odwołany ze stanowiska dowódcy na rzecz Andrzeja Romockiego (efekt akcji Wilanów). W maju 1944 roku otrzymał zadanie przygotowania na terenie Puszczy Białej w rejonie Wyszkowa bazy leśnej dla potrzeb letniego szkolenia batalionu „Zośka” i został na dwa miesiące jej komendantem.
Brał udział w:
Wrócił do Warszawy cztery dni przed wybuchem powstania warszawskiego. Objął dowództwo utworzonej w pierwszych dniach powstania warszawskiego 3. kompanii batalionu „Zośka”. Wraz ze swoją kompanią brał udział m.in. w wyzwalaniu Gęsiówki oraz w natarciu na Dworzec Gdański. Zginął 30. dnia powstania warszawskiego pod gruzami zbombardowanego przez lotnictwo niemieckie budynku przy ul. Zakroczymskiej 7 na Starym Mieście. Miał 27 lat. Pochowany w kwaterach żołnierzy i sanitariuszek batalionu „Zośka” na Wojskowych Powązkach w Warszawie (kwatera 20A-4-10).
Odznaczony dwukrotnie Krzyżem Walecznych i Orderem Virtuti Militari, rozkazem Dowódcy AK nr 507 z 14 VIII 1944. Uzasadnienie nadania mu krzyża VM brzmiało: „"zasłużył się w walkach na terenie Grupy «Północ»”". Order został zweryfikowany pozytywnie uchwałą Kapituły Orderu Wojennego Virtuti Militari z dnia 13 października 2011.

</doc>
<doc id="1064219" url="https://pl.wikipedia.org/wiki?curid=1064219" title="Włodzimierz Michalak">
Włodzimierz Michalak

Włodzimierz Michalak ps. "Poker" (ur. 25 czerwca 1923, zm. 28 sierpnia 1944 w Warszawie) – podporucznik, uczestnik powstania warszawskiego jako zastępca Leszka Kidzińskiego (ps. „Kindżał”) – dowódcy IV plutonu w 1. kompanii „Maciek” batalionu „Zośka” Armii Krajowej.
Podczas okupacji hitlerowskiej działał w polskim podziemiu zbrojnym. W powstaniu uczestniczył w walkach na Woli i Starym Mieście. Zginął 28. dnia powstania warszawskiego w rejonie ul. Sapieżyńskiej, róg Mławskiej na Starym Mieście. Miał 21 lat. Pochowany w kwaterach żołnierzy i sanitariuszek batalionu „Zośka” na Powązkach w Warszawie (kwatera A20-4-9).
Odznaczony Krzyżem Walecznych.

</doc>
<doc id="1064220" url="https://pl.wikipedia.org/wiki?curid=1064220" title="Humoralny układ odpornościowy">
Humoralny układ odpornościowy



</doc>
<doc id="1064223" url="https://pl.wikipedia.org/wiki?curid=1064223" title="Bolesław Krogulecki">
Bolesław Krogulecki

Bolesław Krogulecki ps. "Bogumił" (ur. 1 października 1924, zm. 10 sierpnia 1944 w Warszawie) – sierżant, uczestnik powstania warszawskiego w I plutonie „Sad” 2. kompanii „Rudy” batalionu „Zośka” Armii Krajowej.
Podczas okupacji hitlerowskiej działał w konspiracji.
Poległ 10. dnia powstania warszawskiego w walkach przy ul. Okopowej na Woli. Miał 19 lat. Odznaczony Krzyżem Walecznych. Pochowany w kwaterach żołnierzy i sanitariuszek baonu „Zośka” na Wojskowych Powązkach w Warszawie (kwatera A20-2-7). Tam też znajduje się symboliczna mogiła jego brata phm. sierż. pchor. Wojciecha Kroguleckiego (lat 21, ps. „Ney”), zmarłego na Pawiaku, hitlerowskim więzieniu.

</doc>
<doc id="1064224" url="https://pl.wikipedia.org/wiki?curid=1064224" title="Układ humoralny">
Układ humoralny



</doc>
<doc id="1064229" url="https://pl.wikipedia.org/wiki?curid=1064229" title="Jerzy Wypych">
Jerzy Wypych

Jerzy Wypych ps. "Mnich" (ur. 1 lutego 1925 w Lublinie, zm. 22 sierpnia 1944 w Warszawie) – podporucznik, uczestnik powstania warszawskiego w szeregach I plutonu 3. kompanii „Giewont” batalionu „Zośka” Zgrupowania „Radosław” Armii Krajowej.
Życiorys.
Ojciec Konstanty – zawodowy wojskowy, legionista, ciężko ranny pod Kijowem, do 1935 służył w 8 pułku piechoty Legionów w Lublinie, potem 44 pułku piechoty w Równym. W 1939 w czasie marszu do Warszawy wzięty do niewoli przez Rosjan, uciekł z powrotem do Równego, a w obliczu deportacji do ZSRR przeprowadził etapami całą rodzinę (3 synów) do Generalnego Gubernatorstwa i w okolice Siedlec.Matka – Stanisława z d. Zelent, warszawianka, była mistrzynią krawiecką.
W 1939 roku ukończył 1. klasę Gimnazjum Ogólnokształcącego w Równym. Po ucieczce w 1940 do G.G. najpierw przebywał na wsi (Żebrak), a następnie w Siedlcach ukończył dwuletnią szkołę mechaniczną.
Działał konspiracyjnie w miejscowym harcerstwie. W 1942 r. został przyjęty na pierwszy rok, w dwuletniej wówczas, Szkole im. Wawelberga w Warszawie. Będąc w konspiracji ukończył podchorążówkę.
Z tego okresu wiadomo tylko ogólnie, że działał „z bronią w ręku”.
W związku z wpadką kolegów z drużyny harcerskiej w Siedlcach (rozstrzelano 10 osób na głównej ulicy), po rozpoznaniu konfidenta wziął udział w jego likwidacji.
Wiadomo, że w okresie okupacji wykonywał jakieś plany na zlecenie organizacji, a po skończeniu podchorążówki prowadził w niej zajęcia.
W roku 1943 sprowadził swoich młodszych braci do Warszawy i dzięki kontaktom konspiracyjnym
umieścił Krzysztofa i starszego Waldemara w bursie Rady Głównej Opiekuńczej przy ul. Siennej.
Obaj przeszli przeszkolenie wojskowe i działali w Szarych Szeregach.
28 lipca 1944 r. Jerzy wpłynął na decyzję wychowawcy Mariana Korzekwy, który nakazał im opuszczenie Warszawy – tym samym uratował im prawdopodobnie życie.
W powstaniu warszawskim był zastępcą dowódcy I plutonu w 3. kompanii „Giewont” batalionu „Zośka”. Walczył wraz ze swoim oddziałem na Woli i Starym Mieście. Poległ 22. dnia powstania warszawskiego na boisku „Polonii” przy ul. Konwiktorskiej podczas natarcia na Dworzec Gdański będącego próbą połączenia Starego Miasta z Żoliborzem. Miał 19 lat. Ciała nie odnaleziono.
Symboliczny grób znajduje się w kwaterach żołnierzy i sanitariuszek baonu „Zośka” na Wojskowych Powązkach w Warszawie wraz z ppor. Józefem Ptaszyńskim (ps. „Gazela”) i hm. ppor. Stanisławem Kozickim (ps. „Howerla”) (kwatera A20-4-14) i w rodzinnym grobowcu na Tyńcu w Kaliszu.
Został odznaczony Krzyżem Walecznych.

</doc>
<doc id="1064233" url="https://pl.wikipedia.org/wiki?curid=1064233" title="Stanisław Kozicki (powstaniec)">
Stanisław Kozicki (powstaniec)

Stanisław Kozicki ps. „"Howerla”" (ur. 20 maja 1918 w Radomiu, zm. 22 sierpnia 1944 w Warszawie) – harcmistrz, podporucznik, uczestnik powstania warszawskiego jako dowódca I plutonu 3. kompanii „Giewont” batalionu „Zośka” Zgrupowania „Radosław” Armii Krajowej.
Podczas okupacji hitlerowskiej działał w polskim podziemiu zbrojnym. Podczas powstania warszawskiego uczestniczył w walkach na Woli i Starym Mieście. Brał udział m.in. w zdobywaniu hitlerowskiego więzienia „Gęsiówki”. Poległ 22. dnia powstania warszawskiego na boisku „Polonii” przy ul. Konwiktorskiej 6 podczas natarcia na Dworzec Gdański będącego próbą połączenia Starego Miasta z Żoliborzem. Miał 26 lat.
Został odznaczony Krzyżem Walecznych i pośmiertnie Orderem Virtuti Militari z rozkazu dowódcy AK nr 400 z 31 VIII 1944. Uzasadnienie nadania mu krzyża VM brzmiało: „"za odznaczenie się w walkach Grupy «Północ» na Starym Mieście”".
Pochowany w kwaterach żołnierzy i sanitariuszek baonu „Zośka” na Wojskowych Powązkach w Warszawie wraz z hm. ppor. Józefem Ptaszyńskim (ps. „Gazela”) i ppor. Jerzym Wypychem (ps. „Mnich”) (kwatera A20-4-14).

</doc>
<doc id="1064235" url="https://pl.wikipedia.org/wiki?curid=1064235" title="Dynamo Žilina">
Dynamo Žilina



</doc>
<doc id="1064238" url="https://pl.wikipedia.org/wiki?curid=1064238" title="Leixões Sport Club">
Leixões Sport Club



</doc>
<doc id="1064239" url="https://pl.wikipedia.org/wiki?curid=1064239" title="Janusz Wojtasiewicz">
Janusz Wojtasiewicz

Janusz Wojtasiewicz ps. "Warda" (ur. 6 marca 1924, zm. 13 września 1944 w Warszawie) – podporucznik, uczestnik powstania warszawskiego w szeregach II plutonu „Alek” 2. kompanii „Rudy” batalionu „Zośka” Armii Krajowej.
Życiorys.
Podczas okupacji hitlerowskiej działał w polskim podziemiu zbrojnym. W powstaniu warszawskim wraz z żołnierzami „Zośki” walczył m.in. o kościół i szpital Jana Bożego. Uczestniczył w walkach na Woli, Starym Mieście i Czerniakowie. Poległ 13 września 1944 w walkach powstańczych przy ul. Książęcej 1 na Czerniakowie. Miał 20 lat. Pochowany w kwaterach żołnierzy i sanitariuszek batalionu „Zośka” na Wojskowych Powązkach w Warszawie wraz z ppor. Wojciechem Lenartem (ps. „Michał”) i ppor. phm. Wiesławem Tyczyńskim (ps. „Olgierd") (kwatera A20-3-23).
Odznaczony dwukrotnie Krzyżem Walecznych.

</doc>
<doc id="1064242" url="https://pl.wikipedia.org/wiki?curid=1064242" title="Wojciech Lenart">
Wojciech Lenart

Wojciech Lenart ps. "Michał" (ur. 20 lipca 1924 w Warszawie, zm. 13 września 1944 tamże) – podporucznik, uczestnik powstania warszawskiego w szeregach II plutonu „Alek” 2. kompanii „Rudy” batalionu „Zośka” Armii Krajowej. 
Syn Pauliny i Bonawentury Lenarta – profesora warszawskiej Akademii Sztuk Pięknych. Brat podporucznika podharcmistrza Jana Lenarta, który również poległ jako powstaniec.
Podczas okupacji hitlerowskiej działał w polskim podziemiu zbrojnym. W powstaniu warszawskim walczył ze swoim oddziałem na Woli, Starym Mieście i Czerniakowie. Poległ 13 września 1944 w walkach powstańczych przy ul. Książęcej 1 na Czerniakowie. Miał 20 lat. Pochowany w kwaterach żołnierzy i sanitariuszek baonu „Zośka” na Wojskowych Powązkach w Warszawie wraz z ppor. Januszem Wojtasiewiczem (ps. „Warda”) i ppor. phm. Wiesławem Tyczyńskim (ps. „Olgierd”) (kwatera A20-3-23).
Odznaczony Krzyżem Walecznych.

</doc>
<doc id="1064243" url="https://pl.wikipedia.org/wiki?curid=1064243" title="Puchar Zdobywców Pucharów (1961/1962)">
Puchar Zdobywców Pucharów (1961/1962)

II Puchar Europy Zdobywców Pucharów 1961/1962

</doc>
<doc id="1064245" url="https://pl.wikipedia.org/wiki?curid=1064245" title="Zdzisław Unieszowski">
Zdzisław Unieszowski

Zdzisław Unieszowski ps. "Kobra" (ur. 30 marca 1923, zm. 10 sierpnia 1944 w Warszawie) – podporucznik, uczestnik powstania warszawskiego w szeregach I plutonu „Sad” 2. kompanii „Rudy” batalionu „Zośka” Armii Krajowej.
Życiorys.
Podczas okupacji hitlerowskiej działał w polskim podziemiu zbrojnym. Poległ 10. dnia powstania warszawskiego podczas walk w rejonie ul. Okopowej na Woli. Miał 21 lat. Został odznaczony Krzyżem Walecznych. Pochowany w kwaterach żołnierzy i sanitariuszek baonu „Zośka” na Wojskowych Powązkach w Warszawie (kwatera A25-8-10).

</doc>
<doc id="1064246" url="https://pl.wikipedia.org/wiki?curid=1064246" title="Hubert Taczanowski (żołnierz)">
Hubert Taczanowski (żołnierz)

Hubert Taczanowski ps. „Hubert” (ur. 13 kwietnia 1924, zm. ok. 20 sierpnia 1944 w Warszawie) – plutonowy, uczestnik powstania warszawskiego w I plutonie „Sad” 2. kompanii „Rudy” batalionu „Zośka” Armii Krajowej.
Poległ około 20. dnia powstania warszawskiego w walkach na Starym Mieście (ostatni raz był widziany na ul. Długiej 15). Miał 20 lat. Odznaczony Krzyżem Walecznych. Pochowany w kwaterach żołnierzy i sanitariuszek baonu „Zośka” na Cmentarzu Wojskowym w Warszawie (kwatera A20-2-16).

</doc>
<doc id="1064247" url="https://pl.wikipedia.org/wiki?curid=1064247" title="Jan Wróblewski (powstaniec)">
Jan Wróblewski (powstaniec)

Jan Wróblewski ps. „Zabawa” (ur. 10 stycznia 1919 w Nowo-Radomsku, zm. 18 września 1944 w Warszawie) – podporucznik, uczestnik powstania warszawskiego w szeregach batalionu „Parasol” Armii Krajowej.
Życiorys.
Zdał egzamin maturalny w 1937 r. w Warszawie, po czym przeprowadził się do Wilna, gdzie pracował jako praktykant w firmie Poznańskiego. Brał udział w kampanii wrześniowej. Został internowany na Syberii, skąd uciekł i samodzielnie przedarł się do Warszawy w 1940 r.
Podczas okupacji hitlerowskiej działał w polskim podziemiu zbrojnym. Do „Agatu” (późniejszego „Parasola”) wprowadził go Janusz Kobyliński (ps. „Gong”). W oddziale tym był instruktorem strzeleckim, a od stycznia 1944 r. również jednym z piętnastu instruktorów szkoleń spadochronowych. Jego przydział wynikał z ukończonego przed wojną kursu LOPP. W ramach działalności opracował konspiracyjny skrypt szkoleniowy pt. "Zaprawa fizyczna strzelca spadochronowego". Brał również udział w wielu akcjach bojowych batalionu (m.in. w akcji „Stamm”, 6 maja 1944).
W powstaniu walczył w stopniu kaprala podchorążego w III plutonie 3. kompanii „Parasola” (awansowany na plutonowego podchorążego, zaś pośmiertnie – podporucznika).
Zginął 18 września 1944, omyłkowo śmiertelnie postrzelony przez żołnierza ze swego oddziału w piwnicy jednej z warszawskich kamienic przy ul. Wilanowskiej 7.
Miał 25 lat. Pochowany w kwaterach żołnierzy i sanitariuszek batalionu „Parasol” na Wojskowych Powązkach w Warszawie (kwatera 24A-7-8).
Odznaczony Orderem Virtuti Militari i Krzyżem Walecznych.

</doc>
<doc id="1064250" url="https://pl.wikipedia.org/wiki?curid=1064250" title="Józef Ptaszyński">
Józef Ptaszyński

Józef Ptaszyński ps. Gazela, „Ptak”, „Jurek”, (ur. 8 kwietnia 1915 w Skierniewicach, zm. 28 sierpnia 1944 w Warszawie) – harcmistrz, podporucznik, uczestnik powstania warszawskiego jako zastępca dowódcy I plutonu Władysława Cieplaka w szeregach 3. kompanii „Giewont” batalionu „Zośka” Armii Krajowej. Syn Józefa.
Podczas okupacji hitlerowskiej działał w polskim podziemiu zbrojnym. Poległ 28. dnia powstania warszawskiego na Starym Mieście. Miał 29 lat. Pochowany w kwaterach żołnierzy i sanitariuszek baonu „Zośka” na Wojskowych Powązkach w Warszawie wraz z ppor. Jerzym Wypychem (ps. „Mnich”) i hm. ppor. Stanisławem Kozickim (ps. „Howerla”) (kwatera A20-4-14).
Odznaczony Krzyżem Walecznych.

</doc>
<doc id="1064254" url="https://pl.wikipedia.org/wiki?curid=1064254" title="Teresa Wilska">
Teresa Wilska

Teresa Wilska ps. "Czarna" "Bożena", "Bożenka" (ur. 18 lutego 1926 w Rogowie) – polska nauczycielka, podharcmistrzyni, łączniczka w powstaniu warszawskim, autorka wspomnień o tematyce powstańczej.
Życiorys.
Urodziła się Rogowie, w powiecie brzezińskim. Pochodziła z rodziny ziemiańskiej, była córką Zbigniewa Aleksandra Wilskiego i Ireny Jagmin h. Pelikan (1897–1977). Podczas okupacji hitlerowskiej działała w konspiracji. Służyła w 5. Warszawskiej Żeńskiej Drużynie Harcerskiej (hufiec Stare Miasto). Podczas powstania warszawskiego początkowo była pozaliniową łączniczką „K-1” w Śródmieściu. Pod koniec sierpnia działała na Starym Mieście, przechodząc wielokrotnie kanałami ze Śródmieścia. 1 września 1944 wyprowadziła kanałami z upadającej Starówki grupę około 50 żołnierzy ze Zgrupowania „Wigry” wraz z ich dowódcą (dotarli wszyscy). Od 2 września na Czerniakowie. Służyła również jako łączniczka por. Wacława Micuty – dowódcy plutonu pancernego w batalionie „Zośka”. Po upadku powstania warszawskiego uciekła z transportu do Pruszkowa i dotarła do rodzinnego domu w Rogowie.
Po wojnie studiowała na Wydziale Matematyczno-Przyrodniczym Uniwersytetu Łódzkiego, później Uniwersytetu Warszawskiego. Pracowała w ZOO oraz w Muzeum Zoologicznym w Warszawie. Później była asystentką w Zakładzie Ekologii PAN oraz pracowała jako nauczycielka biologii w liceum.
Miała 3 siostry: Zofię (ur. 1923), która w powstaniu warszawskim należała do Harcerskiej Służby Pomocniczej, Jadwigę (ur. 1924) i Barbarę (ur. 1928) oraz brata Zbigniewa, który był teatrologiem.

</doc>
<doc id="1064273" url="https://pl.wikipedia.org/wiki?curid=1064273" title="Proceedings of the National Academy of Sciences of the United States of America">
Proceedings of the National Academy of Sciences of the United States of America

Proceedings of the National Academy of Sciences of the United States of America, PNAS – czasopismo naukowe amerykańskiej Narodowej Akademii Nauk publikujące głównie prace biomedyczne, rzadziej z zakresu fizyki, matematyki i nauk społecznych. Wydanie drukowane jest tygodnikiem. Wersja internetowa PNAS codziennie zawiera nowe artykuły. Pierwsze wydanie ukazało się w roku 1915. 
Opłaty.
Koszty publikacji w PNAS są częściowo pokrywane przez autorów. W opcji "Open Access" koszty te ponoszone są przez autorów w całości, a praca dostępna jest w Internecie bezpłatnie.
Cytowania.
Według ISI w roku 2014 wskaźnik cytowań czasopisma wyniósł 9,674.
W odnośnikach literaturowych do artykułów w PNAS używany jest skrót "Proc. Natl. Acad. Sci. U. S. A.". W światowych publikacjach jego interpunkcja jest różna (np. "Proc Natl Acad Sci U S A"), co najczęściej zależy od lokalnych zasad pisowni; czasopismo bywa też oznaczane skrótowcem PNAS, zwłaszcza w tekstach nieformalnych.

</doc>
<doc id="1064274" url="https://pl.wikipedia.org/wiki?curid=1064274" title="PNAS">
PNAS



</doc>
<doc id="1064278" url="https://pl.wikipedia.org/wiki?curid=1064278" title="Karol II Amboise de Chaumont">
Karol II Amboise de Chaumont

Karol II Amboise de Chaumont (włos. "Charles II d'Amboise de Chaumont") (ur. w 1472 r., zm. 10 marca 1511 r. w Correggio) – francuski namiestnik Mediolanu, hrabia de Chamount. Był synem Karola I Amboise. 
Był mecenasem Leonarda da Vinci. Sprowadził artystę do Mediolanu. Amboise zlecił Leonardowi wybudowanie dla siebie letniej willi w Porta Venezia. We wrześniu 1509 r. dla Amboise'a pracował Andrea Solario, tworząc jego portret.

</doc>
<doc id="1064279" url="https://pl.wikipedia.org/wiki?curid=1064279" title="Karol II Amboise">
Karol II Amboise



</doc>
<doc id="1064280" url="https://pl.wikipedia.org/wiki?curid=1064280" title="Charles II d'Amboise de Chaumont">
Charles II d'Amboise de Chaumont



</doc>
<doc id="1064281" url="https://pl.wikipedia.org/wiki?curid=1064281" title="Charles II d'Amboise">
Charles II d'Amboise



</doc>
<doc id="1064284" url="https://pl.wikipedia.org/wiki?curid=1064284" title="Oskars Dankers">
Oskars Dankers

Oskars Dankers Oskars Jēkabs Dankers (ur. 26 marca 1883 w miejscowości Irlava w Imperium Rosyjskim na terenie dzisiejszej Gmina Tukums, Łotwy, zm. 11 kwietnia 1965 w Grand Rapids w USA) – łotewski wojskowy (generał), generalny dyrektor samorządu łotewskiego w Komisariacie Rzeszy "Ostland" podczas II wojny światowej.
Życiorys.
Mając dwadzieścia lat podjął służbę w armii rosyjskiej. Brał udział w Wielkiej Wojnie. W 1919 r. dowodził 7 Pułkiem Piechoty w Siguldzie, a następnie został komendantem regionu wojskowego Kurzeme. Do 1932 r. był dowódcą Dywizji Semigalskiej, po czym przeszedł do sztabu generalnego armii łotewskiej. Od 1933 r. do 1939 r. dowodził Dywizją Kurlandzką. Po aneksji Łotwy przez ZSRR w 1940 r., został zwolniony ze służby wojskowej. Kiedy wojska niemieckie zajęły obszar Łotwy w 1941 r., podjął współpracę z okupantami. Objął wówczas funkcję generalnego dyrektora samorządu łotewskiego w Komisariacie Rzeszy "Ostland". Wobec zbliżania się Armii Czerwonej w 1944 r. wyjechał do Niemiec, gdzie od 20 lutego do 7 maja 1945 r. stał na czele Łotewskiej Rady Narodowej. Po zakończeniu wojny przedostał się na obszary zajęte przez wojska alianckie. W 1957 r. wyjechał do USA, gdzie zmarł 11 kwietnia 1965 r.

</doc>
<doc id="1064285" url="https://pl.wikipedia.org/wiki?curid=1064285" title="Izgoj">
Izgoj

Izgoj (ros. "Изгои", ukr. "Ізгой") – używana w średniowiecznej Rusi nazwa osób wykluczonych ze społeczeństwa ze względów materialnych.
Dotyczyła zarówno chłopów wykluczonych ze swojej gromady wskutek przemian feudalnych, jak i książąt nieposiadających własnej włości i w związku z tym nieposiadających żadnego zabezpieczenia materialnego (zamieszkiwali oni najczęściej na dworach spokrewnionych książąt).
Określenia tego zaprzestano używać w XIV wieku.

</doc>
<doc id="1064295" url="https://pl.wikipedia.org/wiki?curid=1064295" title="Bitwa na Rożnym Polu">
Bitwa na Rożnym Polu

Bitwa na Rożnym Polu - odbyła się wiosną 1099 na uroczysku "Rożne Pole" koło Złoczowa, na wołyńsko-halickim pograniczu.
Z jednej strony walczyły wojska kijowskiego kniazia Świętopełka Izjasławicza, a z drugiej wojska kniaziów Wołodara i Wasylka Rościsławiczów. Bitwa zakończyła się zwycięstwem Rościsławiczów.
Bitwa była jedną z całego ciągu bitew toczonych wiosną 1099 pomiędzy książętami przemysko-halickimi a sojuszem kijowsko-wołyńskim, który obawiał się wzrostu potęgi Księstwa Halickiego.

</doc>
<doc id="1064296" url="https://pl.wikipedia.org/wiki?curid=1064296" title="Capital Ship Bomb">
Capital Ship Bomb

Capital Ship Bomb ("CS", dosłownie "bomba przeciwko dużym okrętom") – brytyjska bomba lotnicza z okresu II wojny światowej, ważyła 5600 funtów (2540 kg). Bomba została specjalnie zaprojektowana do użycia przeciwko opancerzonym pokładom okrętów i miała nieaerodynamiczny kształt, z płaskim, "tępym" czubkiem przez co była także bardzo niecelna. Wymagana celność mogła być osiągnięta przy zrzucie z wysokości poniżej 1000 stóp (300 m). Naloty na takiej wysokości uznano za zbyt ryzykowne i ostatecznie ustalono, że bomba powinna być zrzucana z 2000 stóp. Mogły jej używać jedynie specjalnie zmodyfikowane bombowce Avro Lancaster.
Bomby tego typu zostały użyte bojowo w czasie nieudanego ataku na niemiecki lotniskowiec "Graf Zeppelin" w 1942. 28 sierpnia Lancastery z 106 Dywizjonu Bombowego RAF odbyły lot do Gdańska gdzie miał się znajdować będący w budowie "Graf Zeppelin" i pancernik "Gneisenau". Angielskie samoloty nie odnalazły niemieckiego lotniskowca, ale niecelnie obrzuciły bombami pancernik.

</doc>
<doc id="1064300" url="https://pl.wikipedia.org/wiki?curid=1064300" title="Synteza w fazie stałej">
Synteza w fazie stałej



</doc>
<doc id="1064301" url="https://pl.wikipedia.org/wiki?curid=1064301" title="Memoriał José Raúla Capablanki">
Memoriał José Raúla Capablanki

Memoriał José Raúla Capablanki – międzynarodowy turniej szachowy poświęcony pamięci trzeciego mistrza świata, kubańskiego arcymistrza José Raúla Capablanki.
Pierwszy memoriał rozegrano w roku 1962 w Hawanie. W kolejnych latach turnieje organizowano również w innych kubańskich miastach: Cienfuegos, Camagüey, Holguín, Matanzas i Varadero. Wśród dotychczasowych zwycięzców znajdują się m.in. mistrz świata Wasilij Smysłow oraz wicemistrzowie: Wiktor Korcznoj, Péter Lékó i Wasyl Iwanczuk.
Na przestrzeni lat formuła memoriał zmieniała się kilkakrotnie. Do roku 1973 rozgrywano jeden licznie obsadzony turniej (z udziałem nawet do 22 zawodników). Od jedenastej edycji wprowadzono podział na grupy turniejowe: główną oraz dodatkowe (również turnieje w obsadzie kobiecej). Spośród startujących w memoriale Polaków, najlepszy wynik osiągnął Kamil Mitoń, zajmując w 2006 roku III miejsce.

</doc>
<doc id="1064313" url="https://pl.wikipedia.org/wiki?curid=1064313" title="ULC">
ULC



</doc>
<doc id="1064314" url="https://pl.wikipedia.org/wiki?curid=1064314" title="Projekt Milenijny ONZ">
Projekt Milenijny ONZ



</doc>
<doc id="1064315" url="https://pl.wikipedia.org/wiki?curid=1064315" title="Okadzenie darów">
Okadzenie darów

Okadzenie darów – obrzęd wykonywany podczas mszy świętych w obrządku rzymskim pomiędzy przygotowaniem darów ofiarnych a lavabo.
Cytat z "Ogólnego wprowadzenia do mszału rzymskiego" Rzym 2002:
Ołtarz okadza się pojedynczymi ruchami kadzielnicy w ten sposób:
Jeżeli krzyż jest na ołtarzu lub obok niego, okadza się go przed okadzeniem ołtarza. Natomiast jeżeli jest za ołtarzem, kapłan okadza go, gdy przed nim przechodzi. 
Dary ofiarne kapłan okadza trzema rzutami kadzielnicy przed okadzeniem krzyża i ołtarza jak i po ich okadzeniu. Przed ani po okadzeniem darów (tak jak i Ołtarza), nie oddaje się ukłonu. Następnie okadza się głównego celebransa, później współcelebransów, a na końcu lud.

</doc>
<doc id="1064317" url="https://pl.wikipedia.org/wiki?curid=1064317" title="Dziedziczenie beztestamentowe">
Dziedziczenie beztestamentowe



</doc>
<doc id="1064321" url="https://pl.wikipedia.org/wiki?curid=1064321" title="Forma czynności prawnych">
Forma czynności prawnych



</doc>
<doc id="1064322" url="https://pl.wikipedia.org/wiki?curid=1064322" title="Przygotowanie darów ofiarnych">
Przygotowanie darów ofiarnych

Przygotowanie darów ofiarnych – pierwszy element Liturgii Eucharystycznej. Obrzęd ten znany był za czasów Starego Testamentu. Prawo mojżeszowe zobowiązywało każdego Izraelitę, by co roku ofiarowywał Mu pierwociny płodów ziemi. Ofiarowywano Bogu również każde pierworodne dziecko płci męskiej. Występuje pomiędzy modlitwą powszechną, a modlitwą nad darami.
W czasach Nowego Testamentu i w pierwszych wiekach chrześcijan znana była praktyka tzw. dziesięciny - dziesiątą część swoich zarobków przynoszono do świątyni. Dziś pozostałością tych starożytnych zwyczajów składania darów ofiarnych zaobserwować możemy w bardziej uroczystych mszach św., na przykład w celebrach papieża. Przynoszone są wówczas do ołtarza w procesji z darami chleb i wino, naczynia liturgiczne, święte obrazy i inne dary, które wykorzystane są dla dobra wiernych. Również we wszystkich kościołach podczas niedzielnej mszy św. zbierane są ofiary pieniężne, przeznaczone dla dobra wspólnoty lokalnej, bądź na cele wyznaczone przez władze kościelne (na utrzymanie seminarium, fakultetu teologicznego, na pomoc budującym się kościołom itp.).
Nazwa.
Ta pierwsza część Liturgii eucharystycznej różnie była nazywana. Do wydania nowego Mszału rzymskiego, po Soborze Watykańskim II, przez całe wieki nosiła nazwę "ofiarowanie" (łac. "Offertorium") lub "Liturgia ofertoryjna". Refleksja teologiczna nad mszą św. wykazała nieścisłość tej nazwy, gdyż ofiarowanie może mieć miejsce dopiero wtedy, gdy jest już na ołtarzu do złożenia Ofiara. Ta zaś, czyli Ciało i Krew Jezusa Chrystusa, staje się dopiero obecna mocą słów konsekracji. Stąd też w nowym Mszale rzymskim, dla tej części liturgii użyto nazwy "Przygotowanie darów". Ale i ta nazwa nie jest całkowicie jednoznaczna. Wobec tego współcześni liturgiści proponują nazwę "Liturgia miłości".
Porządek ofiarowania darów.
Na początku Liturgii Eucharystycznej przynosi się do ołtarza dary, które staną się Ciałem i Krwią Chrystusa. Najpierw przygotowuje się ołtarz, który jest centrum całej liturgii eucharystycznej. Kładzie się na nim korporał, mszał i kielich wraz z palką i puryfikaterzem. Następnie przynosi się dary na ofiarę. Chleb i wino składa się na ołtarzu, odmawiając przy tym ustalone modlitwy. Przyjmuje się także pieniądze i inne dary na rzecz ubogich lub na potrzeby Kościoła, przyniesione przez wiernych lub zebrane w kościele. Dary te umieszcza się w odpowiednim miejscu, lecz poza ołtarzem.

</doc>
<doc id="1064324" url="https://pl.wikipedia.org/wiki?curid=1064324" title="Janeth Jepkosgei Busienei">
Janeth Jepkosgei Busienei

Janeth Jepkosgei Busienei (ur. 13 grudnia 1983 w Kabirirsang) – kenijska biegaczka średniodystansowa, wicemistrzyni olimpijska z Pekinu, mistrzyni świata z Osaki w biegu na 800 metrów.
Janeth pochodzi z Kabirirsangu położonego koło Kapsabetu. Ponadto z tej samej wioski pochodzą także: Wilson Kipketer i Wilfred Bungei.
W 2002 Jepkosgei wygrała bieg na 800 m na Mistrzostwach Świata Juniorów w Lekkoatletyce w Kingston na Jamajce.
Kenijka zapisała się w historii biegów na 800 m zwycięstwem podczas Mistrzostw Świata w Lekkoatletyce 2007. W półfinale ustanowiła najlepszy wynik w sezonie na tym dystansie - 1:56,18. W finale pobiegła jeszcze szybciej, uzyskując czas 1:56,04. Była pierwszą kenijską biegaczką średniodystansową, która wywalczyła w tej konkurencji złoty medal.
Zwyciężczyni łącznej punktacji Diamentowej Ligi 2010 w biegu na 800 metrów.

</doc>
<doc id="1064325" url="https://pl.wikipedia.org/wiki?curid=1064325" title="Dyskografia Akona">
Dyskografia Akona

Dyskografia Akona – amerykańskiego rapera składa się z trzech albumów studyjnych, piętnastu singli oraz trzynastu solowych teledysków dzięki wytwórni Universal Music/Konvict Muzik.

</doc>
<doc id="1064327" url="https://pl.wikipedia.org/wiki?curid=1064327" title="Kodomo-muke-manga">
Kodomo-muke-manga

 – japońskie określenie komiksów (manga) przeznaczonych dla dzieci.
Filmy animowane dla dzieci to po japońsku: 
W kodomo-muke-manga rzadko występuje fanserwis. Historie oraz sposób ich przedstawiania są przystosowane do odbioru przez dzieci.
Przykładowe prace z tego gatunku:

</doc>
<doc id="1064331" url="https://pl.wikipedia.org/wiki?curid=1064331" title="Państwowa Komisja Badania Wypadków Lotniczych">
Państwowa Komisja Badania Wypadków Lotniczych

Państwowa Komisja Badania Wypadków Lotniczych (PKBWL) – polska niezależna stała komisja działająca przy ministrze właściwym do spraw transportu (od 2007 roku Ministerstwo Infrastruktury, od 2011 roku Ministerstwo Transportu, Budownictwa i Gospodarki Morskiej). Powołana do życia w 2002 roku, prowadząca badania zdarzeń lotniczych czyli wypadków, poważnych incydentów i w niektórych okolicznościach incydentów lotniczych. PKBWL wykonuje swoje zadania w imieniu ministra właściwego do spraw transportu. Główna siedziba PKBWL znajduje się w Warszawie, z kolei dwa przedstawicielstwa terenowe PKBWL znajdują się w Gliwicach i Poznaniu. 
Historia powstania PKBWL.
Do wejścia w życie w 2002 r. nowej ustawy – Prawo lotnicze obowiązki prowadzenia badań zdarzeń lotniczych realizowała Główna Komisja Badania Wypadków Lotniczych (GKBWL) oraz okręgowe komisje działające przy wszystkich okręgowych Inspektoratach Kontroli Cywilnych Statków Powietrznych. Po zmianie przepisów obowiązki powyższych zostały przypisane nowo powołanej Państwowej Komisji Badania Wypadków Lotniczych (PKBWL), która przejęła też część obowiązków Głównego Inspektoratu Lotnictwa Cywilnego. Zmiana była uzasadniona wstąpieniem Polski do Unii Europejskiej, która do tego czasu nie posiadała w pełni niezależnej instytucji, zajmującej się wyjaśnianiem wypadków i incydentów z udziałem samolotów, spadochroniarzy, motolotniarzy czy paralotniarzy. Po utworzeniu PKBWL, funkcję Przewodniczącego, którego zadaniem było utworzenia nowego zespołu badaczy wypadków w lotnictwie cywilnym powierzono Stanisławowi Żurkowskiemu, który to pracę na rzecz bezpieczeństwa lotniczego rozpoczął jeszcze w GKBWL, a w latach 2001–2002 pełnił funkcję jej Przewodniczącego. Funkcję Przewodniczącego PKBWL pełnił do 2006 r. 
Zadania i kompetencje PKBWL.
PKBWL jest organem Rzeczypospolitej Polskiej, którego zadaniem jest badanie i nadzorowanie badań zdarzeń lotniczych w celu ustalenia ich przyczyn oraz wydawania zaleceń dotyczących bezpieczeństwa, mających na celu uniknięcie podobnych zdarzeń w przyszłości. 
PKBWL prowadzi i nadzoruje badania zdarzeń lotniczych uwzględniając standardy i zalecane praktyki określone w Załączniku 13 do Konwencji o Międzynarodowym Lotnictwie Cywilnym, której stronami są 193 Państwa, w tym Rzeczpospolita Polska. Krajową podstawą prawną określającą zasady badania zdarzeń lotniczych, powoływania członków PKBWL i funkcjonowania Komisji jest Ustawa Prawo lotnicze z dnia 3 lipca 2002 r. Na szczeblu Unii Europejskiej kwestia badania zdarzeń lotniczych jak i funkcjonowania organu badającego tychże zdarzeń jakim jest PKBWL regulowana jest Rozporządzeniem Parlamentu Europejskiego i Rady (UE) nr 996/2010 z dnia 20 października 2010 roku.
Zgodnie z postanowieniami wyżej wymienionych dokumentów, w zakresie swoich funkcji PKBWL jest niezależna funkcjonalnie od jakiegokolwiek organu odpowiedzialnego za bezpieczeństwo i wydawanie przepisów dotyczących lotnictwa cywilnego, a także od wszelkich innych podmiotów, których interesy lub cele mogą być sprzeczne z zadaniami powierzonymi PKBWL. PKBWL podlega jednakże kontroli Najwyższej Izby Kontroli. PKBWL posiada niezbędne wyposażenie do prowadzenia badań wypadków i incydentów oraz współpracuje w ramach specjalistycznych badań z instytutami i organizacjami badawczymi.
PKBWL jest także aktywnym członkiem organizacji międzynarodowych zrzeszających organy i specjalistów ds. badania wypadków lotniczych takich jak: ENCASIA, ISASI, ESASI czy ECAC.
Wynik badania konkretnego wypadku, poważnego incydentu albo incydentu lotniczego zawarty jest w raporcie końcowym lub uchwale, które odpowiednio opracowywane są przez członka PKBWL. Podejmując opracowanie raportu końcowego czy też uchwały, członkowie PKBWL kierują się zasadą swobodnej oceny dowodów i nie są związani poleceniem co do treści podejmowanych raportów końcowych czy też uchwał. Członek PKBWL nie może występować w roli biegłego sądowego w zakresie spraw prowadzonych przez Komisję. Regulamin działania Komisji wydaje minister właściwy do spraw transportu.
W przypadku zaistnienia wypadku w lotnictwie państwowym (najczęściej wojskowym) powoływana jest każdorazowo Komisja Badania Wypadków Lotniczych Lotnictwa Państwowego (KBWLLP).
Skład i obowiązki członków PKBWL.
Przewodniczący, kieruje pracami Komisji i reprezentuje ją na zewnątrz. Przewodniczącego powołuje minister właściwy do spraw transportu na okres 4 lat. Przewodniczącym Komisji może zostać osoba posiadająca co najmniej trzyletnie doświadczenie w badaniu zdarzeń lotniczych.
Aktualnym Przewodniczącym PKBWL jest Bogusław Trela. 
Zastępców Przewodniczącego i Sekretarza Komisji powołuje, na wniosek Przewodniczącego Komisji, Minister właściwy do spraw transportu, na okres 4 lat. Zastępcą Przewodniczącego Komisji może zostać osoba posiadająca co najmniej dwuletnie doświadczenie w badaniu zdarzeń lotniczych.
Członka Komisji powołuje Minister właściwy do spraw transportu, po zasięgnięciu opinii przewodniczącego Komisji, na okres 4 lat. Minister właściwy do spraw transportu może, na wniosek Komisji podjęty bezwzględną większością głosów, odwołać członka Komisji. Członkiem komisji może zostać osoba, która:
Za specjalistów z danego zakresu uważa się osoby posiadające odpowiednie wykształcenie wyższe oraz udokumentowaną minimum pięcioletnią praktykę w danej dziedzinie.
W pracach Komisji w miarę potrzeb uczestniczą eksperci. Ekspertem może być osoba posiadająca kwalifikacje oraz doświadczenie w zakresie niezbędnym do badania zdarzenia lotniczego. Ekspertowi za udział w pracach Komisji oraz sporządzanie opinii lub ekspertyzy przysługuje wynagrodzenie ustalane w umowie cywilnoprawnej, którego wysokość uzależnia się od charakteru prowadzonego badania zdarzenia lotniczego i jego złożoności.
Podstawy prawne i proces badania zdarzeń lotniczych.
Badanie zdarzeń lotniczych w RP jest procesem sformalizowanym i wykonywane jest na podstawie:
Proces badania wypadków lotniczych jest oparty na założeniach i wymogach Załącznika 13 do Konwencji chicagowskiej i ma na celu zapobieganie wypadkom i incydentom lotniczym. PKBWL nie orzeka co do winy i odpowiedzialności. Udostępnianie wyników badań okoliczności i przyczyn zaistniałych wypadków i incydentów lotniczych, zebranych podczas prowadzenia badania zdarzenia lotniczego w celach innych niż cel, o którym mowa wyżej, może być dokonane wyłącznie na potrzeby postępowania przygotowawczego, sądowego lub administracyjnego za zgodą sądu.
Obowiązkiem badania objęte są wypadki i incydenty lotnicze:
PKBWL obowiązkowo powiadamia każdorazowo Prezesa Urzędu o wszczęciu badania, a następnie w terminie 30 dni od dnia otrzymania informacji o zaistnieniu wypadku lotniczego, przesyła Prezesowi Urzędu raport wstępny. Raport końcowy z badania jest wydawany w formie uchwały PKBWL. Wnioski oraz zalecenia bezpieczeństwa formułowanie przez PKBWL, a wynikające z badania wypadków i incydentów lotniczych mają bardzo istotne znaczenie w procesie zarządzania bezpieczeństwem.
W Polsce przeciętnie zdarza się rocznie ponad 100 wypadków i poważnych incydentów lotniczych i kilka tysięcy incydentów i innych zdarzeń lotniczych. W 2021 roku zginęło 6 osób (w 2020 – 5 osób).
Katastrofa polskiego Tu-154 w Smoleńsku.
Państwowa Komisja Badania Wypadków Lotniczych (PKBWL) nie badała katastrofy polskiego Tu-154 w Smoleńsku. W „Rejestrze zdarzeń lotniczych 2010”, opublikowanym na jej stronach internetowych, katastrofę w Smoleńsku oznaczono sygnaturą 300/10 z adnotacją, że jednostką badającą jest komisja obca (komisja rosyjska).
Na podstawie Załącznika 13 do Konwencji chicagowskiej o międzynarodowym lotnictwie cywilnym z 1944 roku, przewodniczący PKWBL, Edmund Klich, był akredytowanym przedstawicielem Polski przy wspólnej komisji rosyjskiego Międzypaństwowego Komitetu Lotniczego (MAK) i rosyjskiego Ministerstwa Obrony do zbadania przyczyn katastrofy. W dniach 15–28 kwietnia 2010 Edmund Klich był również szefem Komisji Badania Wypadków Lotniczych Lotnictwa Państwowego (KBWLLP), powołanej przez ministra obrony narodowej w celu zbadania katastrofy w Smoleńsku.

</doc>
<doc id="1064335" url="https://pl.wikipedia.org/wiki?curid=1064335" title="PKBWL">
PKBWL



</doc>
<doc id="1064345" url="https://pl.wikipedia.org/wiki?curid=1064345" title="Lisie Pole (przystanek kolejowy)">
Lisie Pole (przystanek kolejowy)

Lisie Pole – przystanek kolejowy w Lisim Polu, w województwie zachodniopomorskim, w Polsce.
W roku 2017 przystanek obsługiwał 100–149 pasażerów na dobę.

</doc>
<doc id="1064346" url="https://pl.wikipedia.org/wiki?curid=1064346" title="Tatjana Kotowa">
Tatjana Kotowa

Tatjana Kotowa (ros. Татьяна Владимировна Котова; ur. 11 grudnia 1976 w Kokandzie w Uzbekistanie) – rosyjska skoczkini w dal. Jej rekord życiowy z 2002 wynosi 7.42 m. We wrześniu 2000 miała wypadek samochodowy. Ponadto w tym samym roku wygrała wszystkie zawody Złotej Ligi w skoku w dal. Oprócz tego, trzykrotnie w karierze kończyła sezon z najlepszym wynikiem na świecie.
W 2013 nałożono na nią karę dwuletniej dyskwalifikacji z powodu stosowania dopingu oraz anulowano wszystkie jej rezultaty osiągnięte od 10 sierpnia 2005 do 9 sierpnia 2007. Zawodniczce odebrano złoto halowych mistrzostw świata w Moskwie (2006) oraz srebro światowego czempionatu w Helsinkach (2005).

</doc>
<doc id="1064351" url="https://pl.wikipedia.org/wiki?curid=1064351" title="Siodlarstwo">
Siodlarstwo

Siodlarstwo – rzemiosło zajmujące się wytwarzaniem, i naprawianiem siodeł. 
Rzemiosła skórzane funkcjonujące w dawnej Rzeczypospolitej można podzielić na trzy grupy specjalizacji: rzemiosła zajmujące się pierwotną obróbką skóry; wytwarzające obuwie, odzież i galanterię skórzaną; oraz produkujące uprząż dla koni i osprzęt dla powozów. W latach 1550-1650 w miastach na ziemiach przemyskiej i sanockiej, czyli na południowo-wschodnich terenach Korony polskiej, najbardziej powszechnymi zawodami były: szewstwo (występujące w 39 miastach na 46 ogółem), następnie kuśnierstwo, rymarstwo i siodlarstwo.
Siodlarz.
Rzemieślnik zajmujący się wyrobem siodeł to siodlarz. Nad siodlarstwem czyli sztuką wyrabiania siodeł czuwali mistrzowie cechu, którzy wprowadzali innowacje i cechy ozdobne.
Zabytki siodeł.
Kolekcja siodeł zabytkowych w Muzeum Narodowym w Krakowie liczy niewiele ponad dwadzieścia okazów. Ogólna liczba siodeł historycznych (do połowy wieku XIX) w muzeach polskich nie przekracza setki. Szczególnie dotkliwy jest brak podstawowych okazów militariów polskich z wieku XVI, a więc z okresu, kiedy kształtowały się formy narodowe.

</doc>
<doc id="1064353" url="https://pl.wikipedia.org/wiki?curid=1064353" title="Campeonato Brasileiro Série A 1999">
Campeonato Brasileiro Série A 1999



</doc>
<doc id="1064354" url="https://pl.wikipedia.org/wiki?curid=1064354" title="Campeonato Brasileiro Série A 1998">
Campeonato Brasileiro Série A 1998



</doc>
<doc id="1064355" url="https://pl.wikipedia.org/wiki?curid=1064355" title="Smereków Wielki (Soblówka)">
Smereków Wielki (Soblówka)

Smereków Wielki – przysiółek wsi Soblówka położony w województwie śląskim, w powiecie żywieckim, w gminie Ujsoły. 
Przysiółek administracyjnie należy do sołectwa Soblówka.
Zabudowania i pola przysiółka zajmują dolną część północno-zachodniego grzbietu góry Smereków Wielki.
W latach 1975–1998 przysiółek administracyjnie należał do województwa bielskiego.
Wierni kościoła rzymskokatolickiego należą do parafii Niepokalanego Serca NMP w Soblówce.

</doc>
<doc id="1064356" url="https://pl.wikipedia.org/wiki?curid=1064356" title="Port lotniczy Mazatlán">
Port lotniczy Mazatlán

Port lotniczy Mazatlán – międzynarodowy port lotniczy położony 22 km na południowy wschód od Mazatlán. Jest największym portem lotniczym w stanie Sinaloa. W 2006 obsłużył 901 tys. pasażerów.

</doc>
<doc id="1064357" url="https://pl.wikipedia.org/wiki?curid=1064357" title="Campeonato Brasileiro Série A 1997">
Campeonato Brasileiro Série A 1997



</doc>
<doc id="1064358" url="https://pl.wikipedia.org/wiki?curid=1064358" title="Rada Ochrony i Ułatwień Lotnictwa Cywilnego">
Rada Ochrony i Ułatwień Lotnictwa Cywilnego

Organ opiniodawczo-doradczym działający przy ministrze właściwym do spraw transportu. 
W skład ROiULC wchodzą przedstawiciele: 

</doc>
<doc id="1064359" url="https://pl.wikipedia.org/wiki?curid=1064359" title="Rymarz">
Rymarz



</doc>
<doc id="1064361" url="https://pl.wikipedia.org/wiki?curid=1064361" title="Kamieniarstwo">
Kamieniarstwo

Kamieniarstwo – dział rzemiosła zajmujący się wydobywaniem i obróbką kamienia. 
Kamieniarstwo polega na wydobywaniu bloków kamiennych z kamieniołomów, a następnie ich obróbce.
Kamieniarstwo zajmuje się produkcją nagrobków i elementów budowlanych. Obecnie nagrobki wykonane są najczęściej ze skał magmowych lub metamorficznych, natomiast w budowlance wykorzystuje się również skały osadowe. W kamieniołomach wydobywa się duże bloki skalne, które następnie są cięte na płyty o różnej grubości (slaby), slaby są polerowane, tak by uzyskać połysk. Wypolerowane płyty są cięte na poszczególne elementy, w których poleruje się zewnętrzne powierzchnie po cięciu lub frezuje i poleruje obrzeża.
Narzędzia.
Kamieniarze wykorzystują typowe dla siebie narzędzia takie jak: odbijak, młotek brukarski, młotek gumowy, tarcze ścierne i polerskie.

</doc>
<doc id="1064364" url="https://pl.wikipedia.org/wiki?curid=1064364" title="Sleeping in My Car">
Sleeping in My Car

Sleeping in My Car – singel szwedzkiego duetu Roxette. Został wydany w marcu 1994 r. jako pierwszy singel promujący album "Crash! Boom! Bang!".

</doc>
<doc id="1064365" url="https://pl.wikipedia.org/wiki?curid=1064365" title="Barbara Lauks">
Barbara Lauks

Barbara Lauks (ur. 27 lipca 1957) – polska aktorka teatralna i filmowa.
Życiorys.
Jest absolwentką Wydziału Lalkarskiego we Wrocławiu Państwowej Wyższej Szkoły Teatralnej im. Ludwika Solskiego w Krakowie (1982). Karierę rozpoczęła w 1975 roku w Studiu Wizji i Ruchu – Teatrze Pantomimy w Lublinie (do 1977), następnie (1977–1978) występowała jako lalkarz w Teatrze Lalki i Aktora im. Hansa Andersena w Lublinie, a od 1982 do 1984 roku w Opolskim Teatrze Lalki i Aktora im. Alojzego Smolki. W latach 1984–1985 występowała w Teatrze Dramatycznym im. Jerzego Szaniawskiego w Płocku, w latach 1985–1987 w Lubuskim Teatrze im. Leona Kruczkowskiego w Zielonej Górze, w latach 1987–1991 w opolskim Teatrze im. Jana Kochanowskiego, a od 1991 do 2004 roku w Teatrze Powszechnym w Łodzi. W roku 1991 zdała egzamin eksternistyczny dla aktorów dramatycznych. Od roku 2004 była aktorką Teatru Studio w Warszawie, a od 2008 ponownie pracuje w Teatrze Powszechnym w Łodzi.
Filmografia.
Źródło:
Nagrody.
Źródło:

</doc>
<doc id="1064367" url="https://pl.wikipedia.org/wiki?curid=1064367" title="Freyja">
Freyja



</doc>
<doc id="1064369" url="https://pl.wikipedia.org/wiki?curid=1064369" title="Tkacz">
Tkacz

Tkacz (lub "Tkaczka") - pracownik przemysłu włókienniczego lub rzemieślnik zajmujący się wytwarzaniem tkanin oraz ich wykończeniem. Zawód tkacza jest jednym z najstarszych zawodów uprawianych przez człowieka. Jego początki sięgają neolitu.
Tkacz oraz tkaczka mają swoje święto Dzień Tkaczki w pierwszą sobotę Października.

</doc>
<doc id="1064370" url="https://pl.wikipedia.org/wiki?curid=1064370" title="Nocnicowate">
Nocnicowate

Nocnicowate, dziwaczkowate ("Nyctaginaceae " Juss.) – rodzina szeroko rozpowszechnionych głównie na terenach tropikalnych roślin zielnych i drzewiastych. Należy do rzędu goździkowców i składa się z 30–32 rodzajów i około 400 gatunków. Rodzina jest najbardziej zróżnicowana na obu kontynentach amerykańskich i tu jej przedstawiciele sięgają do chłodniejszych obszarów w Ameryce Północnej oraz do południowej Argentyny. Rośliny z tej rodziny wyróżniają się efektownym okwiatem i często barwnymi liśćmi kwiatostanowymi.
Jako popularne rośliny ozdobne uprawiane są bugenwilla i dziwaczek. Bulwy niektórych gatunków dziwaczka są jadalne, spożywane jako warzywo są też liście jednaj z odmian pisonii. Z roślin rodzaju "Neea" sporządza się czarny barwnik, a liści używa jako substytut herbaty. Niektóre gatunki są chwastami w strefie międzyzwrotnikowej
Biologia i ekologia.
Rośliny zdrewniałe z tej rodziny wyróżniają się anomalnym przyrostem wtórnym pni i często także korzeni. U części przedstawicieli kwiaty zapylane są przez ptaki (ornitogamia). Nocnicowate spotykane są na różnych siedliskach od plaż, poprzez lasy do stoków wzgórz, przy czym jednak zwykle nie występują na wyżej położonych terenach górskich.
Systematyka.
Rodzina siostrzana dla "Petiveriaceae", blisko spokrewniona też z szkarłatkowatymi i "Sarcobataceae". Tworzy wraz z nimi i z szeregiem innych rodzin rząd goździkowców w obrębie dwuliściennych właściwych:
Gromada okrytonasienne ("Magnoliophyta" Cronquist, podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa goździkowe ("Caryophyllidae" Takht.), nadrząd "Caryophyllanae" Takht., rząd goździkowce ("Caryophyllales" Perleb), rodzina nocnicowate ("Nyctaginaceae" Juss.).

</doc>
<doc id="1064377" url="https://pl.wikipedia.org/wiki?curid=1064377" title="Gundaker Starhemberg">
Gundaker Starhemberg



</doc>
<doc id="1064381" url="https://pl.wikipedia.org/wiki?curid=1064381" title="Cmentarzyk partyzancki w Dolinie Łatanej">
Cmentarzyk partyzancki w Dolinie Łatanej

Cmentarzyk partyzancki w Dolinie Łatanej (słow. "partizánsky cintorín") – cmentarz partyzantów w słowackich Tatrach Zachodnich w Dolinie Łatanej. Znajduje się on przy drodze prowadzącej tą doliną, ok. 300 m od skrzyżowania dróg w Zwierówce. Pochowano tutaj partyzantów słowackich i radzieckich, którzy 9 grudnia 1944 r. polegli w bitwie stoczonej z Niemcami w Dolinie Zuberskiej. W miejscu tym przed II wojną światową stało schronisko turystyczne. Stacjonował w nim sztab dużego oddziału I Słowackiej Brygady Partyzanckiej dowodzonej przez Piotra A. Wieliczkę. Partyzanci zostali zaskoczeni przez Niemców, którzy podeszli z niespodziewanego kierunku – od strony Osobitej. W trakcie 12-godzinnej walki poległo 21 partyzantów, 16 zaginęło, a ponad 30 zostało rannych. Schronisko Niemcy spalili. Później 20 poległych partyzantów pochowano obok spalonego schroniska. We wrześniu 1947 r. odsłonięto tu tablicę pamiątkową. Cmentarzyk jest ogrodzony.
W listopadzie 2001 r. na Cmentarzyku zostały złożone prochy Polaka – Stanisława Majewskiego, który jako 16-letni chłopak brał czynny udział w bitwie. Decyzja ta była zgodna z jego ostatnią wolą.
Dla rannych partyzanci posiadali w domku robotników leśnych na stokach Skrajnego Salatyna szpitalik partyzancki. Jednak po spaleniu magazynu żywności, w sytuacji dużych mrozów i obecności Niemców w okolicy, znaleźli się oni w trudnej sytuacji. 12 lutego 1945 r. w czasie śnieżnej wichury wyprawa ratunkowa polskiego oddziału TOPR przetransportowała rannych wraz z personelem przez Łuczniańską Przełęcz i Dolinę Chochołowską do Zakopanego.

</doc>
<doc id="1064382" url="https://pl.wikipedia.org/wiki?curid=1064382" title="Engelbert Humperdinck (kompozytor)">
Engelbert Humperdinck (kompozytor)

Engelbert Humperdinck (ur. 1 września 1854 w Siegburgu, zm. 27 września 1921 w Neustrelitz) – niemiecki kompozytor. Znany głównie jako twórca opery "Jaś i Małgosia" ("Hänsel und Gretel").
Życiorys.
Engelbert Humperdinck w 1872 wstąpił do konserwatorium w Kolonii. W 1876 zdobył stypendium,
które pozwoliło mu osiedlić się w Monachium i podjąć studia. Richard Wagner zaprosił go do Bayreuth i w latach 1880–1881 Humperdinck asystował mu przy tworzeniu Parsifala. Spędził dwa lata jako profesor w Barcelonie. Do Kolonii wrócił w 1887. Został profesorem konserwatorium we Frankfurcie. W 1890 został profesorem harmonii w szkole śpiewu.
Z siedmiu oper skomponowanych przez Humperdincka znana jest szczególnie napisana w Weimarze w 1893 opera "Jaś i Małgosia". Do tej pory jest wykonywana z okazji Świąt Bożego Narodzenia.
Humperdinck pozostawał pod dużym wpływem Wagnera, z którym współpracował i któremu asystował.

</doc>
<doc id="1064384" url="https://pl.wikipedia.org/wiki?curid=1064384" title="Rossija (linie lotnicze)">
Rossija (linie lotnicze)

 
Rossija – rosyjskie linie lotnicze z siedzibą w Petersburgu. Obsługują połączenia do Afryki, Azji i Europy. Głównym hubem jest port lotniczy Petersburg-Pułkowo.
Linie zarejestrowane są w IATA jako “Rossiya airlines” JSC.
Połączenia Codeshare.
Linie Rossija oferują połączenia Codeshare z następującymi liniami lotniczymi:

</doc>
<doc id="1064386" url="https://pl.wikipedia.org/wiki?curid=1064386" title="I liga brazylijska w piłce nożnej (1996)">
I liga brazylijska w piłce nożnej (1996)

Brazylia 1996
Mistrzem Brazylii został klub Grêmio Porto Alegre, natomiast wicemistrzem Brazylii - klub Portuguesa São Paulo.
Do Copa Libertadores w roku 1997 zakwalifikowały się następujące kluby:
Do Copa CONMEBOL w roku 1997 zakwalifikowały się następujące kluby:
Nikt nie spadł do drugiej ligi (Campeonato Brasileiro Série B)
Do pierwszej ligi awansowały dwa najlepsze kluby drugiej ligi:
Pierwsza liga zwiększona została z 24 do 26 klubów.
Campeonato Brasileiro Série A - sezon 1996.
Faza finałowa.
1/4 finału.
Pierwsze mecze rozegrano w dniach 27-28 listopada, a rewanże 30 listopada i 1 grudnia
1/2 finału.
Pierwsze mecze rozegrano 5 grudnia, a rewanże - 8 grudnia
Finał.
Dzięki lepszemu dorobkowi punktowemu uzyskanemu w sezonie mistrzem Brazylii w 1996 roku został klub Grêmio Porto Alegre, natomiast klub Portuguesa São Paulo został wicemistrzem Brazylii.

</doc>
<doc id="1064391" url="https://pl.wikipedia.org/wiki?curid=1064391" title="Gundaker Thomas Starhemberg">
Gundaker Thomas Starhemberg

 hrabia Gundaker Thomas von Starhemberg (ur. 14 grudnia 1663 w Wiedniu, zm. 6 czerwca 1745 w Pradze) – austriacki minister odpowiedzialny za kwestie finansowe. W okresie 1698–1700 był wiceprezydentem ("Vizepräsident") Kamery Nadwornej ("Hofkammer") (organu finansowego cesarstwa), w latach 1703–1715 jej prezydentem. Od 1706 do 1745 był szefem bankowej deputacji ministerialnej ("Präsident der Ministerialbancodeputation"), a od 1712 członkiem Rady Stanu – tzw. „Domowej Konferencji” ("Geheimen Konferenz"), od 1716 zaś szefem "Finanzkonferenz".
Życie.
Gundacker Thomas hrabia Starhemberg był bratem słynnego obrońcy Wiednia z 1683 roku, Ernsta Rüdigera von Starhemberg. Rodzicami byli hrabia Conrad Balthasar von Starhemberg i jego druga małżonka Franziska Katharina hrabina Cavriani. W roku 1677 został kanonikiem w czeskim Ołomuńcu, a w roku 1679 wstąpił, zgodnie z życzeniem jego ojca, do duchownego "Collegium Germanicum" w Rzymie. Okazało się jednak, że nie czuje powołania. Został więc politykiem.
Był odpowiedzialny za powstały w roku 1705 pierwszy bank państwowy Austrii "Wiener Stadtbank".

</doc>
<doc id="1064395" url="https://pl.wikipedia.org/wiki?curid=1064395" title="Ceratofyllidy">
Ceratofyllidy



</doc>
<doc id="1064396" url="https://pl.wikipedia.org/wiki?curid=1064396" title="Ceratofilidy">
Ceratofilidy

Ceratofilidy, ceratofyllidy (także w polskiej literaturze w pisowni "ceratophyllidy") – jedna z form życiowych makrofitów (pleustofitów). Rośliny unoszące się wolno w toni wodnej, zwykle stosunkowo duże. W lecie podpływają ku powierzchni wody, wówczas też mogą wytwarzać wystające nad powierzchnię kwiaty. Jesienią opadają w pobliże dna, gdzie zimują w postaci pączków przetrwalnych lub turionów. Do ceratofilidów należą rogatek, niektóre gatunki pływaczy itp. Według niektórych badaczy – także rzęsa trójrowkowa, która jednak nie posiada niektórych ww. cech i według niektórych zaliczana jest do lemnidów czy riccielidów. Z kolei zdolność rogatka do w miarę trwałego przyczepiania się do podłoża (mimo braku właściwych korzeni) sprawia, że bywa on zaliczany nie do roślin pleustonowych, lecz zanurzonych (elodeidów), zwłaszcza w mniej rozbudowanych systemach klasyfikacji form życiowych hydrofitów. Takie rośliny bywają nazywane pleustofitami fakultatywnymi.
W anglojęzycznej literaturze niektórzy rozróżniają "ceratophyllids sensu stricto", których cały cykl życiowy odbywa się w zanurzeniu i "utriculariids", które mają wynurzone kwiatostany i owocostany.

</doc>
<doc id="1064397" url="https://pl.wikipedia.org/wiki?curid=1064397" title="Ceratofyllid">
Ceratofyllid



</doc>
<doc id="1064398" url="https://pl.wikipedia.org/wiki?curid=1064398" title="Ceratofilid">
Ceratofilid



</doc>
<doc id="1064399" url="https://pl.wikipedia.org/wiki?curid=1064399" title="Collegium Germanicum">
Collegium Germanicum

Collegium Germanicum et Hungaricum, lub po prostu "Collegium Germanicum" – nazwa założonej w roku 1552 w Rzymie szkoły dla duchownych katolickich. Nauczanie było prowadzone w języku niemieckim i węgierskim.
Założona mocą bulli papieskiej Juliusza III 31 sierpnia 1552, celem przeciwdziałania reformacji w krajach niemieckojęzycznych. Zarządzana przez Jezuitów. Od 1580 jej oficjalna nazwa brzmiała Pontificium Collegium Germanicum et Hungaricum de Urbe.

</doc>
<doc id="1064405" url="https://pl.wikipedia.org/wiki?curid=1064405" title="Kazimierz Iwiński">
Kazimierz Iwiński

Kazimierz Iwiński (ur. 14 września 1918 w Kielcach, zm. 21 października 2012 w Łodzi) – polski aktor teatralny i filmowy.
Aktor spoczywa na Starym Cmentarzu w Łodzi.

</doc>
<doc id="1064406" url="https://pl.wikipedia.org/wiki?curid=1064406" title="Guido Starhemberg">
Guido Starhemberg



</doc>
<doc id="1064409" url="https://pl.wikipedia.org/wiki?curid=1064409" title="Mołoda Muza">
Mołoda Muza

Mołoda Muza (ukr. Молода Муза) – ruch artystyczny, jaki istniał w latach 1906–1914 we Lwowie, działający wokół czasopisma literackiego „Swit”. Obejmował twórców różnych dziedzin sztuki. Nazwa jest zapożyczeniem od Młodej Polski, pod wpływem której ugrupowanie pozostawało cały czas (bezpośrednia znajomość Bohdana Łepkiego ze Stanisławem Przybyszewskim). Miejscem spotkań członków Mołodej Muzy była lwowska kawiarnia „Monopol”.
Głównymi założeniami było poszukiwanie nowych szlaków w literaturze ukraińskiej i pragnienie ich realizacji odpowiednio do wzorców europejskich. Uwaga zwrócona na służbę pięknu („sztuka dla sztuki”) i ideałom estetyzmu. Radość, beztroska tworzenia, młodzieńcza buntowniczość. Wprowadzenie do literatury ukraińskiej motywów secesji. Silne nawiązanie do antyku, średniowiecza i kultury orientalnej. Wszystko to, by zeuropeizować kulturę ukraińską. Nigdy jednak nie sformułowali jasnego programu z wyłożeniem koncepcji modernizmu.
Bohater twórczości mołodomuziwców to typowy bohater tamtych czasów – człowiek o szczególnej wrażliwości ducha, neurotyczny, niezadowolony z siebie i z życia. Człowiek słaby, pasywny, uciekający w świat własnych marzeń i fantazji.
Jako moderniści, twórcy „Mołodej Muzy” byli ostro krytykowani przez pokolenie starsze. Nowy prąd w sztuce traktowało ono jako europejską, zachodnią modę, która przemija i nie warto poważnie ją traktować.
Kontynuacji działań „Mołodej Muzy” podjęła się Mytusa – organizacja poetycka powstała po I wojnie światowej, w 1922 r. we Lwowie.
Ugrupowanie „Mołoda Muza było otwarte, dlatego różne źródła podają różną liczbę członków. Należeli do niego m.in.:

</doc>
<doc id="1064410" url="https://pl.wikipedia.org/wiki?curid=1064410" title="Synteza z fazą stałą">
Synteza z fazą stałą



</doc>
<doc id="1064412" url="https://pl.wikipedia.org/wiki?curid=1064412" title="Cicha (dopływ Wody Ujsolskiej)">
Cicha (dopływ Wody Ujsolskiej)

Cicha – potok w południowej Polsce, w województwie śląskim, w powiecie żywieckim, gminie Ujsoły. Ma liczne źródła pod przełęczą Przysłop, na stokach Wielkiej Rycerzowej, Małej Rycerzowej, Świtkowej. Najwyżej położone znajdują się na wysokości około 1080 m. Przepływa głęboką doliną przez miejscowość Soblówka, początkowo w północno-wschodnim kierunku, później w północnym. W miejscowości Ujsoły łączy się z potokiem Glinka, tworząc rzekę Woda Ujsolska. Następuje to na wysokości około 573 m, w miejscu o współrzędnych .
Cała zlewnia Cichej znajduje się w Beskidzie Żywieckim. Cicha ma liczne dopływy spływające z dwóch grzbietów tworzących zbocza jej doliny, największy z nich to potok Urwisko. Orograficznie prawe zbocza tworzy główny grzbiet Beskidu Żywieckiego na odcinku od Wielkiej Rycerzowej po Jaworzynę (1052 m) w Grupie Oszusa oraz odbiegający od niej północno-zachodni grzbiet Smerekowa Wielkiego zakończony Brejówką, lewe boczny grzbiet odgałęziający się od Wielkiej Rycerzowej i poprzez Przełęcz Halną, Małą Rycerzową, Wiertalówkę, Kotarz i Muńcuł ciągnący się do doliny Soły w Ujsołach.
Cicha ma kamieniste koryto z licznymi progami. Nad jej lewym brzegiem, przy szosie do Soblówki gmina Ujsoły przygotowała dla turystów dwa pola biwakowe.

</doc>
<doc id="1064415" url="https://pl.wikipedia.org/wiki?curid=1064415" title="Kardiodon">
Kardiodon

Kardiodon ("Cardiodon rugulosus") – zauropod z grupy zauropodów (Sauropoda), o bliżej niesprecyzowanej pozycji systematycznej.
Żył w epoce środkowej jury (ok. 167 mln lat temu) na terenach obecnej Europy. Długość ciała ok. 16 m, wysokość ok. 6 m, masa ok. 10 t. Jego szczątki znaleziono w Anglii (w hrabstwie Wiltshire).
Opisany na podstawie jednego zęba. Jego nazwa znaczy "sercowy ząb". Istnieją przypuszczenia, że kardiodon może okazać się synonimem cetiozaura. Inne sugestie wskazują na pokrewieństwo kardiodona i turiazaura.

</doc>
<doc id="1064418" url="https://pl.wikipedia.org/wiki?curid=1064418" title="Starhemberg">
Starhemberg

Starhemberg – wpływowy ród austriacki, z którego wywodziło się wielu polityków i wojskowych. Ich praojczyzną była Styria. Najbardziej wpływowi byli w XVIII wieku.

</doc>
<doc id="1064427" url="https://pl.wikipedia.org/wiki?curid=1064427" title="Ernst Rüdiger von Starhemberg">
Ernst Rüdiger von Starhemberg

Ernst Rüdiger von Starhemberg (ur. 12 stycznia 1638, zm. 4 stycznia 1701) – austriacki marszałek polny, obrońca Wiednia z 1683 roku.
Życiorys.
Wywodził się ze starego wpływowego rodu Starhembergów.
Walczył w latach 60. XVII wieku pod dowództwem najlepszego wówczas austriackiego dowódcy (choć pochodzenia włoskiego) Raimondo Montecuccoliego.
Dowodził obroną Wiednia w 1683 roku, za co został potem (1692–1701) prezydentem Hofkriegsratu – naczelnym dowódcą wszystkich sił Austrii. Jego kuzynem był Guido von Starhemberg (1657-1737).

</doc>
<doc id="1064428" url="https://pl.wikipedia.org/wiki?curid=1064428" title="Dziwaczek">
Dziwaczek

Dziwaczek ("Mirabilis") – rodzaj roślin zielnych z rodziny nocnicowatych. Należy do niego około 60 gatunków. Zasięg rodzaju obejmuje strefy międzyzwrotnikową i umiarkowane na obu kontynentach amerykańskich. Jeden gatunek "M. himalaica" występuje także w południowej Azji. Poza tym niektóre gatunki rozprzestrzenione zostały w uprawie i występują zdziczałe poza obszarem naturalnego występowania. Najszerzej rozprzestrzeniony w świecie jest dziwaczek jalapa "M. jalapa". W Polsce kilka gatunków jest uprawianych, przejściowo dziczeje dziwaczek owłosiony "M. albida".
Niektóre gatunki uprawiane są jako ozdobne, zwłaszcza kwitnący wieczorem dziwaczek jalapa. Kwiaty tego gatunku wykorzystywane są w Chinach do barwienia słodyczy na kolor karmazynowy. Proszek z miażdżonych nasion stosowany jest w Japonii w kosmetykach. Spichrzowe korzenie dziwaczka jadalnego "M. expansa" oraz "M. multiflora" były od czasów prehistorycznych ważnym źródłem pożywienia. 
Systematyka.
Rodzaj z rodziny nocnicowatych ("Nyctaginaceae") z plemienia "Nyctagineae"

</doc>
<doc id="1064429" url="https://pl.wikipedia.org/wiki?curid=1064429" title="Front Pomorski">
Front Pomorski

Front Pomorski – związek operacyjny Wojska Polskiego utworzony 19 października 1919 w celu odzyskania Pomorza Wschodniego.
Historia.
W wyniku traktatu wersalskiego Polska odzyskała znaczną część ziem zabranych jej przez Prusy w I i II rozbiorze oraz uzyskała niewielką część ziem należących do Prus przed rozbiorami Polski:
W celu wyegzekwowania tego ostatniego utworzono Front Pomorski pod dowództwem gen. por. Józefa Hallera.
7 marca 1920 został wydany rozkaz o likwidacji dowództw frontów. Józef Piłsudski nakazał, aby z dniem 1 kwietnia 1920 wszystkie dowództwa frontu zostały "skasowane", a w oparciu o ich dowództwa powstały dowództwa armii. Na mocy tego rozkazu dotychczasowe dowództwo Frontu Pomorskiego zostało przekształcone w dowództwo 1 Armii.
Kalendarium.
płk. Stanisława Skrzyńskiego opanowała Gniewkowo, napotykając pod Wygodą i Brannem na opór niemieckiej straży granicznej. Pod Lipiem doszło do starcia zbrojnego z batalionem wojsk niemieckich, w którym poległ plut. Gerhard Pająkowski — jedyna śmiertelna ofiara operacji. Starcie było przypadkowe i wyniknęło z nieporozumienia co do godziny przejęcia terenu. 
Odznaka pamiątkowa.
Jednoczęściowa odznaka wykonana w tombaku z kontrą o wymiarach 50x31 mm zatwierdzona została w Dzienniku Rozkazów Ministerstwa Spraw Wojskowych nr 49 pod 39, poz. 382 z 10 grudnia 1928 roku. Stanowi ją orzeł trzymający na tarczy Gryfa Pomorskiego, na tle morza z płynącym żaglowcem. Nad orłem rok 1920, na tarczy 19. I. 10. II. Wykonanie: Adam Nagalski – Warszawa.
Wykonawcą odznak był również zakład Jana Knedlera oraz Zjednoczeni Grawerzy z siedzibą w Warszawie.
Do odznaki nadawany były dwustronne legitymacje z wizerunkiem odznaki pamiątkowej oraz kolejnym numerem nadania.

</doc>
<doc id="1064452" url="https://pl.wikipedia.org/wiki?curid=1064452" title="Kampylodonisk">
Kampylodonisk

Kampylodonisk ("Campylodoniscus meghinoi") – zauropod o bliżej niesprecyzowanej pozycji systematycznej.
Żył w okresie późnej kredy (ok. 83-65 mln lat temu) na terenach Ameryki Południowej. Długość ciała ok. 20 m, wysokość ok. 6 m, masa ok. 15 t. Jego szczątki znaleziono w Argentynie(w prowincji Chubut).
Opisany na podstawie kości szczęki i zębów.

</doc>
<doc id="1064500" url="https://pl.wikipedia.org/wiki?curid=1064500" title="Bugenwilla">
Bugenwilla

Bugenwilla, kącicierń ("Bougainvillea" Comm. ex Juss.) – rodzaj roślin z rodziny nocnicowatych. Należy do niego 16 gatunków. Rośliny te naturalnie występują w Ameryce Południowej, ale introdukowane zostały w różne miejsca w strefie międzyzwrotnikowej. Rośliny uprawiane są jako ozdobne zwłaszcza bugenwilla okazała i gładka (także mieszańce między nimi), w ciepłym klimacie jako pnącza ogrodowe, w klimacie umiarkowanym tylko w szklarniach i doniczkach.
Nazwa rodzaju wywodzi się od nazwiska admirała francuskiej marynarki Louisa Antoine'a de Bougainville, który jako pierwszy opisał go w 1768 roku. 
Systematyka.
Należy do rodziny nocnicowatych ("Nyctaginaceae"), rzędu goździkowców ("Caryophyllales") w obrębie dwuliściennych właściwych. 
Gromada okrytonasienne ("Magnoliophyta" Cronquist, podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa goździkowe ("Caryophyllidae" Takht.), nadrząd "Caryophyllanae" Takht., rząd goździkowce ("Caryophyllales" Perleb), rodzina nocnicowate ("Nyctaginaceae" Juss.), plemię "Bougainvilleeae " Choisy in DC., podplemię " Bougainvilleinae" Benth. &amp; Hook.f., rodzaj bugenwila ("Bougainvillea" Comm. ex Juss.).
Zastosowanie.
Ze względu na swoje bardzo obfite kwitnienie bugenwille są popularnymi roślinami ozdobnymi w regionach z ciepłym klimatem. Liczne kultywary i mieszańce są hodowane od lat. Powstały już formy bez cierni i bezpłodne, które rozmnaża się wegetatywnie. Bugenwille rosną bardzo szybko i w ciepłym klimacie kwitną cały rok. W Polsce ze względu na klimat mogą być uprawiane tylko w oranżeriach lub w mieszkaniach w pojemnikach jako rośliny pokojowe. Możliwa jest uprawa bonsai w zamkniętych pomieszczeniach. Kwitną bardzo długo, zazwyczaj przez całe lato. W uprawie doniczkowej w mieszkaniach ich żywotność wynosi ok. 5 lat, gdyż później nadmiernie drewnieją i słabo kwitną, ale w oranżeriach mogą żyć 25-30 lat. 

</doc>
<doc id="1064517" url="https://pl.wikipedia.org/wiki?curid=1064517" title="KTM-5">
KTM-5

KTM-5 (seria "71-605") – wysokopodłogowy czteroosiowy tramwaj produkcji radzieckiej.
Pierwsze prototypy zostały zbudowane w 1963 w zakładzie w Ust'-Katawiu. Tramwaj był seryjnie produkowany w latach 1969–1992. Nazwa KTM-5 przestała być nazwą oficjalną w 1976, kiedy w ZSRR wprowadzono jednolitą numerację typów taboru kolejowego, tramwajowego i metra, jednakże jest częściej stosowana. Skrót KTM oznacza "Kirowskij Tramwaj Motornyj" ( – „Kirowski tramwaj motorowy”; od nazwy zakładów im. Kirowa w Ust'-Katawiu). Tramwaj typu 71-605 został wyprodukowany w największej liczbie egzemplarzy na świecie – ponad 14 tysięcy wagonów, stał się też pierwszym z serii kolejnych tramwajów, takich jak jego następca KTM-8 i najnowocześniejszy tramwaj KTM, model KTM-19.
Historia.
Lata 60. były przełomowe dla większości sieci tramwajowych w ZSRR. Torowiska tramwajowe były demontowane z zabytkowych centrów miast. Ze względu na rozwój miast budowano także nowe linie do nowych osiedli na przedmieściach. Wskutek rozszerzania sieci tramwajowych, znacznym problemem stał się brak taboru. Stare przedwojenne konstrukcje oraz nieco nowsze np. KTM-1, ale również dwuosiowe, okazywały się zbyt mało pojemne na wciąż rosnące potrzeby.
W 1963 w ZSRR produkowano wagony czteroosiowe LM-57 oraz RWZ-6. Niewielkie fabryki, leningradzki WARZ oraz ryskie RWZ, budowały je tylko na lokalne potrzeby. Żaden z tych modeli nie mógł jeździć w zestawach dwuwagonowych, a dodatkowo oba były trudne w produkcji. Władze radzieckie postanowiły opracować nowy projekt wagonu czteroosiowego. W tym czasie do Moskwy dotarły pierwsze partie czechosłowackich Tatr T2 i T3, które były wzorowane na amerykańskim PCC. Opracowano projekt nowego tramwaju, który zawierał w sobie rozwiązania wzięte z Tatr oraz doświadczenia zdobyte przez przodującą w ZSRR fabrykę w Leningradzie. Nowe tramwaje miały zostać uproszczone. Zrezygnowano z urządzeń pneumatycznych. Rezultatem modyfikacji został tramwaj KTM-3, którego produkcję zlecono fabryce w Ust'-Katawiu. Dostrzeżono w niej duży potencjał produkcyjny i uwzględniono doświadczenie w budowaniu dwuosiowego KTM-2.
KTM-5 i KTM-5M.
Próby z KTM-3 wymusiły konieczność dokonania zmian w projekcie, co spowodowało powstanie nowego modelu KTM-5. KTM-5 wyglądał jak hybryda LM-57 i T3. Pierwszy prototyp został zbudowany w 1963 i został wysłany na testy do Czelabińska. W Czelabińsku pracował do 1969, kiedy z nieznanych przyczyn został przekazany fabryce. Najprawdopodobniej był bardziej zawodny niż KTM-2 oraz trudniejszy w eksploatacji.
W połowie lat 60. w ZSRR zmieniła się moda we wzornictwie przemysłowym. Symbolem nowoczesności stały się karoserie kanciaste, które zastąpiły dotychczas stosowane zaokrąglone, obłe. Zaricki, Bierlugin i Sieliwanow z Instytutu Technicznego w Swierdłowsku opracowali nową, kanciastą bryłę nadwozia. Przy okazji zmian poprawiono instalację elektryczną oraz zmniejszono masę pojazdu przez zastosowanie tworzyw sztucznych. Prototyp miał pudło w całości metalowe. Zrezygnowano też ze stosowanej wcześniej wentylacji, wstawiając wentylację wymuszoną. Kolejną nowością były siedzenia zwane anatomicznymi, które zastąpiły wcześniej stosowane ławki. Pierwszy model KTM-5M był gotowy w 1966 i był testowany w Moskwie. Prototyp ten został pokazany w 1969 na wystawie Interbytmasz-69 ("Интербытмаш-69"). W wyniku testów wycofano się z pomysłu wentylacji wymuszonej, wstawiając ponownie otwierane okna. W 1969 rozpoczęto produkcję seryjną tramwaju KTM-5M. Pierwszymi miastami, do których skierowano nowe tramwaje, były Omsk i Tomsk.
Już w 1970 próbowano wprowadzić modyfikacje w projekcie. Moskiewski Instytut Energetyki opracował system sterowania tyrystorowego dla taboru tramwajowego. Stworzono wówczas prototyp KTM-5MT, jednakże nowe rozwiązanie nie sprawdziło się w praktyce. Zmodyfikowany wagon wysłano z powrotem do fabryki w celu przebudowy na typ KTM-5M.
KTM-5M3.
Na początku lat 70. doszło do kilku pożarów wagonów KTM-5M. Szczególnie tragiczny okazał się pożar w Tomsku, który pociągnął za sobą dużą liczbę ofiar (dokładne dane zostały utajnione). Pożary te ujawniły wady tramwajów, między innymi elementy z tworzywa sztucznego podczas spalania wydzielały toksyczne gazy, będące przyczyną śmierci większości ofiar. W 1971 rząd radziecki nakazał zastąpienie palnych elementów z tworzywa sztucznego na metalowe, obligując fabrykę w Ust'-Katawiu do przebudowania również gotowych wagonów, które nie zostały przekazane miastom. Powstał więc projekt KTM-5M3, wagonów, które były w miastach przebudowywane systemem gospodarskim przez mechaników w zajezdniach. Oprócz wymiany elementów z tworzywa sztucznego przebudowano oświetlenie, zastępując oświetlenie fluorescencyjne żarówkami, oraz zmieniono mechanizm zamykający drzwi.
Po tych modyfikacjach przez 20 lat nie nastąpiły większe zmiany w projekcie KTM-5, poprawiono jednak wytrzymałość przez zastosowanie lepszych materiałów.
W lipcu 1976 wszedł w życie nowy system klasyfikacji taboru kolejowego, tramwajów i metra. W miejsce dotychczasowego oznaczenia KTM-5 wprowadzono nowe 71-605. Nazwa ta oznaczała: 71 – wagon tramwajowy, 6 – fabryka w Ust'-Katawiu, 05 – piąty model tramwaju. Kolejne litery oznaczały modyfikacje typu. Według planów roczna produkcja KTM-5 miała wynosić 500 wagonów rocznie.
KTM-5A.
W 1990 roku powstała wersja KTM-5 dla Rostowa nad Donem, w którym jako jedynym w ZSRR sieć tramwajowa miała europejski rozstaw 1435 mm.
Produkcja KTM-5 została zakończona w 1992 roku po 23 latach.
Eksploatacja.
Tramwaje KTM-5 były produkowane wyłącznie na rynek krajowy (radziecki), z tego powodu nie są spotykane w miastach poza krajami dawnego ZSRR.
 Z wypadków jednak wyciągano wnioski i nowsze tramwaje były coraz mniej awaryjne. Tendencja ta utrzymywała się do początku lat 90., kiedy to zadebiutował podtyp KTM-5A. Spadek jakości był związany z ogólnym kryzysem w krajach uprzemysłowionych. Z drugiej strony produkcja KTM-5 spowodowała rozwój komunikacji tramwajowej w ZSRR.
Tramwaje KTM-5 były dość często modyfikowane nie tylko przez fabrykę w Ust'-Katawiu, ale również przez operatorów, dla których taka modernizacja była alternatywą w stosunku do zakupu nowych tramwajów, szczególnie KTM-8 i KTM-19. W 2010 rozpoczął się program modernizacji wagonów KTM-5 w Krasnodarze. W ramach zmian tramwaje mają zostać przebudowane na wzór KTM-23.
Tramwaje KTM-5 uczestniczyły w wypadkach również po zakończeniu produkcji. Najpoważniejszy z nich wydarzył się 2 lipca 1996 w Dnieprodzierżyńsku (obecnie Kamieńskie) we wschodniej Ukrainie. Z powodu awarii hamulców KTM-5A uderzył na pełnej prędkości w mur. W wyniku wypadku zginęło 39 osób. Po katastrofie KTM-5 zostały wycofane z wielu ukraińskich miast. 
Wycofywane KTM-5 były przebudowywane sposobem gospodarczym na tabor techniczny (pługi, holowniki, tabor remontowy).
Konstrukcja.
Tramwaje KTM-5 są pierwszymi tramwajami, w których zrezygnowano całkowicie z pneumatyki. Wszystkie układy, takie jak hamowanie, sterowanie drzwiami, wycieraczki, zostały przerobione na elektromechaniczne. Przekonanie o niezawodności hamulca elektromagnetycznego było tak silne, że zrezygnowano z hamulca awaryjnego, działającego również przy braku zasilania.
Tramwaje KTM-5 mogą być sprzęgane z innymi tramwajami tego typu w pociągi.
Pudło.
Pudło KTM-5 jest zbudowane ze spawanej ramy z profili stalowych. Do ramy przykręcone jest poszycie wykonane z blachy stalowej o grubości 2 mm. Dach ze względu na zamontowane na nim urządzenia elektryczne jest wykonany z tworzyw sztucznych, które pełnią rolę izolatora. Wnętrze pudła jest wykonane z lakierowanej sklejki, w ostatnich modelach taka okładzina została zastąpiona okładziną z tworzyw sztucznych. Pomiędzy poszyciem a okładziną została wstawiona pianka izolacyjna, zapewniająca zarówno izolację cieplną, jak i akustyczną. Podłoga jest wykonana również ze sklejki pokrytej wykładziną gumową. Aby ułatwić dostęp do urządzeń znajdujących się pod podłogą, w podłodze zostały wycięte otwory przykryte klapami.
Pudło fabrycznie ma trzy drzwi z prawej strony. Drzwi są umiejscowione na skosach oraz na środku ściany bocznej, są jednoskrzydłowe przesuwne. Skrzydła są zamontowane na zewnątrz pudła w specjalnych prowadnicach. Sterowanie drzwiami jest centralne przez motorniczego. Wagon ma jedną kabinę kierowniczą umiejscowioną asymetryczne, kabina jest oddzielona od przedziału pasażerskiego. Siedzenia są anatomiczne, ułożone w systemie 2+1, dwa miejsca znajdują się po prawej stronie natomiast pojedyncze z lewej.
W przeciwieństwie do zwyczajów znanych z Europy Zachodniej (w tym w Polsce), w ZSRR nie było malowań zakładowych, tylko malowania fabryczne (modelowe). Karoseria fabrycznie była pomalowana na czerwono-jasnoszaro. W czasie eksploatacji wiele z wagonów przemalowano.
Wózki.
Pudło opiera się na dwóch skrętnych, napędowych, dwuosiowych wózkach. Fabrycznie wózki mają osie przystosowane do radzieckiego rozstawu szyn 1520 mm, który jest stosowany na większości sieci tramwajowych w krajach dawnego ZSRR. Sieć w Rostowie nad Donem, która jako jedyna w ZSRR była normalnotorowa (1435 mm), spowodowała konieczność opracowania wózka normalnotorowego. Inżynierowie z Ust'-Katawia rozwiązali ten problem w bardzo prosty sposób, cofając obręcz zewnętrzną o 44,5 mm. Pomiędzy osiami znajduje się duży hamulec elektromagnetyczny. Wózki te początkowo sprawiały duże problemy w obsłudze ze względu na niską kulturę techniczną i przystosowanie, szczególnie w początkowych latach eksploatacji, warsztatów wyłącznie do obsługi prostych zawieszeń bezwózkowych.
Instalacja elektryczna.
Wagon jest zasilany z sieci napowietrznej o napięciu 550V. Jednakże wszystkie systemy poza napędowym pracują pod napięciem 24 V.
Pantograf.
Wagony zostały wyposażone w jeden pantograf skrzynkowy, podczas modernizacji pantografy były wymieniane na odbieraki innego typu.
Układ napędowy.
Tramwaj KTM-5 jest napędzany za pomocą czterech silników elektrycznych typu DK-259G. Silniki znajdują się w wózkach; każdy z silników niezależnie napędza oś, do której jest podłączony. Zastosowano rozruch oporowy, który oprócz funkcji rozpędzania tramwaju, pełni również rolę regulatora prędkości, pozwalającego zmniejszyć ją bez konieczności używania hamulca, dodatkowo w przypadku zasłabnięcia motorniczego lub rozerwania składu wielowagonowego tramwaj powinien się zatrzymać samodzielnie. Rozwiązanie to jest tożsame ze znanymi z samochodów hamowania silnikiem. Rozruch oporowy ma jednak tę wadę, że podczas rozruchu część energii elektrycznej jest tracona w opornikach.
Oświetlenie.
Większość wagonów, poza prototypami i zmodernizowanymi, ma oświetlenie świetlówkowe, zamontowane w dwóch rzędach wzdłuż pudła wagonu.

</doc>
<doc id="1064519" url="https://pl.wikipedia.org/wiki?curid=1064519" title="Heinrich Quincke">
Heinrich Quincke

Heinrich Irenaeus Quincke (ur. 26 sierpnia 1842 we Frankfurcie nad Odrą, zm. 19 maja 1922 we Frankfurcie nad Menem) – niemiecki lekarz internista.
Od 1873 był profesorem chorób wewnętrznych na uniwersytecie w Bernie. W 1878 przeniósł się na uniwersytet w Kilonii. W 1882 jako pierwszy opisał obrzęk naczynioruchowy (obrzęk Quinckego). Odkrył również grzybicę woszczynową. Wprowadził także torakoplastykę jako metodę leczenia gruźlicy płuc. W 1891 rozpoczął stosowanie nakłucia lędźwiowego. Brat Heinricha Georg Hermann Quincke (1834–1924) był fizykiem.

</doc>
<doc id="1064520" url="https://pl.wikipedia.org/wiki?curid=1064520" title="Lemnidy">
Lemnidy

Lemnidy – jedna z form życiowych makrofitów (pleustofitów). Rośliny unoszące się wolno na powierzchni wody. W wąskim ujęciu zaliczane są tu wyłącznie drobne rośliny pleustonowe ze zredukowanym pędem, którego górna część przystosowana jest do środowiska powietrznego (występują aparaty szparkowe), a dolna do wodnego. W szerokim ujęciu są to wszystkie rośliny wodne unoszące się na powierzchni wody (akropleustofity), mimo że czasem unoszą się tuż pod nią albo nawet przejściowo zakotwiczają. W takim ujęciu są to, oprócz typowych lemnidów, wolffielidy, czyli rośliny unoszące się pod powierzchnią wody, bez przystosowań do środowiska powietrznego, ale znoszące kontakt z powierzchnią wody i okresowe wynurzenie i hydrocharidy, tj. rośliny trochę większe od rzęs, pływające przynajmniej przez jakiś okres po powierzchni wody. Nie są natomiast zaliczane rośliny unoszące się w toni wodnej, ale wypływające na powierzchnię tylko wyjątkowo (mezopleustofity, ceratofilidy).
W niektórych uproszczonych systemach klasyfikacji form hydrofitów lemnidy zaliczane bywają do nymfeidów.
Przykłady:

</doc>
<doc id="1064521" url="https://pl.wikipedia.org/wiki?curid=1064521" title="Lemnid">
Lemnid



</doc>
<doc id="1064522" url="https://pl.wikipedia.org/wiki?curid=1064522" title="Hisanohamazaur">
Hisanohamazaur

Hisanohamazaur ("Hisanohamasaurus") – czworonożny, roślinożerny zauropod z grupy zauropodów (Sauropoda) o bliżej niesprecyzowanej pozycji systematycznej.
Żył w okresie późnej kredy (ok. 83-65 mln lat temu) na terenach wschodniej Azji. Jego szczątki znaleziono w Japonii (w prefekturze Fukushima, w okolicach miasta Iwaki).
Opisany na podstawie zębów. Przypuszcza się, że mógł należeć do nadrodziny diplodokokształtnych lub rodziny nemegtozaurów.

</doc>
<doc id="1064523" url="https://pl.wikipedia.org/wiki?curid=1064523" title="Jānis Palkavnieks">
Jānis Palkavnieks

Jānis Edvīns Nikolajs Palkavnieks (ur. 3 lipca 1894 r. w Bēne na Łotwie w granicach Rosji, zm. 29 lipca 1945 r. koło Würzburga) – łotewski sędzia wojskowy (pułkownik), przewodniczący sądu wojskowego przy łotewskich oddziałach Waffen-SS pod koniec II wojny światowej
Służył w armii rosyjskiej. 20 lipca 1920 r. wstąpił do armii łotewskiej, dostając stopień kapitana. Służył w Departamencie Zaopatrzenia Ministerstwa Wojny. W październiku 1921 r. został przeniesiony do trybunału wojskowego jako sekretarz. W 1927 r. awansował na podpułkownika. W 1928 r. został zastępcą prokuratora wojskowego. Od 1931 r. był członkiem składu orzekającego trybunału wojskowego. W 1935 r. wszedł w skład Najwyższego Trybunału Wojskowego w stopniu pułkownika. Po aneksji Łotwy przez ZSRR w 1940 r., został zwolniony ze służby wojskowej. Kiedy wojska niemieckie zajęły obszar Łotwy w 1941 r., podjął współpracę z okupantami. Od 12 lutego 1944 r. do 2 maja 1945 r. przewodniczył sądowi wojskowemu przy łotewskich oddziałach Waffen-SS w stopniu Waffen-Standartenführera der SS. Po zakończeniu wojny przedostał się na obszary Niemiec zajęte przez wojska alianckie. 29 lipca 1945 r. utopił się w rzece Men niedaleko Würzburga.
Był odznaczony m.in. rosyjskim Orderem Św. Włodzimierza 4 klasy z mieczami, Orderem Św. Stanisława 3 klasy z mieczami i Orderami Św. Anny 3 klasy z mieczami i 4 klasy oraz łotewskimi Orderami Trzech Gwiazd 3 i 4 klasy.

</doc>
<doc id="1064529" url="https://pl.wikipedia.org/wiki?curid=1064529" title="Palazzo Altemps">
Palazzo Altemps



</doc>
<doc id="1064533" url="https://pl.wikipedia.org/wiki?curid=1064533" title="Guido von Starhemberg">
Guido von Starhemberg

Guido (Guidobald) von Starhemberg (ur. 11 listopada 1657 w Grazu, zm. 7 marca 1737 w Wiedniu) – wódz austriacki, feldmarszałek wojsk cesarskich.
Podczas wojny o sukcesję hiszpańską od roku 1703 jako dowodzący uczestniczył w kampanii wojsk habsburskich w północnych Włoszech. 5 lutego 1704 został mianowany marszałkiem polnym. Od 1706 zwalczał powstanie Rakoczego na Węgrzech. W 1708 przejął dowództwo nad wspierającymi arcyksięcia Karola wojskami alianckimi w Hiszpanii.
Na dworze wiedeńskim należał do najzawziętszych wrogów księcia Eugeniusza Sabaudzkiego, o którego popularność i sukcesy wojenne był zazdrosny. W latach 1716-1718 zastępował go przejściowo jako przewodniczący Hofkriegsratu, gdy książę prowadził wojnę z Turcją.
Jego kuzynem był Ernst Rüdiger von Starhemberg.

</doc>
<doc id="1064534" url="https://pl.wikipedia.org/wiki?curid=1064534" title="B-10">
B-10



</doc>
<doc id="1064535" url="https://pl.wikipedia.org/wiki?curid=1064535" title="Cerkiew Świętego Mikołaja w Toruniu">
Cerkiew Świętego Mikołaja w Toruniu



</doc>
<doc id="1064536" url="https://pl.wikipedia.org/wiki?curid=1064536" title="B-11">
B-11



</doc>
<doc id="1064537" url="https://pl.wikipedia.org/wiki?curid=1064537" title="S-60">
S-60



</doc>
<doc id="1064538" url="https://pl.wikipedia.org/wiki?curid=1064538" title="Omladinski Fudbalski Klub Beograd">
Omladinski Fudbalski Klub Beograd



</doc>
<doc id="1064539" url="https://pl.wikipedia.org/wiki?curid=1064539" title="Gongxianosaurus">
Gongxianosaurus

Gongxianosaurus ("Gongxianosaurus shibeiensis") – zauropod z grupy zauropodów (Sauropoda) o bliżej niesprecyzowanej pozycji systematycznej.
Znaczenie nazwy – jaszczur z Gongxian
Żył w okresie wczesnej jury (ok. 200–191 mln lat temu) na terenach wschodniej Azji. Długość ciała ok. 14 m, wysokość ok. 4,5 m, masa ok. 20 t. Jego szczątki znaleziono w Chinach (w prowincji Syczuan, w okolicach miasta Gongxian).
Początkowo był opisany jako prozauropod, po dokładniejszych badaniach okazało się jednak, że był zauropodem.

</doc>
<doc id="1064540" url="https://pl.wikipedia.org/wiki?curid=1064540" title="Baron le Despenser">
Baron le Despenser

Baronowie le Despenser 1. kreacji (parostwo Anglii)
Baronowie le Despenser 2. kreacji (parostwo Anglii)
Baronowie le Despenser 3. kreacji (parostwo Anglii)
Baronowie le Despenser 4. kreacji (parostwo Anglii)
Baronowie le Despenser 1. kreacji (parostwo Anglii)
Kontynuacja kreacji z 1264 r.
Baronowie le Despenser 5. kreacji (parostwo Anglii)

</doc>
<doc id="1064545" url="https://pl.wikipedia.org/wiki?curid=1064545" title="Palec cynkowy">
Palec cynkowy

Palec cynkowy, motyw palca cynkowego (ang. zinc finger domain) – rodzaj domeny białkowej występującej w białkach wiążących DNA i biorący bezpośredni udział w związaniu cząsteczki kwasu nukleinowego przez białko. Palec cynkowy składa się z dwóch antyrównoległych β-kartek i α-helisy. Obecność jonu cynku (Zn2+) jest kluczowa dla stabilności domeny – w przypadku jego braku nie dochodzi do powstania wystarczająco dużej domeny posiadającej hydrofobowy rdzeń i przez to funkcjonalnej.
Typy.
Najlepiej poznaną klasą domen typu palca cynkowego jest klasa C2H2, w której atom Zn otoczony jest przez dwie reszty cysteinowe β-kartki i dwie reszty histydynowe α-helisy. Dwie pozostałe, mniej poznane klasy to C4 i C6.
Budowa.
Struktura każdej domeny jest wysoce konserwatywna ewolucyjnie; wymagana jest obecność około 30 reszt aminokwasowych, tworzących strukturę typu ββα stabilizowaną przez jon Zn. α-helisa znajduje się na C-końcu domeny, a β-kartka na końcu N. Konsensusowa sekwencja aminokwasowa pojedynczej domeny to: Cys-X2-4-Cys-X3-Phe-X5-Leu-X2-His-X3-His.
Białka zawierające motyw palca cynkowego.
Wiele czynników transkrypcyjnych (np. Zif268), białek regulatorowych i innych typów białek wiążących DNA zawiera domeny typu palca cynkowego. Jednym z pierwszych białek w których stwierdzono obecność tego motywu był czynnik transkrypcyjny TFIIIA. Białka te wiążą się w większym rowku podwójnej helisy; przyległe palce cynkowe wchodzą w interakcję z 5 pz wzdłuż tej samej płaszczyzny podwójnej helisy.
Mutacja punktowa w genie kodującym białko receptora kalcytriolu zaburzająca strukturę jednego z dwóch palców cynkowych tego białka skutkuje translacją niefunkcjonalnego receptora i, w konsekwencji, opornością na działanie kalcytriolu i wystąpieniem objawów krzywicy.

</doc>
<doc id="1064551" url="https://pl.wikipedia.org/wiki?curid=1064551" title="Aleksandrs Lasmanis">
Aleksandrs Lasmanis

Aleksandrs Lasmanis (ur. 5 sierpnia 1891 r. w Lugaži na Łotwie w granicach Rosji, zm. 30 stycznia 1978 r. w Sztokholmie) – łotewski wojskowy (pułkownik), oficer w Generalnym Inspektoracie łotewskich oddziałów Waffen-SS pod koniec II wojny światowej
Służył w armii rosyjskiej. 22 marca 1920 r. wstąpił do armii łotewskiej, dostając stopień kapitana. Został komendantem regionu wojskowego Cesvaine. W kwietniu tego roku objął funkcję komendanta i szefa obrony miejscowości Ludza. Od 1921 r. był komendantem regionu Ludza w stopniu podpułkownika, od 16 kwietnia 1925 r. – regionu Jaunlatgale w stopniu pułkownika, a od 15 stycznia 1927 r. – regionu Ryga. Po aneksji Łotwy przez ZSRR w 1940 r., został zwolniony ze służby wojskowej. Kiedy wojska niemieckie zajęły obszar Łotwy w 1941 r., podjął współpracę z okupantami. Od 3 grudnia 1943 r. służył w Generalnym Inspektoracie łotewskich oddziałów Waffen-SS w stopniu Waffen-Standartenführera der SS. Do 23 marca 1944 r. był szefem Departamentu Mobilizacyjnego, a do maja 1945 r. – Departamentu Werbunkowego. Jednocześnie od października 1944 r. sprawował funkcję zastępcy generalnego inspektora Waffen-Brigadefuhrera der SS Rūdolfsa Bangerskisa. Po zakończeniu wojny przedostał się na obszary zajęte przez wojska alianckie. Wyjechał do Szwecji. W 1963 r. została wydana w Uppsali jego książka pt. "Cerības un vilšanās: latviešu karavīra dzīves stāsts", zawierająca jego wspomnienia.
Był odznaczony m.in. rosyjskim Orderem Św. Władysława 4 klasy z mieczami, Orderami Św. Stanisława 2 klasy z mieczami i 3 klasy z mieczami, Orderami Św. Anny 2 klasy z mieczami, 3 klasy z mieczami i 4 klasy, szwedzkim Orderem Wazy 3 klasy oraz łotewskim Krzyżem Chwały Aizsargi i Orderami Trzech Gwiazd 3 i 4 klasy.

</doc>
<doc id="1064554" url="https://pl.wikipedia.org/wiki?curid=1064554" title="Cerkiew św. Mikołaja w Radomiu">
Cerkiew św. Mikołaja w Radomiu

Cerkiew pod wezwaniem św. Mikołaja – prawosławna cerkiew parafialna w Radomiu. Należy do dekanatu Kraków diecezji łódzko-poznańskiej Polskiego Autokefalicznego Kościoła Prawosławnego.
Cerkiew wybudowana w latach 1986–1992, znajduje się na starym cmentarzu prawosławnym przy ulicy Warszawskiej. Świątynia posiada jedną dużą kopułę i dwie mniejsze. We wnętrzu cerkwi znajduje się współczesny ikonostas.
19 grudnia 2017 r. w cerkwi miały miejsce święcenia kapłańskie.
W lutym 2022 r. rozpoczęto remont świątyni.

</doc>
<doc id="1064556" url="https://pl.wikipedia.org/wiki?curid=1064556" title="Analogia (ujednoznacznienie)">
Analogia (ujednoznacznienie)



</doc>
<doc id="1064557" url="https://pl.wikipedia.org/wiki?curid=1064557" title="Hrabstwo Cambria">
Hrabstwo Cambria

Cambria – hrabstwo w USA, w stanie Pensylwania. Założone 26 marca 1804. Według danych z 2000 roku, hrabstwo miało 152 598 mieszkańców.

</doc>
<doc id="1064560" url="https://pl.wikipedia.org/wiki?curid=1064560" title="Memoriał Howarda Stauntona">
Memoriał Howarda Stauntona

Memoriał Howarda Stauntona – rozgrywany cyklicznie od 2003 r. w Londynie międzynarodowy turniej szachowy poświęcony pamięci Howarda Stauntona, angielskiego szachisty, nieoficjalnego mistrza świata w latach 1843–1851.
Wcześniej, w 1951 r. rozegrano w Londynie w silnej obsadzie turniej memoriałowy (w którym zwyciężył Svetozar Gligorić), a okazją była setna rocznica "I Turnieju Międzynarodowego ery współczesnej" (Londyn 1851), w którym na czele komitetu organizacyjnego stał Howard Staunton. Kolejny turniej rozegrano po ponad 50 latach i od niego właśnie liczona jest aktualna numeracja.
Pierwsze trzy edycje rozegrano w skromnej obsadzie (2003, 2004 – z udziałem czterech, a w 2005 – sześciu uczestników). Od roku 2006 memoriał odbywa się jako 12-osobowy turniej, wśród dotychczasowych uczestników znajdowali się m.in. byli wicemistrzowie świata Jan Timman i Michael Adams. W 2009 r., obok turnieju memoriałowego odbył się również mecz reprezentacji Anglii i Holandii, w którym zwyciężyli Anglicy w stosunku 26½ – 23½.

</doc>
<doc id="1064563" url="https://pl.wikipedia.org/wiki?curid=1064563" title="Gansus">
Gansus

Gansus – nazwa rodzajowa wymarłego wodnego ptaka żyjącego we wczesnej kredzie (alb, około 110 milionów lat temu), na terenie zajmowanym obecnie przez prowincję Gansu w zachodnich Chinach. Jest najstarszym znanym przedstawicielem grupy Ornithurae, która obejmuje także współczesne ptaki (Neornithes) i pokrewne im wymarłe grupy, takie jak "Ichthyornithes" i "Hesperornithes".
Rodzaj zawiera jeden gatunek, "Gansus yumenensis", którego przedstawiciele byli wielkości gołębia, a z wyglądu przypominali dzisiejsze nury i nurkujące kaczki. Zwierzę to posiadało większość cech charakteryzujących żyjące obecnie ptaki, z wyjątkiem braku kości pneumatycznych oraz szponiastych końcówek skrzydeł. Obie cechy mogły mu do pewnego stopnia przeszkadzać w lataniu.
Ornithurae tworzy klad zawierający wszystkie żyjące ptaki i ich najbliższych krewnych. Wszystkie żyjące dziś ptaki, wliczając w to tak różnorodne taksony, jak strusie, kolibry i jastrzębiowate, pochodzą od podstawowych form Ornithurae. Możliwe jest, że wszystkie ptaki pochodzą od ziemno-wodnego ptaka podobnego do "Gansus". Tak więc "Gansus" jest niekoniecznie bezpośrednim przodkiem dzisiejszych ptaków, ale może być blisko spokrewniony z hipotetycznym przodkiem współczesnych ptaków. Jest to najstarszy znany nowoczesny ptak na chwilę obecną. Dokładne przebadanie podobieństw między "G. yumenensis" a grupą Hesperornithes może okazać się szczególnie owocne, ponieważ zaliczanie tego drugiego do Ornithurae nie jest pewne z powodu ich wyraźnej specjalizacji (prawie pełna utrata skrzydeł oraz nogi rozchylone na boki).
Wcześniej był znany tylko z pojedynczego znaleziska stopy odkrytej w 1981. Pięć dobrze zachowanych skamieniałości tego ptaka zostało odkrytych w latach 2003–2004 na terenie prahistorycznego jeziora w Changma, Gansu. Warstwa geologiczna, w której odkryto szczątki należy do formacji Xiagou. Ich ciała osiadły w błocie, a następnie zostały przykryte jego kolejną warstwą. Ciała ukryte w pozbawionej tlenu atmosferze nie uległy rozkładowi. Okazy posiadały pozostałości piór oraz błon między palcami stóp.

</doc>
<doc id="1064565" url="https://pl.wikipedia.org/wiki?curid=1064565" title="Magdalena Augusta z Anhaltu-Zerbst">
Magdalena Augusta z Anhaltu-Zerbst

Magdalena Augusta (ur. 13 października 1679, zm. 11 października 1740) – księżna Saksonii-Gothy-Altenburga.
Urodziła się jako księżniczka Anhaltu-Zerbst. Była córką Karola Wilhelma Anhalt-Zerbst, jej matka, Zofia, była księżniczką Saksonii-Weißenfels. W 1696 roku wyszła za mąż za Fryderyka II, od 1691 roku księcia Saksonii-Gothy-Altenburga.
Ze swoim mężem Magdalena miała kilkanaścioro dzieci, w tym przyszłego księcia Fryderyka III i córkę Augustę, żonę następcy tronu Wielkiej Brytanii i Hanoweru, Fryderyka Ludwika.
Babka króla Wielkiej Brytanii, Jerzego III.

</doc>
<doc id="1064570" url="https://pl.wikipedia.org/wiki?curid=1064570" title="Wimbledon 2003 (gra pojedyncza mężczyzn)">
Wimbledon 2003 (gra pojedyncza mężczyzn)

Eliminacje.
Drabinka eliminacji 

</doc>
<doc id="1064575" url="https://pl.wikipedia.org/wiki?curid=1064575" title="Zespół Feingolda">
Zespół Feingolda

Zespół Feingolda (zespół oczno-palcowo-przełykowo-dwunastniczy, ang. Feingold syndrome, oculodigitoesophagoduodenal syndrome) – rzadki zespół wad wrodzonych o dziedziczeniu autosomalnie dominującym. Chorobę opisał jako pierwszy amerykański lekarz Murray Feingold w 1975 roku. Udowodniono związek zespołu z mutacją w genie "N-MYC" ("MYCN", OMIM*164840) w "locus" 2p24.1.
Obraz kliniczny zespołu Feingolda nakłada się częściowo na fenotyp asocjacji VACTERL. Stwierdza się w nim mikrocefalię, nieprawidłowości budowy palców (brachymezofalangia i klinodaktylia 2. i 5. palca dłoni, syndaktylia 2. i 3., 4. i 5. palca stóp), atrezje przewodu pokarmowego (zwłaszcza przełyku, także dwunastnicy), niewielkie cechy dysmorficzne twarzy (krótkie szpary powiekowe, "pełność" oczodołów), niekiedy łagodne opóźnienie umysłowe.

</doc>
<doc id="1064576" url="https://pl.wikipedia.org/wiki?curid=1064576" title="Adachi (Tokio)">
Adachi (Tokio)

Adachi (jap. 足立区, Adachi-ku) – jeden z 23 specjalnych okręgów (dzielnic) stolicy Japonii, Tokio. Ma powierzchnię 53,25 km2 . W 2020 r. mieszkało w nim 695 530 osób, w 344 645 gospodarstwach domowych (w 2010 r. 684 063 osoby, w 315 060 gospodarstwach domowych).

</doc>
<doc id="1064577" url="https://pl.wikipedia.org/wiki?curid=1064577" title="Wiesław Łasiński">
Wiesław Łasiński

Wiesław Łasiński (ur. 25 grudnia 1915 w Starym Sączu, zm. 23 lipca 2010 w Łodzi) – kontradmirał, profesor doktor nauk medycznych, doctor honoris causa Wojskowej Akademii Medycznej, w latach 1965–1972 komendant-rektor Wojskowej Akademii Medycznej, następnie rektor Akademii Medycznej w Gdańsku, uczestnik kampanii wrześniowej, odznaczony Krzyżami Komandorskim i Oficerskim Orderu Odrodzenia Polski.
Wykształcenie.
Syn Kazimierza (1881-1921), nauczyciela i Kunegundy z domu Królik (1889-1952). W 1933 roku rozpoczął studia na Wydziale Lekarskim Uniwersytetu Warszawskiego, równolegle będąc podchorążym w Szkole Podchorążych Sanitarnych przy Centrum Wyszkolenia Sanitarnego w Warszawie. W 1939 roku uzyskał dyplom lekarza oraz promocję na pierwszy stopień oficerski podporucznika. W 1948 roku na Wydziale Lekarskim Akademii Medycznej w Gdańsku obronił doktorat, rozprawą zatytułowaną "Układ listewek skórnych na dłoniach Polaków". Specjalizację II stopnia z chirurgii oraz medycyny morskiej i organizacji ochrony zdrowia zrealizował w Szpitalu Marynarki Wojennej w Gdańsku. W 1970 roku otrzymał tytuł naukowy profesora, natomiast w 1983 roku został wyróżniony tytułem doctora honoris causa przez Senat Wojskowej Akademii Medycznej w Łodzi.
Przebieg służby.
Pierwsze stanowisko – dowódcy plutonu sanitarnego – objął w kompanii sanitarnej 26 Dywizji Piechoty. Podczas kampanii wrześniowej dostał się do niewoli niemieckiej po bitwie nad Bzurą. Przebywał w oflagach XI B Braunschweig, XII A Hadamar, XII B Limburg oraz szpitalach jenieckich w Koblencji i Trewirze, a po próbie ucieczki także w twierdzy Châlons. W 1945 roku został wyzwolony przez wojska amerykańskie i pracował w szpitalu Organizacji Narodów Zjednoczonych do Spraw Pomocy i Odbudowy w Mosbach. Następnie wrócił do Polski. 
Początkowo otrzymał zatrudnienie w Klinice Chirurgicznej na Wydziale Lekarskim Uniwersytetu Jagiellońskiego. W 1946 roku powołano go do zawodowej służby wojskowej i zweryfikowano w stopniu kapitana. W Gdyni zajmował kolejno stanowiska specjalisty gimnastyki leczniczej w Szpitalu Marynarki Wojennej, oficera-lekarza Flotylli Trałowców oraz oficera-lekarza dywizjonu okrętów podwodnych. Przed objęciem w 1949 roku posady starszego asystenta w Oddziale Chirurgicznym Szpitala Marynarki Wojennej w Gdańsku, był szefem lecznictwa Marynarki Wojennej. Później został zastępcą komendanta Szpitala Marynarki Wojennej. W latach 1956–1965, w stopniu wojskowym komandora, kierował Szpitalem Marynarki Wojennej.
W 1961 roku objął stanowisko profesora nadzwyczajnego w Akademii Medycznej w Gdańsku. Od 1962 roku w tej uczelni był również Kierownikiem Katedry Anatomii Prawidłowej oraz prodziekanem Wydziału Lekarskiego. Trzy lata później został pełnomocnikiem rektora ds. młodzieżowych. Również w 1965 roku wyznaczono go komendantem-rektorem Wojskowej Akademii Medycznej im. gen. dyw. Bolesława Szareckiego w Łodzi. Funkcję tę pełnił do 1972 roku, będąc jednocześnie kierownikiem Katedry Anatomii Topograficznej. W 1966 roku otrzymał uchwałą Rady Państwa PRL nominację na kontradmirała. Do 1983 roku był dyrektorem Instytutu Biologiczno-Morfologicznego Wojskowej Akademii Medycznej. W latach 1982–1983 zajmował stanowisko rektora Akademii Medycznej w Gdańsku, po czym przeszedł na emeryturę. W 1987 r. wszedł w skład polskiej sekcji ruchu "Emerytowani Generałowie na rzecz Pokoju i Rozbrojenia".
Życie prywatne.
Mieszkał w Łodzi. Od 1948 żonaty z Heleną Brzezińską (1928-1984).

</doc>
<doc id="1064579" url="https://pl.wikipedia.org/wiki?curid=1064579" title="Brachymezofalangia">
Brachymezofalangia



</doc>
<doc id="1064581" url="https://pl.wikipedia.org/wiki?curid=1064581" title="Cerkiew św. Mikołaja w Kielcach">
Cerkiew św. Mikołaja w Kielcach

Cerkiew pod wezwaniem św. Mikołaja – prawosławna cerkiew parafialna w Kielcach. Należy do dekanatu Kraków diecezji łódzko-poznańskiej Polskiego Autokefalicznego Kościoła Prawosławnego.
Świątynia znajduje się przy ulicy Bodzentyńskiej 46. 
Jest to dawny budynek mieszkalny, w 1978 r. przebudowany i zaadaptowany na cerkiew. Obiekt jest zwieńczony niewielką kopułką. Wewnątrz mieści się współczesny ikonostas oraz kopia XV-wiecznej ikony św. Mikołaja.

</doc>
<doc id="1064585" url="https://pl.wikipedia.org/wiki?curid=1064585" title="Henryk Kozłowski">
Henryk Kozłowski



</doc>
<doc id="1064586" url="https://pl.wikipedia.org/wiki?curid=1064586" title="Arakawa (Tokio)">
Arakawa (Tokio)

 – jeden z 23 specjalnych okręgów (dzielnic) stolicy Japonii, Tokio. Ma powierzchnię 10,16 km2 . W 2020 r. mieszkało w nim 217 713 osób, w 111 894 gospodarstwach domowych (w 2010 r. 204 646 osób, w 97 158 gospodarstwach domowych).
Arakawa leży na północy centralnych części Tokio i graniczy z następującymi okręgami: Adachi, Katsushika, Kita, Bunkyō, Sumida i Taitō. Jej północną granicę wyznacza rzeka Sumida.
Nazwa okręgu pochodzi od nazwy płynącej tu rzeki Ara (Ara-kawa). 
W dzielnicy znajduje się historyczne miejsce straceń – Kozukappara.
Bibliografia.
 

</doc>
<doc id="1064587" url="https://pl.wikipedia.org/wiki?curid=1064587" title="Hieronim Riario">
Hieronim Riario

Girolamo Riario della Rovere (ur. 1443 w Savonie, zm. 14 kwietnia 1488) – senior Imoli i Forlì. 
Życiorys.
Urodził się jako starszy syn Paola Riario (zm. 1460) i Bianki della Rovere (1421-1473). Jego wujem był papież Sykstus IV, który w 1473 z okazji jego ślubu z Cateriną Sforzą powierzył mu w zarządzanie miasto Imola. W 1477 Girolamo przejął kontrolę nad miastem Forlì. Papież Sykstus IV zbudował dla niego pałac w Rzymie. W 1478 Riario wziął udział w spisku Pazzich przeciwko Medyceuszom. Po śmierci Sykstusa IV w 1484, jego żona Caterina okupowała w jego imieniu Zamek Świętego Anioła. 14 kwietnia 1488 został zamordowany jako ostatni z osób zaangażowanych w spisek Pazzich.
Potomstwo.
Z Catariną Sforzą doczekał się sześciorga dzieci, które nosiły nazwisko Riario Sforza:

</doc>
<doc id="1064588" url="https://pl.wikipedia.org/wiki?curid=1064588" title="Audiobook">
Audiobook



</doc>
<doc id="1064589" url="https://pl.wikipedia.org/wiki?curid=1064589" title="Bezprawność">
Bezprawność



</doc>
<doc id="1064590" url="https://pl.wikipedia.org/wiki?curid=1064590" title="Bunkyō (Tokio)">
Bunkyō (Tokio)

 – jeden z 23 specjalnych okręgów (dzielnic) japońskiej stolicy, Tokio. Ma powierzchnię 11,29 km2 . W 2020 r. mieszkało w nim 240 297 osób, w 133 271 gospodarstwach domowych (w 2010 r. 206 692 osoby, w 111 815 gospodarstwach domowych).
Bunkyō leży w centrum Tokio i graniczy z następującymi okręgami: Arakawa, Taitō, Kita, Chiyoda, Shinjuku i Toshima.
Dzielnica jest centrum edukacji i przemysłu wydawniczego. Mieści się tu m.in.: Uniwersytet Tokijski, Nezu-jinja, świątynia konfucjańska Yushima Seidō oraz stadion Tokyo Dome.
Linki zewnętrzne.
 

</doc>
<doc id="1064591" url="https://pl.wikipedia.org/wiki?curid=1064591" title="Chiyoda (Tokio)">
Chiyoda (Tokio)

 – jeden z 23 specjalnych okręgów (dzielnic) japońskiej stolicy, Tokio. Ma powierzchnię 11,66 km2 . W 2020 r. mieszkało w nim 66 758 osób, w 37 396 gospodarstwach domowych (w 2010 r. 47 174 osób, w 25 651 gospodarstwach domowych).
W dzielnicy Chiyoda znajduje się Pałac Cesarski (kompleks pałacowy "Kōkyo" i znajdujący się na jego terenie pałac główny "Kyūden"), gmach parlamentu ("Kokkai-gijidō"), siedziba premiera ("Naikaku-sōridaijin Kantei"), gmach Sądu Najwyższego ("Saikō-saibansho"), siedziby partii politycznych i liczne ministerstwa.

</doc>
<doc id="1064592" url="https://pl.wikipedia.org/wiki?curid=1064592" title="Kameleon Elliota">
Kameleon Elliota

Kameleon Elliota ("Trioceros ellioti") – gatunek jaszczurki z rodziny kameleonowatych (Chamaeleonidae). 
Występowanie.
Kameleon Elliota żyje we wschodniej części Afryki, w Zairze, Burundi, Rwandzie, Ugandzie i Kenii. Zamieszkuje tereny wyżynne oraz górskie na wysokości ok. 1300 m n.p.m. Występuje na terenach porośniętych buszem, wysokimi trawami oraz na plantacjach kawy. 
Opis.
Kameleon Elliota osiąga długość ciała ok. 22 cm. Samce są ubarwione zwykle na zielono z nieregularnym kolorowym rysunkiem, natomiast samice są ubarwione na brązowo, zielono bądź szaro, czasem z delikatnym rysunkiem. Jaszczurki te żyją zwykle 2,5 do 3 lat.
Gatunek jest objęty konwencją waszyngtońską CITES (załącznik II).

</doc>
<doc id="1064594" url="https://pl.wikipedia.org/wiki?curid=1064594" title="Konrad Wiśniowski">
Konrad Wiśniowski

Konrad Wiśniowski (ur. 19 listopada 1958 w Kraśniku Fabrycznym) – oficer polskiej Marynarki Wojennej, a następnie Straży Granicznej w stopniu kontradmirała, magister inżynier nawigator, od 1998 do 2007 roku komendant Morskiego Oddziału Straży Granicznej, odznaczony Srebrnym Krzyżem Zasługi.
Wykształcenie.
Konrad Wiśniowski urodził się 19 listopada 1958 w Kraśniku Fabrycznym. W 1977 roku ukończył Liceum Ogólnokształcące w Kętach. Następnie studiował na Wydziale Nawigacji i Uzbrojenia Okrętowego Wyższej Szkoły Marynarki Wojennej im. Bohaterów Westerplatte w Gdyni, uzyskując w 1982 roku tytuł zawodowy magistra inżyniera oraz otrzymując promocję oficerską na stopień podporucznika marynarki. Jest również absolwentem Wojskowej Akademii Narodowej Armii Ludowej NRD w Dreźnie (1986-1990). W okresie od 2000 do 2001 roku odbył studia podyplomowe z zakresu integracji europejskiej na Uniwersytecie Gdańskim, a także zaliczył Wyższy Kurs Obronny na Wydziale Strategiczno-Obronnym Akademii Obrony Narodowej w Warszawie.
Przebieg służby.
Pierwsze stanowisko – dowódcy działu okrętowego II/III artylerii i broni podwodnej – objął na ORP „Jupiter” w pomorskim dywizjonie okrętów pogranicza w Świnoujściu, po ukończeniu Wyższej Szkoły Marynarki Wojennej. Następnie był na tej jednostce pływającej zastępcą dowódcy. W 1990 roku został starszym oficerem w Sztabie Morskiej Brygady Okrętów Pogranicza w Gdańsku. W 1991 roku w nowo utworzonej Straży Granicznej wyznaczono go zastępcą komendanta pomorskiego dywizjonu Straży Granicznej w Świnoujściu. Od 1994 roku dowodził pomorskim dywizjonem Straży Granicznej. Z dniem 21 października 1998 roku minister spraw wewnętrznych i administracji Janusz Tomaszewski powołał kmdr. Konrada Wiśniowskiego na stanowisko komendanta Morskiego Oddziału Straży Granicznej w Gdańsku. Pod koniec 1998 roku prezydent Aleksander Kwaśniewski odznaczył go Srebrnym Krzyżem Zasługi, natomiast w 2002 roku mianował na stopień kontradmirała Straży Granicznej. 29 czerwca 2007 roku został zdymisjonowany przez ministra spraw wewnętrznych i administracji Janusza Kaczmarka i przeniesiony do dyspozycji komendanta głównego Straży Granicznej.

</doc>
<doc id="1064595" url="https://pl.wikipedia.org/wiki?curid=1064595" title="Chamaeleo ellioti">
Chamaeleo ellioti



</doc>
<doc id="1064597" url="https://pl.wikipedia.org/wiki?curid=1064597" title="Bona fides">
Bona fides



</doc>
<doc id="1064598" url="https://pl.wikipedia.org/wiki?curid=1064598" title="Wiktoria amazońska">
Wiktoria amazońska



</doc>
<doc id="1064600" url="https://pl.wikipedia.org/wiki?curid=1064600" title="Boredoms">
Boredoms

Boredoms (ボアダムス) (lub V∞redoms) – japoński zespół grający noise rock.

</doc>
<doc id="1064601" url="https://pl.wikipedia.org/wiki?curid=1064601" title="John McMurry">
John McMurry

John Edward McMurry (ur. 27 lipca 1942 w Nowym Jorku) – amerykański chemik, emerytowany profesor chemii organicznej na Uniwersytecie Cornella, gdzie w latach 1980–2004 pracował na Wydziale Chemii i Biologii Chemicznej.
Autor szeregu podręczników chemicznych, w tym wielokrotnie wznawianej i przetłumaczonej na język polski "Chemii organicznej":

</doc>
<doc id="1064604" url="https://pl.wikipedia.org/wiki?curid=1064604" title="Stanisław Kasperkowiak">
Stanisław Kasperkowiak

Stanisław Kazimierz Kasperkowiak (ur. 16 stycznia 1942 w Szelejewie) – oficer dyplomowany polskiej Marynarki Wojennej w stopniu kontradmirała, inżynier nawigator, pod koniec lat 60. dowódca okrętu desantowego ORP „Wisła”, w okresie od 1986 do 1993 roku dyrektor Departamentu Spraw Obronnych w Urzędzie Gospodarki Morskiej, następnie do 2002 roku dowódca 8 Flotylli Obrony Wybrzeża, odznaczony Krzyżami Oficerskim i Kawalerskim Orderem Odrodzenia Polski.
Wykształcenie.
Jest absolwentem Technikum Mechaniczno-Elektrycznego w Gdańsku. W latach 1961–1965 studiował na Wydziale Pokładowym Wyższej Szkoły Marynarki Wojennej im. Bohaterów Westerplatte w Gdyni, który ukończył z oceną bardzo dobrą, otrzymując promocję oficerską oraz tytuł zawodowy inżyniera nawigatora. Od 1972 do 1975 roku przebywał na studiach w Akademii Marynarki Wojennej ZSRR im. marsz. Klimenta Woroszyłowa w Leningradzie. W 1979 roku odbył Podyplomowe Studia Operacyjno-Strategiczne w Akademii Sztabu Generalnego Wojska Polskiego im. gen. broni Karola Świerczewskiego w Warszawie.
Służba wojskowa.
Na pierwsze stanowisko – dowódcy działu okrętowego II artyleryjskiego – wyznaczono go na okręt desantowy ORP „Bzura” projektu 770D. W 1966 roku został zastępcą dowódcy bliźniaczego ORP „Wisła”, a następnie dowodził tym okrętem. Od 1969 roku był starszym pomocnikiem szefa sztabu ds. szkolenia w Dowództwie 2 Brygady Okrętów Desantowych w Świnoujściu. W latach 1975–1979 zajmował stanowisko zastępcy szefa Wydziału Operacyjnego w Sztabie 8 Flotylli Obrony Wybrzeża w Świnoujściu, po czym został szefem tego wydziału i jednocześnie zastępcą szefa sztabu. W 1982 roku rozpoczął służbę jako szef sztabu – zastępca dowódcy 8 Flotylli Obrony Wybrzeża, natomiast od 1986 roku pracował na stanowisku dyrektora Departamentu Spraw Obronnych w Urzędzie Gospodarki Morskiej w Warszawie. W okresie od 1993 do 2002 roku był dowódcą 8 Flotylli Obrony Wybrzeża. W 2001 roku został honorowym członkiem Jacht Klubu Marynarki Wojennej „Kotwica” w Gdyni.

</doc>
<doc id="1064609" url="https://pl.wikipedia.org/wiki?curid=1064609" title="Henryk Matuszczyk">
Henryk Matuszczyk

Henryk Matuszczyk (ur. 6 lutego 1936 w Sławkowie, zm. 19 sierpnia 2000 roku w Gdyni) – oficer dyplomowany polskiej Marynarki Wojennej, kontradmirał, nawigator morski.
Wykształcenie.
W 1954 roku ukończył Liceum Ogólnokształcące im. Króla Kazimierza Wielkiego w Olkuszu, a następnie wstąpił na Wydział Pokładowy Oficerskiej Szkoły Marynarki Wojennej w Gdyni. W 1958 roku dowódca Marynarki Wojennej kontradm. Zdzisław Studziński mianował go na pierwszy stopień oficerski. W okresie od 1969 do 1971 roku studiował na Wydziale Dowódczym Wyższej Szkoły Marynarki Wojennej im. Bohaterów Westerplatte w Gdyni, uzyskując tytuł oficera dyplomowanego. W latach 1981-1982 odbył Podyplomowe Studia Operacyjno-Strategiczne w Akademii Sztabu Generalnego Wojska Polskiego im. gen. broni Karola Świerczewskiego. Był także absolwentem kursu przeszkolenia oficerów szczebla operacyjnego (1979). 
Przebieg służby.
Pierwsze stanowisko – pomocnika dowódcy ORP „Dzik” – objął po ukończeniu Oficerskiej Szkoły Marynarki Wojennej w dywizjonie trałowców Brygady Ochrony Wodnego Rejonu Głównej Bazy Marynarki Wojennej w Helu. Później pełnił identyczną funkcje na bliźniaczych trałowcach bazowych projektu "254M" – OORP „Mors” oraz „Bizon”. 2 czerwca 1965 roku został zastępcą dowódcy ORP „Delfin”, również projektu "254M", w 13. dywizjonie trałowców bazowych 9. Flotylli Obrony Wybrzeża w Helu. W dniu 30 listopada 1965 roku rozpoczął dowodzenie trałowcem bazowym ORP „Krogulec” projektu "206F", a od 17 listopada 1967 roku dowodził ORP „Orlik” i I grupą okrętów 13. dywizjonu trałowców. 13 listopada 1971 roku został starszym pomocnikiem szefa Wydziału Operacyjno-Szkoleniowego w Sztabie 9. Flotylli Obrony Wybrzeża. Od 6 grudnia 1973 roku do 2 lutego 1974 roku był szefem Wydziału Organizacyjnego i Planowania w Sztabie Komendy Portu Wojennego Hel, po czym wyznaczono go szefem Sztabu Komendy Portu Wojennego Hel. 
25 października 1978 objął dowództwo nad 13. dywizjonem trałowców bazowych, natomiast od 4 czerwca 1983 roku zajmował stanowisko szefa sztabu – I zastępcy dowódcy 9. Flotylli Obrony Wybrzeża im. kontradm. Włodzimierza Steyera. W okresie 19 sierpnia 1983 roku – 19 lutego 1993 roku dowodził 8. Flotyllą Obrony Wybrzeża w Świnoujściu. 24 lutego 1993 roku został komendantem-rektorem Akademii Marynarki Wojennej im. Bohaterów Westerplatte w Gdyni. Z dniem 3 października 1994 roku zakończył zawodową służbę wojskową.

</doc>
<doc id="1064610" url="https://pl.wikipedia.org/wiki?curid=1064610" title="Hrabstwo Independence">
Hrabstwo Independence

Hrabstwo Independence – hrabstwo w Stanach Zjednoczonych, w stanie Arkansas. Założone 20 października 1820. Według danych z 2000 roku, hrabstwo zamieszkiwało 34233 osób. Hrabstwo należy do nielicznych hrabstw w Stanach Zjednoczonych należących do tzw. "dry county", czyli hrabstw gdzie decyzją lokalnych władz obowiązuje całkowita prohibicja.

</doc>
<doc id="1064612" url="https://pl.wikipedia.org/wiki?curid=1064612" title="Centralny Rejestr Skazanych">
Centralny Rejestr Skazanych



</doc>
<doc id="1064613" url="https://pl.wikipedia.org/wiki?curid=1064613" title="Iloczyn nieskończony">
Iloczyn nieskończony

Iloczyn nieskończony – pojęcie analogiczne szeregowi; iloczyn nieskończenie wielu liczb (rzeczywistych lub zespolonych).
Ustalenia wstępne.
Jeżeli formula_1 jest ciągiem liczb, to liczby formula_2 nazywamy iloczynami częściowymi tego ciągu. Symbol
nazywamy iloczynem nieskończonym ciągu formula_4 natomiast granicę (oznaczaną również tym samym symbolem) ciągu iloczynów częściowych
(skończoną bądź nie) nazywamy wartością tego iloczynu.
Jeżeli iloczyn nieskończony ma granicę skończoną i różną od zera, to nazywamy go zbieżnym – w przeciwnym wypadku rozbieżnym. Jak łatwo zauważyć, wystarczy by jeden z czynników iloczynu był zerowy, aby wartość iloczynu była zerem, tj. iloczyn nieskończony był rozbieżny.
Związek z szeregami.
Podobnie jak w przypadku szeregów, odrzucenie skończonej liczby wyrazów w ciągu formula_6 nie wpływa na zbieżność iloczynu nieskończonego tego ciągu (o ile wśród odrzucanych wyrazów nie ma liczby 0). Można podać także analogiczny warunek konieczny zbieżności: Jeżeli iloczyn nieskończony ciągu formula_6 jest zbieżny, to
Zbieżność szeregu a zbieżność iloczynu nieskończonego.
Iloczyn nieskończony ciągu formula_6 jest zbieżny wtedy i tylko wtedy, gdy zbieżny jest szereg
Jeżeli warunek ten jest spełniony i formula_11 jest sumą szeregu, to wartość iloczynu nieskończonego wynosi formula_12
Można podać też inne kryteria zbieżności:
Iloczyn nazywamy bezwzględnie zbieżnym, jeśli zbieżny jest iloczyn formula_20
Warunek Cauchy’ego dla iloczynów: Iloczyn formula_15 jest zbieżny wtedy i tylko wtedy, gdy formula_22
Wniosek: Iloczyn formula_15 jest bezwzględnie zbieżny formula_24 Szereg formula_17 jest bezwzględnie zbieżny.

</doc>
<doc id="1064616" url="https://pl.wikipedia.org/wiki?curid=1064616" title="Rezerwat przyrody Boczki">
Rezerwat przyrody Boczki

Boczki – leśny rezerwat przyrody położony w północno-wschodniej Polsce.
Dane administracyjne.
Rezerwat „Boczki” leży w woj. warmińsko-mazurskim, w powiecie gołdapskim, w gminie Dubeninki w pobliżu osady Boczki. Leży w Nadleśnictwie Gołdap, obrębie leśnym Gołdap, na obszarze oddziałów leśnych 85a, b, c, d, f, 86, 144a, b, c, d, f, g, 145, 146 (także dróg i rowów). Rezerwat jest położony w środkowej części kompleksu Puszczy Rominckiej (w granicach Parku Krajobrazowego Puszczy Rominckiej) i zajmuje powierzchnię 108,70 ha. Stosunkowo niedaleko rezerwatu biegnie zielony szlak turystyczny.
Został powołany w 1974 roku, co zaktualizowano zarządzeniem z 2010 zmienionym w roku 2019. Głównym celem ochrony jest zachowanie naturalnych dobrze wykształconych zespołów leśnych charakterystycznych dla Puszczy Rominckiej, głównie grądów, borealnych świerczyn, łęgów, olsów i borów bagiennych.
Nadzór na rezerwatem sprawuje Regionalny Dyrektor Ochrony Środowiska w Olsztynie, a zarządza Nadleśnictwo Gołdap.
Przyroda.
Rzeźba terenu rezerwatu jest urozmaicona. Składają się na nią morenowe wzgórza zbudowane z gliniastych piasków i obniżenia z torfowiskami.
Boczki znajdują się w centralnej części Puszczy Rominckiej, a ich roślinność to głównie borealna świerczyna na torfie i grąd subkontynentalny. Ten pierwszy zespół jest zdominowany przez świerka z domieszką sosny, brzozy i osiki, a drugi zdominowany przez lipę z domieszką grabu, klonu zwyczajnego, wiązu górskiego i świerka. Kompleksy świerka i grabu tworzą starodrzew. Mniejsze płaty tworzą łęg jesionowo-wiązowy, łęg jesionowo-olszowy, ols i kontynentalny bór mieszany, a także bór bagienny i torfowiska.
W rezerwacie stwierdzono około dwustu gatunków roślin. Znajduje się tu jedno z nielicznych polskich stanowisk manny litewskiej. Z rzadkich roślin naczyniowych w rezerwacie występują czosnek niedźwiedzi, wawrzynek wilczełyko, żywiec cebulkowy, rosiczka okrągłolistna, bagno zwyczajne, pióropusznik strusi, przetacznik górski, orlik pospolity, podkolan biały, kopytnik pospolity, marzanka wonna, porzeczka czarna, czermień błotna, kokorycz pusta.
W 2016 roku w rezerwacie stwierdzono występowanie 37 gatunków wątrobowców i 117 gatunków mchów. W większości to gatunki naziemne (epigeiczne), ale dużo jest też gatunków epiksylicznych. Znaczne zróżnicowanie tych pierwszych wiąże się ze zróżnicowaniem podłoża pod względem typu i wilgotności, a niektóre gatunki występują i na glebie, i na martwym drewnie. Gatunków epifitycznych jest mniej, epilitycznych jeszcze mniej, a kilka gatunków żyje w wodzie. 
Wśród brioflory rezerwatu trzy gatunki wątrobowców (głowiak łańcuszkowaty, natorfek nagi i zgiętolist nadrzewny) i cztery mchów (błotniszek wełnisty, jeżolist zwyczajny, miechera pierzasta i zrostniczek skalny – wszystkie uznane w Polsce za wymierające) są objęte ochroną ścisłą, a cztery gatunki wątrobowców i trzydzieści sześć mchów częściową. Kolejnych dziesięć gatunków jest narażonych na wyginięcie, rzadkich lub zagrożonych, ale o nieznanym dokładnie stanie. Kilkanaście gatunków jest określanych jako relikty puszczańskie, typowe dla lasów o cechach pierwotnych. Są też gatunki będące reliktami glacjalnymi.

</doc>
<doc id="1064617" url="https://pl.wikipedia.org/wiki?curid=1064617" title="Grigorij Michajłowicz Fichtenholz">
Grigorij Michajłowicz Fichtenholz



</doc>
<doc id="1064621" url="https://pl.wikipedia.org/wiki?curid=1064621" title="Twierdzenie van Aubela">
Twierdzenie van Aubela

Twierdzenia van Aubela – twierdzenia geometrii płaskiej przypisywane H.H. van Aubelowi. W literaturze geometrycznej określenie twierdzenie van Aubela używane jest w odniesieniu do przynajmniej dwóch różnych wyników.
Twierdzenie van Aubela dla czworokąta.
Przypuśćmy, że jest dany czworokąt formula_1 Po zewnętrznej stronie każdego boku tego czworokąta zbudujmy kwadrat, otrzymując kwadraty formula_2 formula_3 formula_4 i formula_5 (takie, że odcinek formula_6 jest bokiem kwadratu formula_7). Wówczas punkty przecięcia przekątnych kwadratów zbudowanych na przeciwległych bokach wyjściowego czworokąta wyznaczają parę odcinków równych i prostopadłych. Inaczej mówiąc, jeśli formula_8 są środkami kwadratów formula_2 formula_3 formula_11 formula_5 (odpowiednio), to odcinki formula_13 i formula_14 są prostopadłe i mają tę samą długość.
Dowód
Rozważmy obrót o formula_15 dookoła punktu formula_16 przy którym punkt formula_17 przechodzi na punkt formula_18 Niech formula_19 oznacza obraz punktu formula_20 przy tym przekształceniu. Wówczas, odcinki formula_21 i formula_22 są równe i prostopadłe. Z tego wynika, że odcinki formula_23 i formula_21 są równe i równoległe, czyli czworokąt formula_25 jest równoległobokiem. Niech formula_26 będzie środkiem odcinka formula_27 Ponieważ jest to środek odcinka formula_28 zatem jest to również środek kwadratu opartego na boku formula_29 czyli odcinki formula_30 i formula_31 są równe i prostopadłe. Analogicznie dowodzimy, że odcinki formula_32 i formula_33 są równe i prostopadłe. To oznacza, że przy takim obrocie o formula_15 dookoła punktu formula_35 że punkt formula_20 przechodzi na punkt formula_16 punkt formula_38 przechodzi na punkt formula_39 – zatem istotnie, odcinki formula_13 i formula_14 są równe i prostopadłe, co kończy dowód
Twierdzenie van Aubela dla trójkąta.
Niech będzie dany trójkąt formula_42 i niech formula_20 będzie punktem przecięcia trzech prostych łączących wierzchołki trójkąta z przeciwległymi bokami (lub ich przedłużeniami). Niech proste te będą wyznaczone przez odcinki formula_44 formula_45 i formula_46 gdzie formula_47 formula_48 formula_49 Wówczas
Niech formula_51 oznacza pole trójkąta formula_52 Trójkąty formula_42 i formula_54 mają wspólny bok, więc stosunek ich pól jest równy stosunkowi ich wysokości, a ten ostatni jest taki sam jak formula_55 Zachodzi więc
skąd wynika, że
Rozważając trójkąty formula_58 i formula_59 zauważamy, że mają one tę samą wysokość (opuszczoną ze wspólnego wierzchołka formula_60), a zatem stosunek ich pól jest taki sam jak stosunek długości ich podstaw:
W podobny sposób otrzymujemy też
Zatem
a z tych równości wynika, że
Analogicznie uzasadniamy równość
Dodając stronami równości (i) oraz (ii), otrzymujemy
co należało wykazać.

</doc>
<doc id="1064622" url="https://pl.wikipedia.org/wiki?curid=1064622" title="Front Mazowiecki">
Front Mazowiecki

Front Mazowiecki - związek operacyjny Wojska Polskiego utworzony na wypadek inwazji wojsk niemieckich dyrektywą Wodza Naczelnego gen. Józefa Piłsudskiego z 22 maja 1919.
Historia.
Wraz ze wzrostem napięcia w stosunkach polsko-niemieckich rosło zagrożenie starcia zbrojnego. Polskie Naczelne Dowództwo przewidywało silne uderzenie Reichswehry na Wielkopolskę oraz mniejsze na Warszawę i Suwałki. W związku z tym postanowiono przeciwstawić tym siłom 5 wyższych związków operacyjnych (frontów). Jednym z tych frontów był Front Mazowiecki, który miał podjąć działania na terenie Mazowsza. Miały one polegać na "aktywnej obronie w myśl ogólnych dyrektyw Naczelnego Dowództwa Wojsk Sprzymierzonych." Zamierzano też uderzyć na Ełk.
W przypadku uderzenia niemieckiego jednostki Frontu miały mieć następujące położenie:
Dodatkowo na prawym skrzydle wspomóc miała 1 Dywizja Piechoty Legionów, należąca do Frontu Litewsko-Białoruskiego. Ostatecznie do wybuchu wojny nie doszło i stopniowo jednostki były wysyłane na wschód, a Front Mazowiecki został rozwiązany 19 października 1919.
Dowództwo i skład.
Łącznie 44 tysiące żołnierzy

</doc>
<doc id="1064624" url="https://pl.wikipedia.org/wiki?curid=1064624" title="Pyton nowogwinejski">
Pyton nowogwinejski



</doc>
<doc id="1064626" url="https://pl.wikipedia.org/wiki?curid=1064626" title="L’Été indien">
L’Été indien

L’Été indien – singel śpiewającego po francusku amerykańskiego piosenkarza Joego Dassina z 1975 roku. Utwór został zaadaptowany według pierwowzoru „Africa” (Toto Cutugno, Vito Pallavicini) przez Claude’a Lemesle i Pierre’a Delanoë. Aranżację przygotował Johnny Arthey. Wydawnictwo ukazało się na 7” płycie winylowej zawierającej wykonanie w języku francuskim i włoskim.
Lista utworów.
Opracowano na podstawie materiału źródłowego.
Strona A
Strona B
Wersja Mandaryny.
Interpretację utworu wykonała polska wokalistka Mandaryna na albumie zatytułowanym "Mandaryna.com" z 2004 roku. Piosenka posłużyła jako drugi singel z albumu i towarzyszył jej w większości animowany teledysk.

</doc>
<doc id="1064627" url="https://pl.wikipedia.org/wiki?curid=1064627" title="Kalwaria węgierska">
Kalwaria węgierska

Kalwaria węgierska (węg. "Magyar Kálvária") w Sátoraljaújhely to zespół 14 pomników, ustawionych na wzór kapliczek jak w chrześcijańskich kalwariach, na których upamiętniono 38 miast dawnych Wielkich Węgier, utraconych przez ten kraj w wyniku traktatu w Trianon w 1920.
W 15-lecie tragicznego dla Węgier traktatu ustawiono w Sátoraljaújhely 100 węgierskich flag. Wkrótce potem z publicznych pieniędzy rozpoczęto na pobliskiej górze Szár ("Kis-szárhegy") budowę kalwarii, którą otworzono 4 października 1936 roku. Umiejscowienie kalwarii nie było przypadkowe - Sátoraljaújhely położone było tuż nad granicą z Czechosłowacją, gdzie w południowej części żyły tysiące Węgrów oddzielonych od ojczyzny sztuczną granicą.
Murowane, wysokie na ok. 2,5 metra pomniki przypominają kolejne miasta dawnego Królestwa Węgier, które znalazły się poza krajem. Przy każdej nazwie miejscowości znalazła się tablica z cytatem znanego Węgra, podkreślającym węgierskość danej miejscowości lub jej znaczenie w historii. Na niektórych pomnikach znalazły się również herby miast lub komitatów.
Kolejne upamiętnione miejscowości:
Stacja I:
Stacja II:
Stacja III:
Stacja IV:
Stacja V:
Stacja VI:
Stacja VII:
Stacja VIII:
Stacja IX:
Stacja X:
Stacja XI:
Stacja XII:
Stacja XIII:
Stacja XIV:
Na szczycie góry Szár znajduje się pomnik z węgierską flagą narodową oraz, wybudowana w 1938, niewielka kapliczka z dachem w kształcie korony św. Stefana.
Co roku na górze spotykają się uczniowie i studenci z różnych stron Węgier oraz dawnych węgierskich miast, znajdujących się za granicą.
Z Sátoraljaújhely prowadzi na kalwarię zielony szlak turystyczny. Ze szczytu rozciąga się panorama Gór Tokajsko-Slańskich oraz okolicznych miejscowości na Węgrzech i na Słowacji.

</doc>
<doc id="1064630" url="https://pl.wikipedia.org/wiki?curid=1064630" title="Kameleon hełmiasty">
Kameleon hełmiasty

Kameleon hełmiasty ("Trioceros hoehnelii") – gatunek jaszczurki z rodziny kameleonowatych (Chamaeleonidae).
Występowanie.
Kameleon hełmiasty żyje na terenach wschodniej Afryki – w Kenii i Ugandzie. Zwierzę to zamieszkuje obszary wyżynne oraz górskie w przedziale wysokości 1600–4000 m n.p.m. Występuje na pojedynczych krzewach oraz w buszu.
Opis.
Kameleon hełmiasty osiąga długość ciała dochodzącą do 25 cm. Jaszczurka ta ma barwę bardzo zróżnicowaną: czerwoną, czarną, białą, jasnoniebieską, brunatną, szarą, żółtą albo brązową. Kameleon ten ma ciało krępe, mocno spłaszczone; na głowie wyraźny hełm; na przodzie pyska krótki masywny róg, który jest pokryty dużymi, wielokątnymi łuskami; na podgardlu oraz wzdłuż środka grzbietu tego zwierzęcia znajduje się szereg dużych ząbkowanych łusek tworzących charakterystyczny grzebień tego kameleona.
Gatunek jest objęty konwencją waszyngtońską CITES (załącznik II).

</doc>
<doc id="1064633" url="https://pl.wikipedia.org/wiki?curid=1064633" title="Kaplica Czartoryskich na Wawelu">
Kaplica Czartoryskich na Wawelu

Kaplica pod wezwaniem Męki Pańskiej, zwana "Czartoryskich", pierwotnie kapitularz – rzymskokatolicka świątynia o charakterze zabytkowym, należąca do parafii archikatedralnej św. Stanisława BM i św. Wacława w Krakowie. Jest jedną z kaplic publicznych bazyliki archikatedralnej św. Stanisława BM i św. Wacława w Krakowie na Wawelu. Znajduje się w przyziemiu wieży Zegarowej, przy północnej nawie bocznej katedry, na zachód od sieni, prowadzącej do kapitularza.
Z początku kaplica pełniła funkcję kapitularza katedralnego, przeniesionego w XVII w. do osobnego budynku. Na mauzoleum rodowe Czartoryskich zaadaptowano ją w XIX w. Wówczas także przebito wejście do pomieszczenia po dawnej kaplicy Hinczy z Rogowa, w której to zrobiono zejście do Grobów Królewskich.
Historia.
Wybudowaną ok. 1364 r. wieżę zegarową przeznaczono na kapitularz w 1420 r. W 2. ćwierci XV w. pomieszczenie nakryto sklepieniem, a z zewnątrz dolną kondygnację wieży pokryto kamiennym laskowaniem. Kapitularz przeniesiono do nowego budynku ok. 1603 r. W latach 1873–1884 wnętrze przekształcono na kaplicę sumptem księcia Władysława Czartoryskiego, według projektu Teofila Żebrawskiego. Wówczas postawiono obecny ołtarz, na mensie którego ustawiono nastawę w formie tryptyku, wykonaną przez Władysława Brzostowskiego. Wykorzystał on przy tym rzeźby Stanisława Stwosza, pochodzące z tzw. tryptyku Jana Olbrachta z 1501 r. (kaplica Jana Olbrachta), a pozyskane przez księcia Władysława Czartoryskiego. Epitafium Czartoryskiego wykonał Antoni Madeyski. Kolejnej, acz ostatniej przebudowy dokonał architekt Zygmunt Hendel w 1906 r. W 1909 r. Karol Maszkowski wykonał obecną polichromię sklepienia, a rok później wstawiono kratę projektu Zygmunta Hendla.
Architektura.
Bryłę kaplicy tworzy kondygnacja dolna wieży Zegarowej na kwadratowym rzucie. Elewacja pokryta jest kamiennym laskowaniem. Do wnętrza prowadzi neogotycka krata z posążkiem Matki Boskiej z Dzieciątkiem. Przy ścianie północnej znajduje się ołtarz. W tryptyku umieszczone są późnogotyckie rzeźby. W części środkowej usytuowano ukrzyżowanego Jezusa Chrystusa oraz Najświętszą Maryję Pannę, św. Jana Ewangelistę, św. Stanisława ze Szczepanowa i św. Piotra Apostoła, polecających Ukrzyżowanemu klęczącego króla Jana I Olbrachta. Na skrzydłach umiejscowiono sceny Męki Pańskiej. Na ścianie wschodniej znajduje się epitafium księcia Władysława Czartoryskiego i wejście do Grobów Królewskich, natomiast na zachodniej otwór okienny. Kaplica nakryta jest sklepieniem gwiaździstym, pokryte polichromią. W zwornikach znajdują się herby Polski, kapituły krakowskiej i Dębno kard. Zbigniewa Oleśnickiego.

</doc>
<doc id="1064636" url="https://pl.wikipedia.org/wiki?curid=1064636" title="Szkoła dramaturgiczna">
Szkoła dramaturgiczna

Szkoła dramaturgiczna - nurt w teorii socjologicznej nawiązujący do prac Ervinga Goffmana.
Goffman w swojej pracy pt. "W teatrze życia codziennego" opisuje rzeczywistość społeczną jako spektakl teatralny, a jednostki jako aktorów grających jednocześnie kilka ról np. syn-brat-wnuczek-mąż-prawnik. Każda interakcja jednostek jest występem - polega na kreowaniu wcześniej założonego przez działającego aktora wrażenia, jakie chce wywrzeć na swoim odbiorcy. W celu manipulacji wrażeniem, aktor wykorzystuje rozmaite rekwizyty, niezbędne mu do wiarygodnego odegrania roli. Rzeczywistość społeczna dzieli się na strefy, zupełnie jak w teatrze można wydzielić scenę i kulisy- prawdziwe oblicze aktora można poznać jedynie w momencie, gdy przemieszcza się z jednej strefy do drugiej. Każdy działający podmiot starając się być jak najbardziej wiarygodnym w swojej roli, stara się, aby rozdzielić swoją publiczność - tak, aby konkretny występ przedstawić przed dokładnie jednym rodzajem publiki. 
Rozwojem szkoły dramaturgicznej zajęli się później inni socjologowie amerykańscy, wprowadzając pojęcia typu pozycjo-rola, segment roli, konflikt ról społecznych.

</doc>
<doc id="1064637" url="https://pl.wikipedia.org/wiki?curid=1064637" title="Wiktoria Luiza Pruska">
Wiktoria Luiza Pruska

Wiktoria Luiza Adelajda Matylda Charlotta Pruska (ur. 13 września 1892 w Marmorpalais, Poczdam; zm. 11 grudnia 1980 w Hanowerze) – księżniczka Prus, księżna Hanoweru i Brunszwiku.
Wiktoria Luiza była jedyną córką i siódmym dzieckiem cesarza Wilhelma II Hohenzollerna i jego żony cesarzowej Augusty Wiktorii. W chwili śmierci była ich ostatnim żyjącym dzieckiem. Była 141. w sukcesji do brytyjskiego tronu. Księżniczka Luiza jest babką ze strony matki: Zofii Greckiej, królowej Hiszpanii i byłego króla Grecji, Konstantyna II.
Księżna opisuje w swojej autobiografii, że gdy się urodziła artyleria oddała w Poczdamie 21 strzałów, by uczcić narodziny córki cesarza. Gdyby była chłopcem oddano by znacznie więcej strzałów bo 101, ponieważ, jak komentuje Wiktoria Luiza, nie myślano wtedy jeszcze o równouprawnieniu. 
Księżniczka Wiktoria była ukochanym dzieckiem cesarza. Była do niego również bardzo podobna i najinteligentniejsza z całego rodzeństwa. Jej brat, Wilhelm stwierdził: "była jedyną z nas, której w dzieciństwie udało się zdobyć miejsce w sercu ojca". Historyk Justin C. Vovk napisał, że Wiktoria Luiza była tak inteligentna jak jej babka ze strony ojca Wiktoria Koburg, tak majestatyczna i dostojna jak jej matka cesarzowa Augusta oraz silna i władcza jak jej ojciec. Gdy oświadczyła rodzinie, że chce poślubić Ernesta Augusta, księcia Hanoweru, wywodzącego się z dynastii pozbawionej królestwa w 1866 roku za poparcie Austrii w wojnie prusko-austriackiej, wzbudziło to w rodzinie Hohenzollernów żywe emocje.
Nienawiść dynastii hanowerskiej do Hohenzollernów wcale nie wygasła, ale małżeństwo to pozwalało odzyskać temu rodowi znaczącą pozycję w państwie, z drugiej zaś strony Wilhelm II niczego nie umiał odmówić córce. Ślub odbył się 24 maja 1913 roku w Berlinie, było jedno z ostatnich wielkich wydarzeń towarzyskich europejskiej rodziny królewskiej przed I wojną światową. Cesarzowa Augusta źle zniosła rozłąkę ze swoją jedyną córką i całą noc przepłakała.
Wiktoria i Ernest mieli piątkę dzieci; a były to:
Tytulatura.
Jako żona księcia Hannoweru, Wiktoria Luiza była tytułowana "księżna Hanoweru, księżna Wielkiej Brytanii i Irlandii" oraz "księżna Brunszwiku-Lüneburga".

</doc>
<doc id="1064640" url="https://pl.wikipedia.org/wiki?curid=1064640" title="KaBlam!">
KaBlam!

KaBlam! – amerykański serial animowany z lat 1996–2000 na antenie stacji Nickelodeon. Serial został skonstruowany z krótkometrażowych filmików robionych różnymi technikami animacji, które łączą w całość postaci dwóch „gospodarzy” – Henry i June. Sceny z ich udziałem poprzedzają każdą minikreskówkę – gospodarze je zapowiadają, ale mają też swoje własne przygody pomiędzy. Minikreskówki robione najróżniejszymi technikami (od tradycyjnej animacji, przez animację poklatkową aż po bajki lalkowe). Nakręcono 4 serie kreskówki „KaBlam!”, a każda z minikreskówek pokazywała się i znikała zastępowana przez inną. Były to m.in. „Sniz i Fondue”, „Prometeusz i Bob”, „Życie z Loopy”, „Angela Anakonda” (która następnie awansowała do własnej kreskówki w kanale Fox Life), „Królik Milczek” (później jako oddzielna kreskówka emitowana w Polsce w MiniMaxie), „Action League” (później jako oddzielna kreskówka) i inne. W Polsce serial można było oglądać w lokalnych kablówkach oraz na kanale Fantastic.
Obsada.
i inni
Wersja polska.
Reżyseria: Grzegorz Młudzik
Realizacja nagrań: Maciej Silski
Realizacja dźwięku: Piotr Mielczarek
W polskiej wersji udział wzięli:
i inni
Lektor: Roch Siemianowski
Odcinki.
Premiery w Polsce:

</doc>
<doc id="1064642" url="https://pl.wikipedia.org/wiki?curid=1064642" title="Consolidated Vultee XP-81">
Consolidated Vultee XP-81

Consolidated Vultee XP-81, samolot myśliwski z mieszanym napędem śmigłowo-odrzutowym zaprojektowany w zakładach Consolidated Vultee Aircraft Corporation w końcowym okresie II wojny światowej. Pomimo bardzo obiecujących osiągów z pierwszych lotów, projekt został zarzucony z powodu zakończenia wojny i problemów ze znalezieniem odpowiednich silników.
USAAF zamówiło dwa prototypy 11 lutego 1944 roku Nowy samolot otrzymał oznaczenie XP-81 (eksperymentalny myśliwiec). Podwójny, mieszany napęd został wybrany aby połączyć najlepsze cechy samolotów z silnikami tłokowymi – zasięg i z silnikami odrzutowymi – duża prędkość maksymalna. W czasie startu, lądowania i normalnego lotu używany miał być silnik tłokowy, w momencie kiedy zachodziła potrzeba uzyskania większej szybkości lotu (np. w czasie walki) dodatkowo używany miał być silnik odrzutowy. Silnikiem podstawowym był turbośmigłowy General Electric TG-100, jako silnika odrzutowego zdecydowano użyć Allison J33.
Pierwszy XP-81 (numer seryjny 44-91000) został ukończony w styczniu 1945, ale nie zdążono na czas zakończyć pracy nad turbośmigłowym TG-100 i w zamian zdecydowano się użyć silnika tłokowego Rolls-Royce Merlin V-1650-7. Pierwszy lot nowego samoloty odbył się 11 lutego i oprócz kłopotów ze stabilnością (które zostały szybko poprawione) prototyp miał bardzo dobre właściwości pilotażowe. Zamówiono 13 przedprodukcyjnych samolotów YP-81 ale po zdobyciu Guamu i Saipanu USAAF nie potrzebowało już tak pilnie myśliwca eskortowego dalekiego zasięgu i tuż przez "VJ-Day" (kapitulacją Japonii) projekt został skasowany przez USAAF. YP-81 różnił się od XP-81 jedynie innym silnikiem (planowano użycie turbośmigłowego TG-110), skrzydłami przesuniętymi o 25 cm w kierunku ogona samolotu i uzbrojeniem składającym się z sześciu działek M1 20 mm.
Oba prototypy XP-81 zostały w późniejszym czasie wyposażone w turbośmigłowe TG-100, ale okazało się, że ten silnik nie był w stanie osiągnąć teoretycznie wyliczonej mocy i w praktyce jego osiągi były identyczne do "Merlina". Eksperymenty z prototypami trwały do 1947 roku, ostatecznie oba samoloty zostały wykorzystane jako cele na poligonie.

</doc>
<doc id="1064643" url="https://pl.wikipedia.org/wiki?curid=1064643" title="Convair XP-81">
Convair XP-81



</doc>
<doc id="1064644" url="https://pl.wikipedia.org/wiki?curid=1064644" title="XP-81">
XP-81



</doc>
<doc id="1064645" url="https://pl.wikipedia.org/wiki?curid=1064645" title="XP81">
XP81



</doc>
<doc id="1064646" url="https://pl.wikipedia.org/wiki?curid=1064646" title="Ruch laminarny">
Ruch laminarny



</doc>
<doc id="1064648" url="https://pl.wikipedia.org/wiki?curid=1064648" title="Białe noce (film 1985)">
Białe noce (film 1985)

Białe noce (ang. "White Nights") – film z 1985 roku w reżyserii Taylora Hackforda.

</doc>
<doc id="1064650" url="https://pl.wikipedia.org/wiki?curid=1064650" title="Tadeusz Grzesło">
Tadeusz Grzesło

Tadeusz Tomasz Grzesło ps. „Oksza” (ur. 30 września 1919 w Krakowie, zm. 27 sierpnia 2007 tamże) – polski pedagog, harcmistrz ZHP, żołnierz AK, porucznik rezerwy WP, honorowy obywatel Fromborka.
Dzieciństwo i dwudziestolecie międzywojenne.
Syn Antoniego (1875-1941, kawalerzysty, uczestnika I wojny światowej, krawca, działacza spółdzielczego i związkowego) i Antoniny z d. Mirocha (1887-1970, pracownicy fabryki cygar). Miał braci Mariana (ps. „Nycz”, 1913-1997, tech. elektromechanik, w kamp. wrześn. plut. 20 pp, sierż. AK, działacz harcerski) i Stefana (ps. „Ciateko”, ur. 1926, mistrz elektromonter, czł. Szarych Szeregów, w czasie okupacji w obozie pracy w Niemczech, po wojnie por. WP, podharcmistrz).
Uczęszczał do Szkoły Powszechnej im. św. Mikołaja w Krakowie, gdzie w roku 1933 ukończył siódmą klasę. W tym czasie wstąpił do harcerstwa, do gromady wilcząt, a następnie w r. 1933 do 11 Krakowskiej Drużyny Harcerzy. Następnie w latach 1936/1937 i 1937/1938 uczył się w Seminarium XX. Salezjanów w Jaciążku koło Makowa Mazowieckiego w powiecie przasnyskim i w roku 1938/1939 w Daszawie w powiecie Stryj. Od września 1936 r. do sierpnia 1938 należał do 40 Mazowieckiej DH, a następnie do próbnej drużyny w Daszawie, gdzie pełnił funkcję zastępowego, ukończył w Hufcu Stryj kurs drużynowych i otrzymał stopnie drużynowego po próbie i Harcerza Orlego. 
Po powrocie do Krakowa był lipcu 1939 r. zastępowym w 9 Podgórskiej DH na obozie w Chełmcu Polskim koło Nowego Sącza.
II wojna światowa.
Od 16 sierpnia do 6 września 1939 r. pełnił służbę w krakowskim Pogotowiu Harcerzy jako łącznik komendanta Pogotowia hm dr Władysława Szczygła, oraz drużynowy grupy harcerskiej przy Komitecie Blokowym LOPP. Grupa przygotowywała kwartał kamienic na wypadek ataku lotniczego, a wchodzące w jej skład dziewczęta sformowały posterunek sanitarny. Od 28 do 6 września grupa udzielała pomocy obsłudze działka przeciwlotniczego zainstalowanego na dachu budynku Szkoły Powszechnej im. Św. Mikołaja oraz uczestniczyła w transportowaniu rannych do szpitali.
Od pierwszych dni okupacji włączył się do konspiracyjnej pracy harcerskiej. Był drużynowym powstałej w grudniu 1939 r. drużyny Szarych Szeregów „Bellafenita”, złożonej z trzech zastępów (piątek), prowadzącej działalność w zakresie samokształcenia, organizacji życia kulturalnego (przedstawienia) oraz przysposobienia wojskowego i zajęcia harcerskie. Brała ona udział w kolportażu konspiracyjnych wydawnictw, wywiadzie, a także w organizowaniu przerzutu osób zagrożonych aresztowaniem na Węgry.
Na przełomie 1940/1941 uczestniczyła w prowadzonych pod kryptonimem „Victoria” akcjach małego sabotażu. W latach 1939-1941 pracował dorywczo w „Solvayu”, jako pomocnik murarski i inkasent, a równocześnie w roku 1940/41 ukończył kurs handlowo-biurowy. 28 maja 1941 r. został aresztowany. Po pobycie w obozach przejściowych, od czerwca 1941 r. przebywał w obozie pracy przymusowej przy Hucie Hohenzollern w Laucherthal (Badenia-Wirtembergia). Po nieudanej próbie ucieczki trafił kolejno do więzień w Wiedniu, Salzburgu, Monachium, Ulm i Stuttgarcie. Po zwolnieniu z więzienia ponownie znalazł się w obozie w Laucherthal. 13 października 1942 r. uciekł z obozu i dotarł do Krakowa.
Powrócił do pracy konspiracyjnej. Od stycznia 1943 do lipca 1944 r. był zastępcą dowódcy pocztu III Odcinka „Granit” Zgrupowania „Żelbet” AK. Pracował w miejskim ośrodku zdrowia. Od 15 kwietnia do 15 września 1943 r. uczestniczył w kursie dywersji i małego sabotażu, a następnie w kursie podoficerów piechoty, po czym otrzymał stopień kaprala. W tym czasie uczestniczył w akcjach „N” i „M”, „October”, „Dożynki u Franka”, a także w przygotowywaniu i kolportażu ulotek satyrycznych. Kierował wywiadem wojskowym, uczestniczył w akcjach sabotażowych na terenie PKP – Parowozownia Dworzec Główny, oraz w rozpoznaniu poprzedzającym przeprowadzenie akcji „Luty” (próba odbicia płk J. Spychalskiego). Kiedy w czasie tych przygotowań 26 maja 1944 r. patrol AK zastrzelił dwóch policjantów, Niemcy 27 maja 1944 wykonali przy ul. Botanicznej egzekucję na 40 żołnierzach podziemia - więźniach Montelupich. Wówczas Tadeusz Grzesło przeprowadził obserwację egzekucji oraz identyfikację niektórych jej ofiar.
Po rozbiciu odcinka na skutek aresztowań, od lipca 1944 do 18 stycznia 1945 r. był drużynowym 3 drużyny „Wrzos” 14 komp. 5 baonu Zgrupowania „Żelbet”. 11 listopada 1944 otrzymał stopień plutonowego. W grudniu 1944 r. zorganizował pięcioosobową grupę swoich podkomendnych zakonspirowaną w ramach akcji „NIE”, którą na polecenie dowództwa wprowadził z końcem stycznia 1945 r. do organizującego się Związku Walki Młodych (ZWM).
Okres powojenny.
Od lutego do maja 1945 r. kierował grupą operacyjną Zarządu Wojewódzkiego ZWM, organizując m.in. pierwszy młodzieżowy zespół artystyczny – Teatr Ziemi Krakowskiej ZWM. Równocześnie był instruktorem Wydziału Organizacyjnego Komendy Chorągwi Harcerzy w Krakowie.
Następnie 28 maja 1945 r. w grupie operacyjnej Bolesława Drobnera udał się do Wrocławia, gdzie skupił wokół siebie grupę nastolatków, którą zorganizował jako grupę operacyjną ZWM. 27 lipca 1945 r. został mianowany przewodniczącym Zarządu Miejskiego ZWM we Wrocławiu, którym był do stycznia 1946 r. Równocześnie podjął na terenie Wrocławia działalność harcerską. Wspólnie z phm Edwardem Emilskim zorganizował od dnia 29 lipca 1945 r. na terenie gazowni miejskiej szkoleniowy obóz harcerski dla harcerzy z III Hufca Harcerzy (XIV i IV KDH) z Krakowa.
Od 11 sierpnia 1945 był członkiem Komitetu Organizacyjnego ZHP, od 7 października zastępcą komendanta, od 20 grudnia tegoż roku p.o. Hufcowego, a od 10 lutego 1946 r, hufcowym I Hufca Harcerzy we Wrocławiu. W styczniu 1946 r. otrzymał stopień Harcerza Rzeczypospolitej. Zorganizował rozpoczęty w lutym 1946 r. kurs drużynowych, a latem obóz wędrowny szlakiem „Orlich Gniazd”. Funkcję komendanta pełnił do 10 listopada 1946 r. Prężnie rozwijająca się praca harcerska polegała głównie na pomocy szkołom w zorganizowaniu normalnych zajęć lekcyjnych, odgruzowywaniu miasta, oraz integracji dzieci i młodzieży przybyłej z różnych środowisk.
1 września 1945 r. podjął pracę jako funkcjonariusz milicji w stopniu szeregowego. Po ujawnieniu się w marcu 1947 przed organami WUBP we Wrocławiu, w kwietniu tegoż roku został ze służby zwolniony. Poddano go pod dozór służb bezpieczeństwa, które prowadziły jego inwigilację do 1952 r.
Pozostawał bez pracy do września 1947, kiedy zatrudniono go w Robotniczym Towarzystwie Przyjaciół Dzieci we Wrocławiu, gdzie już od 1945 r. był inspektorem organizacyjnym. Pracował tam na stanowisku kierownika referatu w Delegaturze Dolnośląskiej, a następnie jako inspektor Zarządu Wojewódzkiego (do IV 1952).
W latach 1947-1948 ukończył Specjalne Kursy Pedagogiczne Ministerstwa Oświaty. W roku 1947 został mianowany podharcmistrzem. Od listopada tegoż roku był instruktorem Dolnośląskiej Chorągwi Harcerzy kolejno jako zastępca komendanta Hufców Harcerzy we Wrocławiu, kierownik referatu Harcerskiej Służby Informacyjnej i komendant Hufca Wrocław-Zachód (2 II 1948 – 2 III 1949).
W roku 1952 powrócił do Krakowa i podjął pracę na stanowisku inspektora organizacyjnego Zarządu Wojewódzkiego TPD. Od września 1956 r. był instruktorem lustracyjnym drużyn szkolnych w Wojewódzkiej Komendzie OHPL w Krakowie, a następnie od grudnia 1956 do października 1958 r. instruktorem Wydziału Organizacyjnego krakowskiej Komendy Chorągwi Harcerstwa. 1 listopada 1959 otrzymał stopień harcmistrza.
Od października 1958 do października 1961 r. był komendantem Hufca Kraków-Grzegórzki, a następnie do kwietnia 1963 r. kierownikiem Referatu Starszoharcerskiego w komendzie tego hufca i od maja do października 1963 r. ponownie komendantem hufca Kraków-Grzegórzki. W tym czasie był również członkiem Chorągwianej Komisji Dyscyplinarnej. W roku 1962 przeszedł do pracy do III Wydziału PAN w Krakowie – Zarządu Głównego PTMA – Redakcja "„Uranii”" na stanowisko dyrektora biura. 22 lipca 1970 r. otrzymał honorowy stopień Harcmistrza Polski Ludowej. Był szefem Sztabu Akcji „Operacja 1001-Frombork” (1969-1973), członkiem Chorągwianej Komisji Kształcenia i Stopni Instruktorskich i szefem Chorągwianego Sztabu Obchodów 500. Rocznicy Urodzin Mikołaja Kopernika. W czerwcu 1979 r. przeszedł na emeryturę. Od roku 1981 był członkiem Komisji Historycznej Krakowskiej Komendy Chorągwi ZHP, od 1992 przewodniczącym Harcerskiego Kręgu Seniorów-Kombatantów, a od 2005 r. honorowym przewodniczącym tego kręgu.
Współpracował z Komisją Historyczną Wrocławskiej Chorągwi ZHP, oraz redakcją "„Słownika biograficznego instruktorów harcerskich Dolnego Śląska 1945-1990”". W roku 2004 otrzymał stopień podporucznika rezerwy.
Życie prywatne.
10 kwietnia 1944 r. zawarł związek małżeński z Władysławą Panek (ur. 1921, mistrz krawiecki, nauczyciel zawodu, podharcmistrzyni), z którą miał dwóch synów Andrzeja (ur. 1944, techn. górnik i geodeta, podharcmistrz) i Czesława (ur. 1952, technik kolejnictwa).
Śmierć i pogrzeb.
Zmarł 27 sierpnia 2007 r. w Krakowie. Został pochowany 4 września 2007 r., na Cmentarzu Salwatorskim w Krakowie.

</doc>
<doc id="1064651" url="https://pl.wikipedia.org/wiki?curid=1064651" title="Tallinna FC Norma">
Tallinna FC Norma

Tallinna FC Norma – estoński klub piłkarski z siedzibą w Tallinnie funkcjonujący w latach 1959–1997.
Historia.
Został założony w 1959 i należał do największych klubów Estońskiej SRR. W 1992 został pierwszym po rozpadzie ZSRR mistrzem Estonii. W 1995 został zdegradowany do drugiej ligi, a w 1997 zlikwidowany.

</doc>
<doc id="1064652" url="https://pl.wikipedia.org/wiki?curid=1064652" title="Ruch turbulentny">
Ruch turbulentny

Ruch turbulentny (burzliwy) – ruch, w którym cząsteczki płynu przemieszczają się po torach kolizyjnych, często kolistych (wirowych). Wykonują one zarówno ruch postępowy, jak i wsteczny, co doprowadza do ich zderzania się i mieszania.
W ciekach wodnych, na skutek ruchu turbulentnego wody, mogą powstawać takie formy jak: kotły, rynny i misy eworsyjne.

</doc>
<doc id="1064655" url="https://pl.wikipedia.org/wiki?curid=1064655" title="Cieśnina Maltańska">
Cieśnina Maltańska

 Cieśnina Maltańska (ang. "Malta Channel"; wł. "Canale di Malta") - cieśnina na Morzu Śródziemnym oddzielająca Maltę od Włoch (wyspy Sycylia).
Łączy morza Sycylijskie i Jońskie. Szerokość wynosi ok. 90 km, głębokość natomiast do 120 m.
Pomiędzy Maltą a Sycylią kursują promy Virtu Ferries oraz Ponte Ferries.

</doc>
<doc id="1064656" url="https://pl.wikipedia.org/wiki?curid=1064656" title="Zespół oczno-palcowo-przełykowo-dwunastniczy">
Zespół oczno-palcowo-przełykowo-dwunastniczy



</doc>
<doc id="1064658" url="https://pl.wikipedia.org/wiki?curid=1064658" title="General Electric TG-100">
General Electric TG-100

General Electric TG-100 – pierwszy amerykański silnik turbośmigłowy. Pierwsza wersja silnika powstała w 1943, pierwszy test został przeprowadzony 15 maja 1943. Używany był między innymi w samolotach Consolidated Vultee XP-81 i w jednej z wersji Curtiss C-46 Commando.

</doc>
<doc id="1064660" url="https://pl.wikipedia.org/wiki?curid=1064660" title="Kaplica bpa Jana Konarskiego na Wawelu">
Kaplica bpa Jana Konarskiego na Wawelu

Kaplica bpa Konarskiego, zw. także "Szaniawskiego", pw. Niepokalanego Poczęcia NMP – jedna z 19 kaplic wchodzących w skład katedry wawelskiej. Znajduje się przy południowym ramieniu ambitu, pomiędzy kaplicami Zygmuntowską oraz św. Jana Chrzciciela (Zadzika).
Dzieje.
Pierwsza kaplica w tym miejscu powstała z fundacji bp. Jana Bodzanty. Powstała w 1351 r. w stylu gotyckim na planie kwadratu. W latach 1520-1521, przebudowano kaplicę na miejsce pochówku Jana Konarskiego – biskupa i humanisty (zm. 1525). Z inicjatywy biskupa Konstantego Felicjana Szaniawskiego kaplicę przebudowano w stylu barokowym (1722-1728), pracami kierował prawdopodobnie Kacper Bażanka.
Wyposażenie.
Wnętrze kaplicy zdobi wystrój renesansowy i przede wszystkim późnobarokowy z ostatniej przebudowy w XVIII w. Z tego czasu pochodzi okazały nagrobek bp. Konstantego Felicjana Szaniawskiego (zm. 1732) oraz marmurowy ołtarz, w którym umieszczono później obraz "Św. Joachim" z 1834 r., pędzla Rafała Hadziewicza. Do kaplicy prowadzi późnobarokowy portal wykonany z czarnego i różowego marmuru. Z wcześniejszych zabytków zachował się przylegający do ściany południowej renesansowy nagrobek bp. Jana Konarskiego.
W posadzce wmurowana jest brązowa płyta pamiątkowa dedykowana kardynałowi Janowi Puzynie (zm. 1911).
Kaplicę niegdyś zdobił ołtarz w formie tryptyku, fundowany przez bp. Konarskiego. W części środkowej dzieła znajduje się obraz przedstawiający Zaśnięcie Marii Panny. Dzieło wykonał Michał Lancz z Kitzingen. Obecnie dzieło znajduje się w zbiorach Muzeum Narodowego w Krakowie.

</doc>
<doc id="1064661" url="https://pl.wikipedia.org/wiki?curid=1064661" title="Roman Drozd">
Roman Drozd

Roman Drozd, ukr. Роман Дрозд (ur. 22 października 1963 rw Debrznie) – polski historyk ukraińskiego pochodzenia, specjalizujący się w historii najnowszej Polski i Europy Wschodniej XX wieku; nauczyciel akademicki związany z Akademią Pomorską w Słupsku i jej rektor w latach 2008–2016.
Życiorys.
Urodził się w 1963 roku w Debrznie, w powiecie człuchowskim, jednak dzieciństwo spędził w pobliskim Pędziszewie, gdzie jego rodzice posiadali indywidualne gospodarstwo rolne. Po ukończeniu Szkoły Podstawowej w Debrznie uczęszczał do IV Liceum Ogólnokształcącego w Legnicy, gdzie w 1982 roku zdał egzamin maturalny. Następnie rozpoczął studia historyczne w Wyższej Szkole Pedagogicznej w Słupsku. Ukończył je w 1988 roku zdobyciem tytułu zawodowego magistra na podstawie pracy pt. "Kwestia ukraińska w polityce Drugiej Rzeczypospolitej". Po odbyciu zasadniczej służby wojskowej został nauczycielem historii w Człuchowie. W tym czasie prowadził badania naukowe nad mniejszością ukraińską w Polsce po II wojnie światowej. Stały się one podstawą do napisania pracy doktorskiej pt. "Osadnictwo ludności ukraińskiej na ziemiach zachodnich i północnych Polski po II wojnie światowej", której promotorem był prof. Stanisław Łach. Na jej podstawie Rada Wydziału Humanistycznego Uniwersytetu Szczecińskiego nadała mu stopień naukowy doktora nauk humanistycznych w zakresie historii. W 2016 roku Prezydent RP nadał mu tytuł profesora nauk humanistycznych. Od 2017 pracuje na stanowisku profesora zwyczajnego w Akademii Pomorskiej w Słupsku.
W 1996 roku, po zawarciu związku małżeńskiego, przeprowadził się do Koszalina. W tym samym czasie znalazł pracę jako adiunkt w Instytucie Historii na swojej macierzystej uczelni. W 2002 roku Rada Wydziału Humanistycznego Uniwersytetu Szczecińskiego nadała mu stopień doktora habilitowanego nauk humanistycznych w zakresie historii o specjalności historia najnowsza na podstawie rozprawy nt. "Polityka władz wobec ludności ukraińskiej w Polsce w latach 1944-1989". W 2003 roku został zatrudniony na stanowisku profesora nadzwyczajnego w Pomorskiej Akademii Pedagogicznej w Słupsku. Od 2004 roku jest kierownikiem Zakładu Historii Europy Wschodniej (obecnie Zakładu Studiów Wschodnich). W latach 2005-2008 pełnił funkcję prorektora ds kształcenia, a w latach 2008-2016 rektora Akademii Pomorskiej w Słupsku.
Poza działalnością na uczelni był wiceprzewodniczącym Związku Ukraińców w Polsce w latach 2004-2009 i przewodniczącym Ukraińskiego Towarzystwa Historycznego w Polsce. Instytut Pamięci Narodowej przyznał mu status pokrzywdzonego przez władze komunistyczne.
Dorobek naukowy i odznaczenia.
Dorobek naukowy obejmuje kilkanaście książek (autorstwa i współautorstwa), około 80 artykułów naukowych i popularnonaukowych, a także ponad 30 artykułów prasowych. Jego prace były również publikowane na Ukrainie, Słowacji, Czechach i Stanach Zjednoczonych. W kręgu jego zainteresowań znajdują się kwestie związane z położeniem mniejszości ukraińskiej w Polsce po II wojnie światowej oraz dzieje Kościoła greckokatolickiego w Polsce. W 2007 za działalność naukowo-organizacyjną odznaczony przez Prezydenta RP Lecha Kaczyńskiego Srebrnym Krzyżem Zasługi. W 2009 r. odznaczony przez Prezydenta Ukrainy Wiktora Juszczenkę Krzyżem Zasługi III Stopnia, a w 2018 r. Złotym Krzyżem Zasługi. Odznaczony także medalami "Za zasługi" dla województw: Zachodniopomorskiego i Pomorskiego, a także dla Miasta Słupska. Został trzykrotnie wyróżniony tytułem Doctora Honoris Causa: w 2016 r. przez Przykarpacki Uniwersytet Narodowy im. W. Stefanyka w Iwano-Frankiwsku i Czernowiecki Narodowy Uniwersytwt im. J. Fedkowycza w Czerniowcach, a w 2017 r. przez Użhorodzki Uniwersytet Narodowy w Użhorodzie. Dwukrotnie otrzymał tytuł profesora honorowego, w 2011 Krymskiego Państwowego Uniwersytetu Humanistycznego w Jałcie i w 2018 r. Chersońskiego Uniwersytetu Państwowego w Chersoniu. 
Do jego najważniejszych publikacji należą:

</doc>
<doc id="1064662" url="https://pl.wikipedia.org/wiki?curid=1064662" title="Here I Go Again">
Here I Go Again

Here I Go Again – singel brytyjskiej grupy rockowej Whitesnake wydany pierwotnie w 1982 roku. Utwór nagrano na nowo w roku 1987 i stał się on wówczas wielkim przebojem.
Informacje ogólne.
Utwór napisali: główny wokalista David Coverdale i były gitarzysta Bernie Marsden. Oryginalnie ukazał się on na płycie "Saints &amp; Sinners" i został wydany jako singel w 1982 roku, nie osiągając zbytniego sukcesu. Piosenka została nagrana ponownie na płytę "Whitesnake" z 1987 roku, z nieco zmienionym tekstem i w nowej aranżacji. Nowa wersja została wydana jako pierwszy singel z płyty i spotkała się z wielkim sukcesem na świecie, osiągając pierwsze miejsce na listach przebojów w USA i Kanadzie. Singel pozostaje jednym z największych przebojów Whitesnake.
W grudniu 2021, po sprzedaży ponad 600 tys. egzemplarzy w Wielkiej Brytanii, nagranie uzyskało certyfikat platynowej płyty.
Wersja Mandaryny.
Here I Go Again – pierwszy singel Mandaryny, wydany w 2004 roku, pochodzący z jej debiutanckiego albumu "Mandaryna.com". Piosenka jest coverem utworu z repertuaru brytyjskiej grupy rockowej Whitesnake. Wersja Mandaryny została wyprodukowana przez producenta, który współpracował z niemiecką grupą Groove Coverage. Singel okazał się dużym przebojem i utorował Mandarynie dalszą karierę muzyczną.
Teledysk.
Wideoklip wyreżyserowali Mariusz Palej i Kacper Sawicki. Teledysk był nominowany na Festiwalu Polskich Wideoklipów Yach Film 2004 w kategorii Cytryna (czyli najgorszy teledysk).

</doc>
<doc id="1064665" url="https://pl.wikipedia.org/wiki?curid=1064665" title="Chaber wielkogłówkowy">
Chaber wielkogłówkowy

Chaber wielkogłówkowy ("Centaurea macrocephala" Muss. Puschk. ex Willd.) – gatunek rośliny z rodziny astrowatych. Pochodzi z Kaukazu i Azji Zachodniej (Azerbejdżan, Armenia, Turcja), ale rozprzestrzenił się gdzieniegdzie poza obszarem rodzimego występowania. W Polsce jest uprawiany jako roślina ozdobna.
Biologia i ekologia.
Bylina. Kwitnie w lipcu i sierpniu. 
Zastosowanie.
Uprawiany jako roślina ozdobna. Ma zastosowanie jako kwiat cięty i do suchych bukietów. Jest ładny także po przekwitnięciu.
Uprawa.
Wymaga stanowiska słonecznego i ciepłego. Rośnie na glebie suchej do lekko suchej, gdyż dobrze znosi suszę. Po kwitnieniu należy przyciąć pędy, inaczej będą usychać i brązowieć. Najlepiej komponuje się na suchych, nasłonecznionych rabatach oraz w większych grupach do dużych ogrodów. Może też rosnąć pojedynczo.

</doc>
<doc id="1064669" url="https://pl.wikipedia.org/wiki?curid=1064669" title="Wierzchownia (województwo kujawsko-pomorskie)">
Wierzchownia (województwo kujawsko-pomorskie)

Wierzchownia – wieś w Polsce położona w województwie kujawsko-pomorskim, powiecie brodnickim, gminie Górzno. 
W latach 1975–1998 miejscowość administracyjnie należała do województwa toruńskiego.
3 kwietnia 1911 r. urodziła się w Wierzchowni słynna lekkoatletka, sprinterka, mistrzyni olimpijska z Los Angeles – Stanisława Walasiewicz (zm. 4 grudnia 1980 r. w Cleveland, Ohio, USA).

</doc>
<doc id="1064673" url="https://pl.wikipedia.org/wiki?curid=1064673" title="Kirikou i czarownica">
Kirikou i czarownica

Kirikou i czarownica (fr. "Kirikou et la sorcière", ang. "Kirikou and the Sorceress") – francusko-belgijsko-luksemburski film animowany oparty na afrykańskich legendach. W 2005 roku powstał sequel filmu "Kirikou i dzikie bestie".
Wersja polska.
Pierwsza wersja.
Wersja polska: Master Film
Reżyseria: Elżbieta Jeżewska
Dialogi polskie: Joanna Klimkiewicz
W wersji polskiej udział wzięli:
i inni
Druga wersja.
Postaciom głosu użyczyli:
Tekst i dialogi: Ewa Dobrzańska
Reżyseria i udźwiękowienie: Krzysztof Nawrot
Wersja polska: GMC Studio
Lektor: Andrzej Chudy

</doc>
<doc id="1064676" url="https://pl.wikipedia.org/wiki?curid=1064676" title="NHL (1933/1934)">
NHL (1933/1934)

Sezon NHL 1933-1934 był 17. sezonem ligi NHL. Dziewięć zespołów rozegrało po 48 meczów w sezonie zasadniczym. Puchar Stanleya zdobyła drużyna Chicago Black Hawks.
Sezon zasadniczy.
M = Mecze, W = Wygrane, P = Przegrane, R = Remisy, PKT = Punkty, GZ = Gole Zdobyte, GS = Gole Stracone, KwM = Kary w minutach

</doc>
<doc id="1064678" url="https://pl.wikipedia.org/wiki?curid=1064678" title="Pint">
Pint



</doc>
<doc id="1064680" url="https://pl.wikipedia.org/wiki?curid=1064680" title="Światowy Parlament Religii">
Światowy Parlament Religii



</doc>
<doc id="1064682" url="https://pl.wikipedia.org/wiki?curid=1064682" title="Thomas Douglas">
Thomas Douglas



</doc>
<doc id="1064686" url="https://pl.wikipedia.org/wiki?curid=1064686" title="Anatomia psa">
Anatomia psa

Anatomia psa – nauka o budowie ciała psa, jego układów i narządów. Jest gałęzią anatomii zwierzęcej i w sposób szczegółowy opisuje budowę makroskopową i umiejscowienie w organizmie psa poszczególnych narządów, czy też układów. Nauka ta jest nieodzownym elementem studiów weterynaryjnych.

</doc>
<doc id="1064688" url="https://pl.wikipedia.org/wiki?curid=1064688" title="Bomba lotnicza BRAB-500 M-55">
Bomba lotnicza BRAB-500 M-55



</doc>
<doc id="1064690" url="https://pl.wikipedia.org/wiki?curid=1064690" title="Planeta Rocka">
Planeta Rocka

Planeta Rocka – to muzyczny serial telewizyjny nadawany przez telewizję ZigZap. W każdym odcinku udzielane są wywiady oraz pokazywane teledyski, między innymi takich wykonawców jak: Alicia Keys, Beyonce, Black Eyed Peas, Foo Fighters, Lenny Kravitz, Nelly Furtado, Oasis, Red Hot Chili Peppers, Sugababes, Green Day, Massive Attack, Coldpay, Moby, James Blunt, Blur i wielu innych.

</doc>
<doc id="1064692" url="https://pl.wikipedia.org/wiki?curid=1064692" title="Azendozaur">
Azendozaur

Azendozaur ("Azendohsaurus") – rodzaj roślinożernego archozauromorfa żyjącego w późnym triasie na obecnych terenach Afryki. Gatunek typowy rodzaju, "Azendohsaurus laaroussi", został opisany na podstawie kości zębowej zawierającej zęby oraz izolowanych zębów. Później przypisano do niego także inne znalezione w Maroku szczątki, złożone z kręgów piersiowych, kości obręczy barkowej oraz przednich i tylnych kończyn. Początkowo na podstawie podobieństw do zębów fabrozaura i likorina uznany za roślinożernego dinozaura ptasiomiednicznego, jednak późniejsi autorzy sugerowali, że jest on prozauropodem. Nowsze badania wskazują jednak, że "Azendohsaurus" nie należy do dinozaurów ani w ogóle archozaurów, lecz jest bazalnym archozauromorfem, być może blisko spokrewnionym z trilofozaurami. Stosunkowo kompletne szczątki pochodzące z przełomu środkowego i późnego triasu Madagaskaru, opisane w 2010 roku jako "Azendohsaurus madagaskarensis", potwierdzają status azendozaura jako bazalnego archozauromorfa, u którego występowały niektóre cechy uznawane wcześniej za diagnostyczne dla zauropodomorfów. Szczątki "A. laaroussi" pochodzą z datowanych na karnik osadów formacji Argana w górach Atlas, w pobliżu wioski Azendoh w regionie Marrakesz-Tansift-Al-Hauz. Z tej samej formacji pochodzą odciski stóp przypisywane ptasiomiednicznym i teropodom. Azendozaur osiągał prawdopodobnie około 1,8 m długości.

</doc>
<doc id="1064693" url="https://pl.wikipedia.org/wiki?curid=1064693" title="Bomba lotnicza AGITAB-250-85">
Bomba lotnicza AGITAB-250-85



</doc>
<doc id="1064695" url="https://pl.wikipedia.org/wiki?curid=1064695" title="Hrabstwo Jackson (Arkansas)">
Hrabstwo Jackson (Arkansas)

Hrabstwo Jackson (ang. "Jackson County") – hrabstwo w stanie Arkansas w Stanach Zjednoczonych. Obszar całkowity hrabstwa obejmuje powierzchnię 641,45 mil² (1661,35 km²). Według szacunków United States Census Bureau w roku 2009 miało 16 658 mieszkańców.
Hrabstwo powstało w 1829 roku. 

</doc>
<doc id="1064696" url="https://pl.wikipedia.org/wiki?curid=1064696" title="Bomba lotnicza AGITAB-500-300">
Bomba lotnicza AGITAB-500-300



</doc>
<doc id="1064699" url="https://pl.wikipedia.org/wiki?curid=1064699" title="Zanurzenie (matematyka)">
Zanurzenie (matematyka)

Zanurzenie (włożenie) – odwzorowanie różnowartościowe formula_1 obiektu formula_2 w obiekt formula_3 zachowujące własności obiektu zanurzanego (to, o jakie własności chodzi, zależy od rozważanej teorii).
Istnienie zanurzenia implikuje istnienie w obiekcie formula_3 podzbioru „identycznego” z obiektem formula_5
Teoria kategorii.
W teorii kategorii odpowiednikiem zanurzenia jest monomorfizm. W zależności od rozpatrywanej kategorii, np. Set, Top, Gr, Vect"K", monomorfizmami są odwzorowania różnowartościowe, homeomorfizmy, homomorfizmy różnowartościowe, przekształcenia liniowe różnowartościowe.
Teoria mnogości.
W teorii zbiorów zanurzeniem zbioru formula_2 w zbiór formula_3 jest funkcja różnowartościowa formula_8
Zbiór formula_2 można wtedy utożsamić ze zbiorem formula_10 gdzie formula_11
Twierdzenie.
Jeśli dla zbiorów formula_2 i formula_3 istnieją zanurzenia
to istnieje funkcja różnowartościowa formula_16 że
Twierdzenie to jest równoważne twierdzeniu Cantora-Bernsteina.
Dowód
Można założyć, że formula_2 jest podzbiorem formula_19 a funkcja formula_20 realizuje to zawieranie. Niech formula_21 będzie ciągiem określonym rekurencyjnie:
Niech formula_23 Wtedy formula_24 oraz formula_25
Funkcja
jest bijekcją, bo
skąd wynika, że formula_29 jest injekcją (czyli odwzorowaniem różnowartościowym) oraz
skąd wynika, że formula_29 jest surjekcją (czyli odwzorowaniem „na”).
Topologia.
Topologia ogólna.
W topologii ogólnej zanurzeniem przestrzeni formula_2 w przestrzeń formula_3 nazywa się odwzorowanie formula_34 takie że przestrzeń formula_2 jest homeomorficzna ze swoim obrazem formula_36
Przykłady.
Mogą także przyjmować formy nieregularne.
Twierdzenie Jordana: Każdy łuk zamknięty na płaszczyźnie rozcina ją na dwa obszary i jest ich wspólnym ograniczeniem.
Teoria węzłów zajmuje się zanurzeniami okręgu w przestrzeń trójwymiarową.
Topologia różniczkowa.
W topologii różniczkowej zanurzeniem przestrzeni formula_2 w przestrzeń formula_3 jest dyfeomorfizm formula_8
Twierdzenie teorii rozmaitości gładkich.
Np. butelkę Kleina można dyfeomorficznie zanurzyć w przestrzeń euklidesową 5-wymiarową.
Topologia metryczna.
Zanurzeniem przestrzeni metrycznej formula_2 w przestrzeń metryczną formula_3 jest izometria formula_8
Algebra.
W algebrze zanurzeniami są homomorfizmy różnowartościowe struktur algebraicznych.
Teoria grup.
Homomorfizm formula_54 grupy multiplikatywnej formula_55 w grupę multiplikatywną formula_56 jest zanurzeniem, jeśli formula_57
Przykłady.
Grupę formula_58 można zatem utożsamić z okręgiem jednostkowym na płaszczyźnie zespolonej formula_64
Teoria modułów.
Klasy równoważności tej relacji nazywa się ułamkami i oznacza się je formula_84 a ich zbiór modułem ułamków formula_85 Podobnie można określić pierścień ułamków formula_86 Zbiór formula_87 jest modułem nad pierścieniem formula_86 Wtedy jeśli
to odwzorowanie
jest zanurzeniem formula_93 i formula_87.

</doc>
<doc id="1064704" url="https://pl.wikipedia.org/wiki?curid=1064704" title="Hrabstwo Jackson (Alabama)">
Hrabstwo Jackson (Alabama)

Hrabstwo Jackson – hrabstwo w Stanach Zjednoczonych, w stanie Alabama. Według danych z 2000 roku, hrabstwo zamieszkiwało 53 926 osób.

</doc>
<doc id="1064705" url="https://pl.wikipedia.org/wiki?curid=1064705" title="Rueleja">
Rueleja

Rueleja ("Ruehleia bedheimensis") – rodzaj zauropodomorfa z infrarzędu prozauropodów, żyjącego w triasie (ok. 218-211 mln lat temu) na terenach obecnych Niemiec. Długość ciała wynosiła ok. 8 m, wysokość ok. 3, masa ciała ok. 4 t.; nazwa została nadana na cześć niemieckiego paleontologa Hugo Ruehle.

</doc>
<doc id="1064706" url="https://pl.wikipedia.org/wiki?curid=1064706" title="Oscylator niskiej częstotliwości">
Oscylator niskiej częstotliwości



</doc>
<doc id="1064707" url="https://pl.wikipedia.org/wiki?curid=1064707" title="Moizm">
Moizm



</doc>
<doc id="1064710" url="https://pl.wikipedia.org/wiki?curid=1064710" title="Chuquisaca">
Chuquisaca

Chuquisaca (czyt. czukisaka) – departament w południowej Boliwii. Część wschodnia leży na obszarze Andów, reszta natomiast jest częścią Gran Chaco. Zajmuje powierzchnię 51 524 km². W 2012 roku liczył 581 347 mieszkańców, a gęstość zaludnienia wynosiła 11,3 mieszk./km². Stolicą departamentu jest Sucre. Dzieli się na 10 prowincji. Klimat jest tropikalny i gorący, w górach chłodny. 
Demografia.
W 2012 roku populacja departamentu liczyła 581 347 mieszkańców. W porównaniu z 2001 rokiem rosła ona średnio o 0,79% rocznie. 
Podział na prowincje.
Tabela przedstawia populację poszczególnych prowincji departamentu Chuquisaca w 2001 roku, z wyróżnieniem mężczyzn i kobiet. 

</doc>
<doc id="1064711" url="https://pl.wikipedia.org/wiki?curid=1064711" title="Adwajta wedanta">
Adwajta wedanta



</doc>
<doc id="1064712" url="https://pl.wikipedia.org/wiki?curid=1064712" title="Geforce 8600">
Geforce 8600



</doc>
<doc id="1064716" url="https://pl.wikipedia.org/wiki?curid=1064716" title="M83 Butterfly Bomb">
M83 Butterfly Bomb



</doc>
<doc id="1064717" url="https://pl.wikipedia.org/wiki?curid=1064717" title="Kaplica biskupa Andrzeja Załuskiego na Wawelu">
Kaplica biskupa Andrzeja Załuskiego na Wawelu

Kaplica bpa Załuskiego (znana także jako: kaplica biskupa Grota i kaplica Ożarowskich) pod wezwaniem świętego Jana Ewangelisty, świętej Marty, świętych Niewiniątek. Jedna z 19 kaplic okalających katedrę wawelską.
Ufundowana przed 1344 rokiem przez bpa Jana Grota. W 1501 roku wydzielono z niej zachodnią część tworząc kaplicę Jana Olbrachta. Przebudowana w latach 1758–1766 na koszt bpa Andrzeja Stanisława Załuskiego, kanclerza wielkiego koronnego, bez naruszenia późnorenesansowego nagrobka Walentego Dembińskiego, kasztelana krakowskiego (zm. 1584).
Przebudowa biskupa Załuskiego, przeprowadzona przez architekta Francesco Placidiego, nadała wnętrzu charakter rokokowy. Ołtarz w tym stylu zawiera obraz pędzla Salwatora Monosilio "Rzeź niewiniątek" (1767). Najsilniejszym akcentem wnętrza jest okazały marmurowy nagrobek ze stojącą figurą bpa Jana Grota (zm. 1346) z połowy XVIII wieku. Monumentalną, dodatkową ramę tworzy dla niego w widoku z obejścia okazały portal z posągiem bpa Załuskiego, zapewne projektu Placidiego.

</doc>
<doc id="1064718" url="https://pl.wikipedia.org/wiki?curid=1064718" title="Sebastian Jan Piskorski">
Sebastian Jan Piskorski

Sebastian Jan Piskorski (ur. 1636, zm. 18 sierpnia 1707) – prawnik, poeta, kaznodzieja, pisarz religijny, architekt, rektor Akademii Krakowskiej w latach 1693–1699.
Życiorys.
Sebastian Piskorski, syn Marcina, urodził się w 1636 w Skawinie, jego wujem był Wojciech Łańcucki. W 1660 ukończył studia na Akademii Krakowskiej uzyskując stopień bakałarza. W roku 1664 został magistrem sztuk i doktorem filozofii, a następnie objął stanowisko profesora Szkół Nowodworksich. W zbliżonym czasie podjął też pracę domowego nauczyciela synów Franciszka Szembeka, co pozwoliło mu nawiązać kontakty w kręgach magnaterii. W 1688 został przyjęty do Kolegium Mniejszego i wydał z tej okazji zwyczajową kwestię, poświęconą właściwości powstawania substancjalnego w ujęciu arystotelesowsko-tomistycznym. W 1671 Piskorski wyjechał do Włoch, gdzie uzyskał doktorat z prawa na rzymskiej Sapienzy, co prawdopodobnie było uwieńczeniem studiów podjętych jeszcze w Krakowie. Piskorski był z powrotem w Krakowie 19 września 1672, kiedy to przedstawił kolejną krótką kwestię, w której dowodził, że świeccy za przestępstwa przeciw Kościołowi mogą być pozywani, sądzeni i skazywani przez sądy kościelne. Wkrótce potem został oddelegowany do Poznania, gdzie od 12 listopada 1672 do 3 października 1675 pełnił funkcję dyrektora Akademii Lubrańskiego i prowadził tam wykłady z prawa. Po kolejnym powrocie do Krakowa, w 1676 przyjął święcenia kapłańskie i objął stanowisko kaznodziei oraz spowiednika krakowskich klarysek, z którymi pozostał związany do końca życia. W następnym roku zakonnice powierzyły mu prebendę w Grodzisku. W zbliżonym czasie wrócił też do służby dworskiej jako nauczyciel synów wojewody wileńskiego Michała Kazimierza Radziwiłła i Katarzyny z Sobieskich – Jerzego Józefa, późniejszego wojewody trockiego, i Karola Stanisława, który doszedł do godności kanclerza wielkiego litewskiego, a potem także ich kuzyna Jakuba Sobieskiego.
W 1683 Piskorski wrócił do Krakowa, gdzie nostryfikował dyplom z prawa, podjął pracę na uniwersytecie i zasiadał w sądzie konsystorskim. 4 listopada tego roku, już jako kanonik wieluński i archidiakon krakowskiej kolegiaty Wszystkich Świętych, otrzymał miejsce w Kolegium Prawniczym, a wydarzenie to zostało uświetnione gratulacyjnymi panegirykami przez Rafała Kazimierza Arteńskiego i Stanisława Bieżanowskiego. Z tej okazji Piskorski wydał też swoją największą pracę naukową. Rozważania poświęcone pięciu problemom z zakresu dziedziczenia uczony poprzedził obszernym wstępem zawierającym przystępne objaśnienie najważniejszych zagadnień i tabele ilustrujące stopnie pokrewieństwa, a także opatrzył bardzo licznymi odnośnikami do przepisów i opracowań nadając pracy charakter zwięzłej syntezy prawa spadkowego. W 1686 Piskorski otrzymał uniwersyteckie probostwo w Luborzycy, a dwa lata później, dzięki Szembekom, otrzymał parafię w Żębocinie. W 1689 Piskorski wraz z teologiem Marcinem Winklerem i filozofem Franciszkiem Tokarskim został wyznaczony do opieki nad ociemniałym Bieżanowskim, powołanym na stanowisko uniwersyteckiego historiografa. 24 października 1692 Piskorski został kanonikiem katedry krakowskiej, a 1 grudnia tego roku wyznaczono go do kierowania pracami przy budowie kościoła św. Anny, czym zajmował się do jego konsekracji w 1703. Od 1692 był też podkanclerzym wydziału prawa, a przynajmniej od 1694 wszystkich czterech wydziałów. Ponadto w latach 1695–1700 był prowizorem Szkół Nowodworskich, a w latach 1693–1695 i 1698–1699 sześciokrotnie pełnił funkcję rektora uniwersytetu. Pełniąc ten urząd Piskorski przeprowadził reformę podległych uniwersytetowi szkół niższego szczebla, zlecając ich wizytację, a następnie wprowadzenie jednolitych przepisów dotyczących regulaminu i programu nauczania, które wydano drukiem.
W 1703 Piskorski poważnie zachorował. Stało się to prawdopodobnie przed 17 maja 1703, gdyż tego dnia sporządził testament, w którym prosił akademię o złożenie jego zwłok w krypcie pod kaplicą św. Józefa w kościele św. Anny. Dwa lata później stracił wzrok, 11 sierpnia 1707 sporządził kodycyl testamentu, w którym zawarł szczegółowe wskazówki na temat pogrzebu i rozdysponował majątek, obdarowując m.in. kościoły w Skawinie oraz dzieci sióstr i brata. Zmarł najprawdopodobniej 17 sierpnia 1707.
Twórczość literacka.
Piskorski zadebiutował w 1660 zbiorkiem wierszy, wydanym zwyczajowo z okazji promocji. Złożyły się na niego zgrabne i różnorodne utwory, w których autor skojarzył siedmiu kolegów z muzami. Pod koniec roku 1661 Piskorski wydał imieninowy panegiryk dla sufragana krakowskiego Mikołaja Oborskiego, a w styczniu 1664 opublikował trzy pieśni żałobne poświęcone ks. Janowi Fugaszowicowi, zasłużonemu dla świątyń w okolicach Skawiny. W tymże roku Piskorski został też autorem zbioru panegiryków ku czci kolegów, którzy zostali wraz z nim promowani na doktorów filozofii. Zgodnie z uniwersyteckim zwyczajem traktowania promocji jako nadania szlachectwa mają one charakter heraldyczny. Do zbioru dołączono też utwór ku czci samego Piskorskiego autorstwa Władysława Nagotha, który ułożył dla niego herb ukazujący pustą tarczę z Dewizą „Depingere fas est”, wyjaśniając, że jest to pole, które może być wypełnione dowolnym malowidłem i robiąc w ten sposób aluzję do zainteresowań artystycznych Piskorskiego. Całość poprzedza symboliczna rycina frontyspisowa.
W 1665 Piskorski uczcił ingres Stefana Wierzbowskiego do katedry poznańskiej zbiorem wierszy, które przez skojarzenie z podkową w jego herbie opisują zasługi biskupa jako rydwan Apollina i zaprzężone do niego rumaki. Poszczególne utwory są udanym popisem kompozycji w różnych metrach, a każdy kończy się wierszem obrazowym w kształcie obelisku – mety, ponieważ inauguracyjne wejście biskupa do kościoła zostało porównane do wyścigu na hipodromie. W następnym roku poeta ułożył krótką odę z okazji położenia kamienia węgielnego pod krakowski kościół Reformatów, którą wydał ze wstępem sławiącym swego protektora Franciszka Szembeka – głównego fundatora budowli. Podczas sejmu koronacyjnego Michała Wiśniowieckiego, który odbywał się w Krakowie jesienią 1669 roku Piskorski przygotował i wystawił z uczniami Szkół Nowodworskich monumentalny spektakl historyczny pt. "Eleutheria Polonis semper celebrata" najprawdopodobniej własnego autorstwa, które jest znane z zachowanego programu. Było to rozbudowane widowisko w pięciu aktach rozdzielonych pieśniami chóru i symbolicznymi scenami baletowymi, opowiadające o legendarnych dziejach Polski od czasów Lecha do mającej się rozpocząć ery Wiśniowieckiego.
W latach 80. Piskorski przetłumaczył wielką kompilację żywotów pustelników wschodnich, której autorstwo wiązano ze św. Hieronimem. Licząca przeszło 1800 stron książka, będąca jego największą pracą literacką, ukazała się w 1688 kosztem Katarzyny z Sobieskich Radziwiłłowej. W 1691 ukończył najważniejsze prace w Grodzisku i wydał żywot bł. Salomei połączony z przewodnikiem po sanktuarium. Bogato ilustrowana pierwsza część tej książki, zatytułowana "Flores vitae B. Salomeae virginis", czyli "Kwiecie żywota b. Salomei panny", składa się z 24 "Kwiatów" opisujących wydarzenia z życia błogosławionej. Część druga, pod tytułem "Flosculi Sacrae Eremi B. Salomeae Virginis in Lapide S. Mariae", czyli "Kwiatki Świętej Pustynie b. Salomei Panny na skale ś. Mariej", to zbiór tyluż "Kwiatków" opisujących "elementy" założenia w Grodzisku oraz jego dzieje i otoczenie. Część pierwszą autor zadedykował królewnie Teresie Kunegundzie Sobieskiej, drugą zaś ksieni krakowskich klarysek – Ludwinie Salomei Zamoyskiej. W tym samym roku opublikował też trzy kazania o św. Kindze, zadedykowane ksieni sądeckiej Konstancji Jordanównie.
Piskorski głosił też liczne kazania – m.in. na pogrzebie biskupa Jana Małachowskiego, a także u krakowskich wizytek, z okazji profesji Konstancji Wodzickiej w 1695 oraz obłóczyn Heleny Opackiej w 1698, a także u karmelitanek bosych na prymicjach ks. Ludwika Szembeka. Pod koniec życia wydał obszerny zbiór wcześniejszych kazań, będący podsumowaniem jego doświadczeń homiletycznych i poglądów teologicznych, a także świadectwem dużej popularności jako mówcy. Administrując uniwersytetem, Piskorski wprowadził zwyczaj układania przez nowo promowanych doktorów filozofii wierszowanych oracji na zadany temat. W latach 1696–1702 ukazały się ich cztery zbiory, poświęcone świętym patronom Polski, cudownym wizerunkom Matki Boskiej, słynącym łaskami krucyfiksom oraz dobrodziejom uniwersytetu.
Działalność artystyczna.
Panegiryk herbowy pozwala przypuszczać, że Piskorski od wczesnej młodości interesował się sztuką. Okazją do rozwinięcia tych zainteresował był pobyt w Rzymie, gdzie przyszły rektor mógł bezpośrednio poznać dzieła Gianlorenza Berniniego i innych ówczesnych artystów. Doświadczenia te wykorzystał po powierzeniu mu przez krakowskie klaryski prebendy w Grodzisku, gdzie w latach 1677–1691 zrealizował ambitne założenie pielgrzymkowe, poświęcone błogosławionej Salomei. Złożona symbolika zespołu figur i kaplic wiąże się ściśle z wydanym przez Piskorskiego żywotem klaryski, który zilustrowano wybitnymi artystycznie rycinami autorstwa Jerzego Eleutera Szymonowicza Siemiginowskiego. W latach 1688–1690 Piskorski przebudował też kościół w Żębocinie. Ze względu na te doświadczenia w 1692 powierzono mu kierownictwo prac przy budowie kościoła św. Anny, które prowadził jako prowizor i konceptor do ukończenia w 1703. Do pierwszej z tych funkcji należała organizacja strony finansowej przedsięwzięcia, gromadzenie materiałów budowlanych oraz angażowanie wszystkich wykonawców, a druga polegała na ułożeniu programu treściowego dekoracji malarskiej i rzeźbiarskiej. W podobnym charakterze Piskorski wziął też udział w przekształceniu kościołów klarysek w Krakowie i Starym Sączu.
Działalność Piskorskiego znacząco wpłynęła na sztukę Krakowa i Małopolski przełomu XVII i XVIII, mimo iż nie był on praktykującym artystą ani profesjonalnym architektem. Udało mu się jednak spopularyzować nowe ambitne rozwiązania artystyczne o genezie rzymskiej, zaangażować w Krakowie wybitnych artystów zagranicznych (m.in. Baltazara Fontanę i Karola Dankwarta), a także zrealizować szereg złożonych dzieł sztuki o niezwykle ambitnych treściach ideowych. Ich charakterystyczną cechą jest wyjątkowe zwielokrotnienie symbolicznych form słowno-obrazowych oraz wykorzystanie naturalnego światła, padającego na wybrany element budowli w dni około konkretnej, związanej z nim daty, w sposób nieznany w innych budowli nowożytnych.

</doc>
<doc id="1064721" url="https://pl.wikipedia.org/wiki?curid=1064721" title="Bomba Mark 77">
Bomba Mark 77



</doc>
<doc id="1064722" url="https://pl.wikipedia.org/wiki?curid=1064722" title="Orzecznictwo w Sprawach Zamówień Publicznych">
Orzecznictwo w Sprawach Zamówień Publicznych

Orzecznictwo w Sprawach Zamówień Publicznych - kwartalnik prawniczy poświęcony problematyce zamówień publicznych w Polsce. W każdym numerze znajduje się obszerny przegląd orzecznictwa z tego zakresu wraz z uzasadnieniami. Czasopismo wydawane przez Wydawnictwo MEDD. Dostępne m.in. w prenumeracie Kolportera i Ruchu SA.

</doc>
<doc id="1064725" url="https://pl.wikipedia.org/wiki?curid=1064725" title="Alfons (hrabia Caserty)">
Alfons (hrabia Caserty)



</doc>
<doc id="1064726" url="https://pl.wikipedia.org/wiki?curid=1064726" title="Alfons (książę Kalabrii)">
Alfons (książę Kalabrii)



</doc>
<doc id="1064727" url="https://pl.wikipedia.org/wiki?curid=1064727" title="Ferdynand Maria (książę Castro)">
Ferdynand Maria (książę Castro)



</doc>
<doc id="1064728" url="https://pl.wikipedia.org/wiki?curid=1064728" title="Ferdynand Pius (książę Kalabrii)">
Ferdynand Pius (książę Kalabrii)



</doc>
<doc id="1064731" url="https://pl.wikipedia.org/wiki?curid=1064731" title="Ranieri (książę Castro)">
Ranieri (książę Castro)



</doc>
<doc id="1064732" url="https://pl.wikipedia.org/wiki?curid=1064732" title="Cochabamba (departament)">
Cochabamba (departament)

Cochabamba (czyt. koczabamba) – departament w środkowej Boliwii. Zajmuje powierzchnię 55 631 km². W 2012 roku liczył 1 762 761 mieszkańców, a gęstość zaludnienia wynosiła 31,7 mieszk./km². Stolicą departamentu jest Cochabamba. Dzieli się na 16 prowincji. 
Demografia.
W 2012 roku populacja departamentu liczyła 1 762 761 mieszkańców. W porównaniu z 2001 rokiem rosła ona średnio o 1,69% rocznie. 
Miasta departamentu.
Tabela przedstawie główne miasta departamentu: 
Podział na prowincje.
Tabela przedstawia populację poszczególnych prowincji departamentu Cochabamba w 2001 roku, z wyróżnieniem mężczyzn i kobiet. 

</doc>
<doc id="1064733" url="https://pl.wikipedia.org/wiki?curid=1064733" title="Funkcja ciągła wszędzie nieróżniczkowalna">
Funkcja ciągła wszędzie nieróżniczkowalna



</doc>
<doc id="1064735" url="https://pl.wikipedia.org/wiki?curid=1064735" title="Front Północny">
Front Północny

Fronty noszące nazwę "Północny":

</doc>
<doc id="1064737" url="https://pl.wikipedia.org/wiki?curid=1064737" title="Ťatliakova chata">
Ťatliakova chata



</doc>
<doc id="1064740" url="https://pl.wikipedia.org/wiki?curid=1064740" title="Tekodontozaury">
Tekodontozaury

Tekodontozaury (Thecodontosauridae) – rodzina dinozaurów z grupy prozauropodów
Żyły w okresie środkowego i późnego triasu (ok. 230-200 mln lat temu) na terenach obecnej Europy, Afryki i Australii. Długość ciała do 1-2 m.
Rodzaje tekodontozaurów:

</doc>
<doc id="1064742" url="https://pl.wikipedia.org/wiki?curid=1064742" title="Barbara Hund">
Barbara Hund

Barbara Hund (ur. 10 października 1959 w Darmstadt) – niemiecka szachistka, reprezentantka Szwajcarii od 1991, arcymistrzyni od 1982 roku.
Kariera szachowa.
Pierwsze znaczące sukcesy zaczęła odnosić w połowie lat 70. XX wieku. Pomiędzy 1975 a 1978 rokiem czterokrotnie zwyciężyła w mistrzostwach Niemiec juniorek, natomiast w 1978, 1982 i 1984 zdobyła złote medale w mistrzostwach seniorek. W swoim dorobku posiada również tytuł mistrzyni Szwajcarii, który wywalczyła w roku 1993 w Silvaplanie.
Dwukrotnie wystąpiła w turniejach międzystrefowych (eliminacji mistrzostw świata, najbliżej awansu do grona pretendentek będąc w roku 1982 w Bad Kissingen, gdzie podzieliła IV-V m. (wspólnie z Eliską Klimovą). Wielokrotnie brała udział w międzynarodowych turniejach, zwycięstwa odnosząc m.in. w Biel/Bienne (1977), Wijk aan Zee (1980) i Belgradzie (1982).
W latach 1978–2008 trzynastokrotnie wystąpiła na szachowych olimpiadach (w tym - do roku 1988 - sześciokrotnie w barwach drużyny RFN), zdobywając 5 medali: brązowy wraz z drużyną w roku 1978 oraz indywidualnie srebrny (1978) i trzy brązowe (1980, 1994, 2004).
Najwyższy ranking w karierze osiągnęła 1 stycznia 1987 r., z wynikiem 2370 punktów dzieliła wówczas 13-14. miejsce (wspólnie z Ketevan Arachamią) na światowej liście FIDE, jednocześnie zajmując 1. miejsce wśród niemieckich szachistek.

</doc>
<doc id="1064743" url="https://pl.wikipedia.org/wiki?curid=1064743" title="Centrum Edukacji Obywatelskiej">
Centrum Edukacji Obywatelskiej

Centrum Edukacji Obywatelskiej – fundacja zarejestrowana w Polsce w 1994. Instytucja oświatowa i organizacja pozarządowa posiadająca status organizacji pożytku publicznego. Jej głównym celem jest poprawa jakości systemu oświaty, upowszechnianie wiedzy obywatelskiej oraz promowanie praktycznych umiejętności i postaw niezbędnych do budowania demokratycznego państwa prawa i społeczeństwa obywatelskiego.
Działania prowadzone przez Fundację mają zasięg ogólnopolski, corocznie bierze w nich udział kilka tysięcy szkół oraz kilkanaście tysięcy nauczycieli i uczniów. Programy Fundacji obejmują szeroki zakres tematyczny – od doskonalenia zawodowego nauczycieli (CEO promuje tzw. ocenianie kształtujące jako metodę pracy z uczniami) przez programy edukacji społecznej i politycznej (organizowane przy okazji każdych wyborów młodzieżowe prawybory "Młodzi głosują", obejmujące od 1000 do kilku tysięcy szkół), edukacji kulturowej, historycznej, ekonomicznej, edukacji globalnej i ekologicznej, program wspierający samorządność uczniowską, programy edukacji medialnej.
Większość programów opiera się na założeniu, że w rozwoju człowieka fundamentalne jest pozytywne doświadczenie twórczej aktywności. Osoby, które w trakcie swojej szkolnej edukacji miały tego typu doświadczenia, mają większe poczucie sprawczości, pewności siebie, współodpowiedzialności za swoje środowisko. Realizowanie przez uczniów projektów społecznych umożliwia im nabycie tego typu doświadczeń i rozwinięcie postawy obywatelskiej, a także zdobycie praktycznych umiejętności współpracy i pracy projektowej. Dlatego komponent uczniowskiego projektu społecznego pojawia się w większości programów Fundacji.
Metody realizacji programów to przede wszystkim kursy e-coachingowe, stacjonarne szkolenia, warsztaty i konferencje, indywidualny kontakt koordynatorów z uczestnikami i szkołami, narzędzia internetowe (platforma blogowa, baza materiałów edukacyjnych edutuba.pl, strona www z dużą ilością materiałów pomocniczych na licencji CC), działalność wydawnicza (przede wszystkim podręcznik do wiedzy o społeczeństwie dla gimnazjum – KOSS).
Fundacja CEO przy realizacji programów współpracuje z Ministerstwem Edukacji Narodowej, Ministerstwem Kultury, Ministerstwem Środowiska, Kancelarią Sejmu RP, Instytutem Pamięci Narodowej, Muzeum Powstania Warszawskiego, kuratoriami wojewódzkimi, licznymi organizacjami pozarządowymi (członek koalicji "Masz głos, masz wybór", "Razem '89", "Koalicja na rzecz otwartej edukacji")

</doc>
<doc id="1064745" url="https://pl.wikipedia.org/wiki?curid=1064745" title="Wiktor Iszajew">
Wiktor Iszajew

Wiktor Iwanowicz Iszajew (; ur. 16 kwietnia 1948 w obwodzie kemerowskim) – rosyjski polityk; gubernator Kraju Chabarowskiego w Rosji. Jest deputowanym Rady Federacji Zgromadzenia Federalnego w Federacji Rosyjskiej. Został ponownie wybrany przytłaczającą większością głosów w 2005. 

</doc>
<doc id="1064746" url="https://pl.wikipedia.org/wiki?curid=1064746" title="Towarzystwo Krzewienia Kultury Świeckiej">
Towarzystwo Krzewienia Kultury Świeckiej

Towarzystwo Krzewienia Kultury Świeckiej (TKKŚ) – stowarzyszenie powstałe w 1969 roku, z połączenia Stowarzyszenia Ateistów i Wolnomyślicieli oraz Towarzystwa Szkoły Świeckiej (oba założone w 1957), mające na celu propagowanie i umacnianie kultury świeckiej. Współpracowało blisko m.in. z Centralnym Ośrodkiem Doskonalenia Kadr Laickich.
Zadania.
Celami towarzystwa były m.in.:
Formy działania.
Towarzystwo realizowało swoje zadania z pomocą licznych lektorów i działaczy. Funkcjonowali oni m.in. w ramach:
Działalność wydawnicza.
Czasopisma.
Towarzystwo wydawało tygodnik "Argumenty", dwutygodniki "Fakty i Myśli" oraz "Wychowanie", miesięcznik "Rodzina i Szkoła", dwumiesięcznik "Człowiek i Światopogląd" (powstał na bazie pisma "Zeszyty Argumentów"), a także kwartalnik "Biuletyn Informacyjny"
Wydawnictwa zwarte (lista niepełna).
1970:
1971:
1972:
1973:
1974:
1975:
1976:
1977:
1978:
1981:
1983:
1987:
1989:
Towarzystwo Kultury Świeckiej.
Po przemianach ustrojowych w 1989 liczebność członków towarzystwa znacząco zmniejszyła się i utraciło ono państwowy patronat. W 1992 na bazie struktur TKKŚ powstało Towarzystwo Kultury Świeckiej znane następnie jako Towarzystwo Kultury Świeckiej im. Tadeusza Kotarbińskiego.

</doc>
<doc id="1064747" url="https://pl.wikipedia.org/wiki?curid=1064747" title="Küstrin-Kietz (stacja kolejowa)">
Küstrin-Kietz (stacja kolejowa)

Küstrin-Kietz – stacja kolejowa w gminie Küstriner Vorland, w Brandenburgii, w Niemczech.

</doc>
<doc id="1064750" url="https://pl.wikipedia.org/wiki?curid=1064750" title="Hity Buffo">
Hity Buffo

Hity Buffo – spektakl muzyczny w reżyserii Janusza Józefowicza zrealizowany w teatrze Studio Buffo w Warszawie, składający się z najlepszych utworów wykorzystanych w produkcjach teatru. Autorem scenariusza oraz choreografii spektaklu został sam Józefowicz, za opracowanie i kierownictwo muzyczne odpowiadał Janusz Stokłosa, za scenografię – Janusz Sosnowski i Marek Chowaniec, a za kostiumy – Agnieszka Komornicka i Halina Piwowarska.

</doc>
<doc id="1064753" url="https://pl.wikipedia.org/wiki?curid=1064753" title="Grzegorz z Halaty">
Grzegorz z Halaty

Grzegorz z Halaty – duchowny katolicki kościoła maronickiego, w latach 1130–1141 29. patriarcha tego kościoła – „maronicki patriarcha Antiochii i całego Wschodu”.

</doc>
<doc id="1064754" url="https://pl.wikipedia.org/wiki?curid=1064754" title="Johann Friedrich Overbeck">
Johann Friedrich Overbeck

Johann Friedrich Overbeck (ur. 3 lipca 1789 w Lubece, zm. 12 listopada 1869 w Rzymie) – niemiecki malarz i grafik.
Był współzałożycielem powstałego w 1809 Bractwa św. Łukasza, które później przekształciło się w organizację nazareńczyków. Od 1810 przebywał w Rzymie. Tworzył głównie dzieła o tematyce religijnej, nawiązujące do twórców epoki quattrocenta, Pietra Perugina i Rafaela Santi.

</doc>
<doc id="1064756" url="https://pl.wikipedia.org/wiki?curid=1064756" title="Vitória Futebol Clube">
Vitória Futebol Clube



</doc>
<doc id="1064759" url="https://pl.wikipedia.org/wiki?curid=1064759" title="Maciej Jerzy Serwański">
Maciej Jerzy Serwański

Maciej Jerzy Serwański (ur. 5 listopada 1946 w Poznaniu, zm. 3 maja 2019 tamże) – polski historyk, profesor zw. dr hab. Uniwersytetu im. Adama Mickiewicza w Poznaniu.
Przebieg kariery naukowej i zawodowej.
Syn Edwarda Serwańskiego.
W 1964 ukończył III Liceum Ogólnokształcące w Poznaniu (obecnie ponownie im. św. Jana Kantego), w latach 1964–1969 studiował na Wydziale Filozoficzno-Historycznym Uniwersytetu im. Adama Mickiewicza w Poznaniu (UAM) na kierunku historia (temat pracy magisterskiej: "Znajomość kultury francuskiej w Polsce w XVII wieku" na seminarium profesora Janusza Pajewskiego), w latach 1969–1970 asystent naukowo-techniczny w Dziale Wydawnictw UAM, w latach 1970–1974 asystent i starszy asystent (jak również doktorant) w Instytucie Historii UAM w Poznaniu, w 1974 uzyskał tytuł doktora nauk humanistycznych w zakresie historii (temat rozprawy doktorskiej: "Stosunki polsko-francuskie w drugiej połowie XVI wieku", promotor: profesor Janusz Pajewski), w latach 1974–1988 adiunkt w Instytucie Historii UAM, w 1985 uzyskał stopień doktora habilitowanego nauk humanistycznych w zakresie historii (temat rozprawy habilitacyjnej: "Polityka Francji wobec Polski w okresie wojny trzydziestoletniej"), w latach 1988–1991 docent w Instytucie Historii UAM, w 1991 został profesorem nadzwyczajnym w Uniwersytecie im. Adama Mickiewicza w Poznaniu. Od 1992 zajmuje stanowisko kierownika Zespołu Dydaktycznego Historii Nowożytnej w Instytucie Historii UAM, w latach 1999–2012 zajmował stanowisko kierownika Zakładu Historii Nowożytnej do XVIII wieku w Instytucie Historii UAM, od 1999 zajmuje stanowisko pełnomocnika Dziekana Wydziału Historycznego ds. programu Socrates-Erasmus. W 2001 uzyskał tytuł profesora tytularnego (belwederskiego), od 2004 zajmuje stanowisko profesora zwyczajnego w Uniwersytecie im. Adama Mickiewicza w Poznaniu. W latach 2008–2012 członek Senackiej Komisji Odwoławczej UAM, w latach 2008–2009 – wykładowca w Wyższej Szkole Nauk Humanistycznych i Dziennikarstwa w Poznaniu. W latach 2012–2016 zajmował stanowisko kierownika Zakładu Historii Kultury w Instytucie Historii UAM. Od 2016 roku w Zakładzie Historii Nowożytnej do XVIII wieku.
Od 1978 organizator lub współorganizator dziewiętnastu międzynarodowych kolokwiów Poznań-Strasburg, od 1992 kierownik lub współkierownik siedmiu polskich i międzynarodowych projektów badawczych.
Wielokrotnie był profesorem wizytującym na uczelniach zagranicznych w Kanadzie (Québec, Université Laval – 1993) i Francji (Université de Haute Bretagne Rennes 2 – 1996; Université de Versailles Saint-Quentin-en-Yvelines – 1998, 1999, 2001, 2002, 2003; Université de Strasbourg – 1994, 2009; Université Paris VII Denis Diderot – 1999, 2004, 2010; Université de Paris IV-Sorbonne – 1988, 1995, 1996,1997, 2000, 2001, 2002, 2004, 2005, 2010), jak również wielokrotnie prowadził wykłady zagraniczne (we Francji, Belgii, Szwajcarii, Niemczech, Hiszpanii, Rosji, Szwecji, Danii, Włoszech i Czechach). Od 2002 promotor wyjątkowych w swojej liczbie na polskich uczelniach, siedmiu rozpraw doktorskich we współpromotorstwie z uniwersytetami we Francji i Hiszpanii. Autor ponad 200 publikacji w Polsce i za granicą (wydanych w językach polskim, francuskim, angielskim oraz hiszpańskim). Promotor ponad stu prac magisterskich, recenzent wielu rozpraw doktorskich (również we Francji), prac habilitacyjnych oraz przewodów profesorskich (również w Czechach).

</doc>
<doc id="1064761" url="https://pl.wikipedia.org/wiki?curid=1064761" title="Jarosław Bogoria ze Skotnik">
Jarosław Bogoria ze Skotnik



</doc>
<doc id="1064762" url="https://pl.wikipedia.org/wiki?curid=1064762" title="Choroba piąta">
Choroba piąta



</doc>
<doc id="1064765" url="https://pl.wikipedia.org/wiki?curid=1064765" title="Choroba szósta">
Choroba szósta



</doc>
<doc id="1064766" url="https://pl.wikipedia.org/wiki?curid=1064766" title="Grazer Athletik Klub">
Grazer Athletik Klub



</doc>
<doc id="1064767" url="https://pl.wikipedia.org/wiki?curid=1064767" title="Karol Leopold">
Karol Leopold



</doc>
<doc id="1064769" url="https://pl.wikipedia.org/wiki?curid=1064769" title="P21">
P21

p21, WAF1 (także inhibitor kinaz zależnych od cyklin lub białko oddziałujące z CDK 1) – białko, które u człowieka kodowane jest przez gen "CDKN1A", zlokalizowany na chromosomie 6 (6p21.2).
Funkcja.
Białko p21 jest silnym inhibitorem kinaz zależnych od cyklin (CKI, z ang. "cyclin-dependent kinase inhibitor"): wiąże się z kompleksami cyklin CDK2 lub CDK4, hamując ich aktywność. Tym samym działa jako regulator cyklu komórkowego w fazie G1. Ekspresja genu jest ściśle kontrolowana przez białko supresorowe p53, co stanowi dowód jego powiązania z procesem zawieszenia cyklu w odpowiedzi na bodźce stresowe. Odkrycie tego mechanizmu we wczesnych latach 90. umożliwiło zrozumienie, dlaczego komórki przestają się dzielić w odpowiedzi na szkodliwe czynniki, np. promieniowanie. Oprócz hamowania wzrostu białko p21 może pośredniczyć w procesie starzenia komórkowego; w jednym z badań zostało ono rozpoznane jako inhibitor obecny w zróżnicowanych komórkach. Białko p21 (WAF1) jest w stanie oddziaływać z jądrowym antygenem komórek proliferujących ("proliferating cell nuclear antigen" − PCNA), czynnikiem dodatkowym polimerazy DNA, i tym samym odgrywać rolę regulatora zarówno przy replikacji materiału genetycznego w fazie S jak i przy naprawie łańcucha. Białko ma być rozcinane specyficznie przez kaspazy typu CASP3, co prowadzi do gwałtownej aktywacji CDK2 i może przyczyniać się do apoptozy wywołanej aktywacją kaspaz. Samo p21 zdaje się być czynnikiem koniecznym, lecz nie wystarczającym do spowodowania apoptozy komórki. Zostały odkryte dwa produkty alternatywnego splicingu, dające jednak w efekcie identyczne białko.
Białko p21 (WAF1) należy do CKI bezpośrednio hamujących aktywność kompleksów: cyklina E/CDK2 i cyklina D/CDK4. W niektórych przypadkach białko p21 ulega ekspresji bez wcześniejszej indukcji przez p53. Odgrywa to istotną rolę w mechanizmie różnicowania niezależnego od białka p53, które to p21 promuje. Tym samym zawieszenie procesu wzrostu sprzyja różnicowaniu. Wytwarzanie p21 jest zależne od dwóch czynników: dostarczonego bodźca i rodzaju rozpatrywanej komórki.
Zgodnie z tym, co zostało napisane wcześniej, p21 pełni ważną funkcję przy odpowiedzi na czynniki stresowe. Białko p21 to główny rezultat transkrypcji aktywowanej produktem genu supresji nowotworów − białkiem p53. Mutacje powodujące utratę funkcji p21 nie przyczyniają się jednak do zwiększonego ryzyka chorób nowotworowych. Potwierdziły to badania na myszach pozbawionych p21, stworzonych metodami inżynierii genetycznej. Mniej oczywistym wynikiem tych badań okazała się zwiększona zdolność do regeneracji przydatków (w tym wypadku małżowina uszna) u takich zwierząt.
Znaczenie kliniczne.
Białko p21 pośredniczy w odporności komórek krwiotwórczych na infekcję wirusem HIV poprzez kompleksowanie wirusowej integrazy i tym samym niedopuszczenie do integracji prowirusa z chromosomem gospodarza.
Stwierdzone oddziaływania.
W literaturze zostały opisane następujące interakcje pomiędzy p21 a innymi białkami: BCCIP, CIZ1, CUL4A, cykliną E1, kinazą zależną od cyklin 2, DDB1, DTL, GADD45A, GADD45G, PCNA, PIM1, kinazą tymidynową 1, TSG101

</doc>
<doc id="1064771" url="https://pl.wikipedia.org/wiki?curid=1064771" title="John Carteret, 2. baron Carteret">
John Carteret, 2. baron Carteret



</doc>
<doc id="1064773" url="https://pl.wikipedia.org/wiki?curid=1064773" title="Borszewice (przystanek kolejowy)">
Borszewice (przystanek kolejowy)

Borszewice – przystanek kolejowy (dawniej stacja kolejowa) w Borszewicach Kolejowych, w województwie łódzkim, w powiecie łaskim.
W roku 2017 przystanek obsługiwał 50–99 pasażerów na dobę.

</doc>
<doc id="1064776" url="https://pl.wikipedia.org/wiki?curid=1064776" title="Dyskografia Ciary">
Dyskografia Ciary

Artykuł przedstawia całkowitą dyskografię amerykańskiej wokalistki R&amp;B Ciary. Artystka w sumie wydała sześć albumów studyjnych, osiemnaście singli oraz osiemnaście teledysków dzięki wytwórni Sony BMG Music.
Single.
NR – W krajach niemieckojęzycznych singel „Takin’ Back My Love” wydany został z gościnnym udziałem Sarah Connor.

</doc>
<doc id="1064777" url="https://pl.wikipedia.org/wiki?curid=1064777" title="Dolina Trzydniowiańska">
Dolina Trzydniowiańska

Dolina Trzydniowiańska – jedno z wielu bocznych odgałęzień Doliny Chochołowskiej w Tatrach Zachodnich. Jest to głęboko wcięta dolina pomiędzy dwoma grzbietami Trzydniowiańskiego Wierchu (1758 m n.p.m.): północnym grzbietem Kulawca, Małego i Wielkiego Kopieńca oraz północno-zachodnim zakończonym wzniesieniem zwanym Ropą. Obydwa te grzbiety opadają z Trzydniowiańskiego Wierchu do Doliny Chochołowskiej. Położona na wysokości ok. 1100–1500 m n.p.m. dolina nie była zlodowacona.
Będąca głęboką kotliną Dolina Trzydniowiańska jest w dolnej części porośnięta lasem, w górnej trawiasta. Na początku XVIII w. prowadzono w niej roboty górnicze. Była wypasana, wchodziła w skład Hali Trzydniówki. Po zniesieniu wypasu trawiaste jej tereny zaczęły stopniowo zarastać kosodrzewiną. Nazywano ją Trąbową Doliną, Trzydniówką, Halą. Dnem kotliny płynie potok Ptasiniec z jednym wodospadem. W rejonie Polany Chochołowskiej uchodzi on do Chochołowskiego Potoku. Nazwą Ptasiniec określano również dolną część całej doliny.
Przez dolinę nie prowadzi żaden szlak turystyczny. Obecna nazwa doliny pochodzi od polany Trzydniówki znajdującej się w jej ujściu.

</doc>
<doc id="1064778" url="https://pl.wikipedia.org/wiki?curid=1064778" title="Chrystian Ludwik II">
Chrystian Ludwik II



</doc>
<doc id="1064779" url="https://pl.wikipedia.org/wiki?curid=1064779" title="Centralny Komitet Obywatelski">
Centralny Komitet Obywatelski



</doc>
<doc id="1064784" url="https://pl.wikipedia.org/wiki?curid=1064784" title="Rozwój iteratywny">
Rozwój iteratywny

Rozwój iteratywny - hipoteza dotycząca powstawania bardzo zbliżonych form z jednej (mało zmiennej) formy wyjściowej w różnych okresach rozwoju ewolucyjnego. Mógłby zachodzić np. pod wpływem zwolnienia się tej samej lub podobnej niszy ekologicznej.
Można ją również traktować jako odmianę paralelizmu ewolucyjnego.

</doc>
<doc id="1064793" url="https://pl.wikipedia.org/wiki?curid=1064793" title="Parśwanatha">
Parśwanatha



</doc>
<doc id="1064794" url="https://pl.wikipedia.org/wiki?curid=1064794" title="Afera gruntowa">
Afera gruntowa

Afera gruntowa – potoczna nazwa afery korupcyjnej w Polsce, która wybuchła latem 2007, doprowadzając do dymisji wiceprezesa Rady Ministrów i ministra rolnictwa Andrzeja Leppera 9 lipca 2007. Afera również doprowadziła do rozpadu rządzącej wówczas koalicji PiS, LPR i Samoobrony RP.
Powstanie sprawy.
Według informacji przekazywanych przez media sprawa rozpoczęła się od rozpowiadanych przez dwóch biznesmenów informacji o tym, jakoby mogli oni odrolnić każdą działkę w Polsce. Centralne Biuro Antykorupcyjne, mając na celu ujawnienie szczegółów sprawy, rozpoczęło wobec nich prowokację. Podstawieni przez CBA agenci, podając się za szwajcarskich przedsiębiorców, zaproponowali im łapówkę w zamian za pomoc w odrolnieniu działki w Muntowie.
Podczas akcji, CBA miało wejść w posiadanie informacji o tym, że część łapówki ma trafić do Andrzeja Leppera, Janusza Maksymiuka i jeszcze jednej osoby.
Ujawnienie afery.
Sprawa została ujawniona 9 lipca 2007, gdy premier Jarosław Kaczyński zdymisjonował Andrzeja Leppera. Ujawniono, że trzy dni wcześniej CBA zatrzymało jego współpracownika Piotra Rybę oraz prawnika Andrzeja Kryszyńskiego, którzy w imieniu Leppera i swoim mieli domagać się łapówki za pomoc w odrolnieniu gruntu.
Do wręczenia jej, zdaniem szefa CBA, nie doszło ze względu na demaskujący akcję „przeciek” informacji. Prokuratura nie wyjaśniła, kto mógł być źródłem przecieku i jak do niego doszło. Podejrzenia objęły głównie ówczesnego szefa MSW Janusza Kaczmarka, który – według prokuratury – miał w przededniu finału akcji CBA spotkać się z Ryszardem Krauze w warszawskim hotelu Marriott, tuż przed jego spotkaniem z posłem Samoobrony RP Lechem Woszczerowiczem. Ten zaś miał przekazać informację o prowokacji Andrzejowi Lepperowi. Dalej miała ona zostać przekazana Piotrowi Rybie przez Janusza Maksymiuka. 31 sierpnia 2007 prokuratura ujawniła nagrania z kamer w hotelu oraz zapis z podsłuchów telefonicznych rozmów Kaczmarka, Konrada Kornatowskiego, ówczesnego szefa policji, i prezesa PZU Jaromira Netzla, na podstawie których wysunięto podejrzenia o takiej drodze przecieku.
Andrzej Lepper zaprzeczył, jakoby miał zostać uprzedzony za pośrednictwem Lecha Woszczerowicza. Stwierdził za to, że o akcji CBA dowiedział się od Zbigniewa Ziobry podczas ich rozmowy w czerwcu 2007. Ziobro rozmowę nagrał na dyktafon i przedstawił w prokuraturze jako dowód, że nie uprzedzał Leppera.
Konsekwencje prawne.
Piotrowi Rybie i Andrzejowi Kryszyńskiemu prokurator przedstawił zarzuty płatnej protekcji. Obaj zostali tymczasowo aresztowani, a następnie zwolnieni za poręczeniem majątkowym. Piotr Ryba spędził w areszcie prawie 12 miesięcy. 10 września 2008 Andrzej Kryszyński przyznał się do popełnienia zarzucanego mu czynu, podczas gdy Piotr Ryba odrzucił zarzuty, twierdząc, że został w całą sprawę wciągnięty przez Kryszyńskiego. 18 sierpnia 2009 Sąd Rejonowy w Warszawie obu oskarżonych uznał za winnych. Rybę skazał na 2,5 roku pozbawienia wolności, a Kryszyńskiego na 54 tys. zł grzywny.
6 października 2009 w związku z tą sprawą prokurator Prokuratury Okręgowej w Rzeszowie postawił Szefowi CBA Mariuszowi Kamińskiemu zarzuty m.in. przekroczenia uprawnień i popełnienia przestępstw przeciwko wiarygodności dokumentów. Akt oskarżenia w tej sprawie został skierowany we wrześniu 2010 do sądu. Piotr Ryba i Andrzej Lepper otrzymali status osób pokrzywdzonych.
30 listopada 2009 Prokuratura Okręgowa w Warszawie umorzyła śledztwo w sprawie składania fałszywych zeznań przez Kaczmarka, Krauzego i Kornatowskiego.
24 maja 2010 Sąd Apelacyjny w Warszawie uchylił wyroki skazujące Piotra Rybę i Andrzeja Kryszyńskiego, kierując sprawę do ponownego rozpoznania przez sąd niższej instancji.
31 sierpnia 2010 prokurator Prokuratury Okręgowej w Warszawie przedstawił Andrzejowi Lepperowi zarzuty składania fałszywych zeznań w sprawie przecieku z afery gruntowej. W październiku 2010 akt oskarżenia w tej sprawie został skierowany do Sądu Rejonowego w Koszalinie. Proces w tej sprawie nie mógł się rozpocząć ze względu na niestawiennictwo Andrzeja Leppera na rozprawach, w wyniku czego, w marcu 2011 sąd nakazał jego zatrzymanie i doprowadzenie siłą. Został on następnie umorzony ze względu na śmierć oskarżonego 5 sierpnia 2011.
7 lutego 2012 media podały, iż zatrzymanie Janusza Kaczmarka w 2007 r. było legalne. Prokuratura Okręgowa w Rzeszowie z braku „ustawowych znamion czynu zabronionego” umorzyła śledztwo dotyczące rzekomego przekroczenia uprawnień przez prokuratorów oraz funkcjonariuszy CBA i ABW przy zatrzymaniu m.in. b. szefa MSWiA Janusza Kaczmarka.
13 listopada 2014 Sąd Rejonowy dla Warszawy-Śródmieścia orzekł 2,5 roku więzienia dla Piotra Ryby i 54 tys. zł grzywny dla Andrzeja K. sąd uznał "za adekwatne do społecznej szkodliwości czynu, jakim było powoływanie się na wpływy w tak wysokiej instytucji państwa", w uzasadnieniu sąd uznał, że działania oskarżonych były podstawą do wszczęcia operacji specjalnej CBA.
16 listopada 2015 prezydent Andrzej Duda ułaskawił 4 osoby związane z aferą gruntową: Mariusza Kamińskiego, Macieja Wąsika, Grzegorza Postka i Krzysztofa Brendela. Sąd Najwyższy w orzeczeniu z 31 maja 2017 uznał to ułaskawienie za bezprawne. Natomiast 17 lipca 2018 Trybunał Konstytucyjny orzekł (przy zdaniu odrębnym Leona Kieresa), że konstytucyjne prawo łaski jako pojęcie szersze od ułaskawienia obejmuje również akty abolicji indywidualnej.

</doc>
<doc id="1064795" url="https://pl.wikipedia.org/wiki?curid=1064795" title="Jarosław Marzec (ur. 1959)">
Jarosław Marzec (ur. 1959)

Jarosław Marzec (ur. 1959) – były funkcjonariusz policji w stopniu inspektora, dyrektor Centralnego Biura Śledczego od 14 lutego 2007 do 9 sierpnia 2007. Zastąpił na tym stanowisku Janusza Czerwińskiego (przy czym między dymisją Czerwińskiego a powołaniem Marca obowiązki szefa CBŚ pełnił tymczasowo Paweł Wojtunik). Wcześniej był naczelnikiem zarządu CBŚ w Gdańsku (od grudnia 2001), a następnie (od lutego 2006) w Warszawie.

</doc>
<doc id="1064800" url="https://pl.wikipedia.org/wiki?curid=1064800" title="Martin Stranzl">
Martin Stranzl

Martin Stranzl (ur. 16 czerwca 1980 w Güssing) – austriacki piłkarz grający na pozycji środkowego obrońcy.
Kariera klubowa.
Stranzl pochodzi z małej miejscowości Güssing. Swoją karierę rozpoczął w klubie SV Güssing i występował w drużynie młodzieżowej. W 1997 roku przeszedł do niemieckiego TSV 1860 Monachium, gdzie najpierw występował w juniorach, potem w drużynie rezerw, a w 1998 roku został włączony do kadry pierwszego zespołu TSV 1860, a 1 maja 1999 zadebiutował w Bundeslidze w przegranym 1:4 wyjazdowym meczu z Hansą Rostock. W sezonie 1999/2000 Martin grał już w większej liczbie meczów monachijskiego zespołu i zajął z nim wysokie 4. miejsce w lidze. W sezonie 2000/2001 zadebiutował w europejskich pucharach, a konkretnie w Pucharze UEFA, a sezonu 2001/2002 nie mógł zaliczyć do udanych, gdyż niemal pół roku stracił na leczenie kontuzji. W TSV 1860 Stranzl występował jeszcze przez kolejne dwa sezony, ale w swoim ostatnim, 2003/2004, zespół spadł do 2. Bundesligi.
Latem 2004 Stranzl przeszedł za 650 tysięcy euro do VfB Stuttgart. W barwach tego klubu w lidze zadebiutował 8 sierpnia w wygranym 4:2 meczu z 1. FSV Mainz 05. W VfB grał w podstawowej jedenastce i w sezonie 2004/2005 zajął z tym zespołem 5. miejsce w lidze kwalifikując się tym samym do Pucharu UEFA. W Stuttgarcie austriacki obrońca występował także w rundzie jesiennej sezonu 2005/2006. Łącznie wystąpił w 45 ligowych spotkaniach dla VfB i strzelił 1 gola.
Na początku 2006 roku Stranzl odszedł z VfB i za 4,5 miliona euro do Spartaka Moskwa. W moskiewskim klubie stworzył blok obronny wraz z Argentyńczykiem Clemente Rodríguezem i Czechami Radoslavem Kováčem oraz Martinem Jiránkiem. Ze Spartakiem wywalczył wicemistrzostwo Rosji, a na jesieni wystąpił w rozgrywkach grupowych Ligi Mistrzów. W 2007 i 2009 roku także zostawał ze Spartakiem wicemistrzem Rosji.
Kariera reprezentacyjna.
W reprezentacji Austrii Stranzl zadebiutował 29 marca 2000 roku w zremisowanym 1:1 towarzyskim spotkaniu ze Szwecją. Z Austrią występował w eliminacjach do MŚ 2002, Euro 2004, MŚ 2006 i MŚ 2010, a także był w 23-osobowej kadrze Austrii na Euro 2008.

</doc>
<doc id="1064801" url="https://pl.wikipedia.org/wiki?curid=1064801" title="Towarzystwo Szkoły Świeckiej">
Towarzystwo Szkoły Świeckiej

Towarzystwo Szkoły Świeckiej (TSŚ) - organizacja społeczna powstała w 1957 r. w Warszawie. 
Historia.
Towarzystwo Szkoły Świeckiej powstało w styczniu 1957 r. z inicjatywy warszawskich nauczycieli i działaczy oświatowych. Jego celem miała być kontynuacja „postępowych, laickich tradycji ZNP z okresu dwudziestolecia międzywojennego”. W założeniach miała to być „organizacja skupiająca działaczy do walki z naciskiem politycznego klerykalizmu o szkołę całkowicie świecką”.
Ukonstytuowanie się TSŚ nastąpiło podczas I Krajowego Zjazdu Delegatów TSŚ w dniach 23-25 V 1958 r., w którym uczestniczyli również przedstawiciele władz partyjnych i państwowych. Pierwszym sekretarzem generalnym TSŚ została Maria Jezierska. Do zarządu głównego weszli m.in. prof. Henryk Jabłoński, prof. Witold Łukaszewicz, prof. Jerzy Jakubowski i prof. Ludwik Bandura. Aktywnym działaczem TSŚ był Mikołaj Kozakiewicz, udzielał się w nim również Andrzej Nowicki.
Zjazd postanowił nawiązać ścisłą współpracę ze Związkiem Nauczycielstwa Polskiego w celu zapoznawania nauczycieli z problematyką religioznawczą i niezależną etyką poprzez organizowanie konferencji rejonowych. 
TSŚ cieszyło się poparciem władz partyjnych i państwowych, było też finansowane przez państwo. Cele jego działania wpisywały się w politykę PZPR i państwa zmierzającą do ograniczenia wpływu Kościoła katolickiego na społeczeństwo poprzez propagowanie światopoglądu naukowego. 
Głównym celem TSŚ początkowo było zakładanie szkół bez nauczania religii. Deklaracja ideowa mówiła, że najpilniejszym zadaniem jest "obrona tej części młodzieży i nauczycielstwa, przeciwko którym fanatyzm religijny rozpętał nagonkę, piętnowanie moralne, a nawet presję fizyczną z okazji wprowadzenia nauki religii do szkół”. Po 15 lipca 1961 r., czyli po przyjęciu przez Sejm "Ustawy o rozwoju systemu oświaty i wychowania" ostatecznie wycofującej nauczanie religii ze szkół, działalność TSŚ koncentrowała się na pedagogizacji rodziców i propagowaniu moralności świeckiej (uniwersytety dla rodziców, kluby dyskusyjne, poradnie, akcja odczytowa i wydawnicza). Towarzystwo działało głównie wśród rodziców i nauczycieli.
TSŚ realizowało cele za pośrednictwem zarządów wojewódzkich, powiatowych oraz kół. Stowarzyszenia miało charakter masowy, według oficjalnych danych w 1967 r. liczyło ponad 300 tysięcy członków i 14 tysięcy kół. Z okazji jubileuszu 10-lecia w 1967 Zarząd Główny Towarzystwa Szkoły Świeckiej przyznawał złote odznaki TSŚ.
W maju 1968 r. na wniosek Wydziału Nauki i Oświaty przy KC PZPR oraz Propagandy i Agitacji wobec zbieżności celów działania obu stowarzyszeń Towarzystwo Szkoły Świeckiej połączono z Stowarzyszeniem Ateistów i Wolnomyślicieli w jedną organizację pod nazwą Towarzystwo Kultury Laickiej, zmienioną później na Towarzystwo Krzewienia Kultury Świeckiej. 
Działalność wydawnicza.
Organem prasowym TSŚ był dwutygodnik "Wychowanie" poświęcony wychowaniu moralnemu młodzieży oraz wpajaniu jej światopoglądu naukowego.
Biblioteka Postępowego Wychowania.
W latach 1958-63 TSŚ wspólnie z Państwowym Wydawnictwem „Iskry” wydawało jednolitą graficznie serię książek „Biblioteka Postępowego Wychowania”. Redaktorem serii z ramienia TSŚ był Mikołaj Kozakiewicz. Autorem projektu okładki był Jerzy Kępkiewicz. W sumie ukazało się 16 tomów:
Biblioteka Wychowania Moralnego.
W latach 1961-67 TSŚ wspólnie z Instytutem Wydawniczym „Nasza Księgarnia” wydawało jednolitą graficznie serię książek „Biblioteka Wychowanie Moralnego”. Redaktorem serii z ramienia Zarządu Głównego TSŚ był Mikołaj Kozakiewicz. Autorem projektu okładki był Zygmunt Bobrowski. W sumie ukazało się 12 tomów:

</doc>
<doc id="1064802" url="https://pl.wikipedia.org/wiki?curid=1064802" title="Tihu">
Tihu

Tihu (w należącym do rodziny języków uto-azteckich języku hopi ("katsin tihu") – figurki z drewna topolowego rzeźbione i malowane tak, by przedstawiały Kaczynów (ang. "Katchina") – życiodajne postaci z mitologii plemion Hopi, Zuni i innych ludów Pueblo z Południowego Zachodu USA.
Wśród Hopiów lalki te pierwotnie rzeźbili ojcowie dla swych córek (lub ich wujkowie) jako rodzaj opiekuńczych talizmanów, a wręczali je dzieciom zamaskowani tancerze uosabiający Kaczynów podczas wiosennej ceremonii Sadzenia Fasoli (Tańca Fasoli, ang. "Bean Dance") lub letniej ceremonii Tańca Domowego (ang. "Home Dance"). Lalki "tihu" pełniły też funkcję edukacyjną, zapoznając dzieci z postaciami licznych Kaczynów.
Pod koniec XIX w., gdy "tihu" zaczęły być obiektem zainteresowania etnologów, muzealników i kolekcjonerów, ich wyrób stał się jedną z gałęzi rzemiosła Indian Hopi (krytykowaną przez bardziej tradycyjnych członków plemienia jako rodzaj świętokradztwa).

</doc>
<doc id="1064804" url="https://pl.wikipedia.org/wiki?curid=1064804" title="Venus and Mars">
Venus and Mars

Venus and Mars – czwarty album zespołu Paula McCartneya, Wings. Płyta została nagrana po wielkim sukcesie albumu "Band on the Run" i wielkiej trasie koncertowej w Sea Saint Studios w Nowym Orleanie i w Wally Heider Studios w Los Angeles. Płyta ma charakter suity – utwory łączą się. Da się zauważyć także większy udział pozostałych członków zespołu w komponowaniu i w partiach wokalnych.
Lista utworów.
Wszystkie piosenki napisane przez Paula McCartneya (oprócz wyróżnionych w nawiasach)
Edycja zremasterowana.
W 1993 roku Venus and Mars zostało zremasterowane i wydane na nośniku CD jako część serii The Paul McCartney Collection. Zawiera 3 bonusy: „Zoo Gang”, „Lunch Box/Odd Sox”, „My Carnival”.

</doc>
<doc id="1064809" url="https://pl.wikipedia.org/wiki?curid=1064809" title="Rajd Nowej Zelandii 2007">
Rajd Nowej Zelandii 2007

Rezultaty Rajdu Nowej Zelandii ("37th Propecia Rally New Zealand"), 11 rundy Rajdowych Mistrzostw Świata, w 2007 roku, który odbył się w dniach 31 sierpnia – 2 września:
Klasyfikacja po 11 rundach.
Tabele przedstawiają tylko pięć pierwszych miejsc.

</doc>
<doc id="1064810" url="https://pl.wikipedia.org/wiki?curid=1064810" title="Prebendarz">
Prebendarz



</doc>
<doc id="1064815" url="https://pl.wikipedia.org/wiki?curid=1064815" title="Data pewna">
Data pewna



</doc>
<doc id="1064817" url="https://pl.wikipedia.org/wiki?curid=1064817" title="Gabriela Muskała">
Gabriela Muskała

Gabriela Muskała (ur. 11 czerwca 1969 w Kłodzku) – polska aktorka teatralna i filmowa, dramatopisarka.
Życiorys.
Jest absolwentką łódzkiej PWSFTiT (1994). W latach 1993–1997 występowała w Teatrze Powszechnym w Łodzi i równolegle od 1995 do 1996 gościnnie w Teatrze Kwadrat w Warszawie. Od 1997 związana jest z łódzkim Teatrem im. S. Jaracza, a od 2005 roku również z warszawskim Teatrem Dramatycznym. W 2004 roku występowała gościnnie w Teatrze Narodowym w Warszawie.
Jest laureatką m.in. I nagrody na Przeglądzie Piosenki Aktorskiej we Wrocławiu (1995), dwukrotna laureatka „Złotej Maski” – nagrody łódzkich dziennikarzy, nagrody dla najlepszej aktorki na XI Międzynarodowym Festiwalu Sztuk Przyjemnych i Nieprzyjemnych w Łodzi.
W 2013 została odznaczona Srebrnym Medalem „Zasłużony Kulturze Gloria Artis”.
Wraz z siostrą, Moniką Muskałą, tłumaczką literatury niemieckojęzycznej, tworzą autorski duet „Amanita Muskaria”, którego monodram "Podróż do Buenos Aires, Work in Regress" był pokazywany na festiwalach w kraju i za granicą: w Brukseli i Egerze. W maju 2007 w Teatrze Narodowym odbyła się prapremiera drugiej sztuki Amanity Muskarii pt. "Daily Soup". W 2012 odbyła się premiera telewizyjna tego spektaklu w ramach Teatru Telewizji na żywo.
Życie prywatne.
Była żoną reżysera Grzegorza Zglińskiego.

</doc>
<doc id="1064819" url="https://pl.wikipedia.org/wiki?curid=1064819" title="Aleksandra Józefówna">
Aleksandra Józefówna



</doc>
<doc id="1064824" url="https://pl.wikipedia.org/wiki?curid=1064824" title="Nordstream">
Nordstream



</doc>
<doc id="1064825" url="https://pl.wikipedia.org/wiki?curid=1064825" title="Parafia Macierzyństwa Najświętszej Maryi Panny w Miłobądzu">
Parafia Macierzyństwa Najświętszej Maryi Panny w Miłobądzu

Parafia Macierzyństwa NMP w Miłobądzu – parafia rzymskokatolicka w dekanacie Tczew w diecezji pelplińskiej. 
Liczba wiernych: 2119.
Do parafii należą wierni z miejscowości: Dąbrówka Tczewska, Malenin, Mały Miłobądz, Mieścin i Zajączkowo.

</doc>
<doc id="1064826" url="https://pl.wikipedia.org/wiki?curid=1064826" title="Kaplica biskupa Piotra Tomickiego na Wawelu">
Kaplica biskupa Piotra Tomickiego na Wawelu

Kaplica biskupa Piotra Tomickiego pw. św. Tomasza Kantuaryjskiego – jedna z 19 kaplic okalających katedrę wawelską.
Wzniesiona przez Berecciego w 1530 r. na miejscu gotyckiej dla bpa Piotra Tomickiego, podkanclerzego koronnego, męża stanu (zm. 1535). Berecci jest zapewne również autorem wykonanego z piaskowca i marmuru nagrobka Tomickiego (1532-1535) przy ścianie północnej. Dolna część ołtarza jest renesansowa, z herbem biskupa, górna klasycystyczna, z obrazem "Hołdu Trzech króli" z I poł. XVI w. jak i podobnie datowana płaskorzeźba "Boga Ojca". W wejściu, z XVII-wiecznym portalem, renesansowa krata z brązu odlana w warsztacie Hansa Vischera (pierwotnie w kaplicy Maciejowskiego).
W roku 1535 złożono w kaplicy zwłoki biskupa pod okazałym nagrobkiem wykonanym w ostatnich latach jego życia. Mauzoleum bpa Tomickiego powstało na zrębie istniejącej od drugiej połowy XIV w. gotyckiej kaplicy św. Tomasza Kantabryjskiego. Usytuowane przy południowej części wschodniego ramienia ambitu katedry, wbudowane zostało między kaplicę Mariacką a wysunięte ku wschodowi wieloboczne zamknięcie kaplicy Ożarowskiego. Położenie takie, podobnie jak w przypadku kaplicy Zygmuntowskiej, wyznaczyło z góry niewielkie rozmiary kaplicy, a jej wysokość uwarunkowana była zapewne pierwotnymi wysokościami obu sąsiednich kaplic oraz ambitu katedry.
W 1900 r. kardynał Jan Puzyna ufundował srebrną trumienkę, zawierającą relikwie błogosławionego Wincentego Kadłubka – bpa krakowskiego, którą zaprojektował Stanisław Barabasz. W 1975 r. do okna wstawiono witraż projektu Tadeusza Wojciechowskiego.
Opis kaplicy.
Kaplica Tomickiego to kopułowa budowla grobowa. Jest to najprostsza odmiana centralnej budowli na rzucie kwadratu, nakryta kopułą bez bębna. Ściany wnętrza pozbawione są podziałów architektonicznych, jedynie kamienne gzymsy wydzielają niską strefę przejściową między prostopadłościanem części dolnej a czaszą kopuły.
Budowę kaplicy rozpoczął Berrecci na polecenie Piotra Tomickiego. Zaprzyjaźniony z królem humanista i uczony przeznaczył kaplicę na swoje mauzoleum.
Wewnątrz układ kompozycyjny na ścianie wschodniej wyznaczają symetrycznie rozmieszczone otwory okienne. Berrecci rezygnując z bębna zmuszony był wprowadzić okna w kondygnacji dolnej, tym bardziej, że kaplica stanęła w miejscu dość cienistym, pomiędzy katedrą a pałacem. Dwa duże, wydłużone, półkoliście zamknięte otwory okienne znalazły się bezpośrednio pod gzymsem, dosunięte ku skrajom ściany tak, aby pozostało między nimi miejsce na ołtarz. Trzecie, okrągłe okno umieszczone zostało pośrodku ściany tarczowej.
Jednolitość tej charakterystycznej kompozycji, która odtąd będzie naśladowana, podkreślają jednakowo opracowane kamienne obramienia wszystkich okien, zdobione plecionką z rozetkami, powtórzone również w elewacji zewnętrznej. Okna w ścianie ołtarzowej zachwiały równowagę centralnego układu: wnętrze podporządkowane zostało w ten sposób osi podłużnej.
Pozostałe elementy architektoniczne wystroju kaplicy są nieliczne: skromny portal w ścianie południowej prowadzący do niewielkiej zakrystii, wielkie tarcze z herbami biskupa na pendentywach oraz pilasterki i sześć uskrzydlonych główek aniołków wewnątrz latarni. Z pierwotnego wyposażenia oprócz nagrobka zachowały się jedynie części dawnego ołtarza: kamienna mensa z dwiema konsolami i herbem biskupa, obraz Pokłonu Trzech Króli pośrodku oraz płaskorzeźba Trójcy Świętej w zwieńczeniu.
Pierwotnie kaplica była bogatsza w treści artystyczne. Polichromia pokrywała gładkie dziś płaszczyzny ścian i kopułę. Jej czaszę zdobiły malowane kasetony z rozetami. Otwory okienne wypełniono witrażami. Wyposażenia dopełniały drewniane stalle, świeczniki i dywany.
Ubóstwo obecnego wyposażenia nie daje też w pełni pojęcia o pierwotnym programie treściowym kaplicy Tomickiego.Kasetonowa kopuła podtrzymywana przez żagielki z herbowymi tarczami symbolizowała niebo. Element heraldyczny był zresztą w kaplicy bardzo silnie uwydatniony: herby znalazły się ponadto na wejściowej kracie, nagrobku, witrażach, mensie ołtarza. Wstawiennictwo Marii zapewniała kaplicy jej postać na obrazie ołtarzowym. Ołtarz znalazł się na wprost arkady wejściowej, a nagrobek nie mógł być z nim powiązany wspólną osią. Za to najważniejsza pod względem liturgicznym ściana podkreślona też oknami, została zdecydowanie wyróżniona i kultowa funkcja wnętrza wysunęła się na plan pierwszy.
Nagrobek Piotra Tomickiego.
Nagrobek Piotra Tomickiego powstał ok. 1531-1533 r. Obramienie architektoniczne nagrobka Tomickiego tworzy pośrodku prostokątną wnękę, w której dolnej części, na wysuniętym ku przodowi sarkofagu, spoczywa postać zmarłego. Postać bpa Tomickiego wykonana z czerwonego marmuru węgierskiego, spoczywa na sarkofagu, który ozdobiono florenckim motywem unoszących się puttów, które podtrzymują herb zmarłego. Postać pogrążona jest w spokojnym śnie podkreślonym gestem dłoni wspierającej głowę i swobodnym układem ciała.

</doc>
<doc id="1064828" url="https://pl.wikipedia.org/wiki?curid=1064828" title="Dekanat Tarnów Południe">
Dekanat Tarnów Południe

Dekanat Tarnów Południe – dekanat należący do diecezji tarnowskiej.
W skład dekanatu wchodzą parafie:

</doc>
<doc id="1064829" url="https://pl.wikipedia.org/wiki?curid=1064829" title="Trypanosomoza afrykańska">
Trypanosomoza afrykańska



</doc>
<doc id="1064830" url="https://pl.wikipedia.org/wiki?curid=1064830" title="Tuileries (stacja metra)">
Tuileries (stacja metra)

Tuileries – dwunasta stacja linii nr 1 w Paryżu.
Stacja znajduje się w 1. dzielnicy Paryża. Została otwarta 13 lipca 1900 r. Nazwa wzięła się od dzielnicy Paryża – Tuilerie.

</doc>
<doc id="1064832" url="https://pl.wikipedia.org/wiki?curid=1064832" title="Estanislao Basora Brunet">
Estanislao Basora Brunet



</doc>
<doc id="1064833" url="https://pl.wikipedia.org/wiki?curid=1064833" title="Čertovica">
Čertovica



</doc>
<doc id="1064834" url="https://pl.wikipedia.org/wiki?curid=1064834" title="Parafia św. Stanisława w Subkowach">
Parafia św. Stanisława w Subkowach

Parafia św. Stanisława w Subkowach – rzymskokatolicka parafia należąca do diecezji pelplińskiej.
Liczba wiernych: 4100.
Na obszarze parafii leżą miejscowości: Brzuśce, Czarlin, Gniszewo, Małe Subkowy, Mała Słońca Wybudowanie, Mały Garc, Narkowy, Radostowo, Starzęcin, Wielgłowy, Wielka Słońca. Tereny te znajdują się w gminie Subkowy, w powiecie tczewskim, w województwie pomorskim.

</doc>
<doc id="1064839" url="https://pl.wikipedia.org/wiki?curid=1064839" title="Kijowska szkoła bracka">
Kijowska szkoła bracka

Kijowska szkoła bracka – szkoła bracka, założona w Kijowie przez kijowskie bractwo cerkiewne w 1615. Miała siedzibę w Monastyrze Brackim.
Szkoła powstała dzięki zapisowi (donacji) Halszki Hulewicz I voto Pociej, II v. Łozka, zamożnej szlachcianki ruskiej. Formalnie została założona w 1615 roku, natomiast potwierdzenie od Zygmunta III bractwo uzyskało w 1629 roku. Podstawą statutu szkoły był statut lwowskiej szkoły brackiej. Utworzenie tej szkoły było próbą zachowania starych obyczajów przez prawosławnych kijowskich mieszczan, a jednocześnie podniesienia poziomu kształcenia prawosławnej oświaty, która traciła na popularności w miarę wzrostu popularności unii brzeskiej i jezuickiego systemu kształcenia rozwijającego się na ziemiach Rzeczypospolitej. 
Uczniami kijowskiej szkoły brackiej byli między innymi prawosławny metropolita kijowski Sylwester Kossów i pisarz Sofronij (Stefan) Poczaśkyj. 
Materialnie wspierali szkołę Halszka Hulewicz i Piotr Konaszewicz-Sahajdaczny. 
W 1632 prawosławny metropolita kijowski Piotr Mohyła połączył i zreorganizował szkoły Ławry Kijowsko-Peczerskiej i kijowskiej szkoły brackiej, tworząc Kolegium Kijowsko-Mohylańskie, przekształcone w 1658 w Akademię Mohylańską.

</doc>
<doc id="1064842" url="https://pl.wikipedia.org/wiki?curid=1064842" title="Parafia św. Andrzeja Boboli w Swarożynie">
Parafia św. Andrzeja Boboli w Swarożynie

Parafia św. Andrzeja Boboli w Swarożynie – rzymskokatolicka parafia z siedzibą w Swarożynie, należąca do dekanatu Tczew diecezji pelplińskiej.
Zasięg parafii.
Do parafii należą wierni z miejscowości: Goszyn, Liniewko, Młynki, Polesie, Szpęgawsk, Waćmierek, Waćmierz, Wędkowy, Zabagno, Zduny i Zwierzynek. Tereny te znajdują się w gminie Tczew, w powiecie tczewskim, w województwie pomorskim.

</doc>
<doc id="1064843" url="https://pl.wikipedia.org/wiki?curid=1064843" title="Chopcovica">
Chopcovica

Chopcovica – potok górski na słowackim Liptowie, lewostronny dopływ Bocy. Długość rzeki to 3,4 km.
Jego źródła znajdują się w Tatrach Niżnych (Dumbierskie Tatry) na wysokości około 1480 m. Zbiera wody trzech potoków – dwóch wpływających do niej z lewej strony i jednego z prawej. Wpada do Bocy na wysokości około 835 m.

</doc>
<doc id="1064845" url="https://pl.wikipedia.org/wiki?curid=1064845" title="Mack Sennett">
Mack Sennett

Mack Sennett, właściwie Michael Sinnott lub Mikall Sinnott (ur. 17 stycznia 1880 w Eastern Township, na wschód od Montrealu w prowincji Quebec, w Kanadzie, zm. 5 listopada 1960 w Woodland Hills w stanie Kalifornia, w USA) – amerykański producent filmowy i reżyser kanadyjskiego pochodzenia, tworzący w okresie kina niemego. Znany jako „Król komedii”, zasłynął realizacją kilkuset niemych komedii pomyłek zwanych slapstick. Wypromował w swoich filmach wielu znanych komików, m.in. Charlesa Chaplina i Roscoe 'Fatty' Arbuckle.
Życiorys.
Mack Sennett urodził się w rodzinie irlandzkich katolików, którzy na długo przed jego narodzinami wyemigrowali do Kanady. Pierwszą pasją późniejszego ‘Króla komedii’ była opera. Jednak zanim zdołał choćby zacząć realizować swoje marzenia, rodzina Sennettów wyprowadziła się do Stanów Zjednoczonych i zamieszkała w Connecticut. Siedemnastoletni Mack zaczął pracować w fabryce. W późniejszym okresie jego rodzice przeprowadzili się do Northampton w stanie Massachusetts, a Mack coraz bardziej zdawał sobie sprawę, że praca hutnika, spawacza czy pomocnika hydraulika, to nie to o czym marzył. Wyruszył do Nowego Jorku i wkrótce miał sposobność poznać gwiazdę wodewilu Marie Dressler. Ta, choć niezbyt zachwycona talentem młodego Sennetta, dała mu list polecający do nowojorskiego producenta teatralnego Davida Belasco. I choć Belasco również odrzucił Macka, ten nie poddał się i postanowił pozostać w Nowym Jorku dłużej i spróbować swoich szans w branży rozrywkowej. W tym czasie pracował jako piosenkarz, tancerz, klown, aktor komediowy, a później również jako reżyser w Biograph – wytwórni, z którą współpracował sam D.W. Griffith. Pod okiem wielkiego mistrza nauczył się wszystkiego, co było mu potrzebne, aby zostać niezależnym twórcą i producentem. Zapamiętał wielki talent Griffitha i to właśnie on był jego pierwszym mistrzem.
W 1912 r., przy wsparciu dwójki inwestorów, założył własną wytwórnię – Keystone. W rzeczywistości „inwestorzy” byli zainteresowani współpracą z Sennettem, bowiem był on im winny pieniądze w związku z niespłaconymi długami hazardowymi. Sennett przekonał ich, że zarobią dużo więcej, jeśli wejdą z nim w interes. Tutaj wyspecjalizował się w produkcji prostych jednoaktówek, głównie komedii slapstickowych, których fabuła ograniczona była z reguły do szeregu następujących po sobie skeczy, które miały w zamyśle rozśmieszać widza. Tak więc wizytówką filmów Sennetta stały się zwariowane pościgi samochodowe, bitwy na torty i fajtłapowaci policjanci. Keystone otwarła drogę do kariery takim gwiazdom jak: Mabel Normand, Charlie Chaplin, Raymond Griffith, Gloria Swanson, Ford Sterling, Andy Clyde, Bing Crosby czy W.C. Fields. Wielu aktorów do tego stopnia ceniło sobie współpracę z Mackiem Sennettem, że wraz z nim przeszło do Keystone.
W roku 1915 Keystone stał się niezależną wytwórnią, będącą jednak pod wpływami znaczącego w tamtym okresie studia Triangle, które do życia powołali sami D.W. Griffith i Thomas Ince. Tam Sennett pracował jeszcze przez dwa lata, po czym zdecydował się na porzucenie marki Keystone i założył własną firmę Mack Sennett Comedies Corporation, gdzie oprócz krótkich form komediowych zrealizował też trochę dłuższych obrazów. Tutaj sławę zyskali Andy Clyde, Vernon Dent, Alice Day, Harry Langdon i Ben Turpin. Zdolność Sennetta do dostrzegania młodych talentów, z których później wyrastali wielcy komicy była legendarna. Jest to jeden z powodów, dla których jego firma doskonale prosperowała.
Jednak w latach trzydziestych film dźwiękowy stawał się coraz bardziej popularny. Nie było to medium, które odpowiadało Sennettowi, dlatego wycofał się na wcześniejszą emeryturę. Jego wkład w rozwój kinematografii doceniła Amerykańska Akademia Filmowa, przyznając mu w 1937 r. specjalnego Oscara za całokształt dokonań. Później wyreżyserował jeszcze kilka scen w filmie Binga Crosby’ego, przyłożył się również do dwóch komedii muzycznych, jednak lata świetności miał już za sobą. W latach pięćdziesiątych, za sprawą szybko rozwijającej się telewizji, dawne i nieco zapomniane komedie Macka Sennetta znowu zyskały sławę, jednak był on już na tyle zaawansowany wiekowo, że nie zdecydował się na powrót do zawodu. Zmarł w 1960 r. w wieku 81 lat.

</doc>
<doc id="1064848" url="https://pl.wikipedia.org/wiki?curid=1064848" title="Čertovica (potok)">
Čertovica (potok)

Čertovica – potok górski na słowackim Liptowie, prawostronny dopływ Bocy. Długość to 2,6 km.
Potok wypływa na wysokości około 1210 m w dolince wcinającej się między północne zbocza szczytów Čertova svadba (1463 m) i bezimiennego szczyt 1428 m. Na wysokości około 1010 m uchodzi do niego ciek spływający dolinką wcinającą się między zbocza zboczy szczytu 1428 m i szczytu Končisté (1474 m). Od tego miejsca potok płynie w kierunku północnym przez bezleśne, zabudowane tereny wsi Wyżna Boca i na wysokości około 960 m uchodzi do Bocy.
Potok tworzy naturalną granicę między dwoma częściami Niżnych Tatr: zachodnią – większą i skupiającą wszystkie szczyty przekraczające 2000 m (Ďumbierske Tatry) oraz wschodnią – niższą i nieco mniej rozległą (Kráľovohoľské Tatry).

</doc>
<doc id="1064850" url="https://pl.wikipedia.org/wiki?curid=1064850" title="Dolus">
Dolus



</doc>
<doc id="1064851" url="https://pl.wikipedia.org/wiki?curid=1064851" title="Kaplica bpa Piotra Gamrata na Wawelu">
Kaplica bpa Piotra Gamrata na Wawelu



</doc>
<doc id="1064852" url="https://pl.wikipedia.org/wiki?curid=1064852" title="Parafia Najświętszej Maryi Panny Matki Kościoła w Tczewie">
Parafia Najświętszej Maryi Panny Matki Kościoła w Tczewie

Parafia NMP Matki Kościoła w Tczewie – rzymskokatolicka parafia położona w Tczewie na osiedlu Bajkowym.
Historia.
Parafia znajduje się w Tczewie, w powiecie tczewskim, w województwie pomorskim. Parafia jest siedzibą dekanatu tczewskiego. 
Duszpasterstwo.
Aktualnie proboszczem parafii jest:

</doc>
<doc id="1064853" url="https://pl.wikipedia.org/wiki?curid=1064853" title="Let’s Dance">
Let’s Dance



</doc>
<doc id="1064854" url="https://pl.wikipedia.org/wiki?curid=1064854" title="Odzjadliwianie">
Odzjadliwianie



</doc>
<doc id="1064858" url="https://pl.wikipedia.org/wiki?curid=1064858" title="Antoni Łabęcki">
Antoni Łabęcki

Antoni Łabęcki herbu Łabędziogrot (ur. 18 maja 1773 w Warszawie, zm. 17 września 1854 tamże) – polityk, deputowany z okręgu Warszawy na Sejm 1818 i 1820 roku, adwokat, samouk, wolnomularz.
Ojcem Antoniego był neofita Józef Bonawentura Łabęcki (pierwotnie zapewne: "Schwan", niem. "łabędź"), potomek frankisty Moszka (Szwana?) z Podhajec, po chrzcie "Tomasza Eleazariusza Łabęckiego", matką Anna z Piotrowskich (również frankistów). Łabęccy mieli dwanaścioro dzieci, Antoni był jedynym synem. Gdy miał lat 10, rodzice oddali go na nauki do konwiktu pijarów na Żoliborzu, który ukończył w 1789 r. W wieku lat 15 rozpoczął pracę w kancelarii poselskiej Sejmu Czteroletniego i ogłosił już w tym młodym wieku parę drobnych publikacji w obronie projektowanych reform.
W ostatnich latach przed II i III rozbiorem Łabęcki działał jako sekretarz ks. Józefa Lubomirskiego. Po nastaniu w Warszawie władzy pruskiej został zaangażowany do organizacji nowej administracji w pruskim landzie Prusy Południowe, jak teraz nazywała się Warszawa z okolicami, i dobrze się zapoznał z ustawodawstwem pruskim.
Po odejściu Prusaków i stworzeniu Księstwa Warszawskiego minister sprawiedliwości Feliks Franciszek Łubieński powołał Łabęckiego do ministerstwa i zlecił mu przekład części Kodeksu Napoleona odnoszącej się do procedury cywilnej, który ukazał się w 4 wydaniach. W roku 1809 Łabęcki opuścił ministerstwo, uzyskawszy nominację na adwokata przy Sądzie Kasacyjnym (Najwyższym) Księstwa Warszawskiego, mimo że formalnie nie posiadał wykształcenia prawniczego. Wystąpił wówczas w obronie obywateli narodowości niemieckiej, oskarżonych o konszachty z wrogiem w czasie wojny roku 1809.
W czasach Królestwa Kongresowego Łabęcki działał do 1841 r. jako adwokat, oprócz tego był przez dwie kadencje deputowanym sejmowym. W roku 1818 został nobilitowany z herbem Łabędziogrot.
Żonaty z Ewą Wołowską (także frankistką), miał czworo dzieci, spośród których szczególnie się wyróżnił najstarszy syn Hieronim, organizator i historyk górnictwa Kongresówki.
Antoni Łabęcki został pochowany w katakumbach na warszawskich Powązkach (rząd 36-6).
Aleksander Kraushar opowiada o jego stylu obrońcy w swej książce o stołecznych prawnikach: "„przechylał się przez kratkę obrończą efektownie, niby szepcząc obniżał głos, lecz nagle, w miejscach, które uważał za stanowcze, wybuchał głosem silnym, tubalnym i uderzał pięścią o krawędź trybuny, tak że sędziowie, ukołysani chwilowo liryką wykładu, nerwowo poruszali się na krzesłach kurulnych, ilekroć obrońca takim nadzwyczajnym środkiem przyzywał ich uwagę do porządku [...] Widząc przechylającą się szalę zwycięstwa na stronę przeciwnika, usiłował przekonać sędziów o słuszności swej sprawy. Podnosił wówczas obie ręce do góry, zaciskał pięści, szamotał się całym korpusem wyrzucając z piersi tony rozpaczliwe, wzywające sędziów do ratunku”".

</doc>
<doc id="1064859" url="https://pl.wikipedia.org/wiki?curid=1064859" title="Paweł Jengałyczew">
Paweł Jengałyczew

Paweł Nikołajewicz Jengałyczew (ros. Павел Николаевич Енгалычев, ur. 25 marca 1864, zm. 12 sierpnia 1944 w Lozannie) – rosyjski generał, ostatni generał-gubernator warszawski i głównodowodzący wojsk Warszawskiego Okręgu Wojskowego od 23 grudnia 1914 do lipca 1915 (formalnie do 1917), książę.
Życiorys.
Paweł Jengałyczew urodził się 25 marca 1864 roku, w rodzinie książęcej pochodzenia tatarskiego. Był synem Nikołaja Iwanowicza Jengałyczewa, który przed reformą uwłaszczeniową cesarza Aleksandra II dysponował majątkiem liczącym 45 675 dziesięcin ziemi, położonych na terenie guberni tambowskiej i niżnonowogrodzkiej. Pełnił różne funkcje w lokalnej administracji, był m.in. w latach 1875–1878 marszałkiem szlachty. Jego matka, hrabina Nadieżda Pawłowna Ignatjewa, była siostrą ministra i generała Nikołaja Ignatjewa. Paweł Jengałyczew służbę wojskową rozpoczął w 1881 roku. Wstąpił do Korpusu Paziów, który ukończył z wyróżnieniem w sierpniu 1883 roku, otrzymując pierwszą kategorię. W stopniu korneta otrzymał przydział do Pułku Kawalergardów Gwardii Jej Wysokości Marii Fiodorowny. W 1887 roku awansowany do stopnia porucznika. W 1889 roku został absolwentem Mikołajewskiej Akademii Sztabu Generalnego (ukończył ją z pierwszą kategorią). W marcu 1892 roku przeszedł do kwatery głównej jednostek gwardyjskich stacjonujących w Petersburgu (jako ober-oficer). Został też dowódcą szwadronu w Lejb-Gwardyjskim Pułku Ułanów Jej Wysokości Aleksandry Fiodorowny. W 1894 roku otrzymał awans na pułkownika, po czym skierowano go do Berlina w roli attaché wojskowego. W latach 1900–1901 był przedstawicielem armii rosyjskiej przy niemieckim korpusie ekspedycyjnym w Chinach, w czasie powstania bokserów. W 1902 roku wrócił do Rosji, gdzie otrzymał stanowisko dowódcy Lejb-Gwardyjskiego Pułku Huzarów Jego Wysokości. W 1905 roku awansowany do stopnia generała-majora został komendantem pałacowym ochrona cesarza Mikołaja II Romanowa i jego rodziny. Stanowisko to ułatwiło mu karierę, gdyż wkrótce stał się członkiem świty cesarskiej, fligiel-adiutantem monarchy, pozostając w dyspozycji Ministerstwa Dworu Cesarskiego. Na początku 1914 roku Jengałyczew otrzymał stopień generała-lejtnanta, a także został naczelnikiem Mikołajewskiej Akademii Sztabu Generalnego. Na tym stanowisku nie służył długo, gdyż w czasie I wojny światowej zajęcia zostały zawieszone, a Jengałyczew został mianowany szefem sztabu 6 Armii, odpowiedzialnej za obronę Piotrogrodu. Awansowany na generała-adiutanta 23 grudnia 1914 roku został powołany na stanowisko generała-gubernatora warszawskiego i głównodowodzącego wojsk Warszawskiego Okręgu Wojskowego. Do Warszawy przybył w styczniu 1915 roku. Wobec sytuacji wojennej jaka powstała w Warszawie miasto było zmuszone objąć opieką przedmieścia. Jengałyczew, wiosną 1915 r. polecił władzom miejskim opracowanie planu regulacyjnego terenów podmiejskich, czemu poprzednio władze carskie się sprzeciwiały. Po wkroczeniu Niemców było to bezpośrednią podstawą przyłączenia przedmieść do Warszawy w 1916 r. Nieprzychylnie nastawiony do Polaków, utrudniał formowanie w ramach armii carskiej polskiego Legionu Puławskiego. 
Pod naporem wojsk niemieckich, w lipcu 1915 roku, zmuszony był opuścić Warszawę. Mimo utraty przez Imperium Rosyjskie ziem Kraju Nadwiślańskiego w 1915 roku, Jengałyczew formalnie pozostał na swym stanowisku do rewolucji lutowej w 1917 roku (lub do 4 kwietnia 1917 roku). Po upadku monarchii oddał się do dyspozycji Sztabu Generalnego, ale nie otrzymał przydziału, pozostając w rezerwie Kijowskiego Okręgu Wojskowego. 19 lipca 1917 roku na własną prośbę odszedł ze służby wojskowej, z pensją i prawem noszenia munduru. W 1918 roku mieszkał w Kisłowodzku, a w 1919 roku w Jekaterynodarze. Wspierał ruch Białych, a po ich klęsce w wojnie domowej, emigrował na zachód. Zmarł 12 sierpnia 1944 roku w szwajcarskiej Lozannie. 
Książę Paweł Jangałyczew żonaty był z Margaritą Aleksiejewną Stenbock-Fermor, damą dworu cesarzowej Aleksandry Fiodorownej, córką Aleksieja Stenbock-Fermora. Miał z nią córkę Margaritę, ur. 16 kwietnia 1901 w Berlinie, zm. 16 grudnia 1976 w Rzymie.

</doc>
<doc id="1064862" url="https://pl.wikipedia.org/wiki?curid=1064862" title="KS-172 (pocisk rakietowy)">
KS-172 (pocisk rakietowy)



</doc>
<doc id="1064863" url="https://pl.wikipedia.org/wiki?curid=1064863" title="Mikojan K-10">
Mikojan K-10



</doc>
<doc id="1064864" url="https://pl.wikipedia.org/wiki?curid=1064864" title="Kameleon grzebieniasty">
Kameleon grzebieniasty

Kameleon grzebieniasty ("Chamaeleo cristatus" lub "Trioceros cristatus") – gatunek jaszczurki z rodziny kameleonowatych.
Występowanie.
Kameleon grzebieniasty żyje w zachodniej Afryce w Kamerunie, Nigerii, Gwinei Równikowej, Gabonie, Republice Środkowoafrykańskiej, Zairze i na wyspie Fernando Po. 
Opis.
Kameleon grzebieniasty osiąga długość ciała dochodzącą do 20 cm. Jaszczurki te są ubarwione na szmaragdowozielono, natomiast ich podgardle jest żółto-czerwone lub czerwone. Te kameleony charakteryzują się wysokim, silnym, ząbkowanym fałdem skórnym, który zdobi grzbiet oraz przednią część ogona kameleona.

</doc>
<doc id="1064865" url="https://pl.wikipedia.org/wiki?curid=1064865" title="Darnózseli">
Darnózseli

Darnózseli – wieś i gmina w północno-zachodniej części Węgier, w pobliżu miasta Mosonmagyaróvár.
Miejscowość leży na obszarze Małej Niziny Węgierskiej, w pobliżu granicy słowackiej i austriackiej. Administracyjnie należy do powiatu Mosonmagyaróvár, wchodzącego w skład komitatu Győr-Moson-Sopron.
Gmina Darnózseli liczy 1588 mieszkańców (2009) i zajmuje obszar 19,61 km².

</doc>
<doc id="1064866" url="https://pl.wikipedia.org/wiki?curid=1064866" title="Mołnija Ch-29">
Mołnija Ch-29



</doc>
<doc id="1064868" url="https://pl.wikipedia.org/wiki?curid=1064868" title="Chamaeleo cristatus">
Chamaeleo cristatus



</doc>
<doc id="1064869" url="https://pl.wikipedia.org/wiki?curid=1064869" title="Romano Amerio">
Romano Amerio

Romano Amerio (ur. 1905 w Lugano, zm. 1997) – szwajcarsko-włoski teolog, filolog i filozof, tradycjonalista katolicki. 
Życiorys.
Studiował na uniwersytecie katolickim w Mediolanie. Tutaj w 1927 obronił doktorat z filozofii nt. Tomasza Campanelli. Jego mistrzem był założyciel mediolańskiej uczelni – o. Agostino Gemelli. W latach 1928-70 wykładał w Lugnano filozofię i filologię klasyczną. Otrzymał tytuł honorowego obywatela rodzinnego miasta.
Autor „Iota unum. Analiza zmian w Kościele katolickim w XX wieku”. Opracowywał edycje krytyczne dzieł Rosminiego, Manzoniego, Campanelli.
Był konsultantem biskupa Lugnano, JE Jeliminiego, podczas obrad Soboru Watykańskiego II, brał udział w pracach Centralnej Komisji Przygotowawczej Soboru.

</doc>
<doc id="1064870" url="https://pl.wikipedia.org/wiki?curid=1064870" title="Malužiná (potok)">
Malužiná (potok)

Malužiná – potok górski (rzeka IV rzędu) na słowackim Liptowie, prawostronny dopływ Bocy. Długość to 11 km. 
Źródła znajdują się w Tatrach Niżnych (Kráľovohoľskie Tatry) na wysokości około 1200 m n.p.m. Płynie przeważnie w kierunku północno-zachodnim. Zbiera wody dwóch potoków – jednego wpływającego do niej z lewej strony i jednego z prawej. Wpada do Bocy na wysokości około 738 m n.p.m.

</doc>
<doc id="1064872" url="https://pl.wikipedia.org/wiki?curid=1064872" title="Problem milenijny">
Problem milenijny



</doc>
<doc id="1064874" url="https://pl.wikipedia.org/wiki?curid=1064874" title="Dunakiliti">
Dunakiliti

Dunakiliti – wieś i gmina w północno-zachodniej części Węgier, w pobliżu miasta Mosonmagyaróvár. Gmina liczy 1861 mieszkańców (styczeń 2011) i zajmuje obszar 33,63 km².
Położenie.
Miejscowość leży na obszarze Małej Niziny Węgierskiej, w pobliżu granicy słowackiej i austriackiej. Administracyjnie należy do powiatu Mosonmagyaróvár, wchodzącego w skład komitatu Győr-Moson-Sopron.

</doc>
<doc id="1064876" url="https://pl.wikipedia.org/wiki?curid=1064876" title="Zwiezda Ch-23">
Zwiezda Ch-23



</doc>
<doc id="1064877" url="https://pl.wikipedia.org/wiki?curid=1064877" title="Zwiezda Ch-25">
Zwiezda Ch-25



</doc>
<doc id="1064879" url="https://pl.wikipedia.org/wiki?curid=1064879" title="Zwiezda Ch-25M">
Zwiezda Ch-25M



</doc>
<doc id="1064880" url="https://pl.wikipedia.org/wiki?curid=1064880" title="Dunaremete">
Dunaremete

Dunaremete – wieś i gmina w północno-zachodniej części Węgier, w pobliżu miasta Mosonmagyaróvár.
Miejscowość leży na obszarze Małej Niziny Węgierskiej, w pobliżu granicy słowackiej i austriackiej. Administracyjnie należy do powiatu Mosonmagyaróvár, wchodzącego w skład komitatu Győr-Moson-Sopron.
Gmina Dunaremete liczy 246 mieszkańców (2009) i zajmuje obszar 4,36 km².

</doc>
<doc id="1064881" url="https://pl.wikipedia.org/wiki?curid=1064881" title="Zwiezda Ch-27">
Zwiezda Ch-27



</doc>
<doc id="1064882" url="https://pl.wikipedia.org/wiki?curid=1064882" title="Wolfsberg (Karyntia)">
Wolfsberg (Karyntia)

Wolfsberg (słoweń. "Volšperk") – miasto powiatowe w Austrii, w kraju związkowym Karyntia, siedziba powiatu Wolfsberg. Leży nad rzeką Lavant. Około 25,3 tys. mieszkańców.
W mieście rozwinął się przemysł obuwniczy, metalowy oraz odzieżowy.
Zabytki.
Warte zobaczenia są kamienice na starym mieście. Pochodzą głównie z XVI i XVII wieku.
W mieście znajduje się zamek pochodzący z 1178. Był wielokrotnie modernizowany i przebudowywany. W 1846 hrabia Hugo I Henckel von Donnersmarck odnowił zabytkowy budynek wg projektu
Wiedeńskiego architekta Johanna Romano. Zamek ten przebudował również August Schwendenwein w stylu gotyckim. Dziś wykorzystywany jest jako centrum kultury w którym odbywają się wystawy.
Jednym z najstarszych i najważniejszych zabytków architektonicznych miasta jest kościół parafialny św. Markusa.
Jednym z ważniejszych obiektów sakralnych w mieście jest kaplica św. Anny. Należy ona do cechu piekarzy, dlatego nazywana jest kaplicą piekarzy (ang. Baker Chapel).
Sport.
W mieście funkcjonuje klub piłkarski Wolfsberger AC grający na najwyższym poziomie rozgrywkowym w Austrii. Dzięki bliskości gór w mieście prężnie rozwijają się też sporty zimowe.
Współpraca.
Miejscowości partnerskie:

</doc>
<doc id="1064884" url="https://pl.wikipedia.org/wiki?curid=1064884" title="Zwiezda Ch-66">
Zwiezda Ch-66



</doc>
<doc id="1064885" url="https://pl.wikipedia.org/wiki?curid=1064885" title="Lustenau">
Lustenau

Lustenau – gmina targowa w Austrii, w kraju związkowym Vorarlberg, w powiecie Dornbirn. Liczy 21894 mieszkańców (1 stycznia 2015).

</doc>
<doc id="1064886" url="https://pl.wikipedia.org/wiki?curid=1064886" title="Dekoncentracja władzy">
Dekoncentracja władzy



</doc>
<doc id="1064887" url="https://pl.wikipedia.org/wiki?curid=1064887" title="Dunasziget">
Dunasziget

Dunasziget – wieś i gmina w północno-zachodniej części Węgier, w pobliżu miasta Mosonmagyaróvár.
Miejscowość leży na obszarze Małej Niziny Węgierskiej, w pobliżu granicy słowackiej i austriackiej. Administracyjnie należy do powiatu Mosonmagyaróvár, wchodzącego w skład komitatu Győr-Moson-Sopron.
Gmina Dunasziget liczy 1449 mieszkańców (2009) i zajmuje obszar 35,9 km².

</doc>
<doc id="1064891" url="https://pl.wikipedia.org/wiki?curid=1064891" title="Feketeerdő">
Feketeerdő

Feketeerdő – wieś i gmina w północno-zachodniej części Węgier, w pobliżu miasta Mosonmagyaróvár.Miejscowość leży na obszarze Małej Niziny Węgierskiej, w pobliżu granicy słowackiej i austriackiej. Administracyjnie należy do powiatu Mosonmagyaróvár, wchodzącego w skład komitatu Győr-Moson-Sopron.
Gmina Feketeerdő liczy 497 mieszkańców (2009) i zajmuje obszar 6,74 km².

</doc>
<doc id="1064895" url="https://pl.wikipedia.org/wiki?curid=1064895" title="John Carteret">
John Carteret

John Carteret, 2. hrabia Granville, 7. senior wyspy Sark KG (ur. 22 kwietnia 1690, zm. 22 stycznia 1763 w Londynie) – brytyjski polityk i dyplomata, znany najbardziej jako "lord Carteret". Jego ojcem był George Carteret, 1. baron Carteret, matką zaś Grace Granville, córka 1. hrabiego Bath. Jednym z przodków Johna Cartereta był admirał Sir Richard Grenville. John nosił tytuł "Seigneur of Sark" w latach 1715–1720, w 1720 r. sprzedał swe uprawnienia. Był też bajlifem innej wyspy Normandzkiej, Jersey, od roku 1715.
Rodzina.
Baronowie Carteret od wieków zamieszkiwali wyspy Normandzkie i byli normańskiego pochodzenia. John Carteret uczył się w Westminster School oraz w Christ Church na Uniwersytecie Oksfordzkim. Jonathan Swift wyraził się o nim, że "przyswoił sobie więcej łaciny i greki niż kiedykolwiek przedtem ktoś z jego klasy społecznej" ("with a singularity scarce to be justified he carried away more Greek, Latin and philosophy than properly became a person of his rank"). Carteret znał również wiele języków współczesnych, zwłaszcza niemiecki, co dało mu pozycję pupila króla Jerzego. Jerzy I Hanowerski, który nie władał angielszczyzną, bardzo sobie cenił tę zdolność Cartereta, tym bardziej, że znajomość języka niemieckiego w ówczesnej Anglii była rzadka. Harte, autor "Life of Gustavus Adolphus", dziękował za pomoc Cartereta w sprawach dotyczących zawiłości niemczyzny.
Małżeństwo.
17 października 1710 r. Carteret poślubił w Longleat lady Frances Worsley, wnuczkę pierwszego wicehrabiego Weymouth. 25 maja 1711 r. zasiadł w Izbie Lordów. Choć większość jego rodu była jakobitami, Carteret był stronnikiem Hanowerczyków. Miał przyjaciół wśród Wigów (James Stanhope, 1. hrabia Stanhope, Charles Spencer, 3. hrabia Sunderland), i brał udział w unieszkodliwieniu torysowskiego spisku, który przygotowywał Henry St John, 1. wicehrabia Bolingbroke, a w 1715 r. poparł "Septennial Act".
Dyplomata.
W roku 1719 Carteret został brytyjskim ambasadorem w Szwecji. Usiłował ochronić ten kraj przed Rosjanami. Jego sekretarzem w Sztokholmie był William Finch, późniejszy ambasador brytyjski w Sztokholmie. Podczas misji tej nabył wiele rozeznania w sprawach niemieckich. Utrzymywał korespondencję z królową Szwecji Ulryką Eleonorą, królem Danii Fryderykiem IV oraz królem Prus Fryderykiem Wilhelmem I, lecz nie radził sobie z intrygami w Londynie. Choć zyskał wiele władzy wraz z nominacją na stanowisko ministra południowego departamentu w 1721 r., padł szybko ofiarą intryg, jakie przygotowywali lord Townshend i Robert Walpole.
Niechęć Walpole’a.
Walpole uważał wpływ Cartereta na króla za niebezpieczny dla siebie, więc wysłał go do Irlandii, jako jej nowego Lorda Namiestnika. Carteret wylądował w Dublinie 23 października 1724 r. i pozostał tam do roku 1730. Musiał zwalczać zamieszanie, jakie powstało wokół tzw. patentu Wooda i Swiftowskich "Draper's Letters". Carteret, który zaprzyjaźnił się ze Swiftem, częstym gościem w jego domu, umiał pogodzić interesy lokalne z londyńskimi, czym zdobył sobie szacunek i sympatię.
Ameryki.
Carteret odziedziczył 1/8 udziałów w kolonii (prowincji) Karolina. W latach 1727–1728 John dowiedział się, że pozostali udziałowcy mają zamiar odsprzedać udziały koronie. Carteret jako jedyny nie zgodził się odsprzedać udziałów w 1729 r. i w roku 1730 wycofał się z rządu, by zachować udział. Jego ziemie leżały blisko stanu Wirginia w dzisiejszym stanie Karolina Północna i znane były potem jako "Granville District". Ród posiadał je aż do śmierci syna Johna, Roberta, w roku 1776. Po rewolucji amerykańskiej spadkobiercy Roberta otrzymali rekompensatę pieniężną.
Powrót do Anglii.
Przez kilka miesięcy roku 1742 był brytyjskim ambasadorem w Holandii.
Królowa Karolina z Ansbachu unikała Cartereta, ponieważ Walpole czynił mu złą u niej reklamę i z tego powodu, mimo sympatii króla, Carteret aż do upadku Walpole’a w roku 1742 mógł być tylko szefem opozycji w Izbie Lordów. By zjednać sobie królową, miłośniczkę literatury, pokrył koszty pierwszego rzetelnego tłumaczenia "Don Kichota" i zaangażował się w organizowanie Foundling Hospital, dał się jednak wciągnąć w skierowane przeciw rodzicom intrygi Fryderyka, księcia Walii, wobec czego królowa stwierdziła, że "Bolingbroke i Carteret to dwaj najbardziej bezwartościowi i szkodliwi ludzie w kraju" ("the two most worthless men of parts in the country").
Carteret, podobnie jak znaczna część społeczeństwa, nawoływał do wypowiedzenia wojny Hiszpanom (1739), a potem Francji (1741), by wesprzeć Austrię. W roku 1742 został ministrem północnego departamentu, a w roku 1743 był obecny u boku króla Jerzego II podczas bitwy pod Dettingen (27 czerwca). Urząd ministra pełnił do listopada 1744 r.
Carteret namówił Marię Teresę i Fryderyka Wielkiego do zgody, lecz musiał walczyć o wpływy ze spadkobiercami Walpole’a – braćmi Pelham. Współpracujący z nimi William Pitt nazywał Cartereta "jedynym brytyjskim ministrem, który wyrzekł się swego narodu" ("an execrable, a sole minister who had renounced the British nation"), lecz w kilka lat później zaadaptował metody Cartereta dla siebie.
Hrabia Granville.
Gdy zmarła jego matka 18 października 1744, Carteret został hrabią Granville. Jego pierwsza żona zmarła rok wcześniej w Aschaffenburgu, a w kwietniu 1744 r. poślubił lady Sophię Fermor, córkę Lorda Pomfret, ówczesną ikonę mody, młodszą od jego córek. Horace Walpole, syn Roberta Walpole’a, wielokrotnie wyszydzał związek "starego Kichota i pięknej Sophie" ("The nuptials of our great Quixote and the fair Sophia"). Druga żona zmarła w roku 1745, pozostawiając córkę Zofię (Sophia), której mężem został potem William Petty, 2. hrabia Shelburne.
W lutym 1746 r. niemal zgodził się na współpracę z braćmi Pelham, lecz zrezygnował z proponowanego stanowiska ministra po 48 godzinach. W czerwcu 1751 r. został Lordem Przewodniczącym Rady, nadal ciesząc się zaufaniem króla. W roku 1756 książę Newcastle chciał go wystawić przeciw Pittowi jako kandydata na premiera, lecz Carteret, wiedząc o kłopotach Pelhamów z Pittem, wsparł tego ostatniego. W październiku 1761 r. odwołał się do opinii większości w Izbie, gdy Pitt chciał natychmiastowego wypowiedzenia wojny Hiszpanom, podpisującym "Pakt Familijny" z Francją.
Zmarł w swym domu przy Arlington Street w Londynie 22 stycznia 1763 r. Tytuł hrabiego Granville przeszedł na jego syna Roberta, który zmarł bezpotomnie w 1776.

</doc>
<doc id="1064896" url="https://pl.wikipedia.org/wiki?curid=1064896" title="Halászi">
Halászi

Halászi – wieś i gmina w północno-zachodniej części Węgier, w pobliżu miasta Mosonmagyaróvár. Gmina liczy 2939 mieszkańców (styczeń 2011) i zajmuje obszar 36,45 km².
Położenie.
Miejscowość leży na obszarze Małej Niziny Węgierskiej, w pobliżu granicy słowackiej i austriackiej. Administracyjnie należy do powiatu Mosonmagyaróvár, wchodzącego w skład komitatu Győr-Moson-Sopron.

</doc>
<doc id="1064897" url="https://pl.wikipedia.org/wiki?curid=1064897" title="Traiskirchen">
Traiskirchen

Traiskirchen – miasto w Austrii, w kraju związkowym Dolna Austria, w powiecie Baden. Liczy 17 634 mieszkańców (1 stycznia 2014). Ośrodek dla imigrantów Bundesbetreuungsstelle Ost, w którym mieszkali Polacy po wprowadzeniu stanu wojennego w kraju.

</doc>
<doc id="1064899" url="https://pl.wikipedia.org/wiki?curid=1064899" title="Perchtoldsdorf">
Perchtoldsdorf

Pertcholsdorf – gmina targowa w Austrii, w kraju związkowym Dolna Austria, w powiecie Mödling. leży na południe od Wiednia. Liczy 14 754 mieszkańców (1 stycznia 2014). Potocznie nazywana "Petersdorf" lub "P’dorf".
Współpraca.
Miejscowość partnerska:

</doc>
<doc id="1064900" url="https://pl.wikipedia.org/wiki?curid=1064900" title="Karol hr. Lambert">
Karol hr. Lambert



</doc>
<doc id="1064904" url="https://pl.wikipedia.org/wiki?curid=1064904" title="Telfs">
Telfs

Telfs – gmina targowa w Austrii, w kraju związkowym Tyrol, w powiecie Innsbruck-Land. Liczy 15224 mieszkańców (1 stycznia 2015).
Współpraca.
Miejscowości partnerskie:

</doc>
<doc id="1064911" url="https://pl.wikipedia.org/wiki?curid=1064911" title="Hédervár">
Hédervár

Hédervár – wieś i gmina w północno-zachodniej części Węgier, w pobliżu miasta Mosonmagyaróvár. Miejscowość leży na obszarze Małej Niziny Węgierskiej, w pobliżu granicy słowackiej i austriackiej. Administracyjnie należy do powiatu Mosonmagyaróvár, wchodzącego w skład komitatu Győr-Moson-Sopron.
Gmina Hédervár liczy 1147 mieszkańców (2009) i zajmuje obszar 14,28 km².

</doc>
<doc id="1064912" url="https://pl.wikipedia.org/wiki?curid=1064912" title="Feldkirchen in Kärnten">
Feldkirchen in Kärnten

Feldkirchen in Kärnten (słoweń. "Trg") – miasto powiatowe w Austrii, w kraju związkowym Karyntia, siedziba powiatu Feldkirchen. Leży nad rzeką Glan. Liczy 14269 mieszkańców (1 stycznia 2015). 
W mieście znajduje się stacja kolejowa Feldkirchen (Kärnten).
Współpraca.
Miejscowości partnerskie:

</doc>
<doc id="1064913" url="https://pl.wikipedia.org/wiki?curid=1064913" title="R-23 (pocisk rakietowy)">
R-23 (pocisk rakietowy)



</doc>
<doc id="1064914" url="https://pl.wikipedia.org/wiki?curid=1064914" title="R-27 (pocisk rakietowy)">
R-27 (pocisk rakietowy)



</doc>
<doc id="1064916" url="https://pl.wikipedia.org/wiki?curid=1064916" title="Tulln an der Donau">
Tulln an der Donau

Tulln an der Donau – miasto powiatowe w Austrii, w kraju związkowym Dolna Austria, siedziba powiatu Tulln, leży nad Dunajem. Liczy 15 582 mieszkańców (1 stycznia 2014). 
Współpraca.
Miejscowość partnerska:

</doc>
<doc id="1064917" url="https://pl.wikipedia.org/wiki?curid=1064917" title="R-33 (pocisk rakietowy)">
R-33 (pocisk rakietowy)



</doc>
<doc id="1064918" url="https://pl.wikipedia.org/wiki?curid=1064918" title="R-37 (pocisk rakietowy)">
R-37 (pocisk rakietowy)



</doc>
<doc id="1064919" url="https://pl.wikipedia.org/wiki?curid=1064919" title="R-60 (pocisk rakietowy)">
R-60 (pocisk rakietowy)



</doc>
<doc id="1064920" url="https://pl.wikipedia.org/wiki?curid=1064920" title="R-73 (pocisk rakietowy)">
R-73 (pocisk rakietowy)



</doc>
<doc id="1064921" url="https://pl.wikipedia.org/wiki?curid=1064921" title="Hegyeshalom">
Hegyeshalom

Hegyeshalom () – wieś i gmina w północno-zachodniej części Węgier, w pobliżu miasta Mosonmagyaróvár. Gmina Hegyeshalom liczy 3489 mieszkańców (styczeń 2011) i zajmuje obszar 52,66 km².
Położenie.
Miejscowość leży na obszarze Małej Niziny Węgierskiej, w pobliżu granicy słowackiej i austriackiej. Administracyjnie należy do powiatu Mosonmagyaróvár, wchodzącego w skład komitatu Győr-Moson-Sopron.

</doc>
<doc id="1064922" url="https://pl.wikipedia.org/wiki?curid=1064922" title="R-77 (pocisk rakietowy)">
R-77 (pocisk rakietowy)



</doc>
<doc id="1064923" url="https://pl.wikipedia.org/wiki?curid=1064923" title="Sankt Veit an der Glan">
Sankt Veit an der Glan

Sankt Veit an der Glan, St. Veit an der Glan, Sankt Veit, St. Veit (słoweń. "Šentvid ob Glini") – miasto powiatowe w Austrii, w kraju związkowym Karyntia, siedziba powiatu Sankt Veit an der Glan. Według danych Austriackiego Urzędu Statystycznego liczyło 12554 mieszkańców (1 stycznia 2015).
Współpraca.
Miejscowość partnerska:

</doc>
<doc id="1064924" url="https://pl.wikipedia.org/wiki?curid=1064924" title="Raduga Ch-22">
Raduga Ch-22



</doc>
<doc id="1064925" url="https://pl.wikipedia.org/wiki?curid=1064925" title="Raduga Ch-28">
Raduga Ch-28



</doc>
<doc id="1064928" url="https://pl.wikipedia.org/wiki?curid=1064928" title="Raduga KSR-5">
Raduga KSR-5



</doc>
<doc id="1064929" url="https://pl.wikipedia.org/wiki?curid=1064929" title="Hard (Vorarlberg)">
Hard (Vorarlberg)

Hard – gmina targowa w Austrii, w kraju związkowym Vorarlberg, w powiecie Bregencja. Leży nad Jeziorem Bodeńskim, przy ujściu Renu. Liczy 12990 mieszkańców (1 stycznia 2015).

</doc>
<doc id="1064930" url="https://pl.wikipedia.org/wiki?curid=1064930" title="Jánossomorja">
Jánossomorja

Jánossomorja – miasto i gmina w północno-zachodniej części Węgier, w pobliżu miasta Mosonmagyaróvár. Gmina Jánossomorja liczy 5872 mieszkańców (styczeń 2011) i zajmuje obszar 148,96 km².
Położenie.
Miejscowość leży na obszarze Małej Niziny Węgierskiej, w pobliżu granicy słowackiej i austriackiej. Administracyjnie należy do powiatu Mosonmagyaróvár, wchodzącego w skład komitatu Győr-Moson-Sopron.

</doc>
<doc id="1064931" url="https://pl.wikipedia.org/wiki?curid=1064931" title="Vöcklabruck">
Vöcklabruck

Vöcklabruck – miasto powiatowe w Austrii, w kraju związkowym Górna Austria, siedziba powiatu Vöcklabruck. Liczy 11962 mieszkańców. 
Transport.
W mieście znajduje się stacja kolejowa na głównej linii kolejowej Westbahn, łączącej Wiedeń z Salzburgiem. W Vöcklabruck rozpoczyna się również linia kolejowa Vöcklabruck – Kammer-Schörfling.
Współpraca.
Miejscowości partnerskie:

</doc>
<doc id="1064934" url="https://pl.wikipedia.org/wiki?curid=1064934" title="Waidhofen an der Ybbs">
Waidhofen an der Ybbs

Waidhofen an der Ybbs – miasto statutarne w Austrii, w kraju związkowym Dolna Austria. Liczy 11,34 tys. mieszkańców (1 stycznia 2014).
Współpraca.
Miejscowości partnerskie:

</doc>
<doc id="1064935" url="https://pl.wikipedia.org/wiki?curid=1064935" title="Károlyháza">
Károlyháza

Károlyháza – wieś i gmina w północno-zachodniej części Węgier, w pobliżu miasta Mosonmagyaróvár. Miejscowość leży na obszarze Małej Niziny Węgierskiej, w pobliżu granicy słowackiej i austriackiej. Administracyjnie należy do powiatu Mosonmagyaróvár, wchodzącego w skład komitatu Győr-Moson-Sopron.
Gmina Károlyháza liczy 682 mieszkańców (2009) i zajmuje obszar 11,25 km².

</doc>
<doc id="1064936" url="https://pl.wikipedia.org/wiki?curid=1064936" title="Prawo europejskie">
Prawo europejskie

Prawo europejskie – prawo charakterystyczne dla kontynentu europejskiego, powstałe w Europie i wiążące wszystkich uczestników stosunków międzynarodowych w Europie. 
Akty prawne.
Do prawa europejskiego należą akty prawne powstałe w ramach Organizacji Bezpieczeństwa i Współpracy w Europie oraz w ramach Rady Europy, gdyż tylko one skupiają i są otwarte na wszystkie państwa europejskie (wyjątek: Białoruś - brak członkostwa w RE, Stolica Apostolska - specyficzny uczestnik stosunków międzynarodowych, co do zasady nie jest stroną porozumień międzypaństwowych, posiada status obserwatora przy organizacjach międzynarodowych, nie powinna być mylona z Watykanem, z którym to łączy go unia personalna i funkcjonalna. Przy takim definiowaniu "prawa europejskiego" najważniejszymi jego źródłami będą:
Wszystkie państwa Europy są także członkami ONZ, lecz ze względu na swój globalny zasięg nie powinno utożsamiać się prawa europejskiego z aktami prawa powstałymi w ramach ONZ. Wyjątkiem może być Europejska Komisja Gospodarcza.
W przeszłości mianem prawa europejskiego mogłyby być określane konferencje po wojnach angażujących większość państw kontynentu. Doprowadzały one do wytworzenia się balansu między państwami Europy, ustalały zasady współpracy międzynarodowej i określały charakter stosunków międzynarodowych na wiele lat:
Negacja zasadności stosowania pojęcia "prawo europejskie".
Termin "prawo europejskie" jest negowany ze względu na:
Błędy.
W literaturze, instytucjach i urzędach niesłusznie utożsamia się prawo europejskie z prawem wspólnotowym oraz z prawem unijnym, często używając tych pojęć zamiennie na każdy akt prawny powstały w ramach EWWiS, EWG, EWEA, WE i UE. Jednym z pierwszych Polaków, który podniósł kwestię mylnego utożsamiania prawa europejskiego z prawem wspólnotowym oraz odróżniania prawa wspólnotowego od prawa unijnego był Konstanty Adam Wojtaszczyk. Sprawa ta została także jasno zdefiniowana w pracach Jana Barcza.
Największa liczba prac naukowych używających określenia prawo europejskie względem prawa Unii Europejskiej powstało w latach 90. XX wieku. Po II wojnie światowej pojęcie "Europa" zaczęto utożsamiać z Europą Zachodnią. Standardy ekonomiczne, demokratyczne i polityczne wykształcone między państwami kapitalistycznymi, do których dążyły dawne tzw. demoludy, określane były właśnie jako "europejskie". Przez cały okres lat 90. i początek XXI wieku w powszechnym użyciu były sformułowania: „dążenie do Europy”, „europejskie standardy”, „prawa europejskie”, „europeizacja polskiego prawa”, „wchodzenie do Europy”. Same państwa Europy Zachodniej próbowały utożsamić to pojęcie ściśle ze Światem Zachodnim, a instytucje Wspólnot Europejskich wielokrotnie „zawłaszczały” przymiotnik "europejski" do własnych celów, nazw polityk i instytucji. Współczesnym przykładem takiego użycia wyrazu "Europa" jest nazwa „Traktat ustanawiający Konstytucję dla Europy”, co mogłoby sugerować, że dany traktat wiąże całą Europę, a nie tylko członków Unii Europejskiej.
Sektorowe prawo europejskie.
Na terenie Europy działa szereg organizacji, których stroną są państwa lub organizacje pozarządowe. Ich działania mają na celu wytworzenie jednolitego prawa sektorowego lub współpracę w określonej polityce. Po spełnieniu określonych wymagań otwarte są na innych członków. Przykłady sektorowych organizacji międzynarodowych na terenie Europy:
Na określanie wspólnych standardów oraz współpracy mają wpływ europejskie organizacje pozarządowe. Skupiają one krajowe ośrodki i poprzez wspólny dialog dążą do wytworzenia wspólnych podstaw działania. Decyzje w nich podjęte nie wiążą państwa bezpośrednio, stąd nie są s"ensu stricto" prawem. Usus jednak wskazuje, że posiadają realne środki nacisku na władze państwowe. Przykłady znaczących europejskich organizacji pozarządowych:

</doc>
<doc id="1064937" url="https://pl.wikipedia.org/wiki?curid=1064937" title="Wörgl">
Wörgl

Wörgl – miasto w Austrii, w kraju związkowym Tyrol, w powiecie Kufstein. Liczy 13048 mieszkańców.
Miasto zasłynęło dzięki eksperymentowi gospodarczemu przeprowadzonemu w latach trzydziestych XX wieku w czasie trwania głębokiego kryzysu, w wyniku którego wprowadzono nową walutę - pieniądz lokalny "(Freigeld)", dzięki któremu miasto osiągnęło dynamiczny rozwój. Eksperyment został przerwany 1 września 1933 roku w wyniku działania Austriackiego Banku Narodowego.

</doc>
<doc id="1064939" url="https://pl.wikipedia.org/wiki?curid=1064939" title="Rankweil">
Rankweil

Rankweil – gmina targowa w Austrii, w kraju związkowym Vorarlberg, w powiecie Feldkirch. Według Austriackiego Urzędu Statystycznego liczyła 11705 mieszkańców (1 stycznia 2015).

</doc>
<doc id="1064940" url="https://pl.wikipedia.org/wiki?curid=1064940" title="Kimle">
Kimle

Kimle – wieś i gmina w północno-zachodniej części Węgier, w pobliżu miasta Mosonmagyaróvár. Gmina liczy 2193 mieszkańców (styczeń 2011) i zajmuje obszar 37,27 km².
Położenie.
Miejscowość leży na obszarze Małej Niziny Węgierskiej, w pobliżu granicy słowackiej i austriackiej. Administracyjnie należy do powiatu Mosonmagyaróvár, wchodzącego w skład komitatu Győr-Moson-Sopron.

</doc>
<doc id="1064942" url="https://pl.wikipedia.org/wiki?curid=1064942" title="Völkermarkt">
Völkermarkt

Völkermarkt (słoweń. "Velikovec") – miasto powiatowe w Austrii, w kraju związkowym Karyntia, siedziba powiatu Völkermarkt. Liczy 10949 mieszkańców (1 stycznia 2015).

</doc>
<doc id="1064946" url="https://pl.wikipedia.org/wiki?curid=1064946" title="Kisbodak">
Kisbodak

Kisbodak – wieś i gmina w północno-zachodniej części Węgier, w pobliżu miasta Mosonmagyaróvár.
Miejscowość leży na obszarze Małej Niziny Węgierskiej, w pobliżu granicy słowackiej i austriackiej. Administracyjnie należy do powiatu Mosonmagyaróvár, wchodzącego w skład komitatu Győr-Moson-Sopron.
Gmina Kisbodak liczy 362 mieszkańców (2009) i zajmuje obszar 9,04 km².

</doc>
<doc id="1064947" url="https://pl.wikipedia.org/wiki?curid=1064947" title="Wals-Siezenheim">
Wals-Siezenheim

Wals-Siezenheim – gmina w Austrii, w kraju związkowym Salzburg, w powiecie Salzburg-Umgebung. Liczy 12791 mieszkańców (1 stycznia 2015), dlatego jest nazywana największą wsią Austrii.

</doc>
<doc id="1064950" url="https://pl.wikipedia.org/wiki?curid=1064950" title="Gadżet">
Gadżet

Gadżet (ang. fr. "gadget") – przyrząd, urządzenie; niewielki przedmiot, czasem niepełniący funkcji użytkowej. Gadżetami mogą być reklamówki, figurki, podstawki, przyciski do papieru, długopisy, breloczki, itp. Gadżet oznacza również nowe urządzenie techniczne o kwestionowanej funkcjonalności lub użyteczności. W "Prywatnym leksykonie współczesnej polszczyzny" występuje określenie "durnostojki".
Etymologia tego słowa jest niepewna. Być może pochodzi ono od francuskiego wyrazu "gâchette", oznaczającego część mechanizmu zamka lub broni palnej. Najwcześniejsze znane wystąpienia słowa "gadget" w języku angielskim pochodzą z wieku XIX w. i odnoszą się do metalowego chwytaka, używanego przy produkcji szklanych naczyń. Pod koniec XIX w. wyraz ten zaczął być używany w ogólnym sensie "przydatne urządzenie". Używany był też w slangu marynarskim na określenie dowolnego przedmiotu, którego nazwy mówiący akurat nie pamiętał.
Gadżety mogą być wykorzystywane przez firmy lub instytucje w celach promocyjnych i reklamowych.

</doc>
<doc id="1064953" url="https://pl.wikipedia.org/wiki?curid=1064953" title="Triada Addisa">
Triada Addisa

Triada Addisa – triada objawów, występujących w przebiegu ostrego kłębuszkowego zapalenia nerek, na które składają się:

</doc>
<doc id="1064955" url="https://pl.wikipedia.org/wiki?curid=1064955" title="Mistelbach (Dolna Austria)">
Mistelbach (Dolna Austria)

Mistelbach, Mistelbach an der Zaya – miasto powiatowe w Austrii, w kraju związkowym Dolna Austria, siedziba powiatu Mistelbach, nad rzeką Zaya. Liczy 11 136 mieszkańców (1 stycznia 2014).
Współpraca.
Miejscowości partnerskie:

</doc>
<doc id="1064957" url="https://pl.wikipedia.org/wiki?curid=1064957" title="Hieronim Wierzyński">
Hieronim Wierzyński

Hieronim Wierzyński, właśc. Hieronim Wirstlein (nazwisko zmienione w 1913) (ur. 30 września 1884 w Krystynopolu (ówczesny pow. Sokal), zm. 1 kwietnia 1943 na Majdanku) – dziennikarz, publicysta, redaktor, działacz społeczny.
Życiorys.
Urodził się 30 września 1884 w Krystynopolu, w rodzinie Andrzeja Wirstlein-Wierzyńskiego (1853–1944) i Felicji z Dunin-Wąsowiczów (1852–1944). Brat Kazimierza. Dwukrotnie żonaty. Po raz pierwszy z Marią Ludwiną z d'Abancourt de Franqueville'ów (1886–1940), po raz drugi z Czesławą Zielińską (1897–1945). Był ojcem Stanisława, Karola (1910–1924) i Janiny Krusche (1914–1944). W 1904 ukończył Gimnazjum Ojców Jezuitów w Bąkowicach pod Chyrowem, następnie studiował filozofię na Uniwersytecie Lwowskim. Podczas studiów był działaczem Czytelni Akademickiej, należał też do Organizacji Młodzieży Narodowej i Związku Młodzieży Polskiej „Zet”. Pracował w lwowskim „Słowie Polskim”, pełniąc funkcję sekretarza redakcji. W czerwcu 1915 razem z całą redakcją „Słowa” przeniósł się do Kijowa, gdzie nawiązał współpracę z ukazującymi się tam polskimi czasopismami (m.in. „Przeglądem Polskim”). W 1918 opuścił Kijów i zamieszkał w Warszawie. Publikował artykuły w prasie endeckiej: „Gazecie Porannej Dwa Grosze”, „Gazecie Warszawskiej”, „ABC” i „Wieczorze Warszawskim”. Był zastępcą redaktora naczelnego w „Gońcu Warszawskim”. Przez wiele lat pełnił obowiązki prezesa Klubu Sprawozdawców Parlamentarnych oraz wiceprezesa Syndykatu Dziennikarzy (później Związku Dziennikarzy RP). Był korespondentem wojennym podczas zajmowania Pomorza przez Wojsko Polskie (styczeń–luty 1920) oraz marszu na Kijów (maj 1920), członkiem kwatery prasowej przy Naczelnym Dowództwie (lipiec–sierpień 1920). 
W czasie obrony Warszawy w 1939 uczestniczył w redagowaniu „Gazety Wspólnej”. Pod koniec października 1939 został aresztowany przez gestapo i przez 3 miesiące był więziony na Pawiaku. Podczas okupacji niemieckiej pracował w Radzie Głównej Opiekuńczej. Współpracował także z prasą podziemną, z ramienia Związku Dziennikarzy RP prowadził akcję pomocy dla dziennikarzy. Powtórnie aresztowano go 10 listopada 1942. Po dwóch miesiącach pobytu na Pawiaku, 17 stycznia 1943 wywieziono go do obozu na Majdanku, gdzie zginął. Jego symboliczny grób znajduje się na cmentarzu Powązkowskim w Warszawie (kwatera 150-2-16).

</doc>
<doc id="1064965" url="https://pl.wikipedia.org/wiki?curid=1064965" title="Personal Rapid Transit">
Personal Rapid Transit

Personal Rapid Transit – koncepcja energooszczędnego, zindywidualizowanego transportu miejskiego lub podmiejskiego. Powstała w oparciu o niewielkie elektryczne 2-3 osobowe pojazdy (sterowane komputerowo), dostępne na żądanie po wprowadzeniu adresu miejsca docelowego. Pojazdy poruszają się po specjalnie przygotowanych i zabezpieczonych trasach (naziemnych, podwyższonych lub podwieszonych), oddzielonych wielopoziomowo od tradycyjnych ulic, bez zatrzymywania się na pośrednich przystankach/stacjach.
Ruch kontrolowany jest komputerowo, a ilość pojazdów ograniczona, dzięki czemu nie ma możliwości wystąpienia zatłoczenia (korków) ani kolizji. Podróże odbywają się nieprzerwanie do miejsc przeznaczenia wybranych przez pasażerów. Nie istnieją rozkłady jazdy ani wyznaczone trasy przejazdów. Pasażer decyduje o czasie rozpoczęcia i miejscu zakończenia podróży. Komputer znajduje optymalną ścieżkę do miejsca przeznaczenia dla każdego pasażera unikając kolizji i utrzymując bezpieczne odległości pomiędzy pojazdami.
Do niedawna jedynym funkcjonującym pseudo-PRT (ponieważ jest to transport grupowy, z przystankami pośrednimi oraz stałymi trasami) był:
Aktualnie funkcjonującym systemem PRT jest także (brak przystanków pośrednich, możliwość wyboru przystanku docelowego):
Na świecie znanych jest wiele projektów osobistego transportu.
Najbardziej znane to:
W ostatnim czasie zostały zrealizowane jako prototyp lub pełnowymiarowy model demonstracyjny tylko 4 projekty (ULTra, VECTUS, COASTER i MISTER).

</doc>
<doc id="1064966" url="https://pl.wikipedia.org/wiki?curid=1064966" title="St. Johann im Pongau">
St. Johann im Pongau

Sankt Johann im Pongau, St. Johann im Pongau, Sankt Johann, St. Johann/Pg. (baw. "Seiger Håns", "Sénnig Håns") – miasto powiatowe w Austrii, w kraju związkowym Salzburg, siedziba powiatu St. Johann im Pongau. Liczy 10852 mieszkańców (1 stycznia 2015). W centrum miasta znajduje się stacja kolejowa, droga szybkiego ruchu oraz stadion żużlowy.

</doc>
<doc id="1064967" url="https://pl.wikipedia.org/wiki?curid=1064967" title="Transport layer security">
Transport layer security



</doc>
<doc id="1064970" url="https://pl.wikipedia.org/wiki?curid=1064970" title="Sankt Andrä (Karyntia)">
Sankt Andrä (Karyntia)

Sankt Andrä, St. Andrä (słoweń. "Šentandraž v Labotski dolini") – miasto w Austrii, w kraju związkowym Karyntia, w powiecie Wolfsberg. Liczy 10097 mieszkańców (1 stycznia 2015).

</doc>
<doc id="1064971" url="https://pl.wikipedia.org/wiki?curid=1064971" title="Socjalizm agrarny">
Socjalizm agrarny

Socjalizm agrarny - utopia społeczna głoszona w połowie XIX w. przez rewolucyjnych demokratów rosyjskich i polskich (Aleksander Hercen, Nikołaj Czernyszewski, Gromady Ludu Polskiego). Postulował stworzenie ustroju socjalistycznego, z pominięciem kapitalistycznej fazy rozwoju, w wyniku rewolucji agrarnej opartej na chłopstwie jako głównej sile rewolucyjnej.

</doc>
<doc id="1064973" url="https://pl.wikipedia.org/wiki?curid=1064973" title="Aleksandra Romanowa (1870–1891)">
Aleksandra Romanowa (1870–1891)

Aleksandra Gieorgijewna Romanowa (ur. 30 sierpnia 1870 w Korfu, zm. 24 września 1891 w Iljinskoje, koło Moskwy) – urodzona jako Aleksandra Grecka, księżniczka Grecji i Danii. Wielka księżna Rosji.
Życiorys.
Aleksandra była córką Jerzego I, króla Grecji, i jego żony, królowej Olgi, córki wielkiego księcia Konstantyna Mikołajewicza Romanowa.
Kiedy Aleksandra miała dziewiętnaście lat, wyszła za mąż za wielkiego księcia Pawła Aleksandrowicza Romanowa, ósmego dziecka i szóstego syna cara Aleksandra II i Marii Aleksandrownej, z domu księżniczki Hesji i Renu. Siostra Aleksandry – Maria Gieorgijewna poślubiła innego wielkiego księcia Jerzego Michajłowicza, a brat Mikołaj – wielką księżną Helenę Władimirownę.
Aleksandra i Paweł mieli dwójkę dzieci:
Śmierć.
W siódmym miesiącu ciąży, Aleksandra urodziła swojego syna Dimitra. Zmarła sześć dni po porodzie. Przedwczesny poród był spowodowany nieszczęśliwym wypadkiem – Aleksandra wywróciła się na łódce. Dwoje dzieci Aleksandry adoptował brat jej męża – Sergiusz Aleksandrowicz i jego żona – Elżbieta Fiodorowna.
Jej mąż zawarł później małżeństwo morganatyczne z Olgą Karnowicz, znaną potem jako "księżna Olga Walerianowna Paley".

</doc>
<doc id="1064974" url="https://pl.wikipedia.org/wiki?curid=1064974" title="Pochód przestępstwa">
Pochód przestępstwa



</doc>
<doc id="1064975" url="https://pl.wikipedia.org/wiki?curid=1064975" title="Kaplica biskupa Samuela Maciejowskiego na Wawelu">
Kaplica biskupa Samuela Maciejowskiego na Wawelu



</doc>
<doc id="1064978" url="https://pl.wikipedia.org/wiki?curid=1064978" title="Kim Director">
Kim Director

Kim Director (ur. 13 listopada 1974 w Miami) – amerykańska aktorka filmowa i telewizyjna. Głównie kojarzona z występem w horrorze Joego Berlingera "" (2000), będącym sequelem dreszczowca "Blair Witch Project" (1999), oraz z drugoplanowych ról w filmach Spike'a Lee: "Plan doskonały" (2006), "Ona mnie nienawidzi" (2004), "Wykiwani" (2000) i "Mordercze lato" (1999).

</doc>
<doc id="1064984" url="https://pl.wikipedia.org/wiki?curid=1064984" title="Septennial Act">
Septennial Act

Septennial Act – ustawa brytyjskiego parlamentu z 1715 roku, która przedłużała czas urzędowania wybranego parlamentu z dotychczasowych trzech do siedmiu lat. Wniosek popierali chcący ugruntowania swej przewagi w Izbach Wigowie.

</doc>
<doc id="1064985" url="https://pl.wikipedia.org/wiki?curid=1064985" title="Akt Genscher-Colombo">
Akt Genscher-Colombo

Akt Genscher-Colombo ang. "Genscher-Colombo Act" – propozycja ministrów RFN Hansa Dietricha Genschera i włoskiego Emilio Colombo. Przedłożony został w listopadzie 1981 r. Dokument zakładał ściślejsza integracje w ramach Europejskiej Współpracy Politycznej. Chcieli oni uczynić z Rady Europejskiej polityczny organ kierowniczy Wspólnot Europejskich. Akt przewidywał coraz silniejszą integrację europejską w szczególności na polu tworzenia unii gospodarczo- walutowej, zmierzającą do powstania Unii Europejskiej. Przyjęty został jako część "Uroczystej Deklaracji w sprawie Unii Europejskiej" uchwalonej 19 czerwca 1983 r. w Stuttgarcie przez Radę Europejską. W dokumencie tym m.in. podkreślono rolę Rady Europejskiej oraz wezwano do stworzenia unii gospodarczo-walutowej.
Echem "Aktu Genscher-Colombo" była inicjatywa Parlamentu Europejskiego, wyrażającą się rezolucją z 14 lutego 1984 roku, która zawierała projekt "Układu o ustanowieniu Unii Europejskiej". Stanowiła ona swego rodzaju konstytucję zjednoczonej Europy. "Akt Genscher-Colombo" występuje także jako tzw. "Akt Europejski".

</doc>
<doc id="1064986" url="https://pl.wikipedia.org/wiki?curid=1064986" title="Lébény">
Lébény

Lébény – miasto w północno-zachodniej części Węgier, w pobliżu miasta Mosonmagyaróvár.
Położenie.
Miejscowość leży na obszarze Małej Niziny Węgierskiej, w pobliżu granicy słowackiej i austriackiej. Administracyjnie należy do powiatu Mosonmagyaróvár, wchodzącego w skład komitatu Győr-Moson-Sopron. Gmina liczy 3179 mieszkańców (styczeń 2011) i zajmuje obszar 81,37 km².
Zabytki.
We wsi znajduje się zabytkowy rzymskokatolicki kościół z początku XIII wieku, zbudowany w stylu romańskim.

</doc>
<doc id="1064987" url="https://pl.wikipedia.org/wiki?curid=1064987" title="Ofiary stanu wojennego">
Ofiary stanu wojennego



</doc>
<doc id="1064988" url="https://pl.wikipedia.org/wiki?curid=1064988" title="Sant’Ivo alla Sapienza">
Sant’Ivo alla Sapienza

Kościół św. Iwona, wl. Chiesa di Sant’Ivo alla Sapienza – kościół w Rzymie (niedaleko Placu Navona) na dziedzińcu Palazzo della Sapienza ("Pałacu Mądrości"), gdzie znajduje się Uniwersytet Rzymski. Uznawany za czołowy przykład architektury barokowej w Rzymie. Wybudowany w latach 1642–1660 przez Francesca Borrominiego.
Architektura.
Kościół jest nieduży, kształt rzutu jest wynikiem nałożenia się na siebie dwóch trójkątów równobocznych, co daje w efekcie w środku sześciokąt.
Zamyka wydłużony, prostokątny plac, otoczony arkadowymi loggiami. Gwałtownie wygięty, wklęsły łuk fasady, wysoki bęben kopuły z wielkim oknem, smukła latarnia nad kopułą o bogatych zdobieniach rzeźbiarskich. Plan kościoła jest w kształcie gwiazdy sześcioramiennej z zaokrąglonymi kątami. We wnętrzu brak kątów prostych, nudy i monotonii. Barwnie złocone wnętrze. Kompozycja bryły – dynamiczna, zwarta, oparta na przeciwstawnych formach łuków. Dominanta: bęben kopuły.

</doc>
<doc id="1064991" url="https://pl.wikipedia.org/wiki?curid=1064991" title="Wedantyzm">
Wedantyzm



</doc>
<doc id="1064999" url="https://pl.wikipedia.org/wiki?curid=1064999" title="Formy zjawiskowe przestępstwa">
Formy zjawiskowe przestępstwa

Formy zjawiskowe przestępstwa – formy popełnienia przestępstwa wyróżniane z uwagi na współdziałanie sprawcy przestępstwa z innymi osobami. 
Systemy prawa karnego rozszerzają odpowiedzialność karną w płaszczyźnie podmiotowej. W polskim prawie karnym wyróżnia się:

</doc>
<doc id="1065000" url="https://pl.wikipedia.org/wiki?curid=1065000" title="Formy stadialne przestępstwa">
Formy stadialne przestępstwa

Formy stadialne przestępstwa – formy popełnienia przestępstwa wyróżniane z uwagi na etap realizacji czynu zabronionego i naruszenia dobra chronionego prawem. Formy stadialne stanowią mniej lub bardziej zaawansowane stadia realizacji ustawowych znamion czynu zabronionego. W nauce prawa karnego istnieje pojęcie tzw. "iter delicti", czyli pochodu przestępstwa, tzn. schematu przedstawiającego stadia czynu przestępnego. 
Do form stadialnych zalicza się: przygotowanie, usiłowanie oraz dokonanie.
Zamiar.
Zamiar jest nastawieniem psychicznym sprawcy polegającym na tym, że sprawca chce przestępstwo popełnić (zamiar bezpośredni – dolus directus), albo przewidując możliwość jego popełnienia godzi się na to (zamiar ewentualny – dolus eventualis). Zamiar, który nie został uzewnętrzniony (nie osiągnął etapu przygotowania), jest bezkarny ("cogitationis poenam nemo patitur"). Zamiar nie może być uznany za formę stadialną popełnienia przestępstwa, ponieważ przestępstwo musi być czynem, a nie wyłącznie nastawieniem psychicznym człowieka.
Przygotowanie.
Przygotowanie jest rozszerzeniem karalności czynu zabronionego. Zgodnie z art. 16 § 1 k.k. przygotowanie zachodzi tylko wtedy, gdy sprawca – w celu popełnienia czynu zabronionego – podejmuje czynności, mające stworzyć warunki do przedsięwzięcia czynu, który zmierza bezpośrednio do dokonania czynu zabronionego.
Jeżeli przygotowanie nie przeszło w kolejne stadium przestępstwa, to jest ono karalne tylko wtedy, gdy ustawa tak stanowi (zob. np. art. 118 § 3, 127 § 2, 128 § 2, 200a k.k.).
Usiłowanie.
Usiłowanie jest rozszerzeniem karalności czynu zabronionego. Usiłowanie dokonania czynu zabronionego konkretnego typu zachodzi, gdy sprawca swoim zachowaniem bezpośrednio zmierza do dokonania czynu zabronionego, który jednak nie następuje (art. 13 § 1 k.k.). Tak więc kwalifikacja prawna usiłowania będzie zawsze złożona, będzie wskazywać formę stadialną usiłowania i typ czynu zabronionego, który sprawca usiłował zrealizować.
Dokonanie.
Przestępstwo należy uważać za dokonane, gdy w rezultacie działania lub zaniechania sprawcy wypełniony został komplet znamion koniecznych do bytu tego przestępstwa. Wyjątkowo, w odniesieniu do przestępstw trwałych faza dokonania trwa tak długo, aż nie zostanie przywrócony stan zgodny z prawem.

</doc>
<doc id="1065001" url="https://pl.wikipedia.org/wiki?curid=1065001" title="Henryk Kozłowski (żołnierz AK)">
Henryk Kozłowski (żołnierz AK)

Henryk Paweł Kozłowski "Kmita" (ur. 15 stycznia 1922 w Warszawie, zm. 19 lutego 2007 w Ottawie) – polski żołnierz podziemia, porucznik AK, ostatni dowódca kompanii „Maciek” batalionu „Zośka”, podharcmistrz, członek Koła Byłych Żołnierzy AK w Montrealu, Polskiego Instytutu Naukowego w Kanadzie oraz Stowarzyszenia Inżynierów i Techników Polskich w Kanadzie.
W czasie okupacji niemieckiej uczestniczył w konspiracji, a następnie jako dowódca kompanii „Maciek” batalionu „Zośka” w powstaniu warszawskim.
Po zakończeniu działań wojennych był więźniem politycznym Polski Ludowej. Został skazany na karę śmierci, zamienioną następnie na dożywocie, w więzieniu spędził 8 lat. Był pracownikiem Polskiego Towarzystwa Chemicznego, Instytutu Chemii Organicznej PAN w Warszawie, oraz Biblioteki Narodowej w Ottawie.
Absolwent Wydziału Ekonomii SGH, oraz bibliotekarstwa na Uniwersytecie Ottawskim.
Pochowany 7 września 2007 na Cmentarzu Wojskowym na Powązkach w Warszawie w Panteonie Żołnierzy Polski Walczącej (kwatera D18-kolumbarium lewe B-3-5).

</doc>
<doc id="1065003" url="https://pl.wikipedia.org/wiki?curid=1065003" title="FK Spartak Moskwa">
FK Spartak Moskwa



</doc>
<doc id="1065004" url="https://pl.wikipedia.org/wiki?curid=1065004" title="Dancing Shoes">
Dancing Shoes

Dancing Shoes – trzeci album szwedzkiej wokalistki September, który ukazał się 26 września 2007 i zadebiutował na 12 pozycji w Swedish Singles Chart co jest najwyższą pozycją osiągniętą w Szwecji przez September. "Dancing Shoes" utrzymywał się jednak tylko przez cztery tygodnie na liście najlepiej sprzedających się albumów, podczas gdy poprzednie dwa albumy September – przez sześć tygodni. Album ukazał się również w Polsce (23 listopada 2007 r.).
"Dancing Shoes" miał być albumem wydanym w większości krajów na świecie jednak nie został wydany w USA, gdzie September wydała album "September", który zawiera piosenki zarówno z "Dancing Shoes", jak i z jej poprzedniego albumu "In Orbit".
Lista utworów.
Wszystkie piosenki wyprodukowane i zmiksowane przez Jonasa von der Burga, a napisane przez Jonasa von der Burga, Anoo Bhagavana i Niklasa von der Burga.

</doc>
<doc id="1065006" url="https://pl.wikipedia.org/wiki?curid=1065006" title="Paweł Adamczyk">
Paweł Adamczyk

Paweł Adamczyk (ur. 4 maja 1967 w Dusznikach Zdroju) – polski piłkarz grający na pozycji obrońcy i pomocnika. Znany głównie z występów w Odrze Wodzisław Śląski, GKS Katowice, Śląsku Wrocław i Wiśle Kraków, w barwach której zdobył w 1999 roku mistrzostwo Polski. Były grający trener w Nysie Kłodzko. Obecnie nauczyciel wychowania fizycznego w I Liceum Ogólnokształcącym im. Bolesława Chrobrego w Kłodzku.
Kariera.
Według Transfermarkt rozegrał 91 spotkań w Ekstraklasie i strzelił 2 bramki. W Pucharze Polski zagrał w dwóch meczach.
Największy sukces odniósł w Wiśle Kraków, w której zdobył mistrzostwo Polski. Dla klubu z Krakowa rozegrał 34 spotkania.
Osiągnięcia.
1x Mistrzostwo Polski (z Wisłą Kraków) w sezonie 98/99
1x Mistrzostwo I Ligi

</doc>
<doc id="1065008" url="https://pl.wikipedia.org/wiki?curid=1065008" title="Public Key Infrastructure">
Public Key Infrastructure



</doc>
<doc id="1065010" url="https://pl.wikipedia.org/wiki?curid=1065010" title="Siewierodonieck">
Siewierodonieck

Siewierodonieck (, "Siewierodonećk") – miasto na Ukrainie, w obwodzie ługańskim. Od 2014 roku tymczasowa siedziba władz obwodowych.
Nazwa.
Nazwa miasta pochodzi od rzeki Doniec, nazywanych na Ukrainie i w Rosji – Dońcem Północnym (ukr. Сіверський Донець, "Siwerśkyj Doneć", ros. Северский Донец, "Siewierskij Doniec", dawniej ros. Сѣверный Донецъ, "Siewiernyj Doniec"). W praktyce stosuje się kilka wariantów tej nazwy.
Najczęściej używana jest forma pochodząca od wcześniejszej rosyjskiej nazwy rzeki, jest ona prawie dokładnym ukraińskim odtworzeniem nazwy rosyjskiej Северодонецк ("Siewierodonieck"), przyjętym 27 stycznia 1950 przez Prezydium Rady Najwyższej Ukraińskiej SRR w niewłaściwej postaci Сєвєродонецьк ("Siewierodonećk"). Taką formę wpisano też na herbie miasta, zatwierdzonym w 1995.
W języku ukraińskim poprawniejsza jest forma Сєверодонецьк ("Siewerodonećk"), która występuje w wielu słownikach, mapach i współczesnych dokumentach urzędowych oraz na tablicach z nazwami instytucji. Tę formę zawarto też w oficjalnej klasyfikacji obiektów ustroju administracyjno-terytorialnego Ukrainy ("Класифікатор об'єктів адміністративно-територіального устрою України"), obowiązującej od 1998.
Ukraińskiej etymologii najbardziej odpowiada forma Сіверськодонецьк ("Siwerśkodonećk"), która była stosowana w encyklopediach i katalogach czasów sowieckich (np. w encyklopedii "Радянська енциклопедія історії України"). Ta forma została przyjęta w zasadach pisowni w 1993 i opowiada się za nią wielu ukraińskich językoznawców.
W niektórych ukraińskich publikacjach stosuje się również wersję Сіверодонецьк ("Siwerodonećk").
W "Encyklopedii Ukrainy" (1985–1993) jako podstawową stosuje się nazwę Сіверськодонецьке ("Siwerśkodonećke") oraz nazwy wariantywne: Сєверодонецьке ("Siewerodonećke") i Північнодонецьке (Piwnicznodonećke, dosłownie Północnodonieckie).
Jesienią 2021 Rzecznik Ochrony Języka Państwowego Taras Kremiń zaapelował do szefów kilku samorządów, m.in. Siewierodoniecka, o sprostowanie nazw miejscowości, które nie odpowiadają pisowni ukraińskiej i naśladują język rosyjski.
Historia.
Miasto zostało założone w 1934 r. jako wieś Łyschimstroj, w związku z budową Łysyczańskich Zakładów Chemicznych (obecnie spółka akcyjna «Siewierodonieckie Stowarzyszenie Azotowe»).
11 lipca 1942 r. wojska niemieckie zajęły wieś. Okres okupacji trwał prawie 7 miesięcy. 1 lutego 1943 Łyschimbud został wyzwolony przez wojska sowieckie.
Po wojnie rozpoczęto odbudowę i rozwój wsi oraz zakładów chemicznych. Prawa miejskie od 1958 roku, ośrodek przemysłu chemicznego, w roku 1974 miasto liczyło 104 tys. mieszkańców.
W 1965 roku w mieście zaczęto wydawać gazetę. W 1989 r. Siewierodonieck liczył 131 376 mieszkańców. W 2013 r. liczba mieszkańców miasta spadła do 109 466.
Wojna na wschodzie Ukrainy w 2014 r..
W okresie od kwietnia do lipca 2014 r. miasto znalazło się pod kontrolą bojowników nieuznawanej Ługańskiej Republiki Ludowej. W wyniku aktywnych działań ofensywnych Gwardii Narodowej Ukrainy 22 lipca 2014 r. miasto zostało wyzwolone. W tym samym czasie doszło do zaciętej wymiany ognia z użyciem broni strzeleckiej, granatników i ciężkich pojazdów opancerzonych. We wrześniu 2014 r. w związku z okupacją Ługańska ośrodek regionalny został przeniesiony do Siewierodoniecka.
Wojna rosyjsko-ukraińska w 2022 r..
Przed pełnoskalową inwazją Rosji na Ukrainę w mieście mieszkało ponad 160 tys. osób. Ponad 50 tys. z nich to uchodźcy wewnętrzni, którzy w 2014 roku przeniosły się do miasta z czasowo okupowanych terytoriów obwodu ługańskiego.
Po rozpoczęciu agresji zbrojnej w lutym 2022 r. Rosjanie rozpoczęli ostrzał miasta. Infrastruktura społeczna i krytyczna Siewierodoniecka została prawie zniszczona. Z dworca kolejowego w Lisiczańsku zorganizowano pociągi ewakuacyjne.
Według stanu na dzień 12 maja 2022 r. w mieście pozostało około 15 tys. osób.
Elektrociepłownia Siewierodonieck jest prawie całkowicie zniszczona. Przedsiębiorstwo chemiczne Siewierodonieck Azot stało się schronieniem dla mieszkańców miasta, którzy ukrywali się przed ostrzałem w schronach przeciwlotniczych firmy.
Gospodarka.
W mieście rozwinął się przemysł chemiczny, metalowy, precyzyjny, materiałów budowlanych oraz drzewny.

</doc>
<doc id="1065013" url="https://pl.wikipedia.org/wiki?curid=1065013" title="Gorbag">
Gorbag



</doc>
<doc id="1065015" url="https://pl.wikipedia.org/wiki?curid=1065015" title="Glossa">
Glossa



</doc>
<doc id="1065016" url="https://pl.wikipedia.org/wiki?curid=1065016" title="Nowa cerkiew w Birczy">
Nowa cerkiew w Birczy

Parafialna cerkiew w Birczy, zwana "Nową" – nieistniejąca murowana cerkiew greckokatolicka, znajdująca się w gminie Bircza w powiecie przemyskim. Należała do greckokatolickiej parafii w Birczy.
Historia powstania.
Przed I wojną światową przygotowywano się do budowy nowej cerkwi, zgromadzono już nawet połowę funduszy, i zgromadzono część materiałów budowlanych. Jednak w czasie wojny pieniądze straciły całkowicie na wartości, a materiały budowlane zarekwirowano na naprawę dróg. Brakowało też odpowiedniej działki pod budowę, bo teren wokół starej cerkwi był za mały. Jedynym terenem, jakim dysponowała parafia, było bagniste starorzecze Stupnicy koło mostu.
Projekt cerkwi wykonał inż. Jewhen Nahirnyj (syn Wasyla Nahirnego) ze Lwowa.
Budowę rozpoczęto w 1924, osłaniając teren od strony rzeki żelbetonową ścianą, a następnie wylewając fundamenty wysokości 5-7 m. Cement na te roboty wożono furmankami z Przemyśla. Po ukończeniu fundamentów zostały one poświęcone przez biskupa Jozafata Kocyłowskiego 21 września 1925, i rozpoczęto budowę. Cegły na ściany cerkwi produkowano na miejscu, w okolicach Birczy, w kilkunastu utworzonych "ad hoc" cegielniach. Budowa cerkwi trwała do wiosny 1939, kiedy to "Kooperatywa Inżynierskich Robit" ze Lwowa wykonała blaszany dach łącznie z zamontowaniem cerkiewnej bani. Cerkiew wybudowana została w stylu bizantyjskim, jej długość i szerokość wynosiła 32 m, natomiast wysokość – 36 m. Łączny koszt budowy wyniósł 150 000 zł.
Po zajęciu gminy przez ZSRR dziekan Iwan Łebedowycz przeniósł wyposażenie ze starej do nowej cerkwi i rozpoczął w niej odprawianie mszy, aby uniknąć przeznaczenia cerkwi na magazyn. Msze odbywały się tam do końca okupacji niemieckiej w 1944.
Likwidacja.
Po wojnie cerkiew przeznaczono na magazyn drewna, który funkcjonował tam do początku lat 60. Następnie zdjęto z cerkwi dach, aby przyśpieszyć jej niszczenie. Ponieważ nie zdało się to na wiele, w 1969 wezwano saperów i wysadzono cerkiew w powietrze. Jej gruzy pozostawały na cerkwisku do końca lat 70. W połowie lat 80. na cerkwisku zorganizowano plac targowy.

</doc>
<doc id="1065017" url="https://pl.wikipedia.org/wiki?curid=1065017" title="RTON Słupsk">
RTON Słupsk

RTON Słupsk – Radiowo-Telewizyjny Ośrodek Nadawczy w Słupsku. Wieża RTV o wysokości 80 m (90 z antenami) przy ul. Banacha 6. Ośrodek zbudowany w 1991 r. Właścicielem jest Emitel Sp. z o.o.
Transmitowane programy.
Programy telewizyjne.
Programy telewizji analogowej zostały wyłączone 20 maja 2013 r.
Kontrowersje.
Mieszkańcy dzielnicy Zatorze, w której znajduje się wieża wielokrotnie organizowali protesty. Nawoływali do zlikwidowania nadajnika, argumentując to rzekomym wzrostem zachorowań i zgonów w tym rejonie, które miały mieć związek ze szkodliwym wpływem wieży na zdrowie ludzkie. Temat likwidacji nadajnika wraca co kilka lat

</doc>
<doc id="1065018" url="https://pl.wikipedia.org/wiki?curid=1065018" title="Diavolezza">
Diavolezza

Diavolezza (wł. "Diablica") - góra o wysokości 2978 m n.p.m. położona w gminie Pontresina południowej Szwajcarii w bezpośrednim sąsiedztwie Berninagruppe. Na szczycie góry znajduje się schronisko turystyczno-narciarskie Diavolezza Hut. Na szczyt można dojechać kolejką linową z dolnej stacji zlokalizowanej na wysokości 2093 w pobliżu rozległego parkingu samochodowego oraz przystanku Berninabahn - kolei łączącej Sankt Moritz i Tirano. Koszt przejazdu kolejką wynosi dla dorosłych odpowiednio 22 franki do górnej stacji oraz 18 franków z górnej do dolnej stacji (dane z sierpnia 2007). Schronisko oferuje zakwaterowanie w pokojach turystycznych oraz osobne pokoje hotelowe. W sezonie letnim dla turystów zdobywających okoliczne szczyty serwuje obiadokolacje o godzinie 18:30 oraz śniadania o godzinie 04:30 lub 09:30 dla osób niewychodzących w góry. Rejon Diavolezza jest popularnym terenem narciarskim, oferującym liczne trasy zjazdowe.

</doc>
<doc id="1065019" url="https://pl.wikipedia.org/wiki?curid=1065019" title="Lisiczańsk">
Lisiczańsk

Lisiczańsk (używana jest również nazwa Łysyczańsk, ukr. Лисичанськ, "Łysyczanśk") – miasto na Ukrainie, w obwodzie ługańskim, nad Dońcem. Najstarszy ośrodek eksploatacji węgla w Donieckim Zagłębiu Węglowym, a także ośrodek przemysłu chemicznego, szklarskiego, maszynowego, spożywczego, odzieżowego i materiałów budowlanych.
Historia.
Miejscowość została założona w 1710 roku. Wydobycie węgla rozpoczęło się w 1721 roku. W 1806 r. otwarto szkołę Steigera - pierwszą szkołę górniczą na obszarze współczesnej Ukrainy.
W 1879 r. poprowadzono linię kolejową z Popasnej do Lisiczańska, a w 1895 r. dzięki połączeniu kolejowemu z Kupiańskiem miejscowość uzyskała dostęp do centralnych obszarów Imperium Rosyjskiego.
W 1890 r. powstała Doniecka Fabryka Sody, która w 1892 r. zaczęła produkować sodę kalcynowaną.
W 1918 roku zaczęto wydawać miejscową gazetę.
W 1925 roku miejscowości nadano status osiedla typu miejskiego. Prawa miejskie od 1938 roku.
Rozwój Lisiczańska przerwała II wojna światowa. W pierwszych dniach wojny na front poszło tysiące obywateli, w tym 1200 ochotników. Wiele zakładów pracy zostało ewakuowanych w głąb lądu. Jesienią 1941 r. front zbliżył się do miasta. Na tej linii jednostki Armii Czerwonej utrzymywały obronę przez ponad sześć miesięcy.
Lisiczańsk był dwukrotnie pod okupacją niemiecką (od 10 czerwca 1942 do 6 lutego 1943 i od 3 marca do 2 września 1943).
Od 1952 r. Lisiczańsk stał się miastem podporządkowania regionalnego. W 1989 r. miasto 126 503 mieszkańców. W 2013 r. ich liczba spadła do 104 314.
Wojna na wschodzie Ukrainy.
Od 22 maja do 24 lipca 2014 r. Lisiczańsk znajdował się pod kontrolą bojowników marionetkowej Ługańskiej Republiki Ludowej.
24 lutego 2022 r. Rosja rozpoczęła wojnę na pełną skalę z Ukrainą. Wojska rosyjskie wielokrotnie ostrzeliwały Lisiczańsk. Z dworca zorganizowano pociągi ewakuacyjne. 11 czerwca 2022 r. Prezydent Ukrainy podpisał dekret nr 406/2022 i powołał Administrację Wojskową Miasta Lisiczańsk. Prezydent powołał na ta stanowisko Wałerego Szibika.
2 lipca 2022 r. Siły Zbrojne Ukrainy opuściły swoje pozycje w Lisiczańsku.

</doc>
<doc id="1065020" url="https://pl.wikipedia.org/wiki?curid=1065020" title="Rezerwat przyrody Buki Wysoczyzny Elbląskiej">
Rezerwat przyrody Buki Wysoczyzny Elbląskiej

Buki Wysoczyzny Elbląskiej – leśny rezerwat przyrody położony w województwie warmińsko-mazurskim, w powiecie elbląskim, w gminie Tolkmicko. Nadleśnictwo Elbląg. Rezerwat położony jest w granicach Parku Krajobrazowego Wysoczyzny Elbląskiej.
Rezerwat ustanowiono w celu „zachowania ze względów naukowych i dydaktycznych fragmentu buczyny pomorskiej z kostrzewą leśną ("Festuca silvatica") i perłówką jednokwiatową ("Melica uniflora") oraz fragmentu zespołu Querceto-Carpinetum medioeuropaeum z czosnkiem niedźwiedzim ("Allium ursinum") i żebrowcem górskim ("Pleurospermum austriacum")” (Monitor Polski nr 2, poz. 8, z 1962 r.).
Rezerwat zajmuje powierzchnię 93,73 ha (akt powołujący podawał 92,12 ha).
Obszar rezerwatu obfituje w wąwozy, osuwiska i jary. Rzeźba terenu sprzyja erozji gleb.

</doc>
<doc id="1065021" url="https://pl.wikipedia.org/wiki?curid=1065021" title="Nierówność Muirheada">
Nierówność Muirheada

Nierówność Muirheada – uogólnienie nierówności między średnimi potęgowymi. Nierówność Muirheada została udowodniona w 1903 roku, a jej uogólnienie w 2009.
Jeżeli formula_1 są liczbami nieujemnymi, takimi że:
to mówimy, że ciąg formula_7 majoryzuje ciąg formula_8 i piszemy formula_9
Sformułowanie nierówności: jeżeli ciąg formula_7 majoryzuje ciąg formula_8 to dla nieujemnych liczb formula_12
gdzie formula_14 oznacza sumę dla wszystkich permutacji formula_15 zbioru formula_16

</doc>
<doc id="1065025" url="https://pl.wikipedia.org/wiki?curid=1065025" title="Jonas Renkse">
Jonas Renkse

Jonas Petter Renkse (ur. 19 maja 1975 w Hägersten) – szwedzki muzyk, kompozytor, wokalista i multiinstrumentalista. Znany jest przede wszystkim z wieloletnich występów w grupie muzycznej Katatonia. We wczesnych latach swojej kariery w zespole używał pseudonimów "Lord Seth" i "Lord J. Renkse".
Renkse był członkiem October Tide i brał udział w tworzeniu dwóch albumów tego zespołu: "Rain Without End" (1997) oraz "Grey Dawn" (1999). Jest obecnie również basistą zespołu deathmetalowego Bloodbath. W 2013 wraz z Bruce'em Soordem z zespołu The Pineapple Thief wspóltworzył album "Wisdom of Crowds". Jako wokalista brał również gościnny udział w nagraniach utworów na albumach artystów takich jak: Ayreon ("01011001"), Pantheon I("Worlds I Create"), Swallow the Sun ("Hope"), Switchblade ("Switchblade")

</doc>
<doc id="1065026" url="https://pl.wikipedia.org/wiki?curid=1065026" title="Śniadanie wioślarzy">
Śniadanie wioślarzy

Śniadanie wioślarzy () – obraz olejny autorstwa francuskiego malarza impresjonisty Auguste’a Renoira, namalowany w latach 1880–1881.
Opis.
Obraz przedstawia grupę osób z podparyskiego środowiska wioślarskiego podczas spożywania śniadania na tarasie restauracji „Fournaise” koło mostu w Chatou na wyspie Sekwanie, popularnego miejsca spotkań ówczesnych aktorów, artystów, intelektualistów. Na obrazie tym Renoir po raz pierwszy ukazał Aline Charigot, swoją przyszłą żonę; malarz zaprezentował ją jako kobietę w kapeluszu – pierwszą z lewej, trzymającą pieska. Jeanne Samary zatyka sobie uszy w górnym prawym rogu obrazu – prawdopodobnie nie może już dłużej słuchać adorujących ją mężczyzn. W dolnym prawym rogu widać – w białym podkoszulku wioślarza i żółtym słomkowym kapeluszu – Gustave’a Caillebotte’a. Postać z nim sąsiadująca to aktorka Angèle. Osoby na drugim planie to bogaty kolekcjoner i wydawca Charles Ephrussi (w cylindrze), urzędnik Eugène Pierre Lestinguez i artysta Paul Lhote (w sportowych kapeluszach).
Obraz odwołuje się do XVI-wiecznych weneckich scen biesiadnych (Paolo Veronese). Artysta pracował nad dziełem kilka miesięcy, wszyscy modele pozowali mu indywidualnie. Przy głębszej analizie powierzchni obrazu odkryto wiele poprawek dokonanych przez Renoira podczas pracy.
Historia.
Ze swojej paryskiej pracowni Pierre-Auguste Renoir miał niecałe 10 minut spacerem do dworca kolejowego Saint-Lazare, skąd odchodziły pociągi do Bougival, Asnières, Argenteuil, i Chatou – malowniczych podparyskich miejscowości położonych nad brzegami Sekwany, ulubionych miejsc wypoczynku i rozrywki paryskiej burżuazji, wielonarodowej bohemy i pań z towarzystwa. W drugiej połowie XIX wieku w okolicach tych powstało mnóstwo hotelików i pensjonatów, restauracji i kafejek, kąpielisk, przystani jachtowych i wioślarskich, romantycznych zakamarków, gdzie można było pić i tańczyć, weselić się i kochać, ukryć się przed codziennym światem.
Impresjoniści często tam bywali i malowali te miejsca: oprócz Renoira, malował tam Claude Monet i Gustave Caillebotte, bywali Camille Pissarro i Alfred Sisley. Pisywał tam też Guy de Maupassant, a swe role odreagowywała Jeanne Samary. Uczęszczali tam i dziennikarze i aktorzy, ale bywały też tancerki kabaretowe i śpiewaczki, robotnicy i cyrkowcy. W jednym z takich miejsc – w Chatou’s Maison Fournaise – na przełomie 1880 i 1881 roku powstawał słynny obraz Renoira. Wówczas Renoir poznał Aline Charigot, swą przyszłą żonę (pobrali się w 1890). W 1881 roku, na krótko po ukończeniu przez Renoira, dzieło nabył Paul Durand-Ruel. W 1882 roku obraz wystawiono na siódmej wystawie impresjonistów. W maju 1923 galeria Durand-Ruela sprzedała obraz kolekcji Duncana Phillipsa.
"Śniadanie" w filmie.
Kopie "Śniadania wioślarzy" malował jeden z bohaterów francuskiego filmu fabularnego "Amelia" – Raymond Dufayel.
Obraz jest przywołany w filmie "Samotność w sieci". Jedna z postaci zachęca do obejrzenia go podczas słynnej wystawy. Wspomina, że Renoir lubił do śniadania raczyć się szampanem. Poleca, by zwrócić uwagę na to, ile butelek tego trunku znajduje się na stole.

</doc>
<doc id="1065027" url="https://pl.wikipedia.org/wiki?curid=1065027" title="37th Propecia Rally New Zealand">
37th Propecia Rally New Zealand



</doc>
<doc id="1065030" url="https://pl.wikipedia.org/wiki?curid=1065030" title="41º Vodafone Rally de Portugal">
41º Vodafone Rally de Portugal



</doc>
<doc id="1065032" url="https://pl.wikipedia.org/wiki?curid=1065032" title="Henry St John, wicehrabia Bolingbroke">
Henry St John, wicehrabia Bolingbroke



</doc>
<doc id="1065033" url="https://pl.wikipedia.org/wiki?curid=1065033" title="Freda (postać)">
Freda (postać)



</doc>
<doc id="1065034" url="https://pl.wikipedia.org/wiki?curid=1065034" title="Cerkiew św. Sawy w Rudawce">
Cerkiew św. Sawy w Rudawce

Kościół Podwyższenia Krzyża Świętego w Rudawce

</doc>
<doc id="1065037" url="https://pl.wikipedia.org/wiki?curid=1065037" title="Johnny Pacar">
Johnny Pacar

Johnny Edward Pacuraru (ur. 6 czerwca 1981) – amerykański aktor i muzyk pochodzenia pochodzenia rumuńskiego.
Życiorys.
Wczesne lata.
Urodził się w Dearborn w stanie Michigan, jako syn Judith (z domu Hessler) i Ioana Johna Pacuraru. Jego ojciec pochodził z Rumunii, a matka była pochodzenia niemieckiego i szkockiego. Wychowywał się w małym miasteczku Wayne. Jako dziecko zawsze lubił zabawiać ludzi. Jego ulubionym sportem był hokej. W wieku siedmiu lat grał w drużynie składającej się z młodzieży. Jego marzeniem było dostać się do NHL. Chociaż jako nastolatek zaczął mniej koncentrować się na hokeju, a więcej na muzyce. W szkole średniej założył kilka zespołów, kierując się punkrockowymi wpływami, a także szkole brał udział w szkolnych przedstawieniach w lokalnym teatrze. W 1999 ukończył Wayne Memorial High School. Uczęszczał do William D. Ford Career-Technical Center w Westland w Michigan.
Kariera.
W 1999 zdobył nagrodę za film dokumentalny "Brotherhood" jako reżyser / operator kamery na studenckim festiwalu filmów i wideo w Michigan. W maju 2001 udał się do Los Angeles. Zadebiutował na ekranie w roli Sama w dramacie "Purgatory House" (2004) u boku Jima Hanksa i Briana Dietzena. Miał zamiar zagrać rolę Sage’a Borealisa (w tej roli ostatecznie wystąpił Ben Easter) w komedii fantastycznonaukowej ' (2004), ale musiał zrezygnować z tej propozycji kilka dni przed wyjazdem. Występował gościnnie w serialach, w tym "Boston Public", ' i "Dowody zbrodni". Skomponował piosenkę z Elliotem Lurie i wykonał ją w serialu Discovery Family "Zagubieni z lotu 29" ("Flight 29 Down", 2005–2007), gdzie grał postać Cody’ego Jacksona.
Za rolę nastoletniego Justina Binghama w komedii romantycznej "Miłość, to boli" ("Love Hurts", 2009) z Richardem E. Grantem i Carrie-Anne Moss zdobył nagrodę dla najlepszego aktora drugoplanowego na festiwalu filmowym w Orlando.
W 2010 rozpoczął karierę muzyczną i wydał swój własny solowy mini album "Moment of Time" na iTunes. Był w zespole Forever The Day (dawniej Fairlene).
Życie prywatne.
Od 15 roku życia jest wegetarianinem. Od wczesnych lat życia pasjonował się muzyką będąc fanem heavy metalu lat 80. takich jak Guns N’ Roses, Poison, Sebastian Bach, Skid Row i Bon Jovi. Jest gitarzystą, gra również na perkusji i gitarze basowej.
Był związany z Rachael Bellą (od marca 2002 do marca 2003) i Lauren Storm (2006).

</doc>
<doc id="1065038" url="https://pl.wikipedia.org/wiki?curid=1065038" title="Mirosław Szwarga">
Mirosław Szwarga

Mirosław Szwarga (ur. 18 czerwca 1966 w Trzeboszowicach) – polski piłkarz, grający na pozycji obrońcy. Znany głównie z występów w Odrze Wodzisław Śląski i GKS Jastrzębie.

</doc>
<doc id="1065040" url="https://pl.wikipedia.org/wiki?curid=1065040" title="Eva Marie Veigel">
Eva Marie Veigel

Eva Marie Veigel (ur. 29 lutego 1724 w Wiedniu, zm. 16 października 1822 w Londynie) – niemiecka tancerka, która wyemigrowała do Londynu w roku 1746. Jej mężem został słynny aktor brytyjski David Garrick. Pobrali się 22 czerwca 1749 roku. Oboje występowali w Drury Lane Theatre.

</doc>
<doc id="1065042" url="https://pl.wikipedia.org/wiki?curid=1065042" title="Jenakijewe">
Jenakijewe

Jenakijewe (), dawniej: (1928–1936) Rykowe i (1936–1944) Ordżonikidze – miasto na Ukrainie w obwodzie donieckim, w środkowej części Donieckiego Zagłębia Węglowego, nad rzeką Krynka (dorzecze rzeki Mius), duży ośrodek przemysłowy (górnictwo węgla, huta żelaza, zakłady koksochemiczne, cementownia). Od kwietnia 2014 roku znajduje się pod kontrolą Donieckiej Republiki Ludowej.
Miejscowość została założona w roku 1782, a prawa miejskie uzyskała w 1925. Według danych ze spisu powszechnego Ukrainy w 2001 roku 13,8% mieszkańców miasta używa w życiu codziennym języka ukraińskiego, natomiast ponad 86% języka rosyjskiego.
Ludzie związani z miastem.
W Jenakijewem urodził się były prezydent Ukrainy Wiktor Janukowycz, prawosławny metropolita doniecki i mariupolski Sergiusz (Horobcow) oraz polski malarz Jerzy Faczyński.

</doc>
<doc id="1065046" url="https://pl.wikipedia.org/wiki?curid=1065046" title="Kometa nad Doliną Muminków (film)">
Kometa nad Doliną Muminków (film)

Kometa nad Doliną Muminków (jap. "Mūmin-dani no suisei", ang. "Comet in Moominland") – japońsko-fiński film animowany z 1992 roku w reżyserii Hiroshiego Saitō. Fabularna wersja książki Tove Jansson pod tym samym tytułem, opowiadający przygody Muminków.
Film jest prequelem serialu animowanego "Muminki".
Obsada (głosy).
i in.
Wersja polska.
Opracowanie wersji polskiej: Master Film
oraz
i in.
Wersja VHS.
Wersja z polskim dubbingiem. Dystrybucja: TVP S.A. / Syrena Entertainment.

</doc>
<doc id="1065048" url="https://pl.wikipedia.org/wiki?curid=1065048" title="Szostka (Ukraina)">
Szostka (Ukraina)

Szostka (ukr. Шостка) – miasto w północno-wschodniej części Ukrainy w obwodzie sumskim, nad rzeką Szostką (dorzecze Dniepru); siedziba władz rejonu szosteckiego. Przemysł chemiczny, spożywczy, materiałów budowlanych. Dawniej lokalizacja Svemy - największego producenta materiałów fotograficznych w ZSRR.

</doc>
<doc id="1065051" url="https://pl.wikipedia.org/wiki?curid=1065051" title="Hrabstwo Jefferson (Arkansas)">
Hrabstwo Jefferson (Arkansas)

Hrabstwo Jefferson – hrabstwo w USA, w stanie Arkansas. Według danych z 2000 roku, hrabstwo zamieszkiwało 84278 osób.

</doc>
<doc id="1065053" url="https://pl.wikipedia.org/wiki?curid=1065053" title="Skytale">
Skytale

Skytale (stgr. σκυτάλη skytálē lub σκύταλον skýtalon; łac. "scytala") – metoda szyfrowania stosowana w starożytnej Grecji, w szczególności przez Spartan. 
Wąski pasek pergaminu lub skóry nawijano na laskę, zapisując tekst wzdłuż niej na stykających się brzegach. Będący adresatem posiadacz laski o identycznej grubości mógł szybko odczytać tekst przesłania. W postaci rozwiniętej, z pozbawionymi sensu, rozrzuconymi literami nie miał żadnej wartości dla osoby niepowołanej; zrozumiały był jedynie dla właściwego odbiorcy, który dopasował go do swego wzorca. 
W okresie pokoju laskę przypuszczalnie przechowywano w tajnym depozycie urzędników lacedemońskich, zwanych eforami. 
Skytale używano także w postaci skórzanego paska owijanego wokół bioder posłańca, literami do wewnątrz, a więc jako przepaska mógł nie wzbudzać żadnych podejrzeń (można to uznać za rodzaj steganografii). Określenie to odnosi się zarówno do laski eforów, jak i do paska z zaszyfrowanym tekstem.

</doc>
<doc id="1065058" url="https://pl.wikipedia.org/wiki?curid=1065058" title="Tentop">
Tentop



</doc>
<doc id="1065059" url="https://pl.wikipedia.org/wiki?curid=1065059" title="Germaine de Foix">
Germaine de Foix

Germaine de Foix (ur. 1488, zm. 15 października 1536) – księżniczka francuska z rodu de Foix, od 1505 królowa Aragonii jako druga żona Ferdynanda II Katolickiego (wdowca po Izabeli Kastylijskiej).
Germaine była córką Jana de Foix, wicehrabiego Narbonne, i Marii Orleańskiej. Rodzicami jej ojca byli: Gaston IV de Foix-Grailly i królowa Nawarry – Eleonora I. Rodzicami jej matki byli: Karol Orleański i Maria z Kleves. Jej jedynym wujem (bratem matki) był król Francji Ludwik XII, zaś młodszym bratem, Gaston de Foix, dowódca armii francuskiej z okresu wojen włoskich.
Królowa Aragonii.
Po śmierci swojej pierwszej żony Izabeli, Ferdynand musiał zrzec się władzy w Królestwie Kastylii na rzecz swojego zięcia – Filipa I Pięknego (Habsburga), który od tego momentu rządził w imieniu swojej żony – Joanny Szalonej. Ferdynand sprzeciwiał się polityce zięcia. Aby zapobiec przejęciu przez Filipa również tronu Aragonii, postanowił ponownie się ożenić i spłodzić syna, który w przyszłości zostałby dziedzicem Aragonii, Walencji i Katalonii w Hiszpanii, oraz Królestwa Neapolu, Sycylii i Sardynii na Morzu Śródziemnym.
Germaine była ładna, choć nie piękna. Mimo że była siostrzenicą króla Francji, małżeństwo z nią nie przyczyniło się do trwałego zacieśnienia stosunków między zwaśnionymi sąsiadami. W 1506 roku, po śmierci zięcia, Ferdynand został regentem Kastylii w imieniu swojej niezrównoważonej umysłowo córki. Unia między Kastylią i Aragonią zostałaby rozerwana, gdyby Ferdynand doczekał się z Germaine męskich potomków, którzy odziedziczyliby kraje Korony Aragońskiej, ale nie Kastylii, gdzie pierwszeństwo dziedziczenia mieli synowie Joanny Szalonej. Germaine urodziła Ferdynandowi tylko jednego syna, nie przeżył on jednak wieku niemowlęcego:
Dalsze życie.
W 1516 Ferdynand zmarł, a Germaine została wdową. Następcą Ferdynanda został jego wnuk Karol z Gandawy, najstarszy syn Filipa i Joanny, późniejszy cesarz. W 1519, w Barcelonie Karol I zaaranżował małżeństwo Germaine z Janem Brandenburskim, kuzynem Joachima I Nestora, elektora Brandenburgii. W 1523 Karol mianował parę wicekrólami Walencji.
Po śmierci Jana w 1526, Germaine poślubiła Fernando (1488–1550), księcia Kalabrii i syna króla Fryderyka IV z Neapolu i jego drugiej żony Izabeli del Balzo. Jej nowy mąż został wicekrólem Walencji. Para patronowała sztuce i muzyce. Germaine zmarła w 1536. Jej mąż dalej piastował stanowisko wicekróla aż do swojej śmierci w 1550.

</doc>
<doc id="1065060" url="https://pl.wikipedia.org/wiki?curid=1065060" title="Dołżańsk">
Dołżańsk

Dołżańsk (, "Dowżanśk") – miasto na Ukrainie w obwodzie ługańskim. Ośrodek przemysłu materiałów budowlanych; wydobycia węgla kamiennego.
Historia.
Prawa miejskie posiada od 1938.
W 1938 roku zaczęto wydawać gazetę.
Do 12 maja 2016 roku nosiło nazwę Swerdłowśk (ukr. Свердловськ). Od 2014 roku znajduje się pod kontrolą samozwańczej Ługańskiej Republiki Ludowej, więc zmiana nazwy nie została w praktyce przeprowadzona.

</doc>
<doc id="1065061" url="https://pl.wikipedia.org/wiki?curid=1065061" title="Cerkiew Soboru Najświętszej Maryi Panny w Birczy">
Cerkiew Soboru Najświętszej Maryi Panny w Birczy

Cerkiew Soboru Najświętszej Maryi Pannie w Birczy, zwana "Starą" – nieistniejąca parafialna cerkiew greckokatolicka, znajdująca się w Birczy w gminie Bircza, w powiecie przemyskim.
Historia.
Została zbudowana w 1729. Była to cerkiew drewniana, zbudowana w miejscu jeszcze starszej cerkwi prawosławnej. 
Cerkiew ta była zbudowana na pogórku, na zapleczu zachodniej strony Rynku w Birczy. Otoczona była cmentarzem, działającym do końca XVIII wieku.
Została rozebrana po II wojnie światowej, w roku 1948. Jeszcze w latach 50. znajdowało się tam kilkanaście kamiennych nagrobków, obecnie nie pozostał ani jeden.

</doc>
<doc id="1065063" url="https://pl.wikipedia.org/wiki?curid=1065063" title="Neuroliza">
Neuroliza

Neuroliza (z gr. "neuron" - komórka nerwowa; z łac. "lysis" - rozkład) to procedura medyczna, która ma na celu zniszczenie włókien nerwowych i może dotyczyć nerwów obwodowych, zwojów autonomicznych lub włókien czuciowych w przestrzeni podpajęczynówkowej lub zewnątrzoponowej.
Jest podobna do blokady nerwu, jednakże w jej przebiegu nie stosuje się leków znieczulających miejscowo, tylko substancję powodującą nieodwracalne uszkodzenie (lizę) danej struktury nerwowej. W tym celu najczęściej stosowany jest fenol, alkohol etylowy lub glicerol. W niektórych przpadkach neuroliza może być również wykonywana nieinwazyjnie, za pomocą promieniowania jonizującego, na przykład w przypadku leczenia neuralgii nerwu trójdzielnego lub blokady splotu trzewnego.
Neuroliza powoduje efekt przeciwbólowy, który utrzymuje się do kilku miesięcy. Zmniejszenie dolegliwości bólowych może się nawet utrzymać do kilkunastu miesięcy.
Zabiegi neurolizy stosowane są w przypadkach bólu, który nie może być zlikwidowany. Najczęściej zabieg ten wykonuje się w paliatywnym leczeniu chorych na nowotwory, choć opisywane są też przypadki wykorzystania w leczeniu bólu związanego z niedokrwieniem kończyn.
W zależności od lokalizacji bólu, wykonuje się:

</doc>
<doc id="1065065" url="https://pl.wikipedia.org/wiki?curid=1065065" title="Puchar Zdobywców Pucharów (1962/1963)">
Puchar Zdobywców Pucharów (1962/1963)

III Puchar Europy Zdobywców Pucharów 1962/1963

</doc>
<doc id="1065066" url="https://pl.wikipedia.org/wiki?curid=1065066" title="Krzew kreozytowy">
Krzew kreozytowy

Krzew kreozytowy:

</doc>
<doc id="1065067" url="https://pl.wikipedia.org/wiki?curid=1065067" title="Smiła">
Smiła

Smiła (ukr. Сміла) – miasto na Ukrainie w obwodzie czerkaskim, siedziba byłego rejonu; nad Taśminą (dopływ Dniepru); liczy 67,5 tys. mieszkańców; zakłady naprawcze taboru kolejowego, przemysł maszynowy, metalowy, spożywczy, odzieżowy oraz meblarski.
Historia.
W 1536 roku tereny te król Zygmunt I Stary nadał Juśkowi Tymkiewiczowi, który założył tu osadę nazwaną "Juśkowem". W Rzeczypospolitej miejscowość należała administracyjnie do powiatu kijowskiego w województwie kijowskim. W 1633 roku okolice te Krystyna Pachucina Korzeniowska sprzedała hetmanowi wielkiemu koronnemu Stanisławowi Koniecpolskiemu.
W 1768 Smiłę objęła koliszczyzna. Franciszek Ksawery Lubomirski w 1787 sprzedał miasto wraz z całą Smilańszczyzną za 2 mln rubli Grzegorzowi Potiomkinowi, dzięki czemu uzyskał on polski indygenat. W 1793 po II rozbiorze Polski miasto zostało włączone do Imperium Rosyjskiego. Pod zaborami siedziba w powiecie czerkaskim w guberni kijowskiej. W XIX wieku istniała tu parafia katolicka dekanatu zwinogródzkiego.
Podczas II wojny światowej Smiła była okupowana przez Wehrmacht od 4 sierpnia 1941 do 29 stycznia 1944.
W 1989 liczyła 79 449 mieszkańców.
W 2013 liczyła 68 636 mieszkańców.

</doc>
<doc id="1065069" url="https://pl.wikipedia.org/wiki?curid=1065069" title="Grzbiet Łomonosowa">
Grzbiet Łomonosowa

Grzbiet Łomonosowa (, fr. "Dorsale de Lomonossov", ) – grzbiet podmorski na dnie Oceanu Arktycznego. 
Odkrycie.
Grzbiet został odkryty przez ekspedycję radziecką w 1948 roku. Jego nazwę zaakceptowano w kwietniu 1987 roku na posiedzeniu IHO.
Charakterystyka.
Grzbiet Łomonosowa ciągnie się od Wyspy Ellesmere’a pod biegunem północnym do Wysp Nowosyberyjskich. Rozdziela dwa głębokie baseny oceanu, Basen Eurazjatycki i Basen Kanadyjski. Jego długość wynosi 1800 km, szerokość waha się od 60 do 200 km, wysokość od 3000 do 3700 m ponad dnem oceanu. Minimalna głębokość, to 975 m p.p.m. Stoki grzbietu są stosunkowo strome, pokryte warstwami mułu i poprzecinane przez głębokie doliny i kaniony.
Zbudowany jest ze skał skorupy kontynentalnej, nie jest grzbietem śródoceanicznym związanym ze strefą spreadingu – rozrostu dna oceanicznego, jakim jest Grzbiet Gakkela, w przybliżeniu równoległy do Grzbietu Łomonosowa. Takie położenie wskazuje, że powstanie ryftu odłączyło ten grzbiet od szelfu Eurazji około 57 milionów lat temu (paleocen).
Kwestie polityczne.
Ze względu na przebieg przez biegun północny Ziemi i centralną część oceanu, grzbiet jest obiektem zainteresowania politycznego krajów posiadających terytoria w Arktyce. Uznanie tego podmorskiego grzbietu za „naturalne przedłużenie” któregokolwiek szelfu miałoby duże konsekwencje prawne i ekonomiczne: naukowcy sądzą, że w tym obszarze znajdują się duże złoża ropy i gazu. Pretensje co do własności tego grzbietu zgłaszają Dania (do której należy Grenlandia), Rosja i Kanada; wszystkie te kraje twierdzą, że opierają się na danych naukowych.

</doc>
<doc id="1065071" url="https://pl.wikipedia.org/wiki?curid=1065071" title="Hrabstwo Jefferson (Wisconsin)">
Hrabstwo Jefferson (Wisconsin)

Hrabstwo Jefferson – hrabstwo w USA, w stanie Wisconsin. Według danych z 2000 roku, hrabstwo zamieszkiwało 74021 osób.

</doc>
<doc id="1065072" url="https://pl.wikipedia.org/wiki?curid=1065072" title="Bitwa pod Étrelles">
Bitwa pod Étrelles

Bitwa pod Étrelles to stoczona 6 czerwca 1795 roku bitwa między Szuanami bretońskimi a siłami konwentu.
Przed bitwą.
Generał Humbert z częścią swego garnizonu rozpoczął eskortowanie ważnego zaopatrzenia dla pobliskiego oddziału rewolucyjnego i po drodze wybić szuanów (wielu generałów rewolucji jeśli nie napotkało prawdziwych rojalistów to paliło kilka wsi i rozgłaszało, że wymordowali wrogów ludu). O tym wszystkim dzięki siatce szpiegów dowiedział się kontrrewolucyjny generał Aimé du Boisguy i postanowił ze swoim oddziałem zastawić na wroga zasadzkę.
Bitwa.
Boisguy wysłał 600 swoich ludzi do ataku frontalnego lecz 700 osobowy trzon grupy składający się głównie z dawnych żołnierzy królewskich wysłał do ataku na skrzydła przeciwnika.
Dowódca wojsk wroga dysponował 1500 grenadierów lecz większość z nich myślała, że pierwsze strzały są ich własnej formacji a kiedy zaczęli padać pierwsi republikańscy żołnierze dopiero zareagowali grenadierzy. Szybko odpowiedzieli ogniem ale od tyłu wdarło się około 50 uzbrojonych przez rojalistów chłopów którzy zasiali tak wielki zamęt w szeregach rewolucyjnych, że ich straty sięgnęły 300 ludzi. Kilku żołnierzy konwentu strzelało do własnych a 3 szpiegów rojalistycznych również mordowało republikanów.
Wobec takiej sytuacji Humbert musiał się poddać, chwilę potem odbył rozmowę ze swoim przeciwnikiem po której wypełniono warunki rojalisty: uwolniono kilku prominentnych kontrrewolucjonitów i oddano zaopatrzenie rojalistom.

</doc>
<doc id="1065073" url="https://pl.wikipedia.org/wiki?curid=1065073" title="Rubiżne">
Rubiżne

Rubiżne (ukr. Рубіжне) – miasto na Ukrainie w obwodzie ługańskim. Ośrodek przemysłu spożywczego, chemicznego oraz farmaceutycznego. Swoją siedzibę ma tu firma „Mikrohim”, największy ukraiński producent substancji oraz leków kardiologicznych.
Historia.
W 1931 roku zaczęto wydawać gazetę.
Prawa miejskie od 1934 roku.
W 1989 r. liczyło 74 078 mieszkańców.
W 2013 r. liczyło 60 374 mieszkańców.
W dniach 22-23 maja 2014 r. pod Rubiżnym w obwodzie ługańskim odbyły się pierwsze starcia pomiędzy Siłami Zbrojnymi Ukrainy a prorosyjskimi bojownikami. Miasto zostało zdobyte przez bojowników.

</doc>
<doc id="1065075" url="https://pl.wikipedia.org/wiki?curid=1065075" title="Fjoergyn">
Fjoergyn

Fjoergyn - niemiecka grupa folkmetalowa, założona w 2003 roku. Nazwa zespołu nawiązuje do nordyckiej mitologii i oznacza "naturę".
29 marca 2005 roku, dzięki niemieckiej wytwórni Black Attakk grupa wydała swój debiutancki album "Ernte Im Herbst", mówiący o zemście natury przeciwko ludzkości. Podczas nagrań użyto automatu perkusyjnego, ponieważ zespół w tym czasie nie miał jeszcze w swoim składzie perkusisty.
Drugi album Fjoergyn - "Sade et Masoch" - został wydany przez wytwórnię Reartone w 2007 roku.

</doc>
<doc id="1065076" url="https://pl.wikipedia.org/wiki?curid=1065076" title="Cerkiew św. Anny w Kotowie">
Cerkiew św. Anny w Kotowie

Cerkiew św. Anny – drewniana cerkiew greckokatolicka znajdująca się w Kotowie, w gminie Bircza, w powiecie przemyskim. 
Budowla dnia 18 listopada 1982 wpisana została do rejestru zabytków pod numerem A-321.
Historia cerkwi.
Drewniana cerkiew pod wezwaniem św. Anny została zbudowana w 1923, w miejscu starszej świątyni. Zaprojektowana została na planie krzyża greckiego z centralną kopułą w tak zwanym narodowym stylu ukraińskim. Należała do greckokatolickiej parafii w Birczy.
Po wojnie po wysiedleniu ludności ukraińskiej opuszczona. W latach 50 XX w. używana jako magazyn PGRu, potem owczarnia. W 2012 Gmina Bircza rozpoczęła remont świątyni. Ma być przeznaczona na kościół rzymskokatolicki.
Dookoła cerkwi znajduje się cmentarz.

</doc>
<doc id="1065081" url="https://pl.wikipedia.org/wiki?curid=1065081" title="Mechaniczne rozszerzanie przełyku">
Mechaniczne rozszerzanie przełyku

Mechaniczne rozszerzanie przełyku – metoda endoskopowego, inwazyjnego leczenia zwężenia światła przełyku, stosowana przede wszystkim u pacjentów z achalazją, z istotnym zwężeniem po oparzeniach lub operacji przełyku. Metoda jest skuteczna w leczeniu objawowych pierścieni przełyku. Zabiegu poszerzania dokonuje się przy użyciu specjalnych poszerzadeł różnych typów:
Przed zabiegiem poszerzania przełyku pacjent powinien być na czczo przez 12 godzin; zabiegu dokonuje się w premedykacji, pod kontrolą radiologiczną. Interwencje należy powtarzać.
Możliwe powikłania zabiegu to:

</doc>
<doc id="1065082" url="https://pl.wikipedia.org/wiki?curid=1065082" title="Drużkiwka">
Drużkiwka

Drużkiwka () – miasto wydzielone na Ukrainie, w obwodzie donieckim, przy ujściu rzeki Krywyj Toreć do Kazennego Torcia.
Miasto jest ośrodkiem przemysłu spożywczego, metalowego i maszynowego. W mieście znajduje się cerkiew, zbudowana w 1900 roku w stylu bizantyjsko-staroukraińskim. Od 2013 w mieście istniało lodowisko Lodowa Arena „Altajir” w Drużkiwce, które podczas inwazji Rosji na Ukrainę zostało zniszczone w ataku rakietowym 2 stycznia 2023.
W mieście rozwinął się przemysł maszynowy, metalowy, porcelanowy oraz spożywczy.
W 1945 uruchomiono tramwaje w Drużkiwce.
Historia.
Pierwsze wzmianki o miejscowości pochodzą z 1781 roku. W 1938 roku Drużkiwka otrzymała prawa miejskie.

</doc>
<doc id="1065083" url="https://pl.wikipedia.org/wiki?curid=1065083" title="Roman Iagupov">
Roman Iagupov

Roman Iagupov (ur. 13 września 1973 w Wołgogradzie w Rosji) – jeden z założycieli, lider i wokalista mołdawskiej grupy muzycznej Zdob și Zdub. Gra na gitarze oraz różnego rodzaju instrumentach etnicznych, m.in. na ludowych instrumentach dętych (m.in. na fletach, okarynie i jorgafonie). Zadziwiającym może być fakt, że Iagupov nie odebrał w tym kierunku żadnej edukacji muzycznej. Fanów zespołu zdążył już przyzwyczaić do swojego oryginalnego wizerunku – na scenie występuje zwykle boso, odziany w barwną, ludową spódnicę do kostek, która stała się symbolem formacji.

</doc>
<doc id="1065088" url="https://pl.wikipedia.org/wiki?curid=1065088" title="Pete Maravich">
Pete Maravich

Peter Press Maravich (ur. 22 czerwca 1947 w Aliquippa, zm. 5 stycznia 1988 w Pasadenie) – amerykański koszykarz, występujący na pozycji rzucającego obrońcy, członek Koszykarskiej Galerii Sław
Mierzący 196 cm wzrostu koszykarz studiował na Louisiana State University. W tamtym okresie debiutanci nie mogli występować w pierwszej reprezentacji w związku z czym brali udział w rozgrywkach drużyn debiutantów. Maravich uzyskiwał w nich średnio 43,6 punktu, co okazało się rekordem tych rozgrywek. W kolejnych sezonach było podobnie. Maravich przez całą swoją karierę akademicką był liderem strzelców NCAA, pozostawiając po sobie mnóstwo rekordów nie pobitych po dziś dzień. Był najlepszym zawodnikiem w kraju co potwierdza olbrzymia liczba nagród oraz wyróżnień, które otrzymał w trakcie występów na LSU.
Do NBA został wybrany z 3. numerem w drafcie 1970 przez Atlanta Hawks. W Atlancie grał do 1974, kiedy został koszykarzem New Orleans Jazz. W organizacji tej, od 1979 działającej jako Utah Jazz, grał do 1980. W tym samym roku zakończył karierę w barwach Boston Celtics. Znany był jako gracz doskonale panujący nad piłką oraz świetny strzelec – już w NCAA rokrocznie był królem strzelców, a jego przeciętna z tej ligi to ponad 40 punktów. Był liderem strzelców NBA w sezonie 1976/77, a jego rekord w lidze wynosi 68 oczek.
Pięć razy brał udział w meczu gwiazd NBA. W 1996 znalazł się wśród 50 najlepszych graczy występujących kiedykolwiek w NBA.

</doc>
<doc id="1065089" url="https://pl.wikipedia.org/wiki?curid=1065089" title="Charcysk">
Charcysk

Charcysk (, "Charcyźk") – miasto na Ukrainie w obwodzie donieckim, w Donieckim Zagłębiu Węglowym. Ośrodek hutnictwa żelaza (walcownia stali); przemysłu maszynowego, metalowego, spożywczego oraz wydobycia węgla kamiennego. Od 2014 roku znajduje się pod kontrolą Donieckiej Republiki Ludowej.

</doc>
<doc id="1065094" url="https://pl.wikipedia.org/wiki?curid=1065094" title="Aleksandr Wołżyn (szachista)">
Aleksandr Wołżyn (szachista)

Aleksandr Wołżyn, ros. Александр Волжин (ur. 2 lutego 1971 w Machaczkale) – rosyjski szachista, arcymistrz od 1997 roku.
Kariera szachowa.
Pierwsze znaczące sukcesy odniósł na początku lat 90. XX wieku. W 1994 zwyciężył w turnieju "First Saturday" (FS12 GM) w Budapeszcie, natomiast w 1995 w kolejnej edycji tego turnieju (FS11 GM) podzielił I lokatę wraz z Cao Sangiem i Šarūnasem Šulskisem. W następnym roku podzielił IV miejsce w otwartym turnieju w Kalkucie (za Aleksandrem Grafem, Jonathanem Speelmanem i Igorem Nowikowem, a wraz z m.in. Romanem Slobodjanem i Rusłanem Szczerbakowem). W 1997 zwyciężył w "openie" w Aarhus, w 1998 podzielił I lokatę w Petersburgu (wraz z m.in. Aleksandrem Waulinem, Władimirem Burmakinem i Jurijem Jakowiczem), a w 1999 podzielił II miejsce w Nowogrodzie (za Pawłem Kocurem, wraz z Michaiłem Kobaliją). W 2000 osiągnął jeden z największych sukcesów w karierze, triumfując w silnie obsadzonym (XIII kat. FIDE) memoriale Jose Raula Capablanki w Varadero (przed m.in. Walterem Arencibią, Michaiłem Kobaliją, Lázaro Bruzónem, Anthony Milesem, Jesusem Nogueirasem, Hannesem Stefanssonem i Péterem Ácsem). Zwyciężył również (przed m.in. Peterem Heine Nielsenem) w Bergen. W następnym roku odniósł kolejny sukces, zwyciężając (wraz z Jaanem Ehlvestem) w kołowym turnieju w Dhace.
Najwyższy wynik rankingowy w karierze osiągnął w 1 lipca 1999; mając 2569 punktów, zajmował wówczas 35. miejsce wśród rosyjskich szachistów.

</doc>
<doc id="1065099" url="https://pl.wikipedia.org/wiki?curid=1065099" title="Cerkiew św. Sawy w Starej Birczy">
Cerkiew św. Sawy w Starej Birczy

Cerkiew św. Sawy w Starej Birczy – nieistniejąca już filialna drewniana cerkiew greckokatolicka w Starej Birczy, w gminie Bircza, w powiecie przemyskim.
Drewniana cerkiew pod wezwaniem św. Sawy została zbudowana w 1797, należała do greckokatolickiej parafii w Birczy. Spłonęła w 1926 i nie została już odbudowana. Ocalał ogrodzony cmentarz greckokatolicki znajdujący się przy cerkwi (widocznych jest jeszcze kilka nagrobków, m.in. c.k. geometry), i starodrzew otaczający dawniej cerkiew.

</doc>
<doc id="1065101" url="https://pl.wikipedia.org/wiki?curid=1065101" title="Łozowa">
Łozowa

Łozowa () – miasto na Ukrainie w obwodzie charkowskim, siedziba władz rejonu łozowskiego.
Węzeł kolejowy. Ośrodek przemysłu spożywczego.
Historia.
Pierwsza wzmianka o miejscowości pochodzi z 1869 r., miasto od 1938 r.
W 1929 roku zaczęto wydawać gazetę.
W 1989 r. liczyło 72 991 mieszkańców.
Obok miasta znajduje się wielki arsenał armii ukraińskiej, w którym 27 sierpnia 2008 wybuchł pożar.
W 2013 r. liczyło 58 307 mieszkańców.
W 2018 r. liczyło 55 827 mieszkańców.

</doc>
<doc id="1065105" url="https://pl.wikipedia.org/wiki?curid=1065105" title="Warszawski Chór „Polonia” im. I.J. Paderewskiego">
Warszawski Chór „Polonia” im. I.J. Paderewskiego

Warszawski Chór ”Polonia” im. Ignacego Jana Paderewskiego - warszawski chór o repertuarze patriotyczno-historycznym.
Historia.
Chór powstał w 1993. Założycielem i pierwszym dyrektorem artystycznym chóru był Jerzy Myrcha-Karpiński. Od stycznia 2002 roku do grudnia 2012 r. dyrygentem chóru był Wiesław Jeleń. Od listopada 2012 r. do grudnia 2013 r. chór pracował pod batutą Zuzanny Falkowskiej. W latach 2013-2014 chór współpracował z pianistą, kompozytorem, antropologiem kultury Marcinem Dominikiem Głuchem, który jako dyrygent gościnny przygotował z chórem koncerty wokalno-instrumentalne muzyki polskiej i operowej.
W styczniu 2014 r. dyrekcję chóru objął Zbigniew Szablewski.
Warszawski Chór Polonia wśród chórów amatorskich działających na terenie Warszawy i Mazowsza wyróżnia się swoim repertuarem pieśni patriotyczno-historycznych, opiewających dzieje narodu, państwa i oręża polskiego. Oprócz utworów powszechnie znanych, chór ”Polonia” wykonuje unikatowe pieśni, powstałe z dala od kraju, na zesłaniu i w obozach, zapisane i ocalone od zapomnienia przez tych, którzy przeżyli i powrócili do Polski. Chór śpiewa także pieśni sakralne i kolędy.
Chór ma na swoim koncie koncerty w salach koncertowych, kościołach i ośrodkach kultury w Warszawie, a także na terenie całego kraju. Wielokrotnie uczestniczył w konkursach i festiwalach krajowych, koncertował również za granicą: na Litwie, Ukrainie, w Niemczech, Wielkiej Brytanii, Stanach Zjednoczonych (Chicago), w Szwecji, Irlandii, Francji, Hiszpanii i Portugalii. 
W 2003 patronat nad chórem objął Marszałek woj. Mazowieckiego Adam Struzik.
Z okazji Jubileuszu 20-lecia chór został uhonorowany przez Marszałka Województwa Mazowieckiego pamiątkowym medalem Pro Masovia.
Chór jest członkiem Federacji Caecilianum, stanowiącym organizację pożytku publicznego.

</doc>
<doc id="1065107" url="https://pl.wikipedia.org/wiki?curid=1065107" title="Księżniczka łabędzi">
Księżniczka łabędzi

Księżniczka łabędzi (ang. "The Swan Princess", 1994) – amerykański film animowany oparty na balecie "Jezioro łabędzie".
Powstało kilka kontynuacji filmu: ' (1997), ' (1998), "Gwiazdka księżniczki łabędzi" (2012), "" (2014), "Księżniczka łabędzi i piraci" (2016), "Księżniczka łabędzi i niezwykła gwiazdka" (2017), "Księżniczka łabędzi i królewska tajemnica" (2018), "Księżniczka łabędzi i królestwo muzyki" (2019) i "Księżniczka Łabędzi: Królewskie zaślubiny" (2020).
Film był nominowany do Złotego Globu za najlepszą piosenkę „Far Longer Than Forever” (wyk. Regina Belle i Jeffrey Osbourn) oraz do nagrody Annie za najlepszy pełnometrażowy film animowany.
Fabuła.
Władcy dwóch królestw, król William i królowa Uberta, postanowili, że kiedy ich dzieci dorosną, połączą dwa królestwa poprzez ślub. Derek i Odetta nie przypadają za sobą, jednak podczas ostatniego spotkania zakochują się w sobie. Odetta, rozczarowana wyznaniem, że Derekowi podoba się tylko jej uroda, wraca z ojcem do królestwa. Po drodze spotykają dawnego wroga Williama, czarnoksiężnika Rothbarta, który zabił króla i porwał Odettę, po czym rzucił na nią klątwę – w ciągu dnia jest łabędziem, a każdego wieczoru, gdy światło księżyca pada na jezioro, staje się człowiekiem.
Odetta zamieszkuje zaczarowane jezioro, na którym zaprzyjaźnia się z żabą Jean-Bobem, żółwiem Szybkim i ptakiem Puffinem. Derek postanawia pokonać Rothbarta i ruszyć na ratunek Odetcie, którą uratować może przyrzeczenie dozgonnej miłości.
Wersja polska.
Wersja kinowa.
Wersja polska: Master Film na zlecenie Telewizji Polskiej
Reżyseria: Miriam Aleksandrowicz
Dialogi: Elżbieta Kowalska
Teksty piosenek: Ryszard Skalski
Kierownictwo muzyczne: Eugeniusz Majchrzak
Dźwięk: Ewa Kwapińska
Montaż: Ryszard Lenartowicz
Kierownictwo produkcji: Agnieszka Sobieraj
Wystąpili:
Partie chóralne w wykonaniu chóru pod kierownictwem Mirosława Janowskiego
Wersja TVP.
Wersja polska: Telewizyjne Studia Dźwięku – Warszawa
Reżyseria: Barbara Sołtysik
Tłumaczenie: Katarzyna Ciupak
Dialogi: Dorota Dziadkiewicz-Brewińska 
Teksty piosenek: Andrzej Brzeski
Kierownictwo muzyczne: Eugeniusz Majchrzak
Dźwięk: Joanna Fidos
Montaż: Elżbieta Joel
Kierownictwo produkcji: Krystyna Dynarowska
Wystąpili:

</doc>
<doc id="1065108" url="https://pl.wikipedia.org/wiki?curid=1065108" title="Cerkiew św. Sawy w Woli Korzenieckiej">
Cerkiew św. Sawy w Woli Korzenieckiej

Cerkiew św. Sawy w Woli Korzenieckiej – nieistniejąca filialna cerkiew greckokatolicka w Woli Korzenieckiej, w gminie Bircza, w powiecie przemyskim.
Drewniana cerkiew należąca do greckokatolickiej parafii w Birczy, pod wezwaniem św. Sawy została zbudowana w 1811 (niektóre źródła podają rok 1820). Została opuszczona po wojnie, zawaliła się w 1965. Pozostał zaniedbany cmentarz greckokatolicki.

</doc>
<doc id="1065109" url="https://pl.wikipedia.org/wiki?curid=1065109" title="Bitwa pod Boruszkowcami">
Bitwa pod Boruszkowcami

Bitwa pod Boruszkowcami miała miejsce 14 czerwca 1792 roku podczas wojny polsko-rosyjskiej 1792 pod Boruszkowcami.
Książę Józef Poniatowski wyruszając spod Lubaru do Połonnego wysłał tabor z żywności boczną drogą na Boruszkowce. 14 czerwca przednia straż rosyjska licząca 5 tys. żołnierzy napadła na tabor i ariergardę wojska polskiego liczącą 1800 żołnierzy pod wodzą Michała Wielhorskiego. Polacy stracili tabor lecz swoją postawą uniemożliwili połączenie się dwóch rosyjskich korpusów, a tym samym oskrzydlenia armii polskiej.

</doc>
<doc id="1065111" url="https://pl.wikipedia.org/wiki?curid=1065111" title="Śnieżne">
Śnieżne

Śnieżne (, trb. "Sniżne", do 1864 roku Wasiliwka) – miasto na Ukrainie, w obwodzie donieckim. Ośrodek wydobycia węgla kamiennego; przemysł spożywczy.
Za datę założenia miasta przyjmuje się 1 września 1784. W 1985 roku miasto zostało odznaczone przez Prezydium Rady Najwyższej ZSRR Orderem Znaku Honoru.

</doc>
<doc id="1065115" url="https://pl.wikipedia.org/wiki?curid=1065115" title="Puissance (zespół muzyczny)">
Puissance (zespół muzyczny)

Puissance jest szwedzkim zespołem muzycznym założonym w 1993 r. przez Henrika Möllera i Fredrika Söderlunda (producenta i aktywnego uczestnika projektów takich jak Octinomos, , Valkyria czy State Research Bureau). Z kolei sam Möller działa jeszcze w Arditi.
Mimo charakterystycznej twórczości z wymową apokaliptyczną, dzieła zespołu zbierają pochlebne recenzje wśród słuchaczy i prasie fachowej, nie tylko w tej, związanej z rynkiem podziemnym.
Twórczość.
Puissance pierwotnie tworzył w duchu ciężkiego, bezlitosnego industrialu. Jego pierwsze demo "Krig" zawierało przytłaczające, fabryczne elementy. Kolejne demo "Obey, Hate, Die" było jego lżejszym następcą. Zauważyć się da bardziej przyswajalne elementy jak chóry oraz militarystyczne bębny. A całość dopełniają mizantropijne i pesymistyczne elementy. Bardziej zaawansowany, czysty militaryzm połączony z neoklasycznymi wątkami pojawił się w pierwszym studyjnym albumie "Let Us Lead" wydanym w 1996 r. Tam surowy industrial stał się mniej widocznym tłem. Mimo tego przekaz artystów nie stracił na silę i jest równie wyrazisty jak na samym początku twórczości Puissance. Jako nowy element pojawił się wokal. Militaryzm kontynuowany był w singlu "Totalitarian Hearts" i albumie studyjnym "Back In Control". Album ów był także ostatnim tak ciężkim tworem zespołu, jak i tak skomplikowanym. Kolejne wydanie studyjne "Mother Of Disease" (przez krytyków uważany za najlepszy krążek ich twórców) utrzymane zostało w dotychczasowym klimacie znanym z wcześniejszego albumu. Zatem znaleźć można tu dalej motywy militarne, partie na bębnach i neoklasyczne motywy. Mini-album "Hail The Mushroom Cloud", który powstał niedawno po wcześniejszym albumie, jest bardziej stonowany i dedykowano go wynalazkowi, który wywarł znaczący wpływ na XX wiek – bombie atomowej. Rok 1999 przyniósł wydanie "War On". Składały się nań utwory z lat wcześniejszym, poddane nowej aranżacji oraz dwa premierowe. Ujrzenie światła dziennego przez album "Total Cleansing" oraz single "Genocidal" i "A Call to Arms" było zapowiedzią zmiany stylu zespołu. "Total Cleansing" jest bardzo stonowany w porównaniu ze wcześniejszymi osiągnięciami i bardziej przypomina "Hail The Mushroom Cloud". Nie zatracił pomimo tego zabiegu Puissance swoich charakterystycznych elementów nie zatracił. Pesymizm jest nadal wyczuwalny. Tą samą linię utrzymywano w wydanym w 2004 r. studyjnym albumie "State Collapse". W 2007 wydany został "Grace Of God".
W czasie swojej kariery duet dawał koncerty m.in. na "Cold Meat Industry Festival" w Erlangen, 7 sierpnia 1999 w Oelsnitz/Erzgeb. (oba miasta w Niemczech).
Dyskografia.
Płyty zespołu były wydawane przez różne wytwórnie. Były nimi kolejno Cold Meat Industry, Fluttering Dragon, Selfless Recordings, L.S.D. Organisation, Blooddawn Productions oraz wspominana Equilibrium Music. Pod szyldem tej ostatniej albumy wydawane są do dziś.
Wznowienia niektórych albumów ("Back in Control", "Mother of Disease") dokonywała wytwórnia Svartvintras Productions.

</doc>
<doc id="1065118" url="https://pl.wikipedia.org/wiki?curid=1065118" title="Wrodzone zwężenia przełyku">
Wrodzone zwężenia przełyku

Wrodzone zwężenie przełyku (ang. congenital esophageal stenosis) – rzadka wada oskrzelowo-przełykowa spowodowana nieprawidłowym oddzieleniem przełyku od tchawicy w embriogenezie. Występuje z częstością szacowaną na 1:25,000. Wiek rozpoznania może przypadać na późne dzieciństwo albo nawet dorosłość.
Główne objawy wady to dysfagia, regurgitacje pokarmu, wydłużony czas spożywania pokarmu, nawrotowe zaklinowywanie się kęsów pokarmowych. W badaniu radiologicznym stwierdza się zwężenie środkowej części przełyku. Leczenie może polegać na endoskopowym poszerzaniu zwężonego miejsca albo odcinkowej resekcji przełyku.

</doc>
<doc id="1065119" url="https://pl.wikipedia.org/wiki?curid=1065119" title="Mapa Thróra">
Mapa Thróra



</doc>
<doc id="1065122" url="https://pl.wikipedia.org/wiki?curid=1065122" title="Enerhodar">
Enerhodar

Enerhodar (ukr. Енергодар) – miasto w południowo-wschodniej części Ukrainy, w obwodzie zaporoskim, w rejonie wasylowskim, od marca 2022 pod okupacją rosyjską.
Liczy 53 tys. mieszkańców (2012); ośrodek przemysłu metalowego i materiałów budowlanych; port rzeczny, elektrownia jądrowa.
Enerhodar leży na lewym brzegu Dniepru, nad Zbiornikiem Kachowskim, na południowym brzegu zbiornika. W zachodniej części miasta znajduje się Zaporoska Elektrownia Cieplna (3600 MW), a na zachód od niej, nad brzegiem zbiornika, Zaporoska Elektrownia Jądrowa, wybudowana w latach 1980–1986, największa elektrownia jądrowa na Ukrainie (sześć bloków energetycznych o łącznej mocy 5700 MW).

</doc>
<doc id="1065124" url="https://pl.wikipedia.org/wiki?curid=1065124" title="Varicocele">
Varicocele



</doc>
<doc id="1065125" url="https://pl.wikipedia.org/wiki?curid=1065125" title="Publikacje Kazimierza Dąbrowskiego">
Publikacje Kazimierza Dąbrowskiego

Niniejsza lista obejmuje publikacje Kazimierza Dąbrowskiego (1902–1980), polskiego psychiatry klinicznego, filozofa, pedagoga.
Doktoraty.
Doktorat z medycyny.
"Casimir Dombrowski, „Les conditions psychologiques du suicide.” Impremerie du Commerce, Genève 1929, pp. 88. Université de Genève – Faculté de Médicine"
"Thèse presentée à la Faculté de Médicine de l'Université de Genève pour l'obtention du grade de docteur en médicine par Casimir Dombrowski / Pologne/. Université de Genève-Faculté de Médicine Légale. Professeur. F.Naville. Genève. Imprimerie du Commerce, Boulevard Carl-Voigt, 79. 1929. Thèse N-1303"
Spis treści.
I. Avant-propos.
II. Causes prédisposantes générales.
III.Causes prédisposantes individuelles.
A. Moindre valeur organique et psychique/Minderwertigkeit/
a/ Organiques:
b/ Psychiques:
IV. Causes déterminantes:
a/Définies: 1. Folie, mélancolie, manie, psychose, anxiété, alcool, morphine, cocaine. 3. Sensibilité, maladies incurables. 4.Fassions: chagrins, décéption, misère, amour, jalousie, colère, jeu, inconduite, remords. 5. Conflit avec l`honneur, politique, finances, poursuite par la police. 
b/ Hypothétiques: 1. Inquiètude, consternation du réel. 2. Le désir de la solution, métaphysique de l`amour. 3. Littérature affective, sensualisme, psychoanalitique. 4. Pessimisme, nihilisme, scépticisme/désharmonie entre l`idéalisme et l`expérience/ 5. Spiritisme. 6. Racine d'attirance de la mort.
V. Suicide de couple.
VI. Suicide chez les enfants.
VII. Suicide répété.
VIII. Prophylaxie
Doktorat z psychologii.
"K. Dąbrowski, Podstawy psychologiczne samodręczenia /automutylacji/. Warszawa 1934, Lekarskie Towarzystwo Wydawnicze „Przyszłość”. ss. 96."
Materiały konferencji, sympozjów i zjazdów naukowych.
Tygodniki kulturalne.
ITD – Tygodnik Studencki

</doc>
<doc id="1065127" url="https://pl.wikipedia.org/wiki?curid=1065127" title="Peugeot xr6">
Peugeot xr6



</doc>
<doc id="1065133" url="https://pl.wikipedia.org/wiki?curid=1065133" title="Ched Nasad">
Ched Nasad



</doc>
<doc id="1065138" url="https://pl.wikipedia.org/wiki?curid=1065138" title="Myrnohrad">
Myrnohrad

Myrnohrad () – miasto na Ukrainie, w obwodzie donieckim. Do 2016 roku nosiło nazwę Dymytrow (ukr. Димитров).

</doc>
<doc id="1065142" url="https://pl.wikipedia.org/wiki?curid=1065142" title="Młodszy pretendent">
Młodszy pretendent



</doc>
<doc id="1065156" url="https://pl.wikipedia.org/wiki?curid=1065156" title="Kolumna (przystanek kolejowy)">
Kolumna (przystanek kolejowy)

Kolumna – przystanek kolejowy i posterunek odstępowy na linii kolejowej nr 14 w Łasku, w dzielnicy Kolumna, w województwie łódzkim, w Polsce. Według klasyfikacji PKP ma kategorię dworca aglomeracyjnego.
W roku 2017 przystanek obsługiwał 300–499 pasażerów na dobę.

</doc>
<doc id="1065158" url="https://pl.wikipedia.org/wiki?curid=1065158" title="Brianka">
Brianka

Brianka () – miasto na Ukrainie, w obwodzie ługańskim. Ośrodek przemysłu maszynowego, metalowego oraz materiałów budowlanych.
Historia.
Miejscowość została założona w 1889.
Miasto uzyskało prawa miejskie w 1962.
W 1965 roku zaczęto wydawać gazetę.
Do 1997 r. istniały tutaj dwie wyższe uczelnie (№ 18 i № 21). W maju 1997 r. wyższe uczelnie № 21 zostało zlikwidowano.
Od 2014 roku jest pod kontrolą Ługańskiej Republiki Ludowej.

</doc>
<doc id="1065159" url="https://pl.wikipedia.org/wiki?curid=1065159" title="Blood+">
Blood+

 – serial anime oparty na filmie animowanym "" wyprodukowany przez Production I.G i Aniplex – oddział anime firmy Sony.
Premiera w Japonii odbyła się za pośrednictwem kanału anime w telewizji satelitarnej Sony – Animax i sieci kablowych takich, jak MBS, TBS, RKB i innych, między 8 listopada 2005 a 23 września 2006. "BLOOD+" został dopuszczony do międzynarodowej dystrybucji przez Sony Pictures Television International.
Opis fabuły.
Saya Otonashi, cierpiąca na anemię i amnezję, znajduje się pod opieką rodziny zastępczej i jest zwykłą uczennicą. Życie Sayi zostaje jednak zniszczone, gdy zostaje zaatakowana przez Chiropterana – nietoperzopodobną bestię żywiącą się ludzką krwią, dowiaduje się ona również, że tylko ona jest w stanie zabić tę bestię. Saya, wyposażona w miecz wyrusza z rodziną, sojusznikami z organizacji Red Shield (Czerwona Tarcza) i Chevalier'em (kawalerzystą), Haji'm, w podróż po świecie, aby zniszczyć Chiropteran i odnaleźć swoją przeszłość.
Opowieść jest osadzona w obecnych czasach (wrzesień 2005) w Okinawie (Koza), na Wyspie Okinawa, niedaleko bazy powietrznej USA w Kadenie. Wraz z rozwojem fabuły Saya odwiedza lokalizacje na całym świecie, walcząc z Chiropteranami i szukając swych korzeni.

</doc>
<doc id="1065161" url="https://pl.wikipedia.org/wiki?curid=1065161" title="In My Time of Dying">
In My Time of Dying

In My Time of Dying – utwór angielskiego zespołu rockowego Led Zeppelin z albumu "Physical Graffiti" z roku 1975.
Oparty jest na tradycyjnym utworze folkowo-bluesowym - „Jesus Make Up My Dying Bed”, nagranym przez „Blind” Williego Johnsona. Swoje wersje nagrywali również Bob Dylan („In My Time of Dyin'”), Joshua White, Martin Gore i Pride and Glory. "In My Time of Dying" jest najdłuższym utworem studyjnym Zeppelinów - 11:05.
Jimmy Page używał do niego strojenia w tonacji A, a także, co zdarzało się niezmiernie rzadko, grał na gitarze slide, a także na swojej czarno-białej gitarze Danelectro, na której grał również „White Summer” i „Kashmir”.
Utwór „In My Time of Dying” był grany podczas tournée Zeppelinów w latach 1975 oraz 1977, kiedy to Robert Plant zadedykował go brytyjskiemu ministrowi finansów Denisowi Healeyowi. Jedna z wersji koncertowych dostępna jest na drugiej płycie albumu „Led Zeppelin DVD” - nagranie pochodzi z Earls Court Exhibition Centre z 1975 roku.
Zespół nigdy nie opracował konkretnego sposobu zakończenia utworu, a to z powodu improwizowanej natury „In My Time of Dying”.
Page grał „In My Time of Dying” podczas trasy z zespołem The Black Crowes w 1999, a jedna z jego wersji ukazała się na albumie "Live at the Greek".

</doc>
<doc id="1065163" url="https://pl.wikipedia.org/wiki?curid=1065163" title="Roweńki">
Roweńki

Roweńki (, "Roweńky") – miasto na Ukrainie, w obwodzie ługańskim. Ośrodek przemysłu spożywczego, .
Historia.
Miejscowość znana jest od 1707 roku.
W 1930 roku zaczęto wydawać gazetę.
Prawa miejskie od 1934 roku.
Podczas II wojny światowej od 20 lipca 1942 do 17 lutego 1943 miasto było okupowane przez Wehrmacht. Zginęli tu wówczas działacze antyfaszystowskiego ruchu uporu – Lubow Szewcowa i Oleg Koszewoj.
W 1985 liczyło 67 tys. mieszkańców, w 1989 liczyło 67 989 mieszkańców.
W 2013 liczyło 47 852 mieszkańców.
Od 2014 roku pod kontrolą Ługańskiej Republiki Ludowej.

</doc>
<doc id="1065168" url="https://pl.wikipedia.org/wiki?curid=1065168" title="Karol d’Albret">
Karol d’Albret

Karol (Charles) d’Albret (zm. 25 października 1415) – konetabl Francji w latach 1402-1411 i 1413-1415. Wojskowy i dowódca armii francuskiej w bitwie pod Azincourt, w której też zginął.
Urodził się w starej rodzinie Gaskończyków jako syn Arnaud, pana Albret i hrabiego Dreux, oraz Małgorzaty de Burbon, córki Piotra de Burbon. Jako młodzieniec walczył pod dowództwem Bertrand du Guesclin. W 1402 król Karol VI Szalony dał mu urząd konetabla Francji. Został on mu jednak odebrany przez partię Burgundczyków, zaraz po tym jak doszła ona do władzy na dworze królewskim. Urząd został mu potem przywrócony w 1413 – przez partię Armaniaków, która kolejno doszła do władzy.
Mimo że był nominalnym dowódcą armii francuskiej, pod Azincourt dowodził razem z marszałkiem Boucicaut. W dzień bitwy tych dwóch świetnych dowódców nie potrafiło zapanować nad lepiej od siebie urodzonymi arystokratami francuskimi i bitwa została przegrana. Karol poległ od strzały, która przebiła jego zbroję.
Rodzina.
27 stycznia 1400 Karol poślubił Marię de Sully, córkę Ludwika de Sully. Miał z nią:

</doc>
<doc id="1065171" url="https://pl.wikipedia.org/wiki?curid=1065171" title="WiFi">
WiFi



</doc>
<doc id="1065174" url="https://pl.wikipedia.org/wiki?curid=1065174" title="Torećk">
Torećk

Torećk (, w latach 1938–2016 Dzerżynśk, ; wcześniej, do 1938 Szczerbyniwka, ) – miasto na Ukrainie w obwodzie donieckim. Wydobycie węgla kamiennego, zakłady koksochemiczne, przemysł spożywczy.
Nazwa.
Rada miejska wystąpiła do Rady Najwyższej o zmianę nazwy na Torećk, Rada Najwyższa zatwierdziła decyzję 4 lutego 2016 roku. Zmiana nazwy weszła w życie 18 lutego 2016.
Historia.
Wieś została założona w 1810 roku w Imperium Rosyjskim.
We wrześniu 1936 r. zaczęto drukować gazetę.
W październiku 1938 r. osada typu miejskiego Szczerbyniwka stała miastem Dzerżynśk.
W 1970 roku w mieście znajdowało się sześć kopalni węgla, koksownia, szkoła górnicza, szkoła medyczna oraz szkoła muzyczna.
Od 15 kwietnia do 21 lipca 2014 roku znajdowało się pod kontrolą Donieckiej Republiki Ludowej.

</doc>
<doc id="1065175" url="https://pl.wikipedia.org/wiki?curid=1065175" title="Cerkiew św. Teodosija Peczerskiego w Malawie">
Cerkiew św. Teodosija Peczerskiego w Malawie

Cerkiew św. Teodosija Peczerskiego w Malawie – murowana cerkiew greckokatolicka pod wezwaniem św. Teodosija Peczerskiego znajduje się w Malawie, w gminie Bircza, w powiecie przemyskim.
Jest to cerkiew trójdzielna z trójbocznie zamkniętym prezbiterium. Nad babińcem znajduje się szkieletowa wieża pokryta wspólnym z nawą dachem dwukalenicowym z trzema hełmami, wewnątrz znajduje się polichromia z XIX wieku. 
Cerkiew została zbudowana w 1897 na miejscu wcześniejszej drewnianej świątyni, została odnowiona w pierwszej połowie XIX wieku. Po wojnie przez wiele lat (co najmniej do 1975) była wykorzystywana jako magazyn nawozów sztucznych miejscowego PGR. W 1990 odzyskana przez Cerkiew greckokatolicką, przez wiele lat remontowana. Obecnie filialny kościół rzymskokatolicki.

</doc>
<doc id="1065177" url="https://pl.wikipedia.org/wiki?curid=1065177" title="Dancing Days">
Dancing Days

Dancing Days – utwór angielskiego zespołu rockowego Led Zeppelin z albumu "Houses of the Holy" z roku 1973, nagrany w Stargroves w 1972 roku.
Inżynier dźwięku Eddie Kramer mówił podobno, że muzycy zaczęli tańczyć na trawniku ze szczęścia podczas odtwarzania tego utworu – taka była ich satysfakcja z nagrania „Dancing Days”.
Riff otwierający, który trwa do 17 sekundy, jest dość znany i jest często używany przez stacje radiowe i program VH1 Classic.
Podobnie jak inny utwór z albumu Houses of the Holy, „Over the Hills and Far Away”, Led Zeppelin grał go na koncertach już na długo przed jego wydaniem na albumie – po raz pierwszy w Wembley Empire Pool w listopadzie 1971. Grany był również w drugiej części ich amerykańskiej trasy w roku 1972 i nagranie „Dancing Days” z tej trasy pojawiło się na płycie „How the West Was Won”. Po ukazaniu się Houses of the Holy Dancing Days przestało być grane na koncertach, choć jego skrócona, akustyczna wersja, była czasami grana podczas trasy w roku 1977.
Zespół Stone Temple Pilots nagrał znany cover tego utworu na albumie z 1995, który był hołdem dla Led Zeppelin – "Encomium".

</doc>
<doc id="1065180" url="https://pl.wikipedia.org/wiki?curid=1065180" title="Parswanatha">
Parswanatha



</doc>
<doc id="1065187" url="https://pl.wikipedia.org/wiki?curid=1065187" title="Gorysz">
Gorysz

Gorysz ("Peucedanum" L.) – rodzaj roślin z rodziny selerowatych. Obejmuje 72 gatunki. Rośliny te występują niemal w całej Europie i Azji, poza tym w Afryce północno-zachodniej. Do flory Polski należy 5 gatunków: gorysz alzacki "P. alsaticum", gorysz błotny "P. palustre", gorysz miarz "P. ostruthium", gorysz pagórkowy "P. oreoselinum" i gorysz siny "P. cervaria". Liczne gatunki wykorzystywane są jako rośliny lecznicze.
Systematyka.
Rodzaj z plemienia "Selineae" z podrodziny "Apioideae", rodziny selerowatych "Apiaceae" z rzędu selerowców "Apiales".

</doc>
<doc id="1065188" url="https://pl.wikipedia.org/wiki?curid=1065188" title="Peucedanum">
Peucedanum



</doc>
<doc id="1065189" url="https://pl.wikipedia.org/wiki?curid=1065189" title="Irpień">
Irpień

Irpień (, "Irpiń") – miasto na Ukrainie, w obwodzie kijowskim, w rejonie buczańskim; leży w aglomeracji kijowskiej; liczy 62 tys. mieszkańców (2021).
Irpień leży na lewym brzegu Irpienia i prawym brzegu Buczy, na północny zachód od Kijowa i na południe od Buczy, na północ od której znajduje się port lotniczy Kijów-Hostomel. 
W mieście rozwinął się przemysł maszynowy oraz meblarski.
Na miejscowym cmentarzu został pochowany Zygmunt Charkiewicz (zm. 1988).
Podczas rosyjskiej inwazji na Ukrainę w okresie luty-marzec 2022 o Irpień toczyły się zaciekłe walki między wojskami rosyjskimi, a ukraińskimi. Ostatecznie miasto zostało wyzwolone przez siły ukraińskie w dniu 28 marca 2022. Podczas okupacji miejscowości przez Siły Zbrojne Federacji Rosyjskiej żołnierze rosyjscy dopuścili się licznych zbrodni wojennych na miejscowej ludności cywilnej.
13 marca 2022 w Irpieniu zginął Brent Renaud, amerykański dziennikarz, zastrzelony przez rosyjskich żołnierzy podczas rosyjskiej okupacji miasta.
24 marca 2022 Irpieniowi nadano tytuł miasta-bohatera Ukrainy.

</doc>
<doc id="1065191" url="https://pl.wikipedia.org/wiki?curid=1065191" title="Piotr I (maronicki patriarcha Antiochii)">
Piotr I (maronicki patriarcha Antiochii)

Piotr I (zm. 1130) - duchowny katolicki kościoła maronickiego, w latach 1121-1130 28. patriarcha tego kościoła - "maronicki patriarcha Antiochii i całego Wschodu".

</doc>
<doc id="1065196" url="https://pl.wikipedia.org/wiki?curid=1065196" title="Warasz">
Warasz

Warasz (ukr. Вараш; dawniej Kuzniecowsk – ukr. Кузнецо́вськ) – miasto na Ukrainie, w obwodzie rówieńskim, nad rzeką Styr. W 2001 liczyło 39 643 mieszkańców. Ośrodek przemysłu spożywczego. Do 1973 wieś Warasz, przed wojną w gminie Rafałówka, w latach 1973-2016 miasto nosiło nazwę Kuzniecowsk na cześć Nikołaja Kuzniecowa, radzieckiego agenta działającego jako oficer Wehrmachtu na zachodniej Ukrainie w latach 1942-1944, od 2016 roku ponownie Warasz. Nieopodal miasta znajduje się jedna z 4 czynnych elektrowni atomowych na Ukrainie Rówieńska Elektrownia Jądrowa.

</doc>
<doc id="1065200" url="https://pl.wikipedia.org/wiki?curid=1065200" title="Big Generator">
Big Generator

Big Generator – dwunasty studyjny album grupy Yes, wydany w 1987 roku przez Atco Records. Na portalu Rate Your Music zaliczono go jako reprezentujący style muzyczne takie jak pop-rock i rock progresywny.
Pozycje na listach przebojów.
Album
Single

</doc>
<doc id="1065217" url="https://pl.wikipedia.org/wiki?curid=1065217" title="Cerkiew św. Paraskewy w Lipie">
Cerkiew św. Paraskewy w Lipie

Cerkiew św. Paraskewy w Lipie – drewniana parafialna cerkiew greckokatolicka, znajdująca się w Lipie, w gminie Bircza, w powiecie przemyskim.
Cerkiew została zbudowana w 1830–1843, remontowana w 1919. Jest to cerkiew o konstrukcji zrębowej, trójdzielna z trójbocznie zamkniętym prezbiterium i prostokątnym przedsionkiem. Dach blaszany jednokalenicowy, sześciopołaciowy o trzech hełmach baniastych jednakowej wielkości.
W osi cerkwi przed wejściem stoi murowana kaplica grobowa Zarembów z połowy XIX wieku oraz dzwonnica parawanowa z drugiej połowy tego wieku.
Po wojnie cerkiew użytkowana przez kościół rzymskokatolicki (pw. Wniebowstąpienia Pańskiego), do czasu wybudowania nowego kościoła około 2000. Obecnie cerkiew stoi porzucona.
Do parafii greckokatolickiej w Lipie należała również cerkiew w Brzeżawie (do 1930), Malawie (od 1843) i Jaworniku Ruskim (do 1843).

</doc>
<doc id="1065224" url="https://pl.wikipedia.org/wiki?curid=1065224" title="Jużnoukrajinśk">
Jużnoukrajinśk

Jużnoukrajinśk (ukr. Южноукраїнськ) – miasto na Ukrainie w obwodzie mikołajowskim. Ośrodek przemysłu spożywczego. Niedaleko na wschód od miasta leży Południowoukraińska Elektrownia Jądrowa.
Historia.
Miejscowość została założona w 1975 roku, prawa miejskie posiada od 1987. Od 2013 roku miasto partnerskie Bełchatowa.
Według danych ukraińskich z 2001 roku 66,52% mieszkańców posługiwało się językiem ukraińskim jako ojczystym, 31,37% rosyjskim, a 0,24% mołdawskim.
W mieście działa Stowarzyszenie Polaków „Polonia".

</doc>
<doc id="1065225" url="https://pl.wikipedia.org/wiki?curid=1065225" title="Just a Little Bit">
Just a Little Bit

"Just a Little Bit" – piosenka pop/R&amp;B stworzona przez Eg White i Pam Sheyne na solowy, studyjny album brytyjskiej wokalistki pop Mutyi Bueny, "Real Girl" (2007). Utwór został wyprodukowany przez White'a oraz wydany jako trzeci singel z krążka dnia 22 października 2007 w Wielkiej Brytanii. "Just a Little Bit" miał swoją premierę na oficjalnej stronie internetowej artystki jednak już dnia 20 września 2007 piosenkę można było usłyszeć w brytyjskich rozgłośniach radiowych. Singla nie planuje się wydać na innych, światowych rynkach muzycznych ze względu na niskie zainteresowanie piosenką w rodzimym kraju wokalistki.
Teledysk do singla prezentuje wokalistkę śpiewającą w efektownie oświetlonym pomieszczeniu. Podczas trwania klipu kadry ukazują artystkę wykonującą również utwór razem ze swoim zespołem.
Listy utworów i formaty singla.
CD-maxi singel
12" Vinyl singel
Inne remiksy:

</doc>
<doc id="1065226" url="https://pl.wikipedia.org/wiki?curid=1065226" title="Muńcuł">
Muńcuł

Muńcuł (Muńczoł, Muńcoł, dawniej też Menczoł, lub Minczuł; 1165 m) – masyw górski w Beskidzie Żywieckim. Znajduje się w Grupie Wielkiej Raczy, jednak nie w jej głównym grzbiecie, lecz w bocznym, który odgałęzia się od Wielkiej Rycerzowej i poprzez Małą Rycerzową, Wiertalówkę, Kotarz, przełęcz Kotarz i Muńcuł ciągnie się aż do doliny Soły w Ujsołach. Grzbiet ten w całości znajduje się na terenie Polski.
Grzbiet Muńcuła oddziela dolinę potoku Danielka od doliny potoku Cicha. Ze szczytu w kierunku północno-wschodnim biegnie stopniowo obniżający się grzbiet, skręcający koło Ujsół na północ. Stoki masywu, szczególnie zachodnie, są strome i zalesione. Na łagodniejszym stoku wschodnim, w pobliżu wierzchołka, znajduje się Hala na Muńczole. W lesie, około 50 m od szczytu Muńcoła znajduje się wychodnia piaskowca. Kazimierz Sosnowski w swym „Przewodniku po Beskidach Zachodnich” wspominał: "Wierch Menczoła zalega wielka i nader piękna hala, w jej płd.-wsch. brzegu doskonała woda, a najwyższe jej wygarbienie stanowi szczyt; tuż obok niego w skarlałym lesie dzikie złomiska skalne, a w nich rzekoma zbójecka piwnica ze skarbami".
Przy południowym skraju wspomnianej hali rozpoczyna się leśny rezerwat przyrody Muńcoł, który ciągnie się dalej na południe wschodnimi stokami Muńcoła i Kotarza.
Nazwa góry pochodzi z języka wołoskiego od słowa "muncel" oznaczającego wzgórze lub pagórek. Stoki Muńcoła są zalesione, jednak z podszczytowej hali rozciągają się szerokie widoki, szczególnie na grzbiet graniczny od Przełęczy Ujsolskiej po Wielką Rycerzową. Widoczne są stąd szczyty słowackiej Małej Fatry. Interesująco wyglądają grupy Pilska i Babiej Góry, oglądane stąd od południowej strony.
Zachodnie stoki Muńcuła z Ujsół na przełęcz Kotarz trawersuje leśna droga do zwózki drzewa. Prowadzi nią szlak rowerowy. Natomiast przez wierzchołek Muńcuła prowadzi szlak turystyki pieszej z Ujsół na Małą Rycerzową i do bacówki na Rycerzowej (średni czas całej wędrówki – 3.30 h).

</doc>
<doc id="1065229" url="https://pl.wikipedia.org/wiki?curid=1065229" title="Awdijiwka">
Awdijiwka

Awdijiwka () – miasto na Ukrainie w obwodzie donieckim.
W mieście znajduje się duży kombinat koksochemiczny. Do 2017 roku funkcjonowała jedna linia tramwajowa, która łączyła centrum Awdijiwki z zakładami koksochemicznymi.
Historia.
Awdijiwka jest jedną z najstarszych miejscowości obwodu donieckiego. Pierwsza osada na terenie współczesnego miasta została założona w połowie XVIII wieku przez osadników z guberni kurskiej, woroneskiej i połtawskiej. W 1778 r. powstała wieś, która przeszła na własność państwową. Została nazwana na cześć pierwszego osadnika, Awdiejewa.
W połowie lat 80. XIX wieku przez obszar, na którym obecnie znajduje się miasto, przejeżdżała Kolej Katarzyny; wybudowano tu stację kolejową.
Awdijiwka ucierpiała w wyniku ludobójstwa dokonanego przez władze ZSRR na ludności ukraińskiej w latach 1932–1933, liczba ustalonych ofiar to 485 osób.
W latach 1938–1962 Awdijiwka była centrum rejonu awdijewskiego. Prawa miejskie uzyskała w 1956 r. w wyniku połączenia dwóch osiedli typu miejskiego – Awdijewki Pierwszej i Awdijewki Drugiej. 28 listopada 1990 r. uzyskała status miasta podporządkowania regionalnego.
22 września 2014 r. prorosyjscy separatyści przypuścili szturm na Awdijewkę od strony Jasynuwaty. 24 listopada, po znacznych stratach, główna część sił separatystycznych wycofała się z linii kontaktu z siłami ukraińskimi. Od tego czasu Awdijewka była regularnie ostrzeliwana przez oddziały nieuznanej DNR.
Od lutego 2017 r. rozpoczęły się zacięte walki o strefę przemysłową Awdijiwki. Starając się wyprzeć ukraińskich żołnierzy z tego terytorium, separatyści użyli wszystkich rodzajów broni zabronionych przez porozumienia mińskie, w szczególności dział samobieżnych, moździerzy 120 mm i artylerii 152 mm. Obrońców „promki” nazywano „prombergami” (analogicznie do obrońców donieckiego lotniska, „cyborgów”).
13 marca 2022 r. wojska rosyjskie zbombardowały koksownię. Agresorzy wielokrotnie ostrzeliwali miasto z zakazanej amunicji fosforowej: 26 kwietnia 2022 r. – teren zakładów koksowniczych, 27 kwietnia 2022 r. – centrum miasta. 18 maja 2022 r. ostrzelano szkołę nr 1 (budynek został całkowicie zniszczony).
Na podejściu do Awdijiwki wciąż trwają zaciekłe walki.

</doc>
<doc id="1065231" url="https://pl.wikipedia.org/wiki?curid=1065231" title="Ceska televize">
Ceska televize



</doc>
<doc id="1065232" url="https://pl.wikipedia.org/wiki?curid=1065232" title="Irrational Games">
Irrational Games

Irrational Games – producent gier komputerowych, firma założona w 1997 przez trzech byłych pracowników Looking Glass Studios: Kena Levine'a, Jonathana Cheya i Roberta Fermiera. 9 stycznia 2006 roku Take-Two Interactive ogłosiło wykupienie Irrational i powiązanie ich z marką 2K Games, w wyniku czego nastąpiła zmiana nazwy na 2K Boston/2K Australia.
W najlepszym okresie Irrational Games posiadało dwa studia: jedno w Quincy w USA (dawniej 2K Boston) i drugie w Canberze w Australii (dawniej 2K Australia).
Ze studiem powiązane jest także 2K Marin, które powstało na skutek podziału w studiu 2K Boston. Współpracowało ono ze studiem 2K Australia przy grze "BioShock 2".
Studio w Canberze odseparowało się od studia w Bostonie w 2007 roku, a w 2010 połączyło się z 2K Marin. W lutym 2014 Ken Levine ogłosił, że studio zostanie zamknięte, a prawa do marki Bioshock zostaną przejęte przez firmę 2K Games.

</doc>
<doc id="1065235" url="https://pl.wikipedia.org/wiki?curid=1065235" title="2K Boston">
2K Boston



</doc>
<doc id="1065236" url="https://pl.wikipedia.org/wiki?curid=1065236" title="2K Australia">
2K Australia



</doc>
<doc id="1065239" url="https://pl.wikipedia.org/wiki?curid=1065239" title="Bojarka">
Bojarka

Bojarka () – miasto na Ukrainie w obwodzie kijowskim, liczy ok. 35 tys. mieszkańców (2021). Ośrodek przemysłu spożywczego.
Prywatne miasto szlacheckie położone było w powiecie kijowskim województwa kijowskiego, własność wojewody krakowskiego Stanisława Lubomirskiego w latach 30. i 40. XVII wieku.

</doc>
<doc id="1065240" url="https://pl.wikipedia.org/wiki?curid=1065240" title="Książęta Spoleto">
Książęta Spoleto

Książę Spoleto – tytuł przysługujący władcom Spoleto, księstwa ustanowionego w 572 roku przez księcia Faroalda I. Księstwo od swego powstania do 1208 znajdowało się w orbicie papiestwa, a w latach 1056–1057 i 1208–1808 księstwo było okupowane przez państwo kościelne. Z państwem papieża o zwierzchność nad Spoleto walczyła Toskania, która kilka razy okupowała księstwo. W 1904 roku księstwo zostało reaktywowane przez króla Wiktora Emanuela III, ale tytuł księcia Spoleto zaczął przysługiwać księciu Aosty.

</doc>
<doc id="1065246" url="https://pl.wikipedia.org/wiki?curid=1065246" title="Związek Sił Demokratycznych">
Związek Sił Demokratycznych

Związek Sił Demokratycznych (bułg. "Съюз на демократичните сили", ZSD lub SDS) – bułgarska partia polityczna utworzona 7 grudnia 1989 jako koalicja kilkunastu organizacji pozarządowych i partii politycznych odradzających się po upadku systemu demokracji ludowej. Podstawowym celem ZSD było doprowadzenie do przemian ustrojowych i wprowadzenie demokracji w Bułgarii. Partia należy do Europejskiej Partii Ludowej oraz do Bloku Reformatorskiego.
Aktualny program polityczny.
Program polityczny ZSD został opisany w dwóch dokumentach: „Dobrobyt i bezpieczeństwo” (bułg. Благоденствие и сигурност) i „18 celów ZSD w EU” (bułg. 18 цели на СДС в ЕС). Stosownie do pierwszego z nich, ZSD określa się jako partia prawicowa, dążąca do utrzymania i pogłębiania zdobyczy społecznych i politycznych osiągniętych po upadku systemu demokracji ludowej. Partia chce umocnienia gospodarki rynkowej, decentralizacji władzy, usprawnienia władzy sądowniczej, zwiększenia udziału obywateli w zarządzaniu państwem, umocnienia swobód obywatelskich i rozwoju organizacji pozarządowych. ZSD popiera aktywne uczestnictwo Bułgarii w NATO i Unii Europejskiej. Według dokumentu zatytułowanego „18 celów ZSD w EU” partia dąży do pełnego otwarcia europejskiego rynku pracy dla obywateli wszystkich państw Wspólnoty Europejskiej, zwiększenia inwestycji zagranicznych w Bułgarii i konkurencyjności bułgarskich przedsiębiorstw oraz przystąpienia kraju do układu z Schengen i strefy euro. ZSD opowiada się za niskimi podatkami i za pełnym wykorzystaniem funduszy europejskich przyznanych Bułgarii z racji członkostwa w EU. Partia popiera tzw. strategię lizbońską i dalsze rozszerzenie Unii Europejskiej, zwłaszcza o kraje bałkańskie. ZSD opowiada się również za ratyfikacją konstytucji europejskiej. W kwestii polityki energetycznej ZSD dąży do liberalizacji rynku energetycznego i zróżnicowania dostawców surowców energetycznych dla Wspólnoty Europejskiej, w tym poprzez budowę gazociągu „Nabucco” i rurociągu „AMBO”.
Historia.
Powstanie ZSD i obrady przy „Okrągłym Stole”.
Nieuchronny upadek reżimu Todora Żiwkowa i przemiany ustrojowe w innych krajach bloku socjalistycznego na przełomie lat osiemdziesiątych i dziewięćdziesiątych XX wieku stanowiły dla bułgarskiej opozycji demokratycznej bodziec do sformowania ogólnonarodowego ruchu antykomunistycznego, którego celem miało być pełne odsunięcie komunistów od władzy, przeprowadzenie demokratycznych reform i zorientowanie Bułgarii w kierunku integracji z NATO i Unią Europejską. 7 grudnia 1989 utworzono Związek Sił Demokratycznych, w skład którego weszły:
Później w struktury ZSD włączyły się następujące partie:
Wraz z utworzeniem ZSD dokonano wyboru jego władz. Na czele organu zarządzającego partią, tzw. Rady Koordynacyjnej, stanął był dysydent Żeliu Żelew, funkcja sekretarza przypadła Petyrowi Beronowi, natomiast rzecznikami partii zostali Rumen Wodeniczarow i Georgi Spasow.
W początkowym okresie działalności ZSD wzorował się na polskiej „Solidarności”. Dzięki zorganizowaniu szeroko zakrojonej kampanii opozycyjnej, związek doprowadził do rozmów z rządzącą Bułgarską Partią Komunistyczną (BPK) przy tzw. „Okrągłym Stole”. Negocjacje przeprowadzone w okresie od 16 stycznia 1990 do 15 maja 1990 zaowocowały porozumieniem w sprawie systemu politycznego, które zakładało m.in. likwidację systemu totalitarnego i oddzielenie struktur partyjnych od państwa. BPK zgodziła się na demokratyczne wybory do Wielkiego Zgromadzenia Narodowego Bułgarii oraz na zmiany w bułgarskiej konstytucji. Osiągnięte porozumienie gwarantowało pokojowe przejście do demokracji, co było bezspornym sukcesem ZSD.
ZSD w 7. Wielkim Zgromadzeniu Narodowym.
Stosownie do postanowień „Okrągłego Stołu”, 10 lipca 1990 odbyły się wolne wybory do Wielkiego Zgromadzenia Narodowego w celu uchwalenia nowej konstytucji. Na skutek braku rozwiniętych struktur terenowych ZSD zdobył tylko 144 mandaty (wobec 211 mandatów uzyskanych przez kandydatów Bułgarskiej Partii Socjalistycznej, BSP) i znalazł się w opozycji. Początkowo deputowani ZSD odmówili współpracy z socjalistami, jednak później porozumieli się z nimi, czego efektem był wybór Żeliu Żelewa na prezydenta kraju. Jesienią 1990, w świetle narastającego kryzysu politycznego i gospodarczego doszło do powołania koalicyjnego rządu Dimityra Popowa. W jego składzie znalazło się trzech przedstawicieli ZSD. Jednocześnie trwały prace nad nową konstytucją. Na początku 1991 projekt ustawy zasadniczej został zdecydowanie odrzucony przez część deputowanych ZSD. 15 maja 1991 trzydziestu dziewięciu posłów, popieranych przez Krajową Radę Koordynacyjną ZSD, a także przez część bułgarskiej inteligencji i studentów, zbojkotowało obrady parlamentu i rozpoczęło strajk głodowy, żądając samorozwiązania Wielkiego Zgromadzenia Narodowego i przeprowadzenia nowych wyborów. Decyzja władz ZSD o poparciu protestujących deputowanych doprowadziła do rozłamu w partii. Z ZSD wystąpili m.in. przedstawiciele Bułgarskiej Partii Socjalistycznej i Partii Zielonych, którzy poparli projekt konstytucji. Ostatecznie 12 lipca 1991 parlament uchwalił nową ustawę zasadniczą. Wkrótce potem Wielkie Zgromadzenie Narodowe zostało rozwiązane.
ZSD w 36. Zgromadzeniu Narodowym.
Rozłam w ZSD okazał się trwały i przed wyborami do 36. Zgromadzenia Narodowego na scenie politycznej kraju pojawiły się nowe ugrupowania założone przez byłych działaczy ZSD, takie jak ZSD-Centrum (w jego składzie znalazły się m.in. Bułgarska Partia Socjaldemokratyczna i Ekogłasnost) i ZSD-Liberałowie (m.in. Partia Zielonych). Wybory przeprowadzone 13 października 1991 zakończyły się zwycięstwem głównego nurtu ZSD, który zdobył 110 mandatów (wobec 106 mandatów uzyskanych przez socjalistów i 24 przez reprezentujący mniejszość turecką Ruch na rzecz Praw i Wolności). Żadnej z nowych koalicji nie udało się przekroczyć progu wyborczego. Wkrótce po wyborach ZSD utworzył mniejszościowy rząd, na czele którego stanął Filip Dimitrow. Rząd Dimitrowa przeprowadził szereg istotnych reform i przeforsował ważne ustawy dotyczące m.in. przywrócenia własności prywatnej, zwrotu mienia znacjonalizowanego pod rządami komunistów i in. Sukcesem Dimitrowa było przyjęcie Bułgarii do Rady Europy i zapoczątkowanie drogi ku integracji z NATO i Unią Europejską. Mimo to rząd ZSD przetrwał zaledwie do końca 1992. Deputowani Ruchu na rzecz Praw i Wolności wycofali swoje poparcie dla gabinetu i Dimitrow został odwołany z funkcji premiera poprzez wotum nieufności, zaś ZSD znalazł się w opozycji.
ZSD w 37. Zgromadzeniu Narodowym.
Wybory do 37. Zgromadzenia Narodowego przeprowadzone 18 grudnia 1994 zakończyły się zwycięstwem socjalistów, którzy sformowali rząd pod przewodnictwem Żana Widenowa. ZSD ponownie znalazł się w opozycji.
ZSD w 38. Zgromadzeniu Narodowym.
Katastrofalne wyniki rządu Widenowa i nieudana próba sformowania kolejnego gabinetu przez socjalistów doprowadziły do przedterminowych wyborów parlamentarnych. W wyborach, które odbyły się 19 kwietnia 1997, ZSD wystartował jako koalicja Zjednoczone Siły Demokratyczne (bułg. "Обединени демократични сили", ODS), którą oprócz ZSD tworzyła Partia Demokratyczna (bułg. "Демократическата партия") i BLZCh-Związek Narodowy (bułg. "БЗНС-Народен съюз"). Koalicja ODS zdobyła bezwzględną większość głosów (55%) i sformowała rząd, na czele którego stanął ówczesny przewodniczący ZSD Iwan Kostow. Gabinet Kostowa, wspierany przez wywodzącego się z ZSD prezydenta Petyra Stojanowa, zdołał ustabilizować sytuację w kraju, a także przeprowadzić istotne reformy w sferze ekonomii, restytucji mienia, prywatyzacji, systemu ubezpieczeń społecznych, systemu opieki zdrowotnej i walki z przestępczością zorganizowaną. Dzięki skutecznej polityce minister spraw zagranicznych w rządzie Kostowa, Nadeżdy Michajłowej, Bułgaria otrzymała oficjalne zaproszenie do uczestnictwa w pakcie NATO i rozpoczęła wstępne rozmowy na temat członkostwa w Unii Europejskiej. Bułgarzy otrzymali także prawo do przekraczania granic EU bez konieczności posiadania wiz.
Mimo przeprowadzenia reform i sukcesów w polityce zagranicznej rząd Kostowa nie cieszył się poparciem społecznym. Na relatywnie niską ocenę jego gabinetu wpływ miały wzrost bezrobocia oraz afery korupcyjne z udziałem członków rządu.
ZSD w 39. Zgromadzeniu Narodowym.
W wyborach przeprowadzonych 17 czerwca 2001 koalicja ODS zdobyła 18,2% głosów (51 mandatów w parlamencie) i znalazła się w opozycji. Wkrótce po przegranej w wyborach, rezygnację z funkcji szefa partii złożył Iwan Kostow, a jego następczynią została Nadeżda Michajłowa. W 2004 roku Kostow wraz z kilkoma innymi deputowanymi ZSD założyli konkurencyjną partię Demokraci na rzecz Silnej Bułgarii. Podział wśród demokratów znacznie osłabił pozycję ZSD, czego efektem była m.in. utrata stanowiska burmistrza w stolicy kraju, Sofii w 2005.
ZSD w 40. Zgromadzeniu Narodowym.
Wybory do 40. Zgromadzenia Narodowego przeprowadzone 25 czerwca 2005 ponownie zakończyły się porażką koalicji ODS, która zdobyła zaledwie 8,4% głosów i wprowadziła do parlamentu 20 posłów. Po wyborach na czele partii ZSD stanął były prezydent Bułgarii Petyr Stojanow.
ZSD w wyborach do Parlamentu Europejskiego w 2007.
Pierwsze w historii Bułgarii wybory do Parlamentu Europejskiego potwierdziły dalszy spadek popularności ZSD w społeczeństwie. Partia zdobyła tylko 4,3% głosów i nie uzyskała ani jednego mandatu. Po tej klęsce wyborczej do dymisji podał się szef partii, Petyr Stojanow. Jego następcą został Płamen Jurukow, którego rok później zastąpił Martin Dimitrow.
ZSD w wyborach do Parlamentu Europejskiego w 2009.
Przed wyborami do Parlamentu Europejskiego w czerwcu 2009 ZSD nawiązał współpracę z partią Iwana Kostowa, Demokraci na rzecz Silnej Bułgarii. Jej efektem było zawiązanie Niebieskiej Koalicji, do której dołączyły także Bułgarski Związek Ludowy, Bułgarska Nowa Demokracja, Bułgarska Partia Socjaldemokratyczna oraz Partia Radykalno-Demokratyczna. Na czele koalicji stanęli Dimitrow i Kostow. Ugrupowanie zdobyło 7,95% głosów, co przełożyło się na jeden mandat wyborczy, który przypadł Nadeżdzie Michajłowej.
ZSD w 41. Zgromadzeniu Narodowym.
Niebieska Koalicja wystartowała również w wyborach do Zgromadzenia Narodowego 41. kadencji, przeprowadzonych w lipcu 2009. Swój głos na koalicję oddało 6,76% wyborców, co dało jej 15 mandatów deputowanych.

</doc>
<doc id="1065247" url="https://pl.wikipedia.org/wiki?curid=1065247" title="Dobropole (Ukraina)">
Dobropole (Ukraina)

Dobropole (, trb. "Dobropilla") – miasto na Ukrainie w obwodzie donieckim.
Historia.
Miejscowość powstała w latach 40. XIX wieku jako chutor. Status miasta otrzymała w roku 1953.

</doc>
<doc id="1065249" url="https://pl.wikipedia.org/wiki?curid=1065249" title="Cerkiew św. Michała Archanioła w Brzeżawie">
Cerkiew św. Michała Archanioła w Brzeżawie

Cerkiew św. Michała Archanioła w Brzeżawie – dawna filialna cerkiew greckokatolicka wzniesiona w 1843 w Brzeżawie.
Na początku lat 80. XX w. świątynia przejęta przez kościół rzymskokatolicki i użytkowana jako kościół filialny św. Michała Archanioła w parafii Wniebowstąpienia Pańskiego w Lipie.
Obiekt wpisany na listę zabytków w 1982. Włączony do podkarpackiego Szlaku Architektury Drewnianej.
Historia.
Została zbudowana w 1843, na miejscu wcześniejszej cerkwi. Remontowana na przełomie XIX i XX w. Należała do greckokatolickiej parafii w Lipie. Po wysiedleniach ludności autochtonicznej po 1947 nieużytkowana. W latach 2005–2007 przeprowadzono prace remontowe między innymi konserwację polichromii ściennej. 
Architektura i wyposażenie.
To budowla drewniana konstrukcji zrębowej, orientowana, trójdzielna z sanktuarium zamkniętym trójbocznie. Świątynia powtarza układ cerkwi w Lipie o dwóch bryłach, jednokalenicowym dachu z trzema baniastymi hełmami o podobnych rozmiarach.
Ikonostas z drugiej połowy XIX w. rozmontowano, a ikony rozmieszczono na ścianach nawy i ścianie tęczowej. Została zachowana polichromia figuralna. W przedsionku znajduje się ikona z połowy XVII w., przedstawiająca Chrystusa Nauczającego.

</doc>
<doc id="1065257" url="https://pl.wikipedia.org/wiki?curid=1065257" title="Niecieszyn">
Niecieszyn

Niecieszyn (ukr. Нетішин, "Netiszyn") – miasto na Ukrainie, w obwodzie chmielnickim, nad Horyniem. W 2001 roku liczyło 34 tys. mieszkańców. W południowej części miasta znajduje się Chmielnicka Elektrownia Jądrowa.
Historia.
Pierwsza wzmianka o miejscowości pochodzi z 1542 roku. Wieś była własnością Ostrogskich. W 1871 roku wzniesiono pierwszą szkółkę cerkiewną, a w 1931 roku wybudowano nową szkołę. W 1936 roku uruchomiono Niecieszyńską Elektrownię Wodną o mocy 325 kW i zelektryfikowano wieś. W 1977 roku Ministerstwo Energetyki i Elektryfikacji ZSRR podjęło decyzję o budowie Chmielnickiej Elektrowni Jądrowej i rozbudowie Niecieszyna. Budowę elektrowni rozpoczęto w 1981 roku. 5 maja 1981 roku przyznano miejscowości status osiedla typu miejskiego, a 21 sierpnia 1984 roku nadano prawa miejskie. Pod koniec 1987 roku uruchomiono pierwszy blok elektrowni. 21 października 1993 roku Niecieszyn otrzymał status miasta o znaczeniu obwodowym.

</doc>
<doc id="1065260" url="https://pl.wikipedia.org/wiki?curid=1065260" title="ZSD">
ZSD



</doc>
<doc id="1065268" url="https://pl.wikipedia.org/wiki?curid=1065268" title="Le Tigre">
Le Tigre

Le Tigre − założona w roku 1998 amerykańska grupa riot grrrl/electro-punk/new wave, w skład której wchodzą Kathleen Hanna (wcześniej frontmanka Bikini Kill), Johanna Fateman i od 2001 roku JD Samson (wcześniej Sadie Benning).
Zespół jest znany z feministycznych tekstów traktujących o pozycji kobiet w społeczeństwie, jest również zaangażowany w walkę z rasizmem oraz o prawa osób homoseksualnych.

</doc>
<doc id="1065269" url="https://pl.wikipedia.org/wiki?curid=1065269" title="Stary Kostantynów">
Stary Kostantynów



</doc>
<doc id="1065270" url="https://pl.wikipedia.org/wiki?curid=1065270" title="Nieprawda (singel Łukasza Zagrobelnego)">
Nieprawda (singel Łukasza Zagrobelnego)

„Nieprawda” – pierwszy solowy singel Łukasza Zagrobelnego, pochodzący z jego debiutanckiej płyty "Myśli warte słów", wydanej w 2007 roku. Piosenka "Nieprawda" zakwalifikowała się do 44. konkursu na festiwalu w Sopocie.

</doc>
<doc id="1065276" url="https://pl.wikipedia.org/wiki?curid=1065276" title="Nissan Aprio">
Nissan Aprio



</doc>
<doc id="1065277" url="https://pl.wikipedia.org/wiki?curid=1065277" title="Wysznewe">
Wysznewe

Wysznewe (ukr. Вишневе) – miasto na Ukrainie, w obwodzie kijowskim, w rejonie buczańskim. W 2001 roku liczyło ok. 13,3 tys. mieszkańców.

</doc>
<doc id="1065282" url="https://pl.wikipedia.org/wiki?curid=1065282" title="Błażej Jankowski">
Błażej Jankowski

Błażej Jankowski (ur. 26 października 1980 w Poznaniu) – polski piłkarz, grający na pozycji obrońcy. Znany z występów w Lechu Poznań, Odrze Wodzisław Śląski, AE Larisa, Warcie Poznań, Zawiszy Bydgoszcz i Chojniczance Chojnice. W barwach Odry Wodzisław występował w Pucharze Intertoto UEFA, z zespołem AE Larisa wywalczył w 2005 awans do greckiej Superleague Ellada.

</doc>
<doc id="1065283" url="https://pl.wikipedia.org/wiki?curid=1065283" title="Perwomajski">
Perwomajski

Perwomajski () – miasto na Ukrainie w obwodzie charkowskim.
Historia.
Miasto posiada prawa miejskie od 1991.

</doc>
<doc id="1065284" url="https://pl.wikipedia.org/wiki?curid=1065284" title="Krzysztof Strykier">
Krzysztof Strykier

Krzysztof Strykier (ur. 1942) – polski kierowca rajdowy i przedsiębiorca, 35. najbogatszy Polak na liście "Wprost" w 1993, przedstawiciel kilkunastu znanych firm światowych sektora rolno-spożywczego.
W latach 60. był jednym z czołowych polskich kierowców wyścigowych.

</doc>
<doc id="1065289" url="https://pl.wikipedia.org/wiki?curid=1065289" title="La Paz (departament Boliwii)">
La Paz (departament Boliwii)

La Paz – departament w zachodniej Boliwii. Zajmuje powierzchnię 133 985 km². W 2012 roku liczył 2 719 344 mieszkańców, a gęstość zaludnienia wynosiła 20,3 mieszk./km². Stolicą departamentu jest La Paz. Dzieli się na 20 prowincji. 
Demografia.
W 2012 roku populacja departamentu liczyła 2 719 344 mieszkańców. W porównaniu z 2001 rokiem rosła ona średnio o 1,29% rocznie. 
Miasta departamentu.
Tabela przedstawie główne miasta departamentu: 
Podział na prowincje.
Tabela przedstawia populację poszczególnych prowincji departamentu La Paz w 2001 roku, z wyróżnieniem mężczyzn i kobiet. 

</doc>
<doc id="1065291" url="https://pl.wikipedia.org/wiki?curid=1065291" title="Kupiańsk">
Kupiańsk

Kupiańsk (, trb. "Kupjanśk", trl. "Kupians’k") – miasto na Ukrainie, stolica rejonu w obwodzie charkowskim. Położony nad rzeką Oskoł (dopływ Dońca).
Kupiańsk jest węzłem kolejowym i w. drogowym. Drugi co do wielkości węzeł kolejowy obwodu charkowskiego (po Charkowie), położony niedaleko (40 km) od granicy z Rosją.
Historia.
Sloboda znana od 1685 roku.
Status miasta od 1779.
Od 24 czerwca 1942 r. do 3 stycznia 1943 r. Kupiańsk był okupowany przez Niemców.
W 1989 liczył 35 001 mieszkańców.
W 2013 liczył 29 487 mieszkańców.
W 2018 liczył 28 218 mieszkańców.
Od 27 lutego do 10 września 2022 roku Kupiańsk znajdował się pod kontrolą okupacyjnych sił rosyjskich, był siedzibą lokalnych władz okupacyjnych.
3 marca 2023 roku władze ukraińskie zarządziły ewakuację ludności cywilnej z miasta w związku z postępami rosyjskich sił zbrojnych w okolicach Kupiańska i Bachmutu.

</doc>
<doc id="1065293" url="https://pl.wikipedia.org/wiki?curid=1065293" title="Synelnykowe">
Synelnykowe

Synelnykowe (ukr. Синельникове) – miasto na Ukrainie, w obwodzie dniepropetrowskim.
Węzeł kolejowy.
Historia.
Miasto od 1938.
W 1989 liczyła 37 807 mieszkańców.
W 2013 liczyła 31 568 mieszkańców.

</doc>
<doc id="1065295" url="https://pl.wikipedia.org/wiki?curid=1065295" title="San Antonio de Padua">
San Antonio de Padua

San Antonio de Padua (hiszp. Św. Antoniego z Padwy) – miasto w Argentynie wchodzące w skład zespołu miejskiego Buenos Aires. Według spisu z roku 2001 miasto liczyło 37 755 mieszkańców.
Miasto zostało nazwane na cześć Antoniego Padewskiego.

</doc>
<doc id="1065300" url="https://pl.wikipedia.org/wiki?curid=1065300" title="Warłam Szałamow">
Warłam Szałamow

Warłam Tichonowicz Szałamow (ur. w Wołogdzie, zm. 17 stycznia 1982 w Tuszynie) – rosyjski prozaik i poeta, więzień Gułagu.
Życiorys.
Pierwsze aresztowanie.
Ojciec Szałamowa, Tichon, był duchownym rosyjskiej cerkwi prawosławnej i misjonarzem, matka Nadieżda, nauczycielką. W roku 1914 Szałamow rozpoczął naukę w gimnazjum Aleksandra Błogosławionego, które ukończył w roku 1923. Dwa lata pracował jako garbarz, a w roku 1926 został przyjęty na wydział prawa Uniwersytetu Moskiewskiego. Obracał się w kręgach lewicowej opozycji i trockistów, brał udział w demonstracji zorganizowanej dla uczczenia dziesiątej rocznicy rewolucji październikowej, podczas której wznoszono okrzyki „Precz ze Stalinem!”, „Zrealizujmy testament Lenina!”.
19 lutego 1929 roku został aresztowany, oskarżony o kolportaż tak zwanego „testamentu Lenina” i skazany na trzy lata ciężkich robót w łagrach koło Wiszery na północnym Uralu. Po zwolnieniu w roku 1931 pracował na budowie kombinatu chemicznego w Bierieznikach. W roku 1932 wrócił do Moskwy, gdzie podjął pracę jako dziennikarz. 29 czerwca 1934 roku ożenił się z Galiną Gudź.
Powtórne aresztowanie.
12 stycznia 1937 Szałamow został aresztowany po raz drugi, tym razem pod zarzutem „kontrrewolucyjnej działalności trockistowskiej”. 2 czerwca 1937 roku skazano go na pięć lat łagru na Kołymie. Kolejny wyrok, 10 lat łagru – standardowy dla radzieckiego wymiaru sprawiedliwości „domiar” – otrzymał w roku 1943 za „antyradziecką agitację” na mocy osławionego artykułu 58. Agitacja polegała w tym przypadku na określeniu emigracyjnego pisarza Iwana Bunina, laureata Nagrody Nobla, mianem „klasyka literatury rosyjskiej”.
Na Kołymie Szałamow pracował w kopalniach złota, węgla oraz przy wyrębie lasu. Zapadł na tyfus. W roku 1946 był już „dochodiagą” – więźniem na granicy śmierci z wyczerpania. Przeżył dzięki pomocy współwięźnia – lekarza, Andrieja Pantiuchowa, któremu udało się skierować go na kurs felczerski.
Po zwolnieniu.
13 października 1951 roku Szałamowa zwolniono z obozu, lecz dopiero w roku 1953 udało mu się wyjechać z Kołymy. Jego małżeństwo rozpadło się, córka, która wstąpiła do Komsomołu, pisała w ankietach, że ojciec nie żyje. Chruszczowowska odwilż przyniosła mu w roku 1956 rehabilitację, ożenił się powtórnie i zamieszkał w Moskwie. Po przebytej w latach 1957–1958 ciężkiej chorobie otrzymał rentę inwalidzką. Rozwiódł się ponownie w roku 1966. W marcu 1966 poznał Irinę Sirotinską, z którą był już do końca życia.
Wyniszczony fizycznie Szałamow został w roku 1979 umieszczony w domu starców. Tam izolował się od otoczenia, gromadził chleb pod materacem łóżka, owijał szyję ręcznikiem, by go nie skradziono. Sprowadzony prywatnie psychiatra wykluczył chorobę psychiczną (Szałamow nadal dyktował wiersze), jednak wydana we wrześniu 1981 roku opinia oficjalnej komisji lekarskiej, była inna i 15 stycznia 1982 roku pisarza przewieziono do szpitala psychiatrycznego. Dwa dni później zmarł na zapalenie płuc, wywołane prawdopodobnie warunkami transportu.
Działalność literacka.
Pierwsze wiersze Szałamow napisał już w okresie studenckim. Po powrocie z Wiszery pracował w czasopismach propagandowych, udało mu się opublikować też kilka drobnych opowiadań. W początkach 1936 roku w miesięczniku „Oktiabr” ukazało się duże opowiadanie "Trzy śmierci doktora Austino".
Po rehabilitacji został korespondentem literackim czasopisma Moskwa, zaczął też publikować i nawiązywać kontakty z innymi pisarzami – Pasternakiem, Sołżenicynem, Nadieżdą Mandelsztam.
W roku 1961 opublikował "Krzesiwo", swój pierwszy oficjalny zbiór poezji. Potem wyszły następne tomiki: "Szelest liści", "Droga i las", "Moskiewskie obłoki".
W lutym 1972 roku Szałamow zamieścił w prasie radzieckiej protest przeciw publikowaniu jego dzieł na Zachodzie. W 1973 roku został przyjęty do Związku Pisarzy Radzieckich.
W latach 1954–1973 pisał "Opowiadania kołymskie", które przyniosły mu największą sławę. Część z nich krążyła po Związku Radzieckim w samizdacie, na Zachodzie były publikowane prawdopodobnie bez zgody pisarza w wychodzącym w Nowym Jorku piśmie emigracyjnym „Nowyj Żurnał”. Całość ukazała się w Londynie w roku 1978.
Część prozy Szałamowa opublikowano pośmiertnie. Wśród ineditów znalazły się opowiadania autobiograficzne, zebrane w wydanym w Paryżu tomie "Zmartwychwstanie modrzewia" oraz "Wiszera. Antypowieść", będąca zbiorem wspomnień z pierwszego pobytu w łagrach.
Publikacje w języku polskim.
Wiersze Szałamowa w przekładzie Leszka Engelkinga publikowała „Literatura na Świecie”.

</doc>
<doc id="1065301" url="https://pl.wikipedia.org/wiki?curid=1065301" title="Chrestiwka">
Chrestiwka

Chrestiwka () – miasto na Ukrainie, w obwodzie donieckim. Od 2014 znajduje się pod kontrolą Donieckiej Republiki Ludowej.
Nazwa.
Do 12 maja 2016 miasto nazywało się Kirowśke (ukr. Кіровське).

</doc>
<doc id="1065307" url="https://pl.wikipedia.org/wiki?curid=1065307" title="Goły Wierch">
Goły Wierch



</doc>
<doc id="1065308" url="https://pl.wikipedia.org/wiki?curid=1065308" title="Miejski Zakład Komunikacyjny w Kędzierzynie-Koźlu">
Miejski Zakład Komunikacyjny w Kędzierzynie-Koźlu

Komunikacja miejska w Kędzierzynie-Koźlu – Miejski Zakład Komunikacyjny w Kędzierzynie-Koźlu prowadzi od 1 maja 1969 roku działalność przewozową osób na terenie miasta i sąsiednich gmin.
Linie autobusowe.
Obecnie istnieje 15 linii:

</doc>
<doc id="1065309" url="https://pl.wikipedia.org/wiki?curid=1065309" title="Cerkiew św. Michała Archanioła w Żohatynie">
Cerkiew św. Michała Archanioła w Żohatynie

Cerkiew św. Michała Archanioła w Żohatynie – nieistniejąca drewniana greckokatolicka cerkiew filialna, znajdująca się w Żohatynie, w gminie Bircza, w powiecie przemyskim.
Cerkiew zbudowano w 1928, w miejscu wcześniejszej cerkwi św. Dymitra, pochodzącej z 1815. Była to cerkiew jednokopułowa, z wielobocznie zamkniętym transeptem. Należała od 1843 do parafii w Jaworniku Ruskim, a później do parafii w parafii w Piątkowej.
Cerkiew została zburzona około 1960 pomimo sprzeciwu mieszkańców.

</doc>
<doc id="1065312" url="https://pl.wikipedia.org/wiki?curid=1065312" title="Front Wielkopolski">
Front Wielkopolski

Front Wielkopolski – związek operacyjny Wojska Polskiego utworzony na wypadek inwazji wojsk niemieckich dyrektywą Wodza Naczelnego gen. Józefa Piłsudskiego z 22 maja 1919.
Historia.
Wraz ze wzrostem napięcia w stosunkach polsko-niemieckich rosło zagrożenie starcia zbrojnego. Potwierdzała go koncentracja wojsk niemieckich koło Torunia i na Górnym Śląsku, szacowana na 300 tysięcy żołnierzy. Polskie Naczelne Dowództwo przewidywało silne uderzenie Reichswehry na Wielkopolskę oraz mniejsze na Warszawę i Suwałki. W związku z tym postanowiono przeciwstawić tym siłom 4 wyższych związków operacyjnych (frontów). Jednym z nich był Front Wielkopolski, utworzony z Armii Wielkopolskiej, jednak do pełnego jej połączenia z Wojskiem Polskim doszło dopiero w sierpniu 1919. Zamierzano jego siłami uderzyć na Gdańsk i Wrocław.
1 listopada 1919 roku Dowództwo Główne Wojsk Polskich b. zaboru pruskiego, działając na podstawie dekretu Naczelnika Państwa, przystąpiło do formowania Dowództwa Frontu Wielkopolskiego.
W przypadku uderzenia niemieckiego jednostki Frontu miały mieć następujące położenie:
Dodatkowo miał być wydzielony batalion do obrony Częstochowy. Ostatecznie do wybuchu wojny nie doszło (mimo wielu starć granicznych, jak pod Bydgoszczą 6 czerwca, pod Rynarzewem 18 czerwca albo wzajemny ostrzał artyleryjski 1 lipca) i stopniowo jednostki były wysyłane na wschód, a Front Wielkopolski został rozwiązany (wraz z resztą frontów) 23 marca 1920.
Obsada personalna Dowództwa Frontu 15 listopada 1919 roku.
Dowództwo
Sztab
Ordre de Bataille Frontu.
Łącznie 991 oficerów i 65 417 szeregowych (stan na 5 czerwca)

</doc>
<doc id="1065314" url="https://pl.wikipedia.org/wiki?curid=1065314" title="Kościół Podwyższenia Krzyża Świętego w Rudawce">
Kościół Podwyższenia Krzyża Świętego w Rudawce

Kościół Podwyższenia Krzyża Świętego w Rudawce (wcześniej Cerkiew św. Sawy w Rudawce) – kościół filialny parafii św. Stanisława w Birczy, należący do archidiecezji przemyskiej, była filialna cerkiew greckokatolicka. Drewniana budowla pochodzi z roku 1796. Od roku 1946 jest świątynią rzymskokatolicką. Znajduje się w Rudawce, w gminie Bircza, w powiecie przemyskim.
Historia.
Świątynia została zbudowana jako cerkiew greckokatolicka w roku 1796, należała do greckokatolickiej parafii w Birczy. Była remontowana w XIX wieku. Po II wojnie światowej została przejęta przez rzymskich katolików i remontowana w latach 60. XX wieku oraz w latach 1971–1974, funkcjonuje jako kościół filialny pod wezwaniem Podwyższenia Krzyża Świętego rzymskokatolickiej parafii św. Stanisława w Birczy.
Architektura.
Kościół to jednoprzestrzenna budowla o konstrukcji zrębowej z trójbocznie zamkniętym prezbiterium, nakryta siodłowym dachem z baniastym hełmem. Od strony wejścia znajduje się drewniana szkieletowa wieża połączona z budynkiem, w górnej części zwężona, z brogowym dachem.

</doc>
<doc id="1065317" url="https://pl.wikipedia.org/wiki?curid=1065317" title="Cerkiew św. Dymitra w Jaworniku Ruskim">
Cerkiew św. Dymitra w Jaworniku Ruskim

Cerkiew św. Dymitra w Jaworniku Ruskim – dawna drewniana greckokatolicka cerkiew parafialna, później użytkowana jako kościół rzymskokatolicki, znajdująca się w Jaworniku Ruskim, w gminie Bircza, w powiecie przemyskim.
Historia.
Cerkiew zbudowano w 1882 roku w miejsce starszej świątyni pod tym samym wezwaniem, istniejącej co najmniej do 1830 roku. Po II wojnie światowej cerkiew była użytkowana przez parafię rzymskokatolicką w Borownicy jako kościół filialny, do czasu zbudowania nowego, murowanego kościoła około 2000 roku. Obecnie stoi nieużytkowana. Hierarchowie Cerkwi greckokatolickiej rozpoczęli w 2008 roku starania o zwrot budynku.
Architektura i wyposażenie.
Orientowana, drewniana, konstrukcji zrębowej. Trójdzielna: wydłużone prezbiterium zamknięte trójbocznie, szersza kwadratowa nawa i prostokątny babiniec z przedsionkiem. Przy prezbiterium od północy zakrystia. Wszystkie ściany szalowane pionowym deskowaniem. Nad każdą z części osobne dachy kalenicowe, kryte blachą, zwieńczone baniastymi hełmami z żelaznymi krzyżami.
W cerkwi znajduje się polichromia o motywach figuralnych i geometrycznych, oraz niemal kompletny ikonostas (brakuje królewskich wrót) z końca XIX wieku o wystroju klasycystycznym.
Otoczenie świątyni.
Obok cerkwi znajduje się murowana trójkondygnacyjna dzwonnica parawanowa, służąca jako brama. Na przycerkiewnym cmentarzu kilka starych, kamiennych nagrobków, w tym fundatora i dobroczyńcy cerkwi - księdza Teodora Bekiusza, zmarłego w 1887.
Proboszczem tej parafii był ojciec Mychajła Werbyckiego - twórcy melodii ukraińskiego hymnu państwowego, a sam Michał został w niej ochrzczony.

</doc>
<doc id="1065319" url="https://pl.wikipedia.org/wiki?curid=1065319" title="Choroba niedokrwienna">
Choroba niedokrwienna



</doc>
<doc id="1065320" url="https://pl.wikipedia.org/wiki?curid=1065320" title="Krzysztof Gosztyła">
Krzysztof Gosztyła

Krzysztof Gosztyła (ur. 20 października 1956 w Warszawie) – polski aktor filmowy, teatralny i dubbingowy.
Życiorys.
Od dziecka występował w filmach. Pierwszy z nich to "Do przerwy 0:1". W pierwszej połowie lat 70. studiował w Państwowej Wyższej Szkole Muzycznej, ale po dwóch latach zdał na Wydział Aktorski PWST w Warszawie. W teatrze debiutował rolą Pana w "Operetce" Witolda Gombrowicza w reżyserii Macieja Prusa na scenie Teatru Dramatycznego w Warszawie.
Aktor warszawskich teatrów: Dramatycznego (1980–1984, 1993–1994), Teatru Scena Prezentacje (1982, 1984, 1986), Polskiego (1984–1987), Teatru na Woli (1993), Teatru Muzycznego „Roma” (1994), Narodowego (1997–1999), Teatru Wielkiego (1999), Ateneum (od 2000), Żydowskiego (2002) i Teatru Rampa (2003), oraz teatrów krakowskich: „Bagatela” (2003) i Teatru KTO (2005).
Jest popularnym lektorem audiobooków.

</doc>
<doc id="1065321" url="https://pl.wikipedia.org/wiki?curid=1065321" title="Parafia św. Zygmunta w Płocku">
Parafia św. Zygmunta w Płocku

Parafia Katedralna pw. św. Zygmunta w Płocku – parafia rzymskokatolicka należąca do dekanatu płockiego zachodniego, diecezji płockiej, metropolii warszawskiej.
Historia.
Przez kilka wieków płocka bazylika pełniła jedynie funkcję kościoła biskupiego. Dopiero 1 lipca 1965 decyzją biskupa płockiego Bogdana Sikorskiego została powołana parafia katedralna św. Zygmunta.
Inne budowle parafialne.
Plebania.
Plebania katedralna i kancelaria parafialna mieszczą się w zabytkowym budynku dawnej sufraganii, przy ul. Mostowej (odrestaurowanym w 2009).

</doc>
<doc id="1065327" url="https://pl.wikipedia.org/wiki?curid=1065327" title="Milenijne Cele Rozwoju">
Milenijne Cele Rozwoju

Milenijne Cele Rozwoju (ang. "Millennium Development Goals", skrót "MDG"), to osiem celów, które 189 członków ONZ zobowiązało się osiągnąć w ramach Projektu Milenijnego ONZ.
Realizacja i finansowanie.
Aby wprowadzić w życie wymienione cele, ONZ opracowała szereg planów i projektów finansowo – inwestycyjnych. Główną drogą do ich realizacji mają być inwestycje ekonomiczne w biednych krajach w:
A ponadto:
Jednak istnieją także wątpliwości co do tego, czy MDG zostaną zrealizowane. Już poprzednie wielkie projekty ONZ nie kończyły się sukcesem. Np. w 1978 roku podjęto postanowienie, że do 2000 roku każdy mieszkaniec Ziemi będzie miał dostęp do podstawowych usług zdrowotnych, a epidemia AIDS i wzrost zachorowań na malarię, a także bieda pokrzyżowały te plany.
Powodzenie realizacji MCR zależy przede wszystkim od właściwego (zgodnego z planami) finansowania. Projekt ten ma większe szanse na powodzenie niż poprzednie projekty, gdyż obecny dochód najbogatszych krajów jest znacznie większy niż trzydzieści lat temu. Łączny dochód najbogatszych gospodarek szacuje się obecnie na 20,2 biliona dolarów (2001), w 1981 roku było to 13,2 biliona.
Podstawą finansowania Milenijnych Celów Rozwoju jest oficjalna rządowa pomoc rozwojowa, udzielana przez 22 najbogatsze kraje należące do Komitetu Pomocy Rozwojowej (Europa Zachodnio-Północna, Nowa Zelandia, Australia, Kanada, USA, Japonia). Wiąże się ona ściśle z przyjętymi przez te kraje zobowiązaniami (m.in. na Szczycie Ziemi w Rio de Janeiro i Johannesburgu) do przeznaczania 0,7% swojego PNB na pomoc rozwojową. Większość tych krajów już to uczyniła, jednak dwie największe gospodarki globu – USA i Japonia – nadal przeznaczają kwoty, które nawet w połowie nie zbliżają się do złożonych obietnic. Bez wypełnienia tych zobowiązań osiągnięcie Milenijnych Celów Rozwoju będzie trudne.

</doc>
<doc id="1065328" url="https://pl.wikipedia.org/wiki?curid=1065328" title="M. Shadows">
M. Shadows

M. Shadows, właśc. Matthew Charles Sanders (ur. 31 lipca 1981 w Huntington Beach) – amerykański muzyk, wokalista amerykańskiego metalcore’owego zespołu Avenged Sevenfold. 
Życiorys.
W latach młodości Sanders znany był ze złego postępowania. Wyrzucony został z dwóch różnych szkół w Huntington Beach.
Na jednym z DVD zespołu, M. Shadows wyjaśnia że otrzymał swój pseudonim kiedy uczęszczał do El Modena High School, w czasie gdy zespół dopiero zaczynał wspólnie grać. Był on najbardziej tajemniczym uczniem, stąd nazwa „Cień”. Chciał jednak również włączenia swojego imienia do pseudonimu. Matt został skrócony do „M” i od tego czasu znany jest jako M. Shadows.
Kariera muzyczna.
W kolejnych latach Shadows oraz Zacky Vengeance utworzyli zespół Avenged Sevenfold. Obydwaj byli wcześniej członkami zespołu o nazwie Successful Failure. W tym czasie zespół nagrał piosenkę „Streets”, która została jednak zapisana na pierwszy studyjny album zespołu Avenged Sevenfold – "Sounding the Seventh Trumpet".
Styl wokalny.
Na debiutanckim albumie styl wokalny Sandersa cechował się wpływem heavy metalcore’u, zawierającego głównie krzyk i gardłowe warczenie. Wraz z kolejnymi albumami jego poprzedni styl wokalu skierował się w stronę czystego śpiewania, a na albumie "City of Evil" został on prawie całkowicie „oczyszczony” z krzyków. Odejście od poprzedniego stylu nie było spowodowane problemami zdrowotnymi, jak sugerowali niektórzy. Larry Jacobson, manager, w czasie wywiadu umieszczonego na „All Excess”, wyjaśnił, że Shadows już na długo przed powstaniem "City of Evil" chciał, żeby powstał album w całości śpiewany. W przeszłości Sanders śpiewał całe części piosenek w występach na żywo, co podtrzymywało teorie, że nie potrafi on już więcej krzyczeć i warczeć. Być może właśnie z powodu tych plotek wokalista zespołu zaczął znowu krzyczeć w czasie imprez na żywo tak, jak pokazane to jest np. na zapisie piosenki „Afterlife” z jednego z koncertów.
Zespołami, które miały na M. Shadowsa największy wpływ są m.in. Megadeth, Iron Maiden, Metallica, Pantera, Guns N’ Roses, Pink Floyd.

</doc>
<doc id="1065333" url="https://pl.wikipedia.org/wiki?curid=1065333" title="Kościół św. Michała Archanioła w Brzeżawie">
Kościół św. Michała Archanioła w Brzeżawie



</doc>
<doc id="1065337" url="https://pl.wikipedia.org/wiki?curid=1065337" title="MDG">
MDG



</doc>
<doc id="1065340" url="https://pl.wikipedia.org/wiki?curid=1065340" title="Jan Mikołaj Smogulecki">
Jan Mikołaj Smogulecki

Jan Mikołaj (Mikołaj) Smogulecki herbu Grzymała, inne formy nazwiska: "Smogolecki, Smogolenski, Nicolo Smogulec, a Smogulekei", w Chinach znany jako 穆尼阁 "Mù Nígé" (ur. 1610 w Krakowie, zm. 17 września 1656 w Zhaoqing) – polski misjonarz, jezuita, podróżnik, matematyk i astronom.
Życiorys.
Pochodził z Krakowa. Był synem starosty bydgoskiego Macieja oraz Zofii Zebrzydowskiej, córki Mikołaja Zebrzydowskiego. Uczył się w Kolegium Jezuitów w Braniewie, w Akademii Lubrańskiego w Poznaniu, na uniwersytecie we Fryburgu, gdzie studiował matematykę i gdzie w wieku lat 16 opublikował "Sol illustratus ac propugnatus" – rozprawę na temat plam słonecznych. W rzymskim Collegium Romanum uzyskał doktorat filozofii, a na uniwersytecie w Padwie skończył prawo.
W 1631 został dworzaninem królewskim i starostą nakielskim. Poseł na sejm koronacyjny 1633 roku, sejm 1634 roku, sejm nadzwyczajny 1635 roku. W 1634 roku wyznaczony na sejmie komisarzem z Koła Poselskiego do zapłaty wojsku. W 1635 był posłem na sejm, a w 1636 – deputatem do Trybunału Głównego Koronnego. W tym samym roku zrezygnował jednak z kariery politycznej i wstąpił do nowicjatu zakonu jezuitów w Krakowie. W latach 1638–1640 uczył się tam teologii; później wyjechał do Rzymu, gdzie w 1641 przyjął święcenia kapłańskie, w 1642 odbył trzecią probację, a w 1644 złożył profesję czterech ślubów zakonnych.
Jego marzeniem był wyjazd na misje zagraniczne. Spełniło się ono w 1644, kiedy wypłynął do Batawii (był prawdopodobnie pierwszym Polakiem na wyspie Jawa). W 1646 dotarł do Chin. W latach 1647–1651 był duszpasterzem w prowincji Fujian i mieście Nankin. Przekazywał także Chińczykom dorobek europejskich nauk ścisłych, jak np. wiedzę na temat logarytmów, które nieznane były wtedy Chińczykom. Wraz z chińskim uczonym Xue Fengzuo (薛凤祚; 1599–1680), którego zapoznał z zasadami europejskiej matematyki, wydał dzieło "Obliczanie zaćmień według metod zachodnich" (天步真原, "Tiānbù zhēnyuán"). Jak podają niektóre źródła, sam Smogulecki napisał rozprawę "Mappa mundi elliptica".
W 1653 cesarz Shunzhi pozwolił Smoguleckiemu na ewangelizację Mandżurii, wręczając mu list żelazny. Misjonarz rozpoczął wędrówkę po tej krainie, zyskując powszechny szacunek i nawracając wiele osób. W 1655 przeniósł się w okolice Kantonu, a następnie na wyspę Hajnan. Następnie wyjechał do Kantonu, ale w czasie tej podróży zachorował i zmarł.

</doc>
<doc id="1065343" url="https://pl.wikipedia.org/wiki?curid=1065343" title="Samodzielna kompania czołgów rozpoznawczych">
Samodzielna kompania czołgów rozpoznawczych

Samodzielna kompania czołgów rozpoznawczych - samodzielny pododdział czołgów Wojska Polskiego wystawiony w mobilizacji alarmowej i walczący w kampanii wrześniowej 1939 w składzie wielkich jednostek piechoty.
Przeznaczenie.
We wrześniu 1939 zmobilizowano 15 takich kompanii, po 13 TK/ TKS (w tym dwa z przyczepkami towarzyszącymi patroli reperacyjnych).
Ze względu na bardzo słabe opancerzenie i uzbrojenie te 2,5-tonowe czołgi zasługiwały raczej na nazwę "tankietek".
Cechą charakterystyczną tankietek była jednak ich duża zwrotność i ruchliwość.
Wszystkie kompanie rozdzielono wzdłuż całego frontu do dyspozycji dowódców poszczególnych armii. W rezultacie równało się to przydziałowi pojedynczych kompanii do dywizji piechoty. Z prostej arytmetyki wyniku przy tym, że kompanii tych nie starczyło nawet dla połowy dywizji.
Tankietki wykorzystywane były przede wszystkim do działań rozpoznawczych. Jednakże, z powodu braku innego sprzętu, były często z dobrym skutkiem wykorzystywane do wsparcia ataków piechoty, a nawet do prowadzenia samodzielnych działań zaczepnych. 
Etat kompanii czołgów rozpoznawczych.
Razem dowódca, poczet dowódcy, drużyna łączności:
uzbrojenie: 23 kbk z bagn., 2 pistolety, 5 bagnetów, 1 NKM (w czołgu, tylko w etacie niektórych kompanii, praktycznie zamiast niego stosowano ckm wz.25) 
, 1 motocykl, przyczepa towarzysząca. Uzbrojenie (w każdym): 2 kbk z bagn., 12 pistoletów, 12 bagnetów, 2 NKM (w czołgach dowódców półplutonów, w etacie - praktycznie tylko niektórych kompaniach), 4 ckm (w czołgach).
Razem w plutonie
Ogółem w kompanii:
ludzie
wyposażenie:

</doc>
<doc id="1065344" url="https://pl.wikipedia.org/wiki?curid=1065344" title="Kotawiec zielonosiwy">
Kotawiec zielonosiwy

Kotawiec zielonosiwy, koczkodan zielony, koczkodan zielonosiwy ("Chlorocebus aethiops") – gatunek ssaka naczelnego z podrodziny koczkodanów (Cercopithecinae) w obrębie rodziny koczkodanowatych (Cercopithecidae). 
Zasięg występowania.
Kotawiec zielonosiwy występuje w północno-wschodniej Afryce na wschód od Nilu Białego, w Erytrei, Etiopii (na południe od rzeki Omo i na wschód aż do Rift Valley), w Dżibuti, południowo-wschodnim Sudanie (od Chartumu na północy do Mongalli na południu) i wschodnim Sudanie Południowym; być może zamieszkuje południowy Egipt.
Taksonomia.
Gatunek po raz pierwszy naukowo opisał w 1758 roku szwedzki przyrodnik Karol Linneusz nadając mu nazwę "Simia aethiops". Holotyp pochodził z Sannaru, w Sudanie . 
"Ch. aethiops" krzyżuje się "Ch. pygerythrus" w południowo-zachodniej Etiopii; nie jest jasne, czy powstałe mieszańce nie były pierwotnie opisane jako "Ch. a. zavattarii". Niektórzy autorzy uznają takson "matschiei" z zachodnich wyżyn Etiopii za odrębny podgatunek. Sugerują, że ma grzbiet bardziej płowy do brunatnego niż typowe "Ch. aethiops", a wewnętrzne strony kończyn są bardziej szare; jego ogon jest również krótszy, ze zmniejszoną kępką na końcu i zredukowanymi kępkami u nasady. Bardziej prawdopodobne jest to, że jest to jedynie populacja "Ch. aethiops" która rozlegle krzyżowała się z "Ch. djamdjamensis". Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) samic 30–50 cm, samców 42–60 cm, długość ogona samic 41–66 cm, samców 46–76 cm; masa ciała samic 1,5–4,9 kg, samców 3,1–6,4 kg. Ubarwienie grzbietu żółte lub oliwkowe, spód ciała biały z wyjątkiem czarnych dolnych części kończyn.
Ekologia.
Z reguły spotyka się go w pobliżu wody. Noce przesypia w gałęziach drzew lub krzewów. Żywi się owocami, liśćmi, kwiatami i owadami.
Długość ciąży wynosi 5-6 miesięcy, po tym okresie rodzi się jedno młode. Dojrzałość płciowa: Na wolności w piątym roku, w niewoli w drugim roku życia.

</doc>
<doc id="1065345" url="https://pl.wikipedia.org/wiki?curid=1065345" title="Mikołaj Smogulecki">
Mikołaj Smogulecki



</doc>
<doc id="1065356" url="https://pl.wikipedia.org/wiki?curid=1065356" title="Kościół św. Mikołaja w Bączalu Dolnym">
Kościół św. Mikołaja w Bączalu Dolnym



</doc>
<doc id="1065359" url="https://pl.wikipedia.org/wiki?curid=1065359" title="Droga krajowa nr 33 (Węgry)">
Droga krajowa nr 33 (Węgry)

Droga krajowa nr 33 (węg. "33-as főút") – droga krajowa we wschodnich Węgrzech, w komitatach Heves, Jász-Nagykun-Szolnok i Hajdú-Bihar. Długość - 104 km. Przebieg: 

</doc>
<doc id="1065363" url="https://pl.wikipedia.org/wiki?curid=1065363" title="Cerkiew św. Michała Archanioła w Leszczawie Dolnej">
Cerkiew św. Michała Archanioła w Leszczawie Dolnej

Cerkiew św. Michała Archanioła w Leszczawie Dolnej – nieistniejąca już drewniana filialna cerkiew greckokatolicka w Leszczawie Dolnej, w gminie Bircza, w powiecie przemyskim.
Cerkiew zbudowano w 1904, w miejscu starszej, drewnianej cerkwi fundacji rodziny Humnickich z 1766, równocześnie z cerkwią w Leszczawie Górnej. Był to budynek o bryle dwudzielnej, kryty blaszanym dachem jednokalenicowym. Wejście do cerkwi prowadziło przez połączoną z budynkiem szkieletową wieżę nakrytą dachem brogowym. Cerkiew należała do parafii w Leszczawie Górnej.
Cerkiew rozebrano około 1960, obecnie w tym miejscu stoi szkoła.

</doc>
<doc id="1065373" url="https://pl.wikipedia.org/wiki?curid=1065373" title="Debalcewo">
Debalcewo

Debalcewo (dawniej także: "Debalcewe"; , "Debalcewe"; , "Diebalcewo") – miasto na Ukrainie, w obwodzie donieckim. W 2015 liczyło 25 184 mieszkańców.
Ośrodek przemysłu maszynowego (urządzenia dla hutnictwa i przemysłu koksochemicznego); ważny węzeł kolejowy i drogowy.
Historia.
Pod koniec XIX wieku stacja pocztowa i donieckiej kolei żelaznej w powiecie sławiańskim guberni jekaterynosławskiej. Podczas rosyjskiej wojny domowej i bitwy o Donbas o tutejszy węzeł kolejowy toczyły się ciężkie walki w marcu i kwietniu 1919 r. Ostatecznie miejscowość została opanowana przez czerwonych w końcu 1919 r. razem z całym regionem w toku operacji donbaskiej.
Od 18 lutego 2015, po przegraniu przez ukraińską armię kilkudniowej bitwy w rejonie miasta, Debalcewo jest pod kontrolą prorosyjskich separatystów z Donieckiej Republiki Ludowej.

</doc>
<doc id="1065376" url="https://pl.wikipedia.org/wiki?curid=1065376" title="Droga krajowa nr 34 (Węgry)">
Droga krajowa nr 34 (Węgry)

Droga krajowa nr 34 (węg. "34-es főút") – droga krajowa we wschodnich Węgrzech. Długość - 55 km. Przebieg: 

</doc>
<doc id="1065381" url="https://pl.wikipedia.org/wiki?curid=1065381" title="Cerkiew św. Michała Archanioła w Leszczawie Górnej">
Cerkiew św. Michała Archanioła w Leszczawie Górnej

Cerkiew św. Michała Archanioła w Leszczawie Górnej – nieistniejąca drewniana parafialna cerkiew greckokatolicka w Leszczawie Górnej, w gminie Bircza, w powiecie przemyskim.
Cerkiew zbudowano w 1794, z fundacji rodziny Humnickich, równocześnie z cerkwią w Leszczawie Dolnej. Był to budynek o bryle dwudzielnej, kryty blaszanym dachem jednokalenicowym. Wejście do cerkwi prowadziło przez połączoną z budynkiem szkieletową wieżę nakrytą dachem brogowym.
Do parafii w Leszczawie Górnej należały filialne cerkwie w Leszczawie Dolnej, Kuźminie i Leszczawce.
Cerkiew zawaliła się na przełomie lat 70. i 80. XX wieku. Na cerkwisku znajduje się zaniedbany cmentarz.

</doc>
<doc id="1065382" url="https://pl.wikipedia.org/wiki?curid=1065382" title="Perewalśk">
Perewalśk

Perewalśk (ukr. Перевальськ) – miasto na Ukrainie w obwodzie ługańskim, siedziba władz rejonu perewalskiego.
Ośrodek przemysłu spożywczego.
Historia.
Miasto od 1938.
W 1989 liczyło 31 989 mieszkańców.
W 2013 liczyło 25 941 mieszkańców.
Od rozpoczęcia konfliktu w Donbasie w 2014 miasto jest pod kontrolą Ługańskiej Republiki Ludowej.

</doc>
<doc id="1065383" url="https://pl.wikipedia.org/wiki?curid=1065383" title="Bitwa pod Etrelles">
Bitwa pod Etrelles



</doc>
<doc id="1065384" url="https://pl.wikipedia.org/wiki?curid=1065384" title="Karabin maszynowy A-12,7">
Karabin maszynowy A-12,7

A-12,7 – lotniczy wielkokalibrowy karabin maszynowy, konstrukcji radzieckiej, z okresu po II wojnie światowej.
Historia.
Broń została opracowana przez zespół konstruktorów pod kierunkiem inż. N. Afanasjewa. Oficjalnie został przyjęty do uzbrojenia w roku 1953.
W karabin A-12,7, został uzbrojony śmigłowiec Mi-4. Umieszczono go w podkadłubowym stanowisku ogniowym NUW-1. Później zastosowano go również w śmigłowcu Mi-6, samolocie MiG-15 UTI (zabudowany w przodzie kadłuba) oraz MiG-21U, MiG-21US, MiG-21UM (w podwieszanym zasobniku).
Karabin został zmodernizowany. Powstała wersja A-12,7P, charakteryzująca się większą szybkostrzelnością. Zamiast 1100 strz./min, osiągała ona 1400 strz./min. Karabin maszynowy A-12,7P został zamontowany w ruchomym stanowisku strzeleckim NUW-1MK. Zostały w nie uzbrojone śmigłowce Mi-24A i Mi-8TW/TWK/MT.
Automatyka karabinu A-12,7 działa na zasadzie odprowadzenia gazów przez boczny otwór w ściance lufy. Wysoką szybkostrzelność osiągnięto poprzez zastosowanie specjalnego mechanizmu dosyłającego nabój z ogniwka taśmy do komory nabojowej.

</doc>
<doc id="1065386" url="https://pl.wikipedia.org/wiki?curid=1065386" title="Lebeny">
Lebeny



</doc>
<doc id="1065387" url="https://pl.wikipedia.org/wiki?curid=1065387" title="Sankt Andra">
Sankt Andra



</doc>
<doc id="1065388" url="https://pl.wikipedia.org/wiki?curid=1065388" title="Sankt Andrae">
Sankt Andrae



</doc>
<doc id="1065389" url="https://pl.wikipedia.org/wiki?curid=1065389" title="Volkermarkt">
Volkermarkt



</doc>
<doc id="1065391" url="https://pl.wikipedia.org/wiki?curid=1065391" title="Voelkermarkt">
Voelkermarkt



</doc>
<doc id="1065392" url="https://pl.wikipedia.org/wiki?curid=1065392" title="Worgl">
Worgl



</doc>
<doc id="1065393" url="https://pl.wikipedia.org/wiki?curid=1065393" title="Woergl">
Woergl



</doc>
<doc id="1065394" url="https://pl.wikipedia.org/wiki?curid=1065394" title="Karolyhaza">
Karolyhaza



</doc>
<doc id="1065395" url="https://pl.wikipedia.org/wiki?curid=1065395" title="Znamjanka">
Znamjanka

Znamjanka (ukr. Знам'янка) — miasto na Ukrainie w obwodzie kirowohradzkim. Jest miastem na prawach rejonu oraz siedzibą władz rejonu znamianskiego.
Jeden z większych węzłów Kolei Odeskiej.
Historia.
Status miasta od 1938.
W 1989 liczyło 33 828 mieszkańców.

</doc>
<doc id="1065396" url="https://pl.wikipedia.org/wiki?curid=1065396" title="Vocklabruck">
Vocklabruck



</doc>
<doc id="1065397" url="https://pl.wikipedia.org/wiki?curid=1065397" title="Polip choanalny">
Polip choanalny

Polip choanalny (polip Kiliana) (ang. "antrochoanal polyp") – rodzaj polipa, który wyrasta z błony śluzowej ujścia zatoki szczękowej.
Polip choanalny ma zupełnie inny przebieg niż inne polipy jam nosa, gdyż rozrasta się na wąskiej szypule ku tyłowi jamy nosa, a następnie przechodzi przez nozdrza tylne (stąd jego nazwa) i opuszcza się w kierunku części nosowej gardła. Zwykle jest pojedynczy i jak inne polipy nosa jest wyrazem przewlekłego zapalenia zatok przynosowych. Czasami w zaawansowanych postaciach, przy badaniu szpatułką jamy ustnej i gardła, może być on widoczny w gardle, leżąc za podniebieniem miękkim i języczkiem w części ustnej gardła. Niekiedy swoimi rozmiarami może on zatkać nozdrza tylne powodując w ten sposób niedrożność nosa. Leczenie polega na usunięciu polipa wraz z szypułą oraz operacji zatoki szczękowej, z której wyrasta polip Kiliana. Polip choanalny można także usunąć na drodze endoskopowej (FESS) jednocześnie endoskopowo otwierając zatokę szczękową.

</doc>
<doc id="1065398" url="https://pl.wikipedia.org/wiki?curid=1065398" title="Voecklabruck">
Voecklabruck



</doc>
<doc id="1065399" url="https://pl.wikipedia.org/wiki?curid=1065399" title="Janossomorja">
Janossomorja



</doc>
<doc id="1065400" url="https://pl.wikipedia.org/wiki?curid=1065400" title="Feldkirchen in Karnten">
Feldkirchen in Karnten



</doc>
<doc id="1065401" url="https://pl.wikipedia.org/wiki?curid=1065401" title="Blackout (album Britney Spears)">
Blackout (album Britney Spears)

Blackout – piąty studyjny album amerykańskiej piosenkarki Britney Spears. Jest to pierwszy studyjny album Britney od wydania płyty "In the Zone" (2003). Płyta w Polsce pojawiła się 26 października 2007. Ogólnoświatowa premiera odbyła się 30 października 2007. Płytę promował singel "Gimme More". Album zadebiutował na 2 miejscu U.S. Billboard 200. Billboard uznał "Blackout" za najlepszą płytę 2007 roku. Zajęła ona również 37. miejsce najlepiej sprzedających się płyt w 2007. Drugi singiel z albumu - "Piece Of Me" został nagrodzony trzema statuetkami podczas gali MTV Video Music Awards 2008 w kategoriach takich jak: „Najlepszy Teledysk Popowy”, „Najlepszy teledysk kobiecy” oraz „Najlepszy teledysk roku”. Ponadto w listopadzie 2008 r. podczas gali MTV Europe Music Awards 2008 w Liverpoolu Britney otrzymała nagrodę w kategorii „Płyta Roku” za album "Blackout".
Prace nad albumem.
Spears zaczęła pisać piosenki na album w listopadzie 2003, eksperymentując z bardziej akustycznymi brzmieniami. Po ślubie z jej ówczesnym małżonkiem, Kevinem Federline i po urodzeniu jej pierwszego syna, zdecydowała się w 2006 roku na nagrywanie wraz z producentami JR Rotem, Danja i Kara Dio Guardi. We wrześniu 2006 urodziła drugiego syna i wystąpiła o rozwód, a następnie kontynuowała prace tym razem z grupą producencką The Clutch i Bloodshy &amp; Avant. W maju rozpoczęła mini trasę koncertową nazwaną The M+M’s Tour występując tylko w klubach w Stanach Zjednoczonych.
Sesje nagraniowe do "Blackout" odbywały się w całym kraju, włącznie ze studiem nagraniowym w domu artystki. Wielu artystów wyrażało podziw dla etyki jej pracy i profesjonalizmu pomimo problemów osobistych, jakie Spears wtedy przeżywała. Chciała by jej album zachęcał do dobrej zabawy, przy którym można tańczyć. Blackout jest głównie electropopowy, zawiera elementy funku, dubstepu i eurodisco. Temat albumu nawiązuje do sławy artystki oraz dobrej zabawy. Zdjęcia do albumu zostały wykonane przez niemiecką fotograf Ellen von Unwerth. Blackout miał być wydany w dniu 13 listopada 2007 r, lecz ze względu na nieautoryzowane przecieki premiera została przeniesiona na 30 października. Wydawnictwo otrzymało w większości pozytywne recenzje od krytyków muzycznych, którzy stwierdzili, że jest ono najbardziej spójną z prac Spears, choć krytykowano zbytnio przetworzone wokale piosenkarki.
Wydano trzy single – "Gimme More", "Piece of Me" oraz "Break the Ice". Początkowo planowano także wydać klip do utworu "Radar", lecz wycofano się z tych planów, gdyż Spears zdecydowała się nagrywać kolejny album.
Kompozycje.
Danja stwierdził, że celem Spears było stworzenie tanecznego albumu, celebrującego dobrą zabawę i kobiecość, który nie będzie wspominał o jej problemach osobistych. Album otwiera pierwszy singiel „Gimme More”, optymistyczna dance-pop piosenka z wpływami electro i funk. Pochodzi z niej charakterystyczna fraza "It's Britney, bitch!". Utwór nawiązuje do niezdrowej fascynacji ludzi życiem prywatnym piosenkarki. Kolejna singiel to „Piece of Me”. Mówi o sławie i "potknięciach" Spears, które są jej wytykane przez media. Klip został nominowany w trzech kategoriach na MTV Video Music Awards 2008 i wygrał wszystkie z nich, w tym Video Roku. Trzecia ścieżka albumu, to „Radar”. Czwarty utwór i trzeci singiel to „Break the Ice”. Spears zaczyna piosenkę przeprosinami "It's been a while ("Zajęło mi to chwilę")/ I know I shoudn't kept you waitin ("Wiem, że nie powinnam była kazać wam czekać")/ But I'm here now ("Ale jestem tu i teraz"). Piąte nagranie to „Heaven on Earth”. Spears wyznała, że jest to jej ulubiona piosenka z albumu. Opowiada o osobie, którą kocha i z którą czuje się świetnie.
Lista utworów.
Utwory bonusowe

</doc>
<doc id="1065402" url="https://pl.wikipedia.org/wiki?curid=1065402" title="Kościół św. Jana Chrzciciela w Leszczawie Dolnej">
Kościół św. Jana Chrzciciela w Leszczawie Dolnej

Kościół św. Jana Chrzciciela w Leszczawie Dolnej – świątynia rzymskokatolicka w Leszczawie Dolnej, w gminie Bircza, w powiecie przemyskim. 
Kościół parafialny w Leszczawie Dolnej należy do dekanatu birczańskiego w diecezji przemyskiej.

</doc>
<doc id="1065403" url="https://pl.wikipedia.org/wiki?curid=1065403" title="Feldkirchen in Kaernten">
Feldkirchen in Kaernten



</doc>
<doc id="1065404" url="https://pl.wikipedia.org/wiki?curid=1065404" title="Stanisław Zygmunt">
Stanisław Zygmunt

Stanisław Zygmunt (ur. 1949) – polski satyryk. 
Odtwórca postaci policjanta (wcześniej milicjanta), tzw. Niebieskiego Mundurka, która pierwotnie pojawiła się w piosence „Niebiescy, czyli blues” z 1979 r. 
Autor satyrycznych monologów radiowych pt. „Nowe wspomnienia niebieskiego mundurka”. Pogadanki o policji obejmowały też kilka osób z fikcyjnego posterunku: majora Dubkę („przez B rzecz jasna”; dowódcę), kapral Błądek (od nieletnich), aspiranta Bączyka. Odgrywał rolę policjanta w programie Tadeusza Drozdy „Dyżurny Satyryk Kraju”. 
Występował w kabaretowym duecie z Krzysztofem Piaseckim, miał także swój kącik radiowy pt. „Poranny przyjaciel” w audycji „Parafonia” w 3 Programie Polskiego Radia.
Należał do Polskiej Partii Przyjaciół Piwa utworzonej przez Janusza Rewińskiego.

</doc>
<doc id="1065405" url="https://pl.wikipedia.org/wiki?curid=1065405" title="Hedervar">
Hedervar



</doc>
<doc id="1065407" url="https://pl.wikipedia.org/wiki?curid=1065407" title="Halaszi">
Halaszi



</doc>
<doc id="1065409" url="https://pl.wikipedia.org/wiki?curid=1065409" title="Feketeerdo">
Feketeerdo



</doc>
<doc id="1065410" url="https://pl.wikipedia.org/wiki?curid=1065410" title="Terniwka">
Terniwka

Terniwka (ukr. Тернівка) – miasto na Ukrainie w obwodzie dniepropietrowskim.
Historia.
Od 1965 roku miejscowość posiada status osiedla typu miejskiego.
Prawa miejskie uzyskała w 1976.
W 1989 liczyła 33 528 mieszkańców.
W 2013 liczyła 28 920 mieszkańców.

</doc>
<doc id="1065412" url="https://pl.wikipedia.org/wiki?curid=1065412" title="Darnozseli">
Darnozseli



</doc>
<doc id="1065413" url="https://pl.wikipedia.org/wiki?curid=1065413" title="Kiriakos Joanu">
Kiriakos Joanu

Kiriakos Joanu (ur. 26 lipca 1984 w Limassolu) – cypryjski lekkoatleta specjalizujący się w skoku wzwyż.
Bez powodzenia startował w igrzyskach olimpijskich w 2004 i 2008 roku. W 2012 zajął 13. pozycję w olimpijskim finale. Jego największymi sukcesami są srebro (Berlin 2009) oraz brąz (Osaka 2007) mistrzostw świata. Srebrny medalista (ex aequo z Rosjaninem Aleksiejem Dmitrikiem) halowych mistrzostw Europy z Turynu (2009) oraz brązowy (ex aequo z Amerykaninem Andra Mansonem) halowych mistrzostw świata z Walencji (2008). W dorobku ma także srebrny i brązowy medal igrzysk wspólnoty narodów, srebro uniwersjady oraz dwa złote krążki igrzysk śródziemnomorskich. Wielokrotny medalista mistrzostw Cypru oraz igrzysk małych państw Europy. Reprezentant kraju w pucharze Europy oraz w drużynowych mistrzostw Europy.

</doc>
<doc id="1065416" url="https://pl.wikipedia.org/wiki?curid=1065416" title="Łebedyn">
Łebedyn

Łebedyn (ukr. Лебедин) – miasto na Ukrainie, w obwodzie sumskim, siedziba władz rejonu łebedynskiego, liczy 28 tys. mieszkańców (2006). Ośrodek przemysłu spożywczego.
W miejscowości tej urodził się w 1873 Stanisław Kalinowski.

</doc>
<doc id="1065417" url="https://pl.wikipedia.org/wiki?curid=1065417" title="Cerkiew św. Michała Archanioła w Leszczawce">
Cerkiew św. Michała Archanioła w Leszczawce

Cerkiew św. Michała Archanioła w Leszczawce – nieistniejąca drewniana cerkiew greckokatolicka w Leszczawce, w gminie Bircza, w powiecie przemyskim.
Cerkiew zbudowano w 1618, a odnowiono w latach 1763-1766. Był to budynek o konstrukcji zrębowej, bryle jednoprzestrzennej, z trójbocznie zamkniętym prezbiterium. Do budynku przylegała prostopadłościenna wieża szkieletowa, zawierająca w sobie przedsionek. Całość łącznie z wieżą była przykryta jednokalenicowym dachem, zwieńczonym hełmem nad nawą. Nad wieżą i prezbiterium znajdowały się małe cebulki. Ściany nawy pokrywała od wewnątrz polichromia z przełomu XIX i XX wieku.
Cerkiew rozebrano około 1973.

</doc>
<doc id="1065418" url="https://pl.wikipedia.org/wiki?curid=1065418" title="Droga krajowa nr 32 (Węgry)">
Droga krajowa nr 32 (Węgry)

Droga krajowa nr 32 (węg. "32-es főút") – droga krajowa we wschodnich Węgrzech, w komitatach Heves i Jász-Nagykun-Szolnok. Długość - 72 km. Przebieg: 

</doc>
<doc id="1065419" url="https://pl.wikipedia.org/wiki?curid=1065419" title="Yipsi Moreno">
Yipsi Moreno

Yipsi Moreno (ur. 19 listopada 1980 w Camagüey) – kubańska lekkoatletka, specjalistka rzutu młotem, złota medalistka olimpijska z Pekinu i srebrna medalistka olimpijska z Aten, 4-krotna medalistka mistrzostw świata.
Dzieciństwo.
W wieku 11 lat trafiła do Cerro Pelado Sports School w Camagüey gdzie rozpoczęła treningi pchnięcia kulą oraz rzutu dyskiem. W 1993 roku rozpoczęła treningi rzutu młotem w ciągu trzech lat dostała się do reprezentacji juniorek swego kraju.
Kariera.
W 1997 roku wygrała panamerykańskie mistrzostwa juniorów odbywające się w Hawanie ustanawiając rekord 55,74 m i poprawiając poprzedni o 10 metrów. W tym samym roku złamała barierę 60 metrów. W 1998 roku zajęła 4. miejsce na mistrzostwach świata juniorów przegrywając medal z Maureen Griffin. W 2001 roku złamała granicę 70 metrów uzyskując 70.65 m. Wynik ten pozwolił jej na zdobycie złotego medalu na mistrzostwach świata w Edmonton. Tytuł ten obroniła w 2003 roku na mistrzostwach świata Paryżu. Podczas mistrzostwach świata w Helsinkach i mistrzostwach świata w Osace zajmowała drugie miejsce. Jednak po dyskwalifikacji Rosjanki Olgi Kuzienkowej, przyznano jej złoty medal za MŚ w 2005 roku. Oznacza to, że Moreno jest jedną z czterech lekkoatletek w historii (obok Allyson Felix, Valerie Adams i Anity Włodarczyk), której udało się zdobyć złoty medal mistrzostw globu trzy razy z rzędu.
Sukcesy.
Światowy Finał IAAF.
Moreno odnosi również sukcesy w innych międzynarodowych imprezach, trzykrotnie triumfowała w igrzyskach panamerykańskich (Santo Domingo 2003 &amp; Rio de Janeiro 2007 &amp; Guadalajara 2011), zdobyła również złoto podczas igrzysk państw Ameryki Środkowej i Karaibów (Cartagena 2006). Dwukrotnie stawała na podium pucharu świata (2. miejsce - Madryt 2002 &amp; 3. miejsce Ateny 2006). W 2010 był trzecia w pucharze interkontynentalnym.

</doc>
<doc id="1065421" url="https://pl.wikipedia.org/wiki?curid=1065421" title="Złotonosza">
Złotonosza

Złotonosza (ukr. Золотоноша, "Zołotonosza") – miasto na Ukrainie w obwodzie czerkaskim, stolica rejonu.
Historia.
Najstarsza wzmianka o miejscowości pochodzi z ok. 1576 roku. W 1635 Złotonosza otrzymała prawa miejskie na prawie magdeburskim. Przynależała administracyjnie wówczas do województwa kijowskiego prowincji małopolskiej Korony Królestwa Polskiego, była posiadłością Jeremiego Wiśniowieckiego. Od 1649 na terenie autonomicznego Hetmanatu, w ramach Rzeczypospolitej. W 1667 po rozejmie andruszowskim wraz z Ukrainą Lewobrzeżną włączona do Carstwa Rosyjskiego w ramach Hetmanatu, co zostało potwierdzone traktatem Grzymułtowskiego w 1686. Po likwidacji Hetmanatu ostatecznie w ramach guberni połtawskiej Imperium Rosyjskiego. W latach 1918-1919 na terytorium Ukraińskiej Republiki Ludowej, później Hetmanatu i ponownie Ukraińskiej Republiki Ludowej. Od 1919 na terytorium Ukraińskiej SRR, od 1922 w składzie ZSRR, okupowana przez III Rzeszę w latach 1941-1944.
W 1919 roku zaczęto wydawać gazetę.
W 1989 liczyło 30 715 mieszkańców
Od 1991 w składzie niepodległej Ukrainy.
W 2013 liczyło 28 371 mieszkańców.

</doc>
<doc id="1065423" url="https://pl.wikipedia.org/wiki?curid=1065423" title="Cerkiew Świętej Trójcy w Łodzince Dolnej">
Cerkiew Świętej Trójcy w Łodzince Dolnej

Cerkiew Świętej Trójcy w Łodzince Dolnej – nieistniejąca drewniana filialna (filia parafii Łomna) cerkiew greckokatolicka w Łodzince Dolnej, w gminie Bircza, w powiecie przemyskim.
Cerkiew zbudowano w 1824, zawaliła się na początku lat 50. XX wieku.

</doc>
<doc id="1065425" url="https://pl.wikipedia.org/wiki?curid=1065425" title="Certovica">
Certovica



</doc>
<doc id="1065427" url="https://pl.wikipedia.org/wiki?curid=1065427" title="Malin (obwód żytomierski)">
Malin (obwód żytomierski)

Malin (, trb. "Małyn") – miasto na Ukrainie, w obwodzie żytomierskim, dawna siedziba rejonu malińskiego. Liczy 26,1 tys. mieszkańców.
Ośrodek przemysłu spożywczego, kamieniołom oraz drzewno-celulozowego. Największy ośrodek przemysłowy w promieniu 10 km. Z miastem związana jest Nina Sosnina i Yanait Ben-Zvi - izraelski nauczyciel i pisarz.
Historia.
W I Rzeczypospolitej Malin przynależał administracyjnie do województwa kijowskiego.
W 1793 został zajęty przez Imperium Rosyjskie w II rozbiorze Polski.
Pod zaborami siedziba w powiecie radomyskim w guberni kijowskiej, a od roku 1919 w powiecie czarnobylskim.
W czasie bitwy pod Malinem w 1920 roku zginął Stanisław Wilhelm Radziwiłł.
20 października 1938 r. miasteczko Malin otrzymało status miasta (prawa miejskie).12 listopada 1943 r. Malin został wyzwolony przez napierające wojska radzieckie. W grudniu 1943 r. jedna niemiecka grupa rozpoczęła ofensywę z rejonu czerniachowskiego do Malina, druga rozpoczęła ofensywę z rejonu Korostenia do Malina, a następnie do Kijowa, ale nie udało im się przedrzeć przez oddziały bojowe sił 1 Frontu Ukraińskiego, którzy przenieśli się do obrony.
W 1989 liczyła 29 572 mieszkańców, pracowali się , fabryka odzieży i inne.
W 2013 liczyła 26 934 mieszkańców.

</doc>
<doc id="1065429" url="https://pl.wikipedia.org/wiki?curid=1065429" title="Kustrin Kietz">
Kustrin Kietz



</doc>
<doc id="1065430" url="https://pl.wikipedia.org/wiki?curid=1065430" title="MTV2 Europe">
MTV2 Europe



</doc>
<doc id="1065431" url="https://pl.wikipedia.org/wiki?curid=1065431" title="Kuestrin Kietz">
Kuestrin Kietz



</doc>
<doc id="1065432" url="https://pl.wikipedia.org/wiki?curid=1065432" title="Jan Strzelczyk">
Jan Strzelczyk

Jan Strzelczyk (ur. 25 czerwca 1942, zm. 31 sierpnia 2007) – polski siatkarz i trener siatkarski. Mistrz Polski jako zawodnik i trener.
Kariera trenerska.
Studiował na Akademii Wychowania Fizycznego w Warszawie. Grał w drużynie AZS-AWF i zdobył z nią mistrzostwo Polski w 1963, 1965 i 1966. Od 1967 pracował w Rzeszowie. Poprowadził Resovię do mistrzostwa Polski w 1971 oraz brązowego medalu mistrzostw Polski w 1970. Wprowadził do gry w polskiej lidze zagranie nazwane „podwójną krótką”. W 1971 został trenerem Płomienia Milowice, ale spadł z nim z ekstraklasy. W 1973 powrócił do Resovii i sięgnął po kolejne mistrzostwo Polski w 1974 i 1975, brązowy medal w 1977. Jego zawodnikami w rzeszowskim klubie byli m.in. Stanisław Gościniak, Marek Karbarz, Alojzy Świderek, Zbigniew Jasiukiewicz, Jan Such, Włodzimierz Stefański i Bronisław Bebel. Przestał być trenerem Resovii po sezonie 1983/1984. W II połowie lat 80. trenował krótko niemiecką żeńską drużynę Bayer Lohof, Karpaty Krosno w zwycięskich eliminacjach do II ligi przed sezonem 1987/1988, a w sezonie 1988/1989 jeszcze raz Resovię. Od 1989 do 2002 prowadził drugoligową żeńską drużynę Zelmeru Rzeszów. Od 2000 był pracownikiem dydaktycznym Uniwersytetu Rzeszowskiego.
W 2010 został uznany najlepszym trenerem 50-lecia na Podkarpaciu w Plebiscycie Nowin Rzeszowskich. W Rzeszowie organizowany jest poświęcony mu Memoriał.

</doc>
<doc id="1065433" url="https://pl.wikipedia.org/wiki?curid=1065433" title="Janis Palkavnieks">
Janis Palkavnieks



</doc>
<doc id="1065434" url="https://pl.wikipedia.org/wiki?curid=1065434" title="Port lotniczy Mazatlan">
Port lotniczy Mazatlan



</doc>
<doc id="1065435" url="https://pl.wikipedia.org/wiki?curid=1065435" title="Sełydowe">
Sełydowe

Sełydowe () – miasto na Ukrainie w obwodzie donieckim.

</doc>
<doc id="1065436" url="https://pl.wikipedia.org/wiki?curid=1065436" title="Primoz Kozmus">
Primoz Kozmus



</doc>
<doc id="1065438" url="https://pl.wikipedia.org/wiki?curid=1065438" title="Emils Grapmanis">
Emils Grapmanis



</doc>
<doc id="1065439" url="https://pl.wikipedia.org/wiki?curid=1065439" title="Korosteszów">
Korosteszów

Korosteszów () – miasto na Ukrainie w obwodzie żytomierskim, nad Teterowem. Siedziba rejonu i ośrodek przemysłu spożywczego.
Historia.
W 1602 roku Adam Olizar ufundował tu pierwszy kościół katolicki i zbudował zamek. Od marca 1664 roku w rejonie miejscowości rozłożyła się na leżach zimowych armia koronna pod dowództwem Stefana Czarnieckiego. W 1777 roku król Stanisław August Poniatowski obdarował miasteczko przywilejem zwiększającym do ośmiu prawo urządzania jarmarków w ciągu roku. W XIX wieku Gustaw Olizar wzniósł tu zabudowania kuracyjne.
Leży w rejonie określanym dawniej ze względu na malowniczość rzeki Tetery jako "Szwajcaria poleska".
Siedziba dawnej w powiecie radomyskim a od roku 1919 w czarnobylskim guberni kijowskiej.
W 1989 liczyła 28 046 mieszkańców.
W 2013 liczyła 25 817 mieszkańców.

</doc>
<doc id="1065440" url="https://pl.wikipedia.org/wiki?curid=1065440" title="Jeniec">
Jeniec



</doc>
<doc id="1065444" url="https://pl.wikipedia.org/wiki?curid=1065444" title="Betty Heidler">
Betty Heidler

Betty Heidler (ur. 14 października 1983 w Berlinie Wschodnim) – niemiecka lekkoatletka specjalizująca się w rzucie młotem.
Trzy razy startowała na igrzyskach olimpijskich – w 2004 w Atenach była czwarta, w 2008 w Pekinie zajęła dziewiąte miejsce, a w Londynie zdobyła srebrny medal. Trzykrotna medalistka mistrzostw świata oraz mistrzyni Europy. Wielokrotnie stawała na podium mistrzostw Niemiec. Reprezentantka w pucharze Europy, drużynowym czempionacie Starego Kontynentu, pucharze w rzutach lekkoatletycznych i meczach międzypaństwowych.
Kariera.
Na początku kariery odpadła w eliminacjach dwóch kolejnych edycji mistrzostw świata juniorów (w 2000 i 2002) oraz zajęła szóste miejsce w mistrzostwach Europy juniorów (2001). W 2003 zajęła czwarte miejsce w młodzieżowych mistrzostwach Europy i dziewiąte miejsce w mistrzostwach świata, a rok później uplasowała się na czwartym miejscu podczas igrzysk olimpijskich. Zdobyła srebrny medal czempionatu Europy młodzieżowców w 2005 – kilkanaście dni później nie udało jej się zakwalifikować do finału mistrzostw świata. Była piąta na mistrzostwach Europy w 2006, a na koniec sezonu wygrała światowy finał lekkoatletyczny IAAF. Mistrzyni świata z Osaki (2007) gdzie pokonała Kubankę Yipsi Moreno zaledwie o 2 centymetry. Na igrzyskach olimpijskich w Pekinie (2008) uplasowała się na dziewiątym miejscu. W kolejnym sezonie zwyciężyła w uniwersjadzie oraz została wicemistrzynią globu. Latem 2010 została mistrzynią Starego Kontynentu – dzięki temu sukcesowi znalazła się w składzie Europy na puchar interkontynentalny podczas którego uplasowała się na czwartym miejscu. Zwyciężczyni "IAAF Hammer Throw Challenge" w sezonie 2010.
21 maja 2011 w niemieckim Halle ustanowiła rekord świata w rzucie młotem uzyskując wynik 79,42 m (od sierpnia 2014 roku rekordzistką jest Anita Włodarczyk). Obecnie jest to trzeci wynik w historii światowej lekkoatletyki.
Latem 2011 została drugi raz w karierze wicemistrzynią świata. Niespodziewanie odpadła w eliminacjach mistrzostw Europy w Helsinkach (2012). W tym samym roku zdobyła w kontrowersyjnych okolicznościach (po zmianie decyzji sędziów) brązowy medal (srebrny po dyskwalifikacji Tatjany Łysienko) igrzysk olimpijskich w Londynie.

</doc>
<doc id="1065446" url="https://pl.wikipedia.org/wiki?curid=1065446" title="Rudolfs Ciemins">
Rudolfs Ciemins



</doc>
<doc id="1065447" url="https://pl.wikipedia.org/wiki?curid=1065447" title="Lori Goldston">
Lori Goldston

Lori Goldston to amerykańska wiolonczelistka, grała na tym instrumencie na koncercie MTV Unplugged in New York Nirvany. Grała też na płytach innych artystów, np. Dona Glenna.
Wybrana dyskografia.
Mirah With The Black Cat Orchestra: 
Nirvana

</doc>
<doc id="1065449" url="https://pl.wikipedia.org/wiki?curid=1065449" title="Jaroslav Baba">
Jaroslav Baba



</doc>
<doc id="1065450" url="https://pl.wikipedia.org/wiki?curid=1065450" title="Aleksandrs Brenkis">
Aleksandrs Brenkis



</doc>
<doc id="1065451" url="https://pl.wikipedia.org/wiki?curid=1065451" title="Shinji Takahira">
Shinji Takahira

 – japoński lekkoatleta, sprinter specjalizujący się na dystansie 200 metrów i sztafecie 4 x 100 m, brązowy medalista olimpijski z Pekinu w sztafecie 4 x 100 m.
Zdobył złoty medal na uniwersjadzie w Daegu (2003), srebrny na uniwersjadzie w Izmirze (2005) i brąz na Igrzyskach Azjatyckich w 2006 roku. Jest czterokrotnym wicemistrzem swego kraju (2004, 2005, 2006 i 2007) za każdym razem przegrywał z Shingiem Suetsugu.
Jego rekordem życiowym na 200 m jest 20,22 s.
Ze sztafetą również odnosi sukcesy: srebro na uniwersjadzie w Izmirze, srebro na Igrzyskach Azjatyckich w 2006 roku, 3 miejsce na Pucharze Świata ze sztafetą Azji 4. miejsce na LIO 2004 w Atenach i 4. na uniwersjadzie w Daegu. Ma na swym koncie też 8. miejsce na mistrzostwach świata 2005 w Helsinkach.
W 2007 ze sztafetą Japonii (Asahara, Suetsugu, Takahira, Tsukahara) ustanowił rekord Azji (38,21 s) w eliminacjach Mistrzostw Świata w Osace. Dzień później (1 IX) poprawili swój rekord osiągając 38,03 s.

</doc>
<doc id="1065452" url="https://pl.wikipedia.org/wiki?curid=1065452" title="Popasna">
Popasna

Popasna (ukr. Попасна, ros. Попасная) – miasto na Ukrainie w obwodzie ługańskim.
W mieście znajduje się węzeł kolejowy.
Historia.
Miejscowość Popasna została założona jako stacja kolejowa w guberni jekaterynosławskiej. W 1917 r. zaczęła działać . Status miasta uzyskała w 1938 roku.
W 1974 r. liczyła 30,3 tys. mieszkańców. Gazetę zaczęto wydawać w 1979 roku. W 1989 liczyła 30 257 mieszkańców. W 2013 liczyła 21 917 mieszkańców.
Wojna rosyjsko-ukraińska.
Rosyjanie rozpoczęli ostrzał miasta wkrótce po zbrojnej agresji w lutym 2022 roku. W drugiej połowie kwietnia 2022 r. udało się im się zdobyć blisko połowę miasta, doszło do zaciętych walk ulicznych i ostrzału artyleryjskiego. Według szefa ługańskiej obwodowej administracji wojskowej Serhija Hajdaja „w Popasnej nie ma żadnych ocalałych domów”. Opiekę medyczną w mieście sprawowali wówczas wyłącznie medycy wojskowi. W związku z częściowym zajęciem miasta, mieszkańcy zmuszeni byli chować zmarłych na podwórkach budynków mieszkalnych. W niektórych rejonach ciała leżały na ulicach. Według władz miejskich w walkach zginęło co najmniej 100 mieszkańców.
Z zajętej części miasta Rosjanie siłą deportowali ludność na okupowane terytoria. Ewakuacja ludności cywilnej do nieokupowanej części Ukrainy była mocno utrudniona przez nieustanny ostrzał.
8 maja 2022 r. wojska ukraińskie wycofały się, a miasto znalazło się pod okupacją rosyjską.
Gospodarka.
Gospodarka miasta koncentruje się głównie na transporcie kolejowym i przemyśle węglowym.
Przed wojną rosyjsko-ukraińską w mieście funkcjonowały: Popasniański Zakład Naprawy Samochodów, zajezdnia lokomotyw i samochodów, fabryka okuć, fabryka szkła, piekarnia i fabryka odzieży.

</doc>
<doc id="1065455" url="https://pl.wikipedia.org/wiki?curid=1065455" title="Droga krajowa nr 31 (Węgry)">
Droga krajowa nr 31 (Węgry)

Droga krajowa nr 31 (węg. "31-es főút") – droga krajowa w komitatach Pest, Jász-Nagykun-Szolnok i Heves we wschodnich Węgrzech. Długość - 132 km. Przebieg: 

</doc>
<doc id="1065456" url="https://pl.wikipedia.org/wiki?curid=1065456" title="Nyiragongo">
Nyiragongo

Nyiragongo – czynny wulkan we wschodniej Afryce. Leży w Demokratycznej Republice Konga, blisko granicy z Rwandą i Ugandą. Stanowi część systemu Wielkich Rowów Afrykańskich, jest zaliczany do stratowulkanów.
Wulkan leży na północ od jeziora Kiwu. Wznosi się na wysokość 3470 m n.p.m. Wchodzi w skład łańcucha górskiego Wirunga. We wnętrzu głównego krateru o szerokości 2 km i głębokości 250 metrów znajduje się jezioro lawowe. Jest ono obserwowane co najmniej od 1971 roku. Dość poważna erupcja nastąpiła w 1977 (zginęło 2 tys. osób); w 2002 miasto Goma zostało znacznie uszkodzone w wyniku erupcji. Wybuch w 2002 roku rozpoczął aktywność wulkanu trwającą do 2018 roku. Wulkan należy do bardzo aktywnych, w XX wieku miało miejsce jedenaście eksplozji.
22 maja 2021 roku wulkan wybuchł ponownie. O godzinie 19, gubernator prowincji Kiwu poinformował o erupcji wulkanu, jednakże jeszcze przed oficjalnym komunikatem wiele osób opuściło swoje domy. Strumień lawy kierował się w kierunku oddalonego o 10 kilometrów miasta Goma, gdzie władze rozpoczęły ewakuację mieszkańców. 23 maja rano podano do informacji, że strumienie lawy zaczęły zwalniać i zagrożenie maleje. Miasto w większości zostało ominięte przez lawę, która nie dotarła również do miejscowego międzynarodowego lotniska, pomimo początkowych komunikatów informujących o uszkodzeniach portu lotniczego.

</doc>
<doc id="1065458" url="https://pl.wikipedia.org/wiki?curid=1065458" title="Petrochemia – Blachownia">
Petrochemia – Blachownia

Petrochemia-Blachownia Sp. z o.o. – zakład przemysłu petrochemicznego
zlokalizowany w Blachowni, dzielnicy Kędzierzyna-Koźla.
Zajmuje się przerobem benzolu, produkcją benzenu, toluenu, heksanu, kwasu siarkowego i innych chemikaliów. Oferuje też usługi analityczne.
Historia.
W 1950 rozpoczęto odbudowę niemieckiej fabryki wytwarzającej benzynę syntetyczną. Uruchomienie produkcji nastąpiło w 1952. Zakład nazywał się Zakłady Koksochemiczne „Blachownia”.
1 czerwca 1998 kompleks petrochemiczny zakładów został przekształcony w samodzielną spółkę o nazwie "Petrochemia-Blachownia". W lipcu 1999 zakupił ją Ciech S.A. Warszawa, przekształcając ją w kwietniu 2001 r. w spółkę akcyjną (KRS 0000007570).
10 stycznia 2006 100% akcji spółki kupił węgierski koncern BorsodChem Rt. z siedzibą w Kazincbarciku. 2 lutego 2011 100% akcji węgierskiego koncernu przejęła chińska firma Wanhua. Spółka wchodziła w skład BorsodChemu do roku 2017, kiedy została przejęta przez czeską spółkę DEZA, należącą do koncernu Agrofert.
W 2020 r. zakład został przekształcony w spółkę z ograniczoną odpowiedzialnością (KRS 0000852793).

</doc>
<doc id="1065467" url="https://pl.wikipedia.org/wiki?curid=1065467" title="Allyson Felix">
Allyson Felix

Allyson Felix (ur. 18 listopada 1985 w Los Angeles) – amerykańska lekkoatletka, sprinterka, jedenastokrotna medalistka olimpijska z Aten (2004), Pekinu (2008), Londynu (2012), Rio de Janeiro (2016) i Tokio (2020). Trzynastokrotna mistrzyni świata: trzykrotnie w biegu na 200 m, raz w biegu na 400 m, trzykrotnie w sztafecie 4 × 100 m, pięciokrotnie w sztafecie 4 × 400 m, a także raz w sztafecie mieszanej. Brązowa medalistka igrzysk panamerykańskich (2003).
Zwyciężczyni łącznej punktacji Diamentowej Ligi 2010 w biegach na 200 i 400 metrów.
Czterokrotnie (2005, 2007, 2010 &amp; 2012) wygrywała w plebiscycie na najlepszą lekkoatletkę Stanów Zjednoczonych.
Laureatka plebiscytu IAAF World Athlete of the Year dla najlepszej lekkoatletki 2012 roku.
W finałowym biegu na 200 m podczas Mistrzostw Świata w Moskwie w 2013 roku kontuzja uniemożliwiła jej poprawienie dorobku medalowego. Na kolejnych mistrzostwach globu w Pekinie zdobyła trzy krążki: złoty w biegu na 400 metrów oraz dwa srebrne w sztafetach 4 × 100 i 4 × 400 m. W 2017 w Londynie do kolekcji medalowej dołożyła jeszcze trzy krążki: brązowy w biegu na 1 okrążenie stadionu oraz złote medale w biegach rozstawnych na 4 × 100 oraz 4 × 400 metrów. Dwa lata później w Dosze zdobyła dwa złote medale: za bieg w eliminacjach sztafety 4 × 400 metrów oraz w sztafecie mieszanej 4 × 400 metrów.
Córka nauczycielki Marlean i kapłana Paula.

</doc>
<doc id="1065469" url="https://pl.wikipedia.org/wiki?curid=1065469" title="Droga krajowa nr 36 (Węgry)">
Droga krajowa nr 36 (Węgry)

Droga krajowa nr 36 () – droga krajowa we wschodnich Węgrzech, w komitatach Hajdú-Bihar i Szabolcs-Szatmár-Bereg. Długość trasy wynosi 51 km.

</doc>
<doc id="1065478" url="https://pl.wikipedia.org/wiki?curid=1065478" title="Próba Gellé">
Próba Gellé

Próba Gellé lub próba Gellégo – próba określająca porównanie przewodnictwa kostnego podczas zmian ciśnienia w przewodzie słuchowym zewnętrznym. Służy ona do oceny ruchomości strzemiączka w okienku owalnym. Jest wykorzystywana w diagnostyce otosklerozy, w której przebiegu dochodzi często do jego unieruchomienia.
Wykonanie próby.
Wykonanie próby polega na wprowadzeniu do ujścia przewodu słuchowego zewnętrznego oliwki balonu Politzera. Następnie wzbudzony stroik ustawia się albo na oliwce balonu, albo na wyrostku sutkowatym badanego ucha i naprzemiennie poprzez naciskanie balonu Polizera zwiększa się i zmniejsza ciśnienie w przewodzie słuchowym zewnętrznym.
Interpretacja próby.
Próba Gellé prawidłowa - występuje przy prawidłowym słuchu. Podczas naprzemiennego zwiększania i zmniejszania ciśnienia w przewodzie słuchowym zewnętrznym pacjent odczuwa naprzemienne modulowanie natężenia dźwięku stroika.
Próba Gellé patologiczna - występuje przy unieruchomieniu podstawy strzemiączka w niszy okienka owalnego. Na skutek braku ruchomości strzemiączka pod wpływem zmian ciśnienia w przewodzie słuchowym zewnętrznym, pacjent nie odczuwa podczas próby żadnej zmiany dźwięku. Cały czas słyszy jednostajny dźwięk.

</doc>
<doc id="1065480" url="https://pl.wikipedia.org/wiki?curid=1065480" title="Próba Gellégo">
Próba Gellégo



</doc>
<doc id="1065484" url="https://pl.wikipedia.org/wiki?curid=1065484" title="Chemopetrol Litvínov">
Chemopetrol Litvínov



</doc>
<doc id="1065485" url="https://pl.wikipedia.org/wiki?curid=1065485" title="Mołodohwardijśk">
Mołodohwardijśk

Mołodohwardijśk (ukr. Молодогвардійськ) – miasto na Ukrainie w obwodzie ługańskim.
Historia.
Wieś została założona w 1955 roku.
Miasto od 1961.
W 1973 liczyło 24,4 tys. mieszkańców.
W 1989 liczyło 31 766 mieszkańców.
W 2013 liczyło 23 332 mieszkańców.
Od 2014 roku jest pod kontrolą Ługańskiej Republiki Ludowej.

</doc>
<doc id="1065489" url="https://pl.wikipedia.org/wiki?curid=1065489" title="Baseball pocket billiards">
Baseball pocket billiards

Baseball pocket billiards – gra bilardowa na stole angielskim. Powstała przed rokiem 1912, gdy została opisana przez Brunswick w broszurze "the most fascinating game of the twentieth century". Do gry używa się 21 ponumerowanych kolejno bil (choć można używać 15). Bile nr 9 nazywamy "miotaczem". Jest ona ustawiana przed rozbiciem w środku trójkąta. Gra jest deklarowana. Gdy bile się skończą, są ponownie ustawiane na stole (bez straty kolejki). Gra kończy się po dziewięciu kolejkach (dla każdego gracza). Za wbitą bilę uzyskuje się liczbę punktów równoważną numerowi wbitej bili. Wygrywa gracz z największą liczba punktów.

</doc>
<doc id="1065491" url="https://pl.wikipedia.org/wiki?curid=1065491" title="Edukacja w Kędzierzynie-Koźlu">
Edukacja w Kędzierzynie-Koźlu

Edukacja w Kędzierzynie-Koźlu – zespół ośrodków wychowawczych i oświatowych zlokalizowanych na terytorium miasta Kędzierzyna-Koźla.

</doc>
<doc id="1065495" url="https://pl.wikipedia.org/wiki?curid=1065495" title="Królewiec (Ukraina)">
Królewiec (Ukraina)

Królewiec (, "Kroleweć", wym. ) – miasto na Ukrainie w obwodzie sumskim, siedziba władz rejonu królewieckiego. Ośrodek przemysłu spożywczego.
Historia.
Królewiec został założony w 1601 r. na cześć króla Polski Zygmunta III Wazy. W 1644 prawa miejskie Królewcowi nadał król Władysław IV Waza. Polska utraciła Królewiec na rzecz Rosji w 1686 na mocy postanowień pokoju Grzymułtowskiego.
W 1919 roku zaczęto wydawać gazetę.
W latach 1941-1943 znajdował się pod okupacją niemiecką.
W 1959 liczył 13 996 mieszkańców.
W 1989 liczył 25 962 mieszkańców.

</doc>
<doc id="1065500" url="https://pl.wikipedia.org/wiki?curid=1065500" title="Droga krajowa B179 (Niemcy)">
Droga krajowa B179 (Niemcy)

Droga krajowa 179 (niem.: "Bundesstraße 179", "B 179") – niemiecka droga krajowa w Berlinie i w Brandenburgii. Droga ta biegnie od Berlina przez Königs Wusterhausen do Birkenhainchen, ok. 13 km na północny wschód od Lubina. Droga kończy się na skrzyżowaniu z Drogą B87.

</doc>
<doc id="1065505" url="https://pl.wikipedia.org/wiki?curid=1065505" title="Droga krajowa nr 311 (Węgry)">
Droga krajowa nr 311 (Węgry)

Droga krajowa nr 311 (węg. "311-es főút") – droga krajowa w komitacie Pest w środkowych Węgrzech. Długość - 32 km. Przebieg: 

</doc>
<doc id="1065507" url="https://pl.wikipedia.org/wiki?curid=1065507" title="Merefa">
Merefa

Merefa () – miasto na Ukrainie w obwodzie charkowskim.
Węzeł kolejowy.
Historia.
Miejscowość została założona w 1663.
W XIX wieku – słoboda gubernii Charkowska, w 1896 r. wybudowano .
Prawa miejskie uzyskała w 1938 roku.
W 1989 liczyła 28 952 mieszkańców.
W 2013 liczyło 22 280 mieszkańców
W 2017 liczyło 22 197 mieszkańców.

</doc>
<doc id="1065509" url="https://pl.wikipedia.org/wiki?curid=1065509" title="Kreminna">
Kreminna

Kreminna () – miasto na wschodzie Ukrainy w obwodzie ługańskim. Ośrodek przemysłu spożywczego i wydobywczego.
Miejscowość jest znana jako „płuca Donbasu”, ponieważ ma dobre możliwości rekreacyjne (lasy, jeziora, rzeki, obozy rekreacyjne dla dzieci). Miasto posiada nowoczesny ośrodek sportowy do treningu sportowców olimpijskich i paraolimpijskich.
Historia.
Za rok założenia Kreminnej uważa się 1679. Zbiegli chłopi pańszczyźniani z prawobrzeżnej Ukrainy założyli osadę nad brzegiem rzeki Krasnej.
W pierwszej ćwierci XIX wieku wieś uzyskała status osady wojskowej i do początku XX wieku nosiła nazwę Nowogłuchow na cześć stacjonującego tu pułku Głuchowskiego. Rekruci wojskowi mieli prawa poddanych i służyli przez 25 lat.
1825 r. w pobliżu wsi znaleziono węgiel kamienny. Wydobycie surowca rozpoczęło się na początku lat 90. XIX wieku.
1864 r. w państwowej osadzie Nowogłuchow mieszkały 4073 osoby. 1882 r. Nowogłuchow otrzymał status miasta powiatowego.
1895 r. uruchomiono kolej Lisiczańsk-Kupiańsk, która przebiegała w pobliżu miejscowości.
W grudniu 1917 r. w Kreminnej ustanowiono rząd bolszewicki. W kwietniu 1918 r. Kreminna, podobnie jak Rubiżne, znalazła się pod kontrolą wojsk ukraińskich i sprzymierzonych wojsk niemieckich, lecz w grudniu 1918 r. osada została ponownie zajęta przez bolszewików.
W lutym 1919 r. Kreminna stała się centrum nowo utworzonej prowincji donieckiej. W 1932 r. w puszczy kremińskiej utworzono rezerwat narodowy.
Miasto ucierpiało w wyniku klęski głodu sprowokowanej przez rząd ZSRR w latach 1932–1933. Liczba ustalonych ofiar to 161 mieszkańców miasta.
Prawa miejskie Kreminna posiada od 1938 roku.
W czerwcu 1938 r., w związku z podziałem obwodu donieckiego na obwody stalinowski i woroszyłowgradzki, weszła w skład obwodu woroszyłowgradzkiego. W 1940 r. Kreminna miasto stało się miastem rejonowym. W lasach budowano ośrodki wypoczynkowe i sanatoria.
10 lipca 1942 r., po zmasowanych nalotach, miasto zostało zajęte przez wojska niemieckie. 31 stycznia 1943 r. zostało odzyskane przez władze sowieckie. W 1943 roku zaczęto wydawać miejscową gazetę.
2020 r., podczas reformy administracyjnej, Kreminna stała się centrum hromady kremińskiej w ramach rejonu siewierodonieckiego obwodu ługańskiego.
Wraz z początkiem wojny w Donbasie, od kwietnia do połowy lipca 2014 r. miasto znajdowało się prawie na linii frontu. Działania wojenne ominęły jednak zasadnicze zabudowania.
W 2022 r., wraz z początkiem pełnoskalowej inwazji Rosji na Ukrainę, na obszarze Kreminnej rozpoczęły się regularne działania wojenne. Wojska rosyjskie ostrzelały kompleks sportowy „Olymp”, w wyniku czego na powierzchni ponad 2000 m² wybuchł pożar.
18 kwietnia wojska rosyjskie wkroczyły do Kreminnej, rozpoczęły się walki uliczne. Ministerstwo Obrony Federacji Rosyjskiej cztery razy ogłosiło zdobycie miasta (z różnymi datami). Jednak 19 kwietnia Rosjanie całkowicie zajęli miasto.
Gospodarka.
Gospodarka miasta opiera się na przemyśle spożywczym i drzewnym, wyrębie i warsztatach. Na przedmieściach eksploatowane są złoża gazu ziemnego.

</doc>
<doc id="1065510" url="https://pl.wikipedia.org/wiki?curid=1065510" title="The Stadium Techno Experience">
The Stadium Techno Experience

The Stadium Techno Experience – dziewiąty album niemieckiej grupy Scooter wydany 31 marca 2003 roku. Single z albumu: "Weekend", "The Night" i remix utworu "Maria (I Like It Loud)" z udziałem Marc Acardipane oraz Dick Rules.

</doc>
<doc id="1065515" url="https://pl.wikipedia.org/wiki?curid=1065515" title="Cribbage pool">
Cribbage pool

Cribbage pool – odmiana bilarda w której ważną rolę odgrywają "pary". Parą nazywamy dwie bile, których suma wynosi 15.
Używane bile.
Standardowy zestaw piętnastu bil kolorowych ponumerowanych kolejno od 1 do 15 oraz bila biała.
Ustawienie początkowe.
Przed rozpoczęciem bile ustawia się jak do ósemki.
Cel gry.
Wbicie więcej par niż przeciwnik.
Zasady.
Gracz może kontynuować turę gdy wbije jakąkolwiek bilę. Nie wbicie bili, bądź faul oznacza koniec tury i rozpoczęcie tury przeciwnika. Gra toczy się do oczyszczenia stołu z wszystkich bil. Gdy zawodnik w swej turze wbije parę (obie bile muszą być wbite w tej turze, ale niekoniecznie w jednym uderzeniu), uzyskuje punkt. Wygrywa osoba z 5 punktami.

</doc>
<doc id="1065517" url="https://pl.wikipedia.org/wiki?curid=1065517" title="Bitwa pod Ushant (1778)">
Bitwa pod Ushant (1778)

Bitwa pod Ushant (1778) – starcie zbrojne, które miało miejsce 27 lipca 1778 roku w trakcie wojny o niepodległość Stanów Zjednoczonych.
Starcie rozegrało się między flotą angielską pod dowództwem admirała Augusta Keppela z 30 okrętami liniowymi a flotą francuską pod dowództwem admirała hrabiego d'Orvilliers z 30 okrętami liniowymi. Bitwa pozostała nierozstrzygnięta.
Wstęp do bitwy.
Latem 1778 flota brytyjska wypłynęła w morze z głównym zadaniem zablokowania floty francuskiej w porcie Brest, a w przypadku przełamania blokady, uniemożliwienia jej przedostania się na Atlantyk i dotarcia do wybrzeży Stanów Zjednoczonych walczących wówczas o niepodległość.
Flota angielska, mimo że miała mniej fregat, to jednak była lepiej uzbrojona – łącznie na pokładach floty brytyjskiej było 2 300 dział, podczas gdy w liczącej więcej okrętów flocie francuskiej było ich 2 100 dział.
Flota francuska wyszła z Brestu 8 lipca 1778 roku i manewrowała w kanale La Manche.
Dopiero 23 lipca w ten rejon dotarła flota brytyjska – okrętem flagowym floty był słynny później HMS Victory.
Przez cztery dni obie floty zajmowały się tylko manewrami, aby zająć najlepszą pozycję wyjściową do bitwy względem warunków wiatru i morza, dodatkowo admirał Keppel starał się odciąć flotę francuską od powrotu do Brestu.
Bitwa.
27 lipca 1778 roku, gdy admirałowi Keppelowi udało się dokonać odcięcia floty francuskiej od Brestu, admirał d'Orvilliers zaatakował – w straży przedniej było 9 liniowców i 1 fregata pod dowództwem adm. de Chartres, zaś w straży tylnej pod dowództwem adm. du Chaffault płynęło 9 okrętów liniowych. We flocie brytyjskiej podzielonej także na trzy części, eskadrą niebieską w straży przedniej dowodził wiceadmirał R. Harland, a tylną eskadrą niebieską admirał Hugh Palliser.
Przy południowo-zachodnim wietrze obie floty podążały kursem równoległym w odległości od 6 do 10 mil od siebie.
O godzinie 9.00 flota francuska wykonała zwrot o 180 stopni chcąc dostać się do Brestu.
Anglicy jednak też wykonali zwrot, wreszcie po dwóch godzinach okręt flagowy HMS "Victory" otworzył ogień do flagowego okrętu francuskiego "La Bretagne", uzbrojonego w 110 dział.
Jednak pierwsze starcie, w tym straży przednich, nie dało większych rezultatów.
Po wymianie ognia floty znów wykonały zwrot, z tym, że lepiej wykonała go flota francuska – we flocie brytyjskiej doszło do zamieszania, co umożliwiło Francuzom zajęcie pozycji między lądem a Anglikami.
Zamieszanie angielskie w ustawieniu floty postanowił wykorzystać admirał d'Orvilliers i wydał rozkaz do ataku, jednak z powodu źle zrozumianych rozkazów teraz z kolei we flocie francuskiej doszło do chaosu w ustawieniu eskadr i okrętów.
Następne godziny w obu flotach zostały strawione na porządkowaniu ustawienia eskadr – jednak gdy pierwsi opanowali chaos Francuzi i zaatakowali, flota brytyjska uchyliła się od walki. Admirał Keppel, który był połączony tylko ze strażą przednią, około godziny 19.00 postanowił zrezygnować z bitwy i skierował swe okręty na Plymouth. Flota francuska zaś odpłynęła do Brestu.
Reperkusje.
Bitwa była klasycznym przykładem użycia taktyki liniowej, w której obu flotom więcej czasu zajęło manewrowanie i porządkowanie linii szyku eskadr niż sama walka.
Nierozstrzygnięty wynik bitwy spowodował dochodzenia w obu flotach. We flocie francuskiej stracił swe dowództwo admirał de Chartres za "złamanie szyku linii", natomiast angielski admirał Palliser dowodzący podczas bitwy strażą tylną otrzymał naganę za nie dołączenie do sił głównych.
Okręty liniowe biorące udział w bitwie (liczba dział).
Flota angielska.
fregaty :
Slupy :
Kuter :
Flota francuska.
Fregata "La Junon", 12
Fregaty:
Fregata "La Fortunée", 12
Poza tym dwie fregaty "Duc-de-bourgogne" i "l'Alexandre", zostały wysłane do Brestu przed bitwą i zastąpione przez "l'Amphion", 50 dział, i "L'Eveillé", 64 działa.
Poza tym działały też w składzie floty fregaty 12 działowe :
"La Résolue", "La Sensible", "la Nymphe", "la Surveillante", oraz z 8 działami : "La Danaé"
Korwety : "Curieuse", "Favorite", "Hirondelle", "Lunette", "Sylphide"
Lugier : "L'Espiègle".

</doc>
<doc id="1065519" url="https://pl.wikipedia.org/wiki?curid=1065519" title="Dokuczajewsk">
Dokuczajewsk

Dokuczajewsk () – miasto na Ukrainie w obwodzie donieckim.
Historia.
Miejscowość została założona w 1912 r. jako osiedle dla robotników miejscowych kamieniołomów, jej pierwotna nazwa brzmiała Oleniwski Karjery. W 1954 r. nazwę zmieniono na cześć rosyjskiego geologa i gleboznawcy Wasilija Dokuczajewa. Od 2014 znajduje się pod kontrolą Donieckiej Republiki Ludowej. 

</doc>
<doc id="1065520" url="https://pl.wikipedia.org/wiki?curid=1065520" title="Droga krajowa nr 304 (Węgry)">
Droga krajowa nr 304 (Węgry)

Droga krajowa nr 304 (węg. "304-es főút") – droga krajowa w południowo-wschodnich Węgrzech. Przebiega w całości w granicach Miszkolca. Stanowi łącznik między drogą nr 3 a autostradą M30 (węzeł "Miskolc-Dél"). Długość - 5 km. 

</doc>
<doc id="1065529" url="https://pl.wikipedia.org/wiki?curid=1065529" title="Lubotyn">
Lubotyn

Lubotyn () – miasto na Ukrainie w obwodzie charkowskim.
Węzeł kolejowy.
Historia.
Miejscowość została założona jako słoboda, wałkowski ujezd guberni charkowskiej.
Prawa miejskie od 1938 roku.
W 1989 liczyło 29 395 mieszkańców.
W 2013 liczyło 21 909 mieszkańców.
W 2017 liczyło 21 328 mieszkańców.

</doc>
<doc id="1065532" url="https://pl.wikipedia.org/wiki?curid=1065532" title="Killer (bilard)">
Killer (bilard)

Killer – gra bilardowa dla dowolnej liczby graczy, w której każdy z graczy otrzymuje trzy szanse ("życia"), które traci przy nieprawidłowym zagraniu. Wygrywa gracz, który jako ostatni posiada przynajmniej jedno "życie".
Bile.
Zestaw piętnastu bil kolorowych oraz biała bila rozgrywająca.
Cel gry.
Pozostać ostatnim graczem posiadającym chociaż jedno "życie".
Zasady gry.
Ustawienie początkowe.
Biała bila "z ręki" w polu bazy. Bile kolorowe ustawia się w trójkącie, jak do ósemki, ale w dowolnej kolejności.
Rozbicie.
Pierwszego rozbijającego wyznacza się przez losowanie, po czym ustala się kolejność pozostałych graczy.
Jeśli podczas rozbicia zostanie wbita bila kolorowa, rozbijający zachowuje swoje szanse i odchodzi od stołu.
Jeśli podczas rozbicia nie zostanie wbita żadna bila, rozbijający nie traci "życia" i może wykonać jeszcze jedno uderzenie.
Wbijanie bil.
Gracz podchodzący do stołu musi wbić przynajmniej jedną dowolną bilę. Jeśli mu się to nie uda, traci jedno "życie" (oprócz rozbicia). W niektórych wariantach gry przy wbiciu więcej niż jednej bili graczowi dopisuje się dodatkowe "życie".
Niezależnie od tego, czy bila została wbita czy nie, zawodnik odchodzi od stołu, a próbę wbicia podejmuje kolejny gracz. Gracze wykonują po jednym zagraniu w ustalonej z góry kolejności.
Po wbiciu wszystkich bil ustawia się je ponownie w trójkącie, a następny gracz dokonuje rozbicia z pola bazy według zasad jak wyżej.
Gracz, który stracił wszystkie trzy "życia" przegrywa i kończy grę.
Wygrywa ostatni gracz pozostający przy życiu.
Faule.
Faul następuje, gdy:
Faul skutkuje utratą jednego "życia", niezależnie od wbitych bil. Następny gracz wchodzi do gry z bilą białą "w ręce" z dowolnego miejsca stołu.
Bile kolorowe wbite przy faulu i wybite poza stół nie wracają do gry.
Strategia.
Przy wbiciu bili ważne jest, gdzie zatrzyma się bila biała. W miarę możliwości gracz stara się, aby po jego turze bila rozgrywająca stanęła w miejscu utrudniającym dalszą grę (np. pomiędzy łuzą narożną, a pozostałymi bilami).

</doc>
<doc id="1065540" url="https://pl.wikipedia.org/wiki?curid=1065540" title="Jużne">
Jużne

Jużne (ukr. "Южне") – miasto na Ukrainie w obwodzie odeskim, liczy 32 679 mieszkańców. Ośrodek przemysłu spożywczego.

</doc>
<doc id="1065545" url="https://pl.wikipedia.org/wiki?curid=1065545" title="Adam Bagiński (hokeista)">
Adam Bagiński (hokeista)

Adam Bagiński (ur. 17 marca 1980 w Gdańsku) – polski hokeista, reprezentant Polski, trener.
Kariera klubowa.
Wychowanek Stoczniowca Gdańsk. Absolwent NLO SMS PZHL Sosnowiec z 2000. Od 2003 zawodnik GKS Tychy. W kwietniu 2011 przedłużył kontrakt z klubem o trzy lata. Pod koniec października 2013 decyzją Wydziału Sędziowskiego PZHL został zawieszony na trzy spotkania za faul na Justinie Chwedoruku. Po sezonie 2019/2020 ogłosił zakończenie kariery zawodniczej.
W trakcie kariery zyskał pseudonim "Bagiś".
Kariera reprezentacyjna.
W barwach reprezentacji Polski do lat 18 uczestniczył w turnieju mistrzostw Europy juniorów do lat 18 w 1998 (Grupa B). W barwach reprezentacji Polski do lat 20 uczestniczył w turnieju mistrzostw świata juniorów do lat 20 w 2000 (Grupa B), W reprezentacji Polski na Uniwersjadzie 2001 w Zakopanem. W barwach seniorskiej kadry Polski uczestniczył w turniejach mistrzostw świata w 2003, 2004, 2005, 2006, 2008, 2010, 2013, 2014, 2015, 2016. Łącznie w barwach reprezentacji Polski rozegrał 150 oficjalnych spotkań międzypaństwowych, zdobywając w nich 24 bramki.
Kariera trenerska.
W 2020 dołączył do sztabu szkoleniowego GKS Tychy. Po ogłoszeniu 28 grudnia 2021 odejścia Krzysztofa Majkowskiego ze stanowiska głównego trenera GKS Tychy objął czasowo to stanowisko do czasu przejęcia przez mianowanego Andrieja Sidorienki. 

</doc>
<doc id="1065547" url="https://pl.wikipedia.org/wiki?curid=1065547" title="Wilnohirśk">
Wilnohirśk

Wilnohirśk (ukr. Вільногірськ) – miasto na Ukrainie, w obwodzie dniepropetrowskim.
Historia.
Miasto od 1958.
W 1989 liczyło 24 620 mieszkańców.
W 2013 liczyło 23 764 mieszkańców.

</doc>
<doc id="1065548" url="https://pl.wikipedia.org/wiki?curid=1065548" title="Droga krajowa nr 301 (Węgry)">
Droga krajowa nr 301 (Węgry)

Droga krajowa nr 301 (węg. "301-es főút") – droga krajowa w północno-wschodnich Węgrzech, w komitacie Borsod-Abaúj-Zemplén, koło miasta Emőd. Stanowi łącznik drogi nr 3 z autostradą M30 (węzeł "Emőd"). Długość - 4 km.

</doc>
<doc id="1065552" url="https://pl.wikipedia.org/wiki?curid=1065552" title="Suchodilśk">
Suchodilśk

Suchodilśk (ukr. Суходільськ) – miasto na Ukrainie w obwodzie ługańskim.
Stacja kolejowa.
Historia.
Miasto od 1972. W 1975 liczyłо 25,9 tys. mieszkańców.
W 1989 liczyłо 28 382 mieszkańców.
W 2013 liczyłо 21 061 mieszkańców.
Od 2014 roku jest pod kontrolą Ługańskiej Republiki Ludowej.

</doc>
<doc id="1065557" url="https://pl.wikipedia.org/wiki?curid=1065557" title="Mind the Gap">
Mind the Gap

Mind the Gap – dziesiąty album zespołu Scooter wydany 8 listopada 2004 roku. Single promujące: "Jigga Jigga", "Shake That!", "One (Always Hardcore)" i "Suavemente".

</doc>
<doc id="1065559" url="https://pl.wikipedia.org/wiki?curid=1065559" title="Agnieszka Czekańska">
Agnieszka Czekańska

Agnieszka Czekańska (ur. 13 kwietnia 1969 w Warszawie) – polska aktorka i lektorka.
Życiorys.
W roku 1992 ukończyła Państwową Wyższą Szkołę Teatralną i Filmową w Warszawie.
Filmografia.
"Źródło": FilmPolski.pl
Filmy i seriale telewizyjne 
Dubbing

</doc>
<doc id="1065560" url="https://pl.wikipedia.org/wiki?curid=1065560" title="Wyszogród (Ukraina)">
Wyszogród (Ukraina)

Wyszogród (ukr. Вишгород, trb. "Wyszhorod") – miasto na Ukrainie w obwodzie kijowskim, liczy 23 tys. mieszkańców (2006).

</doc>
<doc id="1065568" url="https://pl.wikipedia.org/wiki?curid=1065568" title="Połohy">
Połohy

Połohy (ukr. "Пологи") - miasto w południowo-wschodniej części Ukrainy pod zaborem rosyjskim, w obwodzie zaporoskim. Ośrodek przemysłu spożywczego.
Historia.
Miejscowość założona w 1887.
Miasto od 1938.
W 1989 liczyła 25 336 mieszkańców.
W 2013 liczyła 19 906 mieszkańców.

</doc>
<doc id="1065569" url="https://pl.wikipedia.org/wiki?curid=1065569" title="Omega (żaglówka)">
Omega (żaglówka)



</doc>
<doc id="1065576" url="https://pl.wikipedia.org/wiki?curid=1065576" title="Droga krajowa nr 354 (Węgry)">
Droga krajowa nr 354 (Węgry)

Droga krajowa nr 354 (węg. "354-es főút") – droga krajowa we wschodnich Węgrzech. W całości przebiega w granicach Debreczyna. Stanowi łącznik drogi nr 35 z autostradą M35 (węzeł "Debrecen Észak / Kishegyes"). Długość - 4 km.

</doc>
<doc id="1065580" url="https://pl.wikipedia.org/wiki?curid=1065580" title="Kurachowe">
Kurachowe

Kurachowe () – miasto na Ukrainie w obwodzie donieckim. Największym przedsiębiorstwem jest elektrociepłownia Kurachów.

</doc>
<doc id="1065585" url="https://pl.wikipedia.org/wiki?curid=1065585" title="Julija Gołubczikowa">
Julija Gołubczikowa

Julija Gołubczikowa, ros. Юлия Алексеевна Голубчикова (ur. 27 marca 1983 w Moskwie) – rosyjska lekkoatletka, tyczkarka.
Wicemistrzyni świata juniorów z Kingston (2002), srebrna medalistka Halowych Mistrzostw Europy (Birmingham 2007), szósta zawodniczka mistrzostw świata z Osaki (2007). Największy sukces w karierze odniosła w 2009, kiedy to zdobyła halowe mistrzostwo Europy w Turynie. Podczas Igrzysk w Pekinie (2008) zajęła 4. miejsce. Na mistrzostwach świata (Berlin 2009) przeszła przez eliminacje, zaliczając wszystkie wysokości w pierwszych próbach, jednak kontuzja odniesiona podczas rozgrzewki uniemożliwiła jej występ w finale.
Reprezentantka kraju w Pucharze Europy (m.in. 1. miejsce w superlidze w 2008), druga zawodniczka suplerligi drużynowych mistrzostw Europy (Leiria 2009).
Wielokrotna mistrzyni Rosji, w 2005 została międzynarodową mistrzynią Izraela.

</doc>
<doc id="1065595" url="https://pl.wikipedia.org/wiki?curid=1065595" title="Dniprorudne">
Dniprorudne

Dniprorudne (ukr. Дніпрорудне) – miasto w południowo-wschodniej części Ukrainy pod okupacją rosyjską, w obwodzie zaporoskim, ośrodek przemysłu spożywczego.

</doc>
<doc id="1065597" url="https://pl.wikipedia.org/wiki?curid=1065597" title="PSG">
PSG



</doc>
<doc id="1065598" url="https://pl.wikipedia.org/wiki?curid=1065598" title="Reni (Ukraina)">
Reni (Ukraina)

Reni (ukr. "Рені", rum. "Reni") – miasto na Ukrainie w obwodzie odeskim, liczy 21 tys. mieszkańców (2006). Ośrodek przemysłu spożywczego, ważny port nad Dunajem.
Reni jest stolicą rejonu o tej samej nazwie, który liczy ok. 41 tys. mieszkańców. Znaczną część ludności stanowią Mołdawianie – według rumuńskich i ukraińskich źródeł stanowią oni prawie 50% mieszkańców rejonu i miasta.
Przez Reni przechodzi linia kolejowa łącząca rumuńskie miasto Gałacz z Mołdawią (m.in. przez Gagauzję). Z dworca kolejowego w Reni nie można zatem dojechać do żadnej innej miejscowości na Ukrainie, nie przekraczając granicy mołdawskiej. Brak możliwości dogodnego transportu towarów koleją do innych miast na Ukrainie zadecydował o upadku znaczenia portu w Reni na rzecz m.in. Odessy i Izmaiłu.

</doc>
<doc id="1065605" url="https://pl.wikipedia.org/wiki?curid=1065605" title="Złatiszki Prochod">
Złatiszki Prochod

Złatiszki prochod (bułg. "Златѝшки проход") – przejście w górach Stara Płanina, łączące miasta Złatica i Etropole.
Jego najwyższym punktem jest przełęcz Kaszana (bg. Каша̀на), często nazwą tą określane jest całe przejście. Na jego początku, od strony południowej, znajduje się wieś Cyrkwiszte. Przez przejście przechodzi droga II klasy nr 37, łącząca bezpośrednio linię podbałkańską z magistralą A2, jednak ze względu na brak możliwości utrzymywania jej przez państwo, przejście jest zamknięte przez cały rok.

</doc>
<doc id="1065606" url="https://pl.wikipedia.org/wiki?curid=1065606" title="Neil Simon">
Neil Simon

Marvin Neil Simon (ur. 4 lipca 1927 w Nowym Jorku, zm. 26 sierpnia 2018 tamże) – amerykański dramaturg i scenarzysta filmowy żydowskiego pochodzenia. Był jednym z najczęściej wystawianych dramaturgów na świecie. Laureat Nagrody Pulitzera (1991).
Życiorys.
Zaczynał od pisania wraz ze swym bratem, Danny Simonem, tekstów dla radia i telewizji.
Napisał scenariusze do około 30 filmów, w tym m.in.: "Dziwna para" (1968), "The Out-of-Towners" (1970), "Promienni chłopcy" (1975), "Zabity na śmierć" (1976), "Tani detektyw" (1978), "Jak za dawnych, dobrych czasów" (1980), "Dziwna para II" (1998). W komediach według jego scenariuszy grali m.in.: Walter Matthau, Jack Lemmon, Peter Sellers, Peter Falk, George Burns i Woody Allen.
Na Broadwayu znajduje się teatr jego imienia – Neil Simon Theatre.
Zmarł w nowojorskim szpitalu 26 sierpnia 2018 w wieku 91 lat.
Życie prywatne.
Był żonaty pięć razy:

</doc>
<doc id="1065607" url="https://pl.wikipedia.org/wiki?curid=1065607" title="Drobak">
Drobak



</doc>
<doc id="1065612" url="https://pl.wikipedia.org/wiki?curid=1065612" title="Cyrkwiszte">
Cyrkwiszte

Cyrkwiszte (bułg. Църквище) – wieś w Zachodniej Bułgarii, w gminie Złatica, w obwodzie sofijskim. Według spisu z 2005 roku, zamieszkiwana przez 293 mieszkańców.

</doc>
<doc id="1065613" url="https://pl.wikipedia.org/wiki?curid=1065613" title="Tarapaca">
Tarapaca



</doc>
<doc id="1065625" url="https://pl.wikipedia.org/wiki?curid=1065625" title="Puchar Zdobywców Pucharów (1963/1964)">
Puchar Zdobywców Pucharów (1963/1964)

IV Puchar Europy Zdobywców Pucharów 1963/1964

</doc>
<doc id="1065626" url="https://pl.wikipedia.org/wiki?curid=1065626" title="Ludność Szydłowca">
Ludność Szydłowca

Rozwój demograficzny Szydłowca związany jest nieodłącznie z wcielaniem pogranicznych wsi i tym samym z rozwojem terytorialnym miasta.
Historia.
Początki.
Od uzyskania w 1427 roku praw miejskich, miasto Szydłowiec powiększało kilkakrotnie swoją powierzchnię. Początkowo Szydłowiec był grodem w rozlewiskach Korzeniówki, następnie obok grodu założono wieś służebną Szydłowiec (Od XVI wieku zwana Starą Wsią). Kiedy wieś służebna przeludniła się założono osadę targową, kilkaset metrów na wschód i nadano jej tę samą nazwę.
Rozwój za czasów Mikołaja Szydłowieckiego.
Pierwszego poszerzenia granic miasta dokonał Mikołaj Szydłowiecki, drogą wykupu, na początku XVI wieku. Przed 1529 rokiem powstaje nowa dzielnica zwana Skałką, rozciągająca się w kierunku północnym wzdłuż traktu do Skrzynna i Radomia po ulicę Zamkową. Miała ona plac targowy zwany Rynkiem Skałecznym (obecnie pl. Marii Konopnickiej), odciążający rynek miasta lokacyjnego.
Dzięki uzyskanemu od Zygmunta Starego przywilejowi na skład żelaza produkowanego na ziemi sandomierskiej, dającemu monopol na hurtowy handel tym towarem w północnej części Małopolski, powstał trzeci rynek (obecnie pl. Wolności) dla przechowywania i sprzedaży tego surowca. Zlokalizowano go u zbiegu drogi radomskiej i skrzyńskiej i nazwano Składowym. Z czasem Składów rozrósł się a Rynek zaczęto zwać Słomianym.
Równocześnie z ekspansją miasta w kierunku północnym postępowała zabudowa terenów na południe od rynku, wzdłuż dróg prowadzących do Iłży i Wąchocka stanowiących własność kościelną. Dzielnice zwano Plebańską a Rynek Proboszowskim albo Plebanim.
Kontynuacja rozwoju przez Radziwiłłów.
Za czasów Mikołaja Radziwiłła Czarnego w Szydłowcu istniała gmina protestancka, o czym świadczy obecność duchownych stwierdzona w 1563 roku, jednak protestantyzm nie natrafił na podatny grunt wśród szydłowieckich parafian. Mikołaj w marcu 1564 zamknął kościół farny, uniemożliwiając odprawianie nabożeństw. Nie zamienił jednak kościoła na zbór. Kościół otworzył syn Mikołaja „Czarnego” Mikołaj Krzysztof Radziwiłł Sierotka, kilka lat po śmierci ojca. Szydłowiec był wówczas średniej wielkości miastem, liczącym nieco ponad 1000 mieszkańców.
Mieszczaństwo Szydłowca było, podobnie jak w innych miastach, zróżnicowane społecznie i majątkowo. Najbogatszą warstwę stanowił patrycjat. Jego przedstawiciele zwani „sławetnymi” piastowali najwyższe urzędy: wójta, burmistrza i ławników. W XVII wieku do najbogatszych patrycjuszy należał kupiec Antoni Piwonja Omiecki, posiadający 3 domy, rozległe pola uprawne i 26 sztuk bydła; Szkocka rodzina Russelów posiadała 2 kamienice oraz folwark.
Najliczniejszą grupę tworzyło silnie zróżnicowane majątkowo pospólstwo obywateli miejskich złożone z rzemieślników, kramarzy oraz mieszczan uprawiających rolę. Grupa najuboższa, pozbawioną praw miejskich, stanowili komornicy, czeladnicy, służba domowa i wyrobnicy oraz ludzie „luźni”, przeważnie wędrowni chłopi.
W XVII i XVIII wieku ludność Szydłowca dziesiątkowały szalejące co kilkanaście lat zarazy (np. w latach 1625, 1642–1643, 1653–1654), które spowodowały gwałtowny spadek liczby mieszkańców. Uwikłanie Rzeczypospolitej w latach 1648–1717 w ustawiczne wojny, a zwłaszcza w wojnę ze Szwecją w latach 1655–1660, choć nie przynosiły miastu bezpośrednich zniszczeń, sprowadziły jednak upadek. Miary nieszczęść dopełniły skutki wojen domowych oraz wojny północnej (1702–1721). Spowodowały one katastrofalne wyludnienie miasta (około 90%) i ruinę majątkową mieszkańców. Większość placów stała się pustką, wiele domów zostało uszkodzonych, zrujnowanych i spustoszonych.
Mniejszości.
W I połowie XVII wieku w Szydłowcu istniała kolonia włoska o czym świadczą nazwiska np. budowniczych i kamieniarzy; w 1610 roku burmistrzem był Albrecht Fodyga, brat stryjeczny budowniczego ratusza.
Od lat 70. XVI wieku poświadczona jest obecność Szkotów, przybywających do Polski ze względów ekonomicznych; źródła wymieniają majętnych Russelów, Sanxterów, Nernów, Mangwillanów. Większość imigrantów zaczynała swą karierę w Polsce od drobnego handlu, dochodząc czasem do znacznego majątku. Do połowy XVII wieku w Szydłowcu mieszkało sporo Szkotów i Włochów, odgrywających ważną rolę w życiu gospodarczym miasta.
Najstarsza wzmianka o Żydach szydłowieckich pochodzi z 1584 roku. Do połowy XVII wieku wzmianki o ludności starozakonnej w moście są nieliczne. Krzysztof Dumała wysunął przypuszczenie, że masowy napływ Żydów do Szydłowca miał miejsce w drugiej połowie XVII wieku, kiedy to osiedlili się tu starozakonni uciekający z objętych powstaniem Chmielnickiego z terenów Rusi Czerwonej, Wołynia, Podola i Ukrainy. Autor nie przytacza jednak żadnych argumentów przemawiających za tą hipotezą. W 1711 roku właściciel Szydłowca wystąpił do biskupa krakowskiego z prośbą o wyrażenie zgody na budowę bożnicy w Szydłowcu.
Ludność.
Poniższa tabelka przedstawia rozwój demograficzny Szydłowca w latach 1401–2008.
Wiek i płeć.
Poniższa tabelka przedstawia strukturę wieku i płci ludności Szydłowca w 2007 roku.
Stan obecny.
Religia.
Większość mieszkańców miasta to katolicy wyznania rzymskokatolickiego, jednak zapiski parafialne informują o rodzinach mariawickich i prawosławnych. Nieliczny odsetek ludności stanowią Świadkowie Jehowy.
W Szydłowcu mieści się siedziba dekanatu szydłowieckiego grupującego kilka okolicznych parafii w tym tutejszą parafię św. Zygmunta. W mieście znajduje się cmentarz parafialny. Mają tutaj placówkę siostry michalitki. Szydłowiec poza parafią św. Zygmunta przynależy do parafii Narodzenia NMP w Szydłówku, która swym zasięgiem obejmuje os. Wschód, a także do parafii MB Nieustającej Pomocy w Hucie, do której przynależy ulica Sosnowa.
Szydłowiec w XVIII, XIX oraz początkach XX wieku był dużym skupiskiem żydowskim. Mieściły się tutaj dwie synagogi: garbarska oraz publiczna przy której istniała jedna z większych w Polsce nekropoli żydowskich – Kirkut Szydłowiecki. W historii Szydłowca wymienia się jeszcze jeden kościół mianowicie kościół szpitalny św. Ducha i św. Anny, który spłonął w pożarze miejskim pod koniec XIX wieku.
Narodowość.
Od XVI do 3 dekady XX wieku, miasto było ośrodkiem życia kulturalnego wielu mniejszości narodowych, a mianowicie Litwinów, Włochów, Niemców, Żydów, Szkotów i Romów. Żydzi i Szkoci zajmowali się zazwyczaj handlem, Włosi kamieniarstwem oraz projektowaniem. W 1819 roku, Żydzi stanowili 60% ludności miasta. Żydzi zamieszkiwali miasto do czasów II wojny światowej, po wojnie najliczniejszą mniejszością byli Romowie. Romowie do dziś zamieszkują znaczną część Podgórza. Obecna struktura narodowościowa nie jest zbytnio zróżnicowana. Większość mieszkańców stanowią Polacy, pierwszą mniejszością narodową są Romowie, żyją tu też pojedynczy Arabowie oraz przedstawiciele narodów byłego ZSRR.
Litwini w Szydłowcu pojawiają się za czasów Radziwiłłów, wtedy to pełnili liczne funkcje dworskie i służebne. Litwini byli mniej opłacani niż Polacy dlatego Radziwiłłowie woleli zatrudniać Litwinów a swojej włości – Szydłowcu. O obecności Litwinów świadczy nagrobek w szydłowieckiej farze, w kaplicy Matki Boskiej.

</doc>
<doc id="1065627" url="https://pl.wikipedia.org/wiki?curid=1065627" title="2 Warszawska Brygada Pancerna">
2 Warszawska Brygada Pancerna

2 Warszawska Brygada Pancerna (2 BPanc) – wielka jednostka pancerna Polskich Sił Zbrojnych.
Brygada w czasie walk na Półwyspie Apenińskim była jednostką podporządkowaną bezpośrednio dowódcy 2 Korpusu Polskiego. Po zakończeniu walk weszła w skład 2 Warszawskiej Dywizji Pancernej.
Rodowód.
30 czerwca 1942 roku dowódca Wojsk Polskich na Środkowym Wschodzie wydał rozkaz organizacyjny L. dz. 3083/I/Tjn. w sprawie formowania Brygady Czołgów. 7 sierpnia 1942 roku został wydany pierwszy rozkaz dzienny brygady.
We wrześniu 1942 roku brygada została przesunięta do Iraku. Nowym miejscem postoju była Dżalaula w rejonie Kizil Rabat. Rozkaz dowódcy 6 Dywizji Piechoty gen. M. Tokarzewskiego-Karaszewicza ustalał skład podległej mu 2 Brygady Czołgów. W jej skład weszły 4, 5 i 6 bataliony czołgów. Etat brygady oparto na brytyjskim etacie CEME/76751/SD1a, który obowiązywał od 24.08.1942. Przewidywał on organizację batalionu piechoty zmotoryzowanej. W 2 Brygadzie Czołgów zrezygnowano z utworzenia takiego batalionu głównie z powodu braków kadrowych.
Przy brygadzie zorganizowano Centrum Wyszkolenia Broni Pancernej.
20 czerwca brygada została przesunięta do Teza-Khurmatli, w rejon pól naftowych w okolicach Kirkuku. Do nowych zadań brygady należało zabezpieczenie terenu przed sabotażem ze strony Kurdów. Z brygady stopniowo wycofywano szkolne czołgi Mk VI Crusader Mk. VI i włoskie M.13. Stopniowo napływały większe ilości sprzętu. Na przełomie czerwca i lipca bataliony posiadały wszystkie przewidziane etatem czołgi (po 52 sztuki w batalionie). Dysponowano czołgami piechoty Mk III Valentine. Brakowało jedynie 4 czołgów w wersji plot. Wcześniej dysponowano czołgami Mk. VI AA, ale zostały one oddane Brytyjczykom.
W lipcu nastąpiła zmiana nazwy brygady na Samodzielną 2 Brygadę Pancerną.
Bataliony czołgów przemianowano na pułki czołgów, a skład brygady przedstawiał się następująco:
21 sierpnia 2 Brygada Pancerna przeszła ponownie do Palestyny w rejon Gazy.
Organizacja 2 BPanc.
Stan brygady w kampanii włoskiej wynosił: 222 oficerów i 3362 szeregowych. Na wyposażeniu etatowo znajdowało się 160 czołgów średnich, 33 czołgi lekkie i 13 czołgów specjalnych.
Działania bojowe.
Struktura organizacyjna brygady wskazuje na jej typowy charakter jednostki bezpośredniego wsparcia piechoty i w zasadzie poszczególne pułki były przydzielane do dyspozycji dowódców dywizji piechoty, którzy to z kolei rozdrabniali je szwadronami pomiędzy brygady strzeleckie.
Zanotowano natomiast tylko nieliczne przypadki działania brygady w roli samodzielnego związku taktycznego, wzmacnianego siłami do brygady piechoty, dodatkowym "(brytyjskim)" pułkiem czołgów, pułkiem kawalerii oraz artylerią i wspieranego przez lotnictwo.
W dniach 16—19 lipca 1944 w bitwie pod Ankoną 2 BPanc. dostała zadanie przeskrzydlenia niemieckiej 278 DP i odcięcia jej odwrotu. Ze względu jednak na trudny teren, pola minowe i kontrataki niemieckie, brygada nie zdołała odciąć dróg odejścia całkowicie. Utrudniła go jednak w znacznym stopniu. Po opanowaniu przez nią miasta Chiaravalle, Niemcy mogli się wycofać jedynie przez wąski, ostrzeliwany korytarz pomiędzy wybrzeżem a miastem.
Dowódcy brygady do wykonania powierzonego mu zadania podporządkowano: bryt. 7 Pułk Huzarów, 15 Pułk Ułanów Poznańskich i 16 Lwowski Batalion Piechoty ze składu 5 KDP, dywizjon 7 Pułku Artylerii Konnej, 1 Samodzielną Kompanię Komandosów. Równocześnie 4 Pułk Pancerny podporządkowano dowódcy 5 KDP.
Po raz drugi 2 BPanc nacierała samodzielnie w dniach 13—20 kwietnia 1945 jako zgrupowanie „Rak” w natarciu na Bolonię. Tym razem nie był to jednak zagon na skrzydło nieprzyjaciela, lecz trudne uderzenie czołowe połączone z forsowaniem paru przeszkód wodnych. Zgrupowanie wykonało wówczas do końca postawione mu zadanie.
Straty w kampanii włoskiej wynosiły: 120 poległych, 631 rannych i 7 zaginionych.
Symbole brygady.
Proporczyk
Sztab i Kwatera Główna 2 BPanc: proporczyki kroju kawaleryjskiego zielone z czarnym paskiem przez środek; na berecie srebrny krzyż maltański z białego metalu (haftowany srebrną nitką u oficerów) na zielonym sukiennym rombie.
 Pasek na rękawie – biały

</doc>
<doc id="1065628" url="https://pl.wikipedia.org/wiki?curid=1065628" title="Maria Czubasiewicz">
Maria Czubasiewicz

Maria Czubasiewicz (ur. 17 kwietnia 1953 r. w Poraju) – polska aktorka filmowa i teatralna. 
Życiorys.
Absolwentka V LO im. A.Mickiewicza w Częstochowie. W 1976 roku ukończyła studia na PWST w Warszawie.

</doc>
<doc id="1065629" url="https://pl.wikipedia.org/wiki?curid=1065629" title="Omar Andrés Narváez">
Omar Andrés Narváez

Omar Andrés Narváez (ur. 7 października 1975 w Trelew) – argentyński bokser, były zawodowy mistrz świata organizacji WBO w kategorii supermuszej, wcześniej był również mistrzem w wadze muszej (2002-2010).
Kariera amatorska.
Reprezentował Argentynę na Igrzyskach Olimpijskich w Atlancie. Odpadł w drugiej rundzie, ale wcześniej pokonał późniejszego zawodowego mistrza świata WBO w kategorii junior lekkiej, Joana Guzmána.
W 1997 zdobył brązowy medal na Mistrzostwach Świata w Budapeszcie, a dwa lata później w Houston został wicemistrzem świata. Wywalczył również złoty medal igrzysk panamerykańskich w Winnipeg
W 2000 po raz drugi wystąpił na Olimpiadzie, gdzie ponownie odpadł w drugiej rundzie (przegrał z późniejszym zawodowym mistrzem świata WBA w kategorii koguciej, Wołodymyrem Sydorenko).
Kariera zawodowa.
Na zawodowstwo przeszedł pod koniec 2000 roku. Dosyć szybko, bo już w swojej dwunastej walce, dostał szansę zdobycia tytułu mistrza świata WBO. 13 lipca 2002 roku pokonał na punkty Adonisa Rivasa i zdobył pas mistrzowski. W tym samym roku jeszcze dwukrotnie obronił swój tytuł, w walkach z Luisem Alberto Lazarte (dyskwalifikacja w 10 rundzie za uderzenia głową) i Andrea Sarritzu (niejednogłośna decyzja na punkty).
W latach 2003 i 2004 stoczył po trzy walki – pięć z nich zakończył zwycięstwem, natomiast w rewanżowym pojedynku z Sarritzu (sierpień 2003) padł remis.
5 grudnia 2005 roku pokonał przez techniczny nokaut Bernarda Inoma. 5 sierpnia 2006 roku pokonał na punkty Rexona Floresa, a dwa miesiące później – także decyzją sędziów – Walberto Ramosa.
10 marca 2007 roku po raz dziesiąty obronił swój pas mistrzowski, pokonując jednogłośnie na punkty złotego medalistę olimpijskiego z Sydney, Brahima Asloum. Pół roku później pokonał przez techniczny nokaut w czwartej rundzie swojego rodaka, Marlona Marqueza.
Rok 2008 rozpoczął od zwycięstwa na punkty w styczniu z Carlosem Tamarą. 9 maja pokonał przez techniczny nokaut w 7 rundzie Ivana Pozo (Hiszpan nie wyszedł na ring po przerwie między 7 i 8 rundą). W ostatniej walce w 2008 roku pokonał na punkty Alejandro Hernandeza.
7 lutego 2009 roku, w swojej piętnastej obronie, pokonał przez techniczny nokaut w dziesiątej rundzie Rayontę Whitfielda. Pobił tym samym argentyński rekord udanych obron mistrzowskiego pasa, należący do Carlosa Monzóna. W czerwcu tego samego roku znokautował w jedenastej rundzie Omara Soto.
W 2010 roku zrezygnował z tytułu i przeszedł do wagi supermuszej. 24 lutego 2010 pokonał jednogłośnie na punkty Santiago Ivana Acostę. 15 maja 2010 roku wygrał z Everthem Briceno i zdobył mistrzostwo świata WBO w wadze supermuszej. 11 czerwca 2011 roku po raz trzeci obronił tytuł, pokonując na punkty Kolumbijczyka Williama Urinę.
30 grudnia 2014 w Tokio, Narváez w drugiej rundzie został znokautowany przez Japończyka Naoya Inoue (8-0-0, 7 KO) tracąc tytuł WBO w wadze supermuszej.

</doc>
<doc id="1065630" url="https://pl.wikipedia.org/wiki?curid=1065630" title="Koszmar następnego lata">
Koszmar następnego lata

Koszmar następnego lata (tytuł oryg. "I Still Know What You Did Last Summer") – amerykański-meksykański horror z podgatunku slasher, będący kontynuacją dochodowego dreszczowca Jima Gillespiego z 1997 pt. "Koszmar minionego lata". Główne role powtórzyli w nim Jennifer Love Hewitt jako Julie James oraz Freddie Prinze Jr. w roli Raya Bronsona. Osiem lat po premierze filmu na rynku wideo wydano kolejną część cyklu – "Koszmar kolejnego lata".
Opis fabuły.
Od masakry przedstawionej w pierwowzorze mija rok. Julie James, która jako jedna z nielicznych przeżyła atak szaleńca z hakiem, wciąż miewa koszmary związane z nieprzyjemnymi wydarzeniami z rodzimego miasteczka. Obecnie Julie studiuje w Bostonie, a jej rozchwiany związek z Rayem Bronsonem powoli zamienia się w zwyczajną przyjaźń. Aby się zrelaksować, dziewczyna decyduje się na wyjazd na Bahamy wraz z kolegami ze studiów: Tyrellem Martinem oraz Karlą Wilson, która bilety na atrakcyjny urlop wygrała biorąc udział w konkursie organizowanym przez swoją ulubioną stację radiową. Do grupki wczasowiczów ma również dołączyć Ray, jednak niespodziewanie ulega tajemniczemu wypadkowi, w którym ginie jego przyjaciel. Winowajcą tego wypadku był niejaki Ben Willis. Jego miejsce zajmuje kolega ze studiów Julie, Will Benson. Z chwilą przyjazdu grupy większość rezydentów okupowanego hotelu zaczyna wracać do domów z powodu zbliżającego się huraganu. Choć początkowo weekend zapowiada się interesująco, niespodziewanie na wyspie zaczyna dochodzić do morderstw. Sytuacja niepokoi Julie i dziewczyna opowiada swoim towarzyszom o tragicznych wydarzeniach z przeszłości. Okazuje się, że Karla nie wygrała wyjazdu na wakacje, ponieważ błędnie odpowiedziała na zadane pytanie, a cała sytuacja została specjalnie zaaranżowana przez nieznaną osobę. Giną pracownicy wyspy oraz Tyrell, a Julie dowiaduje się wkrótce, że sprawcą zamieszania jest w istocie Will, który – jak wskazuje jego nazwisko – jest synem Bena Willisa (Ben-Son = Syn Bena), mordercy z hakiem, który prześladuje Julie. W odpowiednim momencie na wyspie zjawia się Ray, który ratuje ukochaną z opresji. Podczas wszczętej walki Ben przypadkowo morduje swojego syna i atakuje Raya. Julie strzela do Bena z broni Raya. Następnego dnia na wyspie zjawia się ekipa ratunkowa, by odratować Julie, Raya i Karlę. W ostatniej scenie Ray i Julie zostali zamordowani przez Bena Willisa. 

</doc>
<doc id="1065631" url="https://pl.wikipedia.org/wiki?curid=1065631" title="Metoda rezolucji">
Metoda rezolucji



</doc>
<doc id="1065639" url="https://pl.wikipedia.org/wiki?curid=1065639" title="Andrius Skerla">
Andrius Skerla

Andrius Skerla (ur. 29 kwietnia 1977 w Wilnie) – litewski piłkarz występujący na pozycji obrońcy, reprezentant Litwy w latach 1996–2011, trener piłkarski.
Kariera klubowa.
Rozpoczął profesjonalną karierę w 1995 w FK Žalgiris Wilno, z którym w 1997 roku zdobył Puchar Litwy. Przed rundą wiosenną sezonu 1998 przeniósł się do holenderskiego PSV Eindhoven, w barwach którego wystąpił w Eredivisie 25 razy. Ze względu na kontuzję miał niewielki udział w wywalczonym w sezonie 1999/00 mistrzostwie kraju.
W tym samym roku podpisał trzyletni kontrakt z grającym w Scottish Premier League Dunfermline Athletic F.C. Menedżer klubu Jimmy Calderwood umieścił Skerlę w pierwszym składzie. Po jednym sezonie w Szkocji media spekulowały o możliwości przejścia Litwina do Rangers FC, lecz do takiego transferu nie doszło. W 2004 Skerla wystąpił w finale Pucharu Szkocji, w którym Dunfermline zmierzyło się z Celtic FC. Zdobył jedyną bramkę dla swojego klubu, jednak spotkanie zakończyło się zwycięstwem 3:1 drużyny z Glasgow. Skerla opuścił Szkocję w 2005 roku. Po zakończonych niepowodzeniem negocjacjach z Rubinem Kazań, którego przedstawiciele nie byli skłonni zapłacić zaproponowanej przez Dunfermline ceny 200 tys. funtów, ostatecznie podpisał kontrakt z beniaminkiem rosyjskiej Premier Ligi Tomem Tomsk.
W 2007 występował w litewskiej FK Vėtra. Później trafił do Korony Kielce, w której rozegrał 26 meczów i zdobył 2 bramki. Od jesieni 2008 do 20 stycznia 2012 Skerla był zawodnikiem i drugim kapitanem Jagiellonii Białystok. Występował z numerem 5 na koszulce. Strzelił jedynego gola w finałowym meczu Pucharu Polski 2009/10, dzięki czemu Jagiellonia Białystok zdobyła trofeum pokonując Pogoń Szczecin. 20 stycznia 2012 rozwiązał za porozumieniem stron kontrakt z białostockim klubem. Po powrocie na Litwę został ponownie zawodnikiem FK Žalgiris Wilno, z którym podczas dwóch rozegranych w nim sezonów zdobył mistrzostwo Litwy i dwa puchary krajowe. Po sezonie 2013 w A lyga zakończył karierę piłkarską. W FK Žalgiris Wilno występował z numerem 2 na koszulce.
Kariera reprezentacyjna.
W reprezentacji Litwy zadebiutował w rozegranym 3 listopada 1996 w Wilnie towarzyskim meczu z Indonezją. Jedyną bramkę dla narodowej drużyny zdobył w meczu przeciwko Wyspom Owczym 7 października 2006 w swym 50. występie dla Litwy. Karierę w reprezentacji zakończył 11 października 2011 występem w przegranym 1:4 meczu kwalifikacji EURO 2012 przeciwko reprezentacji Czech. Ogółem w latach 1996–2011 rozegrał w drużynie narodowej 84 spotkania i zdobył 1 bramkę.
Kariera trenerska.
W latach 2014–2017 pracował jako asystent trenera FK Žalgiris Wilno. W okresie 2015–2016 prowadził rezerwy tego klubu. W 2017 roku objął posadę asystenta selekcjonera reprezentacji Litwy U-21.
Od 2021 roku Skerla prowadzi grającą w A Lyga FC Hegelmann Litauen. 

</doc>
<doc id="1065640" url="https://pl.wikipedia.org/wiki?curid=1065640" title="Vita Nova">
Vita Nova

Vita Nova – cykl 11 wierszy miłosnych Antoniego Langego utrzymanych w tonie refleksyjno-filozoficznym, który ukazał się w drugim tomie "Poezyj" z 1898. 
Tytuł.
Dosłowne przetłumaczenie tytułu z łaciny na język polski brzmi: "Nowe życie"; utwór nawiązuje tym samym do dzieła Dantego Alighieri "La Vita Nuova". Podczas gdy utwór Dantego traktuje o średniowiecznych grach miłosnych przeplatanych mistyczną prozą poetycką skierowaną do Beatrycze Portinari, tematem wszystkich wierszy z "Vita Nova" jest poszukiwanie idealnej miłości w zderzeniu z ziemską egzystencją i sprawami ostatecznymi człowieka. Dzięki spójnemu światopoglądowi oraz przemyślanej kompozycji, cykl Langego jest jednolity, przybierając formę rozbudowanego poematu filozoficzno-refleksyjnego. Nie wiadomo nic na temat adresatki utworu; pozbawiona została przy tym cech indywidualnych, co pozwala wnioskować, że stanowi ona syntezę wszystkich miłości Langego, bądź symbol miłości w ogóle.
Kompozycja poematu.
"La Vita Nuova" Dantego zawiera 35 utworów w formie canzona, ballady lub sonetu. Lange ogranicza się do 11 rozdziałów (obejmujących łącznie 20 stron), zachowując jednak specyfikę gatunków wykorzystanych w pierwowzorze. Każdy z wierszy zbudowany został na zasadzie wyraźnej apostrofy do adresatki. Większość rozdziałów utrzymana jest bowiem w konwencji erotyku skierowanego do wyidealizowanej, wręcz zaopatrzonej w atrybuty boskie a pozbawionej przymiotów ludzkich kochanki.
Cykl czytany w całości zachowuje pewną ciągłość, choć może być również czytany jako zbiór pojedynczych wierszy.
Treść.
Wizja artysty.
Wyraźny manifest podmiotu lirycznego jako artysty daje rozdział ostatni, XI. "Nie wiesz jak smutne jest życie pieśniarza..."; przez jego pryzmat należy jednak czytać rozdziały wcześniejsze, w których Lange subtelnie przemyca treści autotematyczne i filozoficzno-kulturowe na temat roli czy istoty bytu poety.

</doc>
<doc id="1065642" url="https://pl.wikipedia.org/wiki?curid=1065642" title="Sable (Floryda)">
Sable (Floryda)



</doc>
<doc id="1065646" url="https://pl.wikipedia.org/wiki?curid=1065646" title="Cefalotus bukłakowaty">
Cefalotus bukłakowaty

Cefalotus bukłakowaty ("Cephalotus follicularis") – gatunek rośliny mięsożernej z monotypowego rodzaju "Cephalotus" i rodziny "Cephalotaceae". Występuje endemicznie w południowo-zachodniej Australii, na obszarze od wybrzeża do 50 km w głąb lądu i na odcinku około 400 km pomiędzy miastami Albany i Busselton. Gatunek odkryty został w 1791 przez botanika Archibalda Menziesa podczas ekspedycji naukowej. W XIX wieku wprowadzony do uprawy w Wielkiej Brytanii, później jako osobliwość został szerzej rozpowszechniony. Rośliny tego gatunku bywają uprawiane jako ozdobne w doniczkach.
Biologia i ekologia.
Rośliny tego gatunku rosną w Australii w miejscach wilgotnych, na kwaśnej glebie (pH=4,5), często w pobliżu rowów i wolno płynących potoków. Kwitną późnym latem.
Roślina żywi się owadami, np. mrówkami. Owady wabione są refleksami światła odbijającymi się przez półprzezroczyste pokrywki pułapek od powierzchni wody znajdującej się na dnie pułapek. Pokrywki te zabezpieczają także ich wnętrze przed deszczem oraz regulują wilgotność wewnątrz zmieniając swe położenie w zależności od wilgotności otoczenia. Zewnętrzna strona pułapki jest pokryta włoskami, po których owady zwabione zapachem dostają się do środka, natomiast wnętrze jest woskowane, co uniemożliwia owadom ucieczkę. Schwytany owad jest trawiony przez bakterie i enzymy obecne wewnątrz pułapki, a uwolnione substancje mineralne są wchłaniane przez roślinę.
Systematyka.
Gatunek, rodzaj i rodzina siostrzana dla "Brunelliaceae" w obrębie rzędu szczawikowców "Oxalidales", należącego do kladu różowych roślin okrytonasiennych. 
Zmienność.
Oficjalnie zarejestrowanymi kultywarami tej rośliny są odmiany: 'Hummer's Giant' oraz 'Eden Black'.

</doc>
<doc id="1065651" url="https://pl.wikipedia.org/wiki?curid=1065651" title="Clarity (album Jimmy Eat World)">
Clarity (album Jimmy Eat World)

Clarity – trzeci album studyjny zespołu Jimmy Eat World. Jak poprzedni album, Static Prevails, był on produkowany przez Mark Trombino i samych Jimmy Eat World.
Lista utworów.
Wszystkie piosenki napisane przez Jimmy Eat World

</doc>
<doc id="1065658" url="https://pl.wikipedia.org/wiki?curid=1065658" title="Białko błonowe">
Białko błonowe



</doc>
<doc id="1065662" url="https://pl.wikipedia.org/wiki?curid=1065662" title="Butylowany hydroksyanizol">
Butylowany hydroksyanizol

Butylowany hydroksyanizol (C11H16O2, skrót: BHA, E320, nazwa systematyczna: mieszanina 3-"tert"-butylo-4-hydroksyanizolu i 2-"tert"-butylo-4-hydroksyanizolu) – organiczny związek chemiczny, pochodna anizolu, stosowany głównie jako konserwant i przeciwutleniacz w produktach spożywczych, a także w maściach i produktach kosmetycznych w stężeniu 0,002%.
W temperaturze pokojowej związek ten w formie czystej tworzy białe kryształy. W handlu dostępny jest albo w formie żółtego proszku lub wosku. Związek ten posiada lekki, słabo wyczuwalny, ale dość charakterystyczny zapach. Nie rozpuszcza się w wodzie.
Wykazuje działanie kancerogenne, ulega przekształceniu w pochodne chinonowe. Może wywierać toksyczny wpływ na nerki, wywoływać wysypkę, pokrzywkę, rzadko duszność. W wysokim stężeniu wywołuje nowotwory u zwierząt laboratoryjnych, natomiast z innych badań wynika, że może hamować działanie innych związków rakotwórczych. W 6-letnim badaniu grupy 120 tys. osób prowadzonym od roku 1986 w Holandii, nie stwierdzono związku obecności butylowanego hydroksyanizolu w pożywieniu z ryzykiem wystąpienie choroby nowotworowej.
W wielu krajach jest niedozwolony w produktach dla dzieci.

</doc>
<doc id="1065666" url="https://pl.wikipedia.org/wiki?curid=1065666" title="Konopnicka">
Konopnicka

Konopnicka – krater uderzeniowy na powierzchni Wenus o średnicy 20,1 km, położony na 14,5° szerokości północnej i 166,6° długości wschodniej.
Nazwany na cześć polskiej poetki Marii Konopnickiej.

</doc>
<doc id="1065670" url="https://pl.wikipedia.org/wiki?curid=1065670" title="Tadeusz Zieliński (biskup)">
Tadeusz Zieliński (biskup)

Bp Tadeusz Zieliński (ur. 26 grudnia 1904 r., zm. 11 sierpnia 1990 r. w Scranton) – pierwszy biskup Polskiego Narodowego Kościoła Katolickiego w Stanach Zjednoczonych i Kanadzie (PNKK) w latach 1969–1978. Jego następcą na tym stanowisku, został wybrany w 1978 r. bp Franciszek Rowiński. 
Tadeusz Zieliński został wyświęcony na kapłana 3 listopada 1927r . Od 1951 r. Tadeusz Zieliński był proboszczem katedry Matki Boskiej Różańcowej w Buffalo. Tadeusza Zielińskiego na godność biskupa wybrał X Synod Polskiego Narodowego Kościoła, elekt został konsekrowany 2 września 1954 r. w katedrze pw. Matki Bożej Różańcowej w Buffalo. W 1964 przebywał w Polsce, gdzie poświęcił kamień węgielny pod budowę świątyni polskokatolickiej w Libiążu. Na XIII synodzie w 1969 r. wybrany Pierwszym Biskupem. Bp Tadeusz Zieliński był zaangażowany w organizację misji PNKK w Brazylii w drugiej połowie lat 70. XX w.

</doc>
<doc id="1065677" url="https://pl.wikipedia.org/wiki?curid=1065677" title="Siarczan">
Siarczan



</doc>
<doc id="1065680" url="https://pl.wikipedia.org/wiki?curid=1065680" title="Siarczek">
Siarczek



</doc>
<doc id="1065683" url="https://pl.wikipedia.org/wiki?curid=1065683" title="Koszmar kolejnego lata">
Koszmar kolejnego lata

Koszmar kolejnego lata ("I'll Always Know What You Did Last Summer") – amerykański film fabularny (horror) wydany na rynku wideo, będący kontynuacją "Koszmaru minionego-" oraz "-następnego lata". Stworzony na motywach powieści Lois Duncan. Jest to ostatnia część serii "I Know What You Did Last Summer". Nie występuje w niej żaden aktor z dwóch poprzednich filmów.
Fabuła.
Grupa nastoletnich przyjaciół z niewielkiego miasteczka w stanie Kolorado w dzień czwartego lipca zostaje zaatakowana przez postać rodem z miejskiej legendy – mężczyznę w stroju rybaka z wielkim hakiem w dłoni. Wychodzi na jaw żenujący fakt, iż cała sytuacja została zaplanowana przez czwórkę żartownisiów. Zbiegiem okoliczności, jeden z pomysłodawców dowcipu ginie. Reszta postanawia zataić przed populacją to, czego dokonała. Rok później zaczyna dochodzić do makabrycznych mordów.
Najpierw ginie Roger. Kiedy przyjaciele postanawiają wyjechać, Zoe namawia ich, by zostali, bo chce zagrać koncert. Obiecuje, że po koncercie wyjadą. Przed koncertem giną Zoe, ojciec P.J., Colby, Haffner. Pod koniec Amber zabija Bena. Rok później Ben ją zabija. Ocalał tylko Lance.

</doc>
<doc id="1065685" url="https://pl.wikipedia.org/wiki?curid=1065685" title="Junior Grand Prix">
Junior Grand Prix



</doc>
<doc id="1065690" url="https://pl.wikipedia.org/wiki?curid=1065690" title="Omar Andres Narvaez">
Omar Andres Narvaez



</doc>
<doc id="1065691" url="https://pl.wikipedia.org/wiki?curid=1065691" title="Królowe Jugosławii">
Królowe Jugosławii

Królowe Jugosławii

</doc>
<doc id="1065692" url="https://pl.wikipedia.org/wiki?curid=1065692" title="Omar Narváez">
Omar Narváez



</doc>
<doc id="1065694" url="https://pl.wikipedia.org/wiki?curid=1065694" title="Omar Narvaez">
Omar Narvaez



</doc>
<doc id="1065703" url="https://pl.wikipedia.org/wiki?curid=1065703" title="Śluzowiak zatok przynosowych">
Śluzowiak zatok przynosowych

Śluzowiak lub torbiel śluzowa () – jedna z form przewlekłego zapalenia zatok przynosowych definiowana jako nieprawidłowe gromadzenie się śluzu w zmienionej zapalnie zatoce, której ujście jest niedrożne. Powoduje to rozdęcie kości twarzoczaszki przez torbielopodobny twór jakim jest śluzowiak. Przebieg śluzowiaka jest zwykle powolny, wieloletni. Czasami nagromadzony śluz w zamkniętej zatoce może ulec nadkażeniu, powodując duże nasilenie objawów klinicznych - powstaje wówczas ropniak zatoki przynosowej (łac. "pyocele"). Niekiedy zatokę przynosową z zamkniętym ujściem wypełnia powietrze (łac. "pneumocele").
Epidemiologia.
Śluzowiaki z jednakową częstością występują u kobiet i u mężczyzn. Rzadko występują u dzieci - zwykle w przypadku mukowiscydozy. Najczęściej jest on rozpoznawany w 3. i 4. dekadzie życia. 
Etiopatogeneza i przebieg.
Śluzowiaki najczęściej rozwijają się w zatoce czołowej i komórkach sitowych, rzadziej w zatoce szczękowej i zatoce klinowej. 
Śluzowiaki, jak wspomniano rozwijają się w zatoce przynosowej objętej przewlekłym procesem zapalnym, do którego mogą predysponować:
Ponadto warunkiem powstawania śluzowiaka jest zamknięte ujście zatoki, w której śluz gromadząc się, stopniowo rozpycha ściany zatoki mogąc doprowadzić nawet do ich zaniku z powodu ucisku. Zanik ścian kostnych powoduje ekspansję śluzowiaka, nie jest to jednak proces nowotworowy. Może on przemieszczać gałkę oczną penetrując do wnętrza oczodołu, kiedy rozwija się w zatokach sitowych. Konsekwencją tego może być podwójne widzenie lub zaburzenie ostrości wzroku. Gdy śluzowiak bierze swój początek z zatoki czołowej istnieje duże niebezpieczeństwo jego ekspansji w kierunku przedniego dołu jamy czaszki, poprzez zanik tylnej ściany zatoki czołowej. Śluzowiaki rozwijające się w zatoce klinowej, ze względu na obecność wokół niej ważnych struktur anatomicznych, mogą powodować wiele powikłań z zaburzeniami czynności przysadki mózgowej włącznie.
Objawy kliniczne.
Objawy śluzowiaka danej zatoki zależą oczywiście od jego umiejscowienia. Jednak istnieje pewna grupa objawów wspólnie charakteryzująca tę jednostkę chorobową:
W badaniu ORL:
Rozpoznanie.
Diagnostyka jedynie radiologiczna. Daje to obraz zakresu ekspansji śluzowiaka, jej położenie, stosunki anatomiczne z innymi strukturami, co jest kluczowe dla zaplanowania leczenia operacyjnego na oddziale otolaryngologicznym. Podstawowym badaniem jest TK zatok przynosowych w kilku projekcjach. Wartość diagnostyczna zwykłego zdjęcia rentgenowskiego zatok przynosowych jest oceniana jako raczej znikoma. Badanie MRI pokazujące bardzo dobrze tkanki miękkie uzupełnia jedynie badanie TK, gdyż nie widać na nim kości, co jest ważne dla określenia np. zniszczenia kości przez śluzowiaka.
Diagnostyka różnicowa.
Przebieg śluzowiaka z ekspansją poprzez kości czaszki czasami do oczodołu lub jamy czaszki w pierwszej kolejności musi uwzględniać wykluczenie procesu nowotworowego twarzoczaszki. Ponadto należy pamiętać o nieinfekcyjnych schorzeniach takich jak: torbiel retencyjna, przepuklina oponowa lub oponowo-mózgowa, torbiel zębopochodna zatoki (dotyczy to zatoki szczękowej) oraz tętniaki.
Leczenie.
Jest wyłącznie operacyjne. Zależy ono od rozległości i umiejscowienia śluzowiaka. Otolaryngolodzy bądź chirurdzy szczękowo-twarzowi, wykorzystują techniki z dojścia zewnętrznego (klasyczna chirurgia zatok przynosowych) oraz endoskopowe (wewnątrznosowe) - FESS. Obecnie coraz częściej mówi się o technice FESS jako podstawowej technice leczenia śluzowiaków zatok przynosowych.

</doc>
<doc id="1065706" url="https://pl.wikipedia.org/wiki?curid=1065706" title="Dolph Schayes">
Dolph Schayes

Adolph „Dolph” Schayes (ur. 19 maja 1928 w Nowym Jorku, zm. 10 grudnia 2015 w Syracuse) – amerykański koszykarz, występujący na pozycji silnego skrzydłowego, mistrz NBA z 1955, członek Koszykarskiej Galerii Sław, po zakończeniu kariery zawodniczej trener koszykarski.
Mierzący 202 cm wzrostu koszykarz studiował na Uniwersytecie Nowojorskim. Do NBA został wybrany w drafcie 1948 przez New York Knicks, jednak natychmiast został przekazany do Syracuse Nationals. W Nationals grał do 1963, w 1955 został mistrzem NBA. Między 17 lutego 1952, a 26 grudnia 1961 nie opuścił żadnego meczu - rozegrał 706 spotkań z rzędu. W 1964 krótko pojawiał się na parkiecie w barwach Philadelphia 76ers. Równolegle pracował w tym klubie jako trener (1963-66). Prowadził także Buffalo Braves.
W sezonie 1957/1958 zajął drugie miejsce w głosowaniu na MVP fazy zasadniczej.
Został pierwszym w historii NBA zawodnikiem, który przekroczył barierę 15000 zdobytych punktów.
Dwanaście razy brał udział w meczu gwiazd NBA. W 1996 znalazł się wśród 50 najlepszych graczy występujących kiedykolwiek w NBA. Jego syn, Danny także grał w NBA.

</doc>
<doc id="1065708" url="https://pl.wikipedia.org/wiki?curid=1065708" title="Andy Stanfield">
Andy Stanfield

Andrew "Andy" William Stanfield (ur. 29 grudnia 1927 w Waszyngtonie, zm. 15 czerwca 1985 w Livingston) – amerykański lekkoatleta, sprinter.
Jako dziecko przeniósł się z rodzicami do Jersey City. Tam ukończył szkołę średnią, a po odbyciu służby wojskowej wstąpił w 1948 na Seton Hall University. Odnosił znaczące sukcesy w lekkiej atletyce. Był mistrzem USA (AAU) w 1949 na 100 m i 200 m, w 1950 na 60 jardów, w 1951 w skoku w dal, w 1952 na 200 m i w 1953 na 220 jardów. Ustanowił rekord świata na 220 jardów (20,6 s) w 1951.
Na Igrzyskach Olimpijskich w 1952 w Helsinkach zdobył złote medale w biegu na 200 m i w sztafecie 4 x 100 m. Na Igrzyskach Olimpijskich w 1956 w Melbourne zajął drugie miejsce na 200 m za swym kolegą z reprezentacji Bobbym Morrowem.

</doc>
<doc id="1065711" url="https://pl.wikipedia.org/wiki?curid=1065711" title="Jacek Koprowicz">
Jacek Koprowicz

Jacek Koprowicz (ur. 3 listopada 1947 w Łodzi) – polski reżyser filmowy oraz teatralny i scenarzysta.
Życiorys.
Syn Józefa Koprowicza, operatora dźwięku filmowego. Absolwent Uniwersytetu Łódzkiego (1970, Katedra Mediów i Kultury Audiowizualnej, Zakład Historii i Teorii Filmu) oraz PWSFTviT w Łodzi – wydziału operatorskiego (1976) oraz wydział reżyserii (1979).
Debiutował w 1983 roku "Przeznaczeniem" – kontrowersyjną biografią poety Kazimierza Przerwy-Tetmajera. Film dwa lata czekał na premierę, m.in. ze względu na protesty rodziny pisarza. Najsłynniejszym filmem Koprowicza jest "Medium" (1985), za który w 1986 otrzymał nagrodę za najlepszy scenariusz oryginalny na festiwalu MystFest w Cattolica (Włochy). Nominowany do nagrody na festiwalu Fantasporto w 1990 za "Alchemika".
Reżyseruje również teatralne spektakle telewizyjne (m.in. "U progu jesieni", "Łowca jasnowidzów"), jest autorem sztuki "Love me tender". Z zamiłowania fotograf, pasjonuje się parapsychologią.
Autor książki pt. „Otchłań”, która jest beletrystyczną opowieścią o katastrofie łodzi na jeziorze Gardno w 1948.

</doc>
<doc id="1065717" url="https://pl.wikipedia.org/wiki?curid=1065717" title="Livio Berruti">
Livio Berruti

Livio Berruti (ur. 19 maja 1939 w Turynie) – włoski lekkoatleta sprinter, mistrz olimpijski.
Startował w trzech igrzyskach olimpijskich, za każdym razem w biegu na 200 m i w sztafeta 4 x 100 m. Największy sukces odniósł w swym pierwszym starcie na igrzyskach olimpijskich w 1960 w Rzymie, gdzie na 200 m niespodziewanie najpierw wyrównał w półfinale ówczesny rekord świata wynikiem 20,5 s, a następnie zwyciężył w finale zdobywając złoty medal (także z czasem 20,5 s). Na tych samych igrzyskach zajął 4. miejsce w sztafecie 4 x 100 m.
Na igrzyskach olimpijskich w 1964 w Tokio zajął 5. miejsce w finale biegu na 100 m, a w sztafecie 4 x 100 m był siódmy. Podobnie siódmy był w sztafecie 4 x 100 m na igrzyskach olimpijskich w 1968 w Meksyku, a na 200 m odpadł w ćwierćfinale.
Zwyciężył w biegach na 100 m i na 200 m na letniej uniwersjadzie w 1959 w Turynie, a na uniwersjadzie w 1963 w Porto Alegre zdobył brązowe medale na tych dystansach. Na mistrzostwach Europy w 1966 w Budapeszcie zajął 7. miejsce w finale biegu na 200 m.
Złoty medalista igrzysk śródziemnomorskich z 1963 w biegu na 200 m z czasem 21,1 s i srebrny w biegu na 100 m z czasem 10,6 s.
Był mistrzem Włoch na 100 m i 200 m od 1957 do 1962, a na 200 m także w 1965 i 1968.
Rekordy życiowe.
źródło:

</doc>
<doc id="1065718" url="https://pl.wikipedia.org/wiki?curid=1065718" title="Peter Coyote">
Peter Coyote

Peter Coyote, właściwie Rachmil Pinchus Ben Mosha Cohon (ur. 10 października 1941 w Nowym Jorku) – amerykański aktor, autor, reżyser, scenarzysta, zdobywca nagrody Emmy dla narratora w serialu PBS "The Pacific Century" (1992), narrator wielu filmów dokumentalnych oraz książek mówionych. Pracował jako narrator w czasie ceremonii otwarcia Zimowej Olimpiady 2002.

</doc>
<doc id="1065719" url="https://pl.wikipedia.org/wiki?curid=1065719" title="Kate Nash">
Kate Nash

Kate Nash (ur. 6 lipca 1987 w Londynie) – angielska piosenkarka, kompozytorka i autorka tekstów piosenek. Zasłynęła przebojem „Foundations” w 2007 roku, a jej debiutancki album "Made of Bricks" dotarł do 1. miejsca na brytyjskiej liście sprzedaży. Jest zdobywczynią Brit Award dla najlepszej artystki (2008). Początkowo nagrywająca materiał w gatunku indie pop i związana z koncernem Universal Music Group, od 2012 roku działa jako niezależna artystka tworząca muzykę bardziej zwróconą w stronę rocka alternatywnego. Nash ma na swoim koncie także osiągnięcia aktorskie, wystąpiwszy w kilku amerykańskich i brytyjskich filmach, a przede wszystkim popularnym amerykańskim serialu "GLOW" dla platformy Netflix. Jest także czynną działaczką feministyczną.
Kariera.
Kate urodziła się w dzielnicy Harrow w północnym Londynie. Jej ojciec jest Anglikiem i pracował jako informatyk, natomiast matka jest pochodzenia irlandzkiego i z zawodu jest pielęgniarką. Ma dwie siostry. Uczęszczała do prestiżowej szkoły muzycznej BRIT School. Zanim zdobyła sławę, pracowała w restauracji Nando’s oraz sieci odzieżowej River Island.
W 2005 roku zaczęła występować na przedstawieniach typu "open mike" i umieszczać swoje nagrania na portalu Myspace, a na początku 2007 roku wydała swój pierwszy singiel „Caroline's a Victim”. Popularność przyniosła jej wydana w tym samym roku piosenka „Foundations”, która dotarła do 2. miejsca listy przebojów w Wielkiej Brytanii. Singiel cieszył się także sporym powodzeniem w Europie. Jej pierwszy album, "Made of Bricks", ukazał się latem tego samego roku i dotarł do 1. miejsca brytyjskiej listy sprzedaży, ostatecznie pokrywając się platyną. Na płycie znalazły się również kolejne popularne single „Mouthwash” i „Pumpkin Soup”. W roku 2008 zdobyła Brit Award dla najlepszej artystki i została nagrodzona m.in. przez magazyny muzyczne "NME" i "Q".
Nash wydała drugi studyjny album "My Best Friend Is You" w marcu 2010. Płytę promowała piosenka „Do-Wah-Doo”, która cieszyła się popularnością na listach przebojów. Choć dość dobrze przyjęty przez krytyków, album nie powtórzył jednak komercyjnego sukcesu poprzedniego krążka. Kolejne single „Kiss That Grrrl” i „Later On” nie dostały się już na listy sprzedaży. W 2011 roku artystka rozpoczęła projekt o nazwie Rock ’n’ Roll for Girls After School Music Club mający na celu rozwijanie talentu muzycznego młodych dziewcząt. Kiedy jej dotychczasowa wytwórnia Fiction Records zdecydowała się zerwać z nią kontrakt, Nash w 2012 roku wydała EP-kę "Death Proof" niezależnie przez własny label Have 10p Records. Zagrała też w brytyjskich i amerykańskich filmach "Greetings from Tim Buckley", "Syrup" i "Pokój zwierzeń".
Wiosną 2013 roku ukazał się jej trzeci studyjny album, "Girl Talk", także wydany niezależnie. Płyta została nagrana w Los Angeles i prezentowała brzmienie odchodzące od jej poprzedniego stylu w stronę muzyki rock i grunge. Tekstowo przesycona była treściami feministycznymi i nawiązywała do nurtu riot grrrl. Album promowany był licznymi singlami i teledyskami, m.in. „3AM”, „OMYGOD!” i „Fri-End?”, jednak nie dorównał poprzednim wydawnictwom Nash pod względem sprzedaży. Pod koniec roku piosenkarka wydała świąteczną EP-kę "Have Faith with Kate Nash This Christmas". W 2014 roku wyprowadziła się z Londynu do Los Angeles i założyła internetową społeczność Girl Gang wspierającą środowisko feministyczne. W 2015 roku odkryła, że jej menedżer, Gary Marella, wykradł od niej dużą sumę pieniędzy, co nieomal zakończyło się jej bankructwem. Artystka wytoczyła przeciwko niemu proces sądowy i ostatecznie, po kilku latach, odzyskała straconą kwotę.
W 2016 roku ukazały się jej kolejne single „Good Summer” i „My Little Alien”, a na początku 2017 kolejna EP-ka, "Agenda". Latem tego samego roku na platformie Netflix miała miejsce premiera amerykańskiego serialu "GLOW", w którym Nash wcieliła się w jedną z postaci. Serial, opowiadający o kobiecym zespole zapaśniczym Gorgeous Ladies of Wrestling działającym w latach 80., cieszył się popularnością i został kontynuowany przez trzy kolejne sezony. W marcu 2018 wydała czwarty studyjny album "Yesterday Was Forever", który sfinansowała przez crowdfundingowy portal Kickstarter. Płyta poprzedzona była przez single „Drink About You” i „Life in Pink”, nie była jednak sukcesem na listach sprzedaży. Jesienią tego samego roku premierę miał film dokumentalny "Kate Nash: Underestimate the Girl", ukazujący kulisy sławy Nash. W 2019 roku Kate wydała dwa kolejne single, „Trash” i „Bad Lieutenant”, i pojawiła się w komedii historycznej "Horrible Histories: The Movie – Rotten Romans".
Życie prywatne.
W 2007 roku związała się z Ryanem Jarmanem, członkiem grupy The Cribs. Para miała pobrać się na początku 2009 roku, jednak w 2012 okazało się, że ich związek rozpadł się.
Kate przeszła na weganizm po obejrzeniu filmu "Okja" w lipcu 2017, po ośmiu latach bycia wegetarianką.
Jest feministką i sojuszniczką społeczności LGBT.
Nash wspiera brytyjską Partię Pracy i w 2017 roku wyraziła swoje poparcie dla ówczesnego lidera partii, Jeremy'ego Corbyna.
Dyskografia.
Źródła:
Filmografia.
Źródła:

</doc>
<doc id="1065721" url="https://pl.wikipedia.org/wiki?curid=1065721" title="Michalak">
Michalak

Osoby o nazwisku Michalak:

</doc>
<doc id="1065723" url="https://pl.wikipedia.org/wiki?curid=1065723" title="Władysław Liniarski">
Władysław Liniarski

Władysław Liniarski, ps. Mścisław, Wuj, Jan (ur. 23 listopada 1897 we wsi Małachowice-Gustawów w powiecie włoszczowskim guberni kieleckiej, zm. 12 kwietnia 1984 w Warszawie) – pułkownik Wojska Polskiego, komendant Obszaru Białystok i komendant Okręgu Białystok Związku Walki Zbrojnej od lutego do września 1941 roku, komendant Białostockiego Okręgu ZWZ-AK (nieprzerwanie przez 5 lat), od stycznia 1945 roku komendant Białostockiego Okręgu Armii Krajowej Obywatelskiej (AKO). Działacz powojennego podziemia niepodległościowego, ofiara represji komunistycznych. W 1979 został członkiem Komitetu Porozumienia na rzecz Samostanowienia Narodu. W 2017 pośmiertnie mianowany na stopień generała brygady.
Życiorys.
Syn Jana i Józefy z domu Bielanowicz, właścicieli dwumorgowego gospodarstwa rolnego. Po ukończeniu szkoły ludowej w 1913 rozpoczął naukę w seminarium nauczycielskim w Jędrzejowie. Naukę przerwał z chwilą wybuchu I wojny światowej. Od 1917 działał w Polskiej Organizacji Wojskowej. Podczas wojny polsko-bolszewickiej walczył jako kapral w 24 pp, następnie awansowany na oficera, służył długie lata w kancelariach i intendenturach.
W 1932 pełnił służbę w Dowództwie Okręgu Korpusu Nr IX w Brześciu, w stopniu porucznika ze starszeństwem z dniem 1 lipca 1925 i 1 lokatą w korpusie oficerów administracji, grupa oficerów kancelaryjnych. W marcu 1934 został przeniesiony do korpusu oficerów piechoty z pozostawieniem na zajmowanym stanowisku w Szkole Podchorążych Piechoty. Z dniem 15 września tego roku został przeniesiony do 62 pułku piechoty w Bydgoszczy. W marcu 1939 dowodził w tym pułku 6. kompanią.
II wojna światowa.
W kampanii wrześniowej jako dowódca I batalionu 62 pp bronił Pomorza i walczył w bitwie nad Bzurą. Ranny 20 września w Puszczy Kampinoskiej, dostał się do niewoli, z której uciekł. Od 1940 był komendantem Okręgu Białostockiego ZWZ-AK na terenie okupacji sowieckiej.
W 1943 wydał rozkaz likwidowania „band komunistyczno-żydowskich”, co stało się później przyczyną oskarżeń o antysemityzm. Rozkazem Nr 256 z dnia 20 kwietnia 1944 ppłk „Mścisław”, dowódca Okręgu „Sarna” (Okręgu Białostockiego AK), nadał oddziałom partyzanckim i oddziałom Kedywu Okręgu AK Białystok nazwy pułków Wojska Polskiego. I tak np. augustowski obwód nr 7 „Olcha” inspektoratu suwalskiego miał odtworzyć 1 pułk Ułanów Krechowieckich. Jego tymczasowa nazwa na czas formowania brzmiała „Oddział partyzancki 1 pułku ułanów”.
Liniarski, który był przeciwny planowanej akcji „Burza”, w rozkazach kierowanych do komendantów inspektoratów i obwodów, akcentował wolę bicia Niemców, przygotowanie samoobrony, a w przypadku opanowania terenu przez komunistów i wrogiego nastawienia do ludności polskiej – przejście do dalszej konspiracji.
Około 10 lipca 1944 „Mścisław” wydał rozkaz o rozpoczęciu akcji „Burza” na obszarze inspektoratu łomżyńskiego.
20 września 1944 ppłk. Władysławowi Liniarskiemu podporządkował się rtm. Zygmunt Szendzielarz z resztkami 5 Wileńskiej Brygady AK. „Mścisław” nakazał „Łupaszce” trwać w Puszczy Białowieskiej i organizować kadrowy oddział z rozbitków z wileńskich i nowogródzkich oddziałów AK. Na początku listopada 1944 do oddziału dołączył m.in. oficer BiP Okręgu Wileńskiego AK ppor. Lech Beynar ps. Nowina, późniejszy znany historyk i publicysta, piszący pod pseudonimem literackim „Paweł Jasienica”. W dniu 10 listopada Zygmunt Szendzielarz został awansowany przez ppłk Liniarskiego do stopnia majora. Na przełomie stycznia i lutego 1945 ppłk Liniarski mianował „Łupaszkę” komendantem partyzantki Okręgu Białostockiego AKO, a 5 Wileńska Brygada stała się dyspozycyjnym oddziałem Komendy AKO.
Działalność powojenna.
W maju 1945 „Mścisław” podporządkował się Delegaturze Sił Zbrojnych na Kraj, która to zmusiła go do ograniczenia pracy organizacyjnej oraz akcji zbrojnych. Za pośrednictwem wojewody białostockiego Stefana Dybowskiego podjął próbę ujawnienia struktur Okręgu. Został aresztowany 31 lipca 1945 w Brwinowie pod Warszawą. 20 maja 1946 został skazany przez Wojskowy Sąd Rejonowy w Warszawie na karę śmierci zamienioną potem na 10 lat więzienia.
Struktury Białostockiego Okręgu AKO weszły w skład Zrzeszenia Wolność i Niezawisłość. Wielu jego żołnierzy kontynuowało działalność podejmując się akcji propagandowych i rozrzucając ulotki.
W marcu 1951, podczas procesu przeciwko gen. Augustowi Emilowi Fieldorfowi, wyniszczony chorobami i przesłuchaniami, został wniesiony do sali rozpraw na noszach i złożył zeznania obciążające swojego dawnego przełożonego z Kedywu.
W 1953 roku zwolniono go z więzienia w ciężkim stanie zdrowia. 16 sierpnia i 20 sierpnia 1957 roku Władysław Liniarski odwołał przed Stanisławem Krygielem, wiceprokuratorem Prokuratury Generalnej PRL, swoje zeznania wymuszone na nim podczas śledztwa przeciwko gen. Augustowi Emilowi Fieldorfowi. W 1957 roku otrzymał zasiłek i pomoc w opiece medycznej.
W marcu 1965 został przyjęty do kombatanckiego Związku Bojowników o Wolność i Demokrację. Wkrótce później zasiadł w Głównej Komisji Weryfikacyjnej ZBoWiD. W lutym 1979 został członkiem Komitetu Porozumienia na rzecz Samostanowienia Narodu. Należał do redakcji wydawanego przez tę organizację pisma „Rzeczpospolita”. Działał również w Ruchu Obrony Praw Człowieka i Obywatela.
Zmarł 12 kwietnia 1984 roku w Warszawie. Został pochowany na cmentarzu Powązkowskim w Warszawie (kwatera 4-6-9).

</doc>
<doc id="1065726" url="https://pl.wikipedia.org/wiki?curid=1065726" title="South Troy (Minnesota)">
South Troy (Minnesota)

South Troy – jednostka osadnicza (tzw. "obszar niemunicypalny") w hrabstwie Wabasha w stanie Minnesota, w gminie Zumbro. Leży na trasie U.S. Route 63. Najbliższe większe miasto to Hammond.
Turystyka.
Miejsce jest kojarzone z Laurą Ingalls Wilder "(Domek na prerii)", która mieszkała tu u krewnych latem 1876 roku. W tym czasie zmarł jej brat Freddy. Okres ten został opisany w książce Cynthii Rylant "Old Town in the Green Groves" na podstawie wspomnień Wilder "Pioneer Girl". Na miejscowym cmentarzu znajduje się grób niezidentyfikowanego dziecka, którym prawdopodobnie jest Freddy.
W miejscowości znajduje się wystawa upamiętniająca pobyt Ingallsów oraz rodzaj pomnika poświęconego Ingallsom oraz dzieciom, które straciły życie w trakcie wędrówki na Zachód.

</doc>
<doc id="1065744" url="https://pl.wikipedia.org/wiki?curid=1065744" title="Tablice rejestracyjne w Szwajcarii">
Tablice rejestracyjne w Szwajcarii

Szwajcarskie tablice rejestracyjne zawierają: 
Tablice rejestracyjne opracowane są na zasadzie odczepiania ich w razie konieczności i przewieszenia ich do innego samochodu zarejestrowanego na ten numer. 
Zalety: 
Wady: 

</doc>
<doc id="1065746" url="https://pl.wikipedia.org/wiki?curid=1065746" title="Koninklijke Atletiek Associatie Gent">
Koninklijke Atletiek Associatie Gent



</doc>
<doc id="1065747" url="https://pl.wikipedia.org/wiki?curid=1065747" title="Harry Hillman">
Harry Hillman

Harry Livingston Hillman (ur. 8 września 1881 w Brooklynie w Nowym Jorku, zm. 9 sierpnia 1945 w Hanover w New Hampshire) – amerykański lekkoatleta, sprinter i płotkarz.
Przebieg kariery.
Trzykrotny mistrz olimpijski z Saint Louis (1904) w biegach na 400 m, 200 m pł i 400 m pł. Na wszystkich tych dystansach ustanowił rekordy olimpijskie. Wynik 53,0 s. na 400 m przez płotki byłby rekordem świata, ale Hillman przewrócił płotek, co zgodnie z ówczesnymi przepisami uniemożliwiało uznanie rekordu. Poza tym płotki były niższe od przepisowej wysokości.
Wystąpił na igrzyskach międzyolimpijskich w 1906 w Atenach, gdzie zajął 4. miejsce w biegu na 400 m i odpadł w przedbiegu na 110 m przez płotki. Na Igrzyskach Olimpijskich w 1908 w Londynie Hillman zdobył srebrny medal w biegu na 400 m przez płotki.
Po zakończeniu kariery był aż do śmierci trenerem lekkoatletycznych w Dartmouth College w Hanover.
Rekordy życiowe.
źródło:

</doc>
<doc id="1065748" url="https://pl.wikipedia.org/wiki?curid=1065748" title="West Ham United Football Club">
West Ham United Football Club



</doc>
<doc id="1065749" url="https://pl.wikipedia.org/wiki?curid=1065749" title="Nozdrze tylne">
Nozdrze tylne



</doc>
<doc id="1065750" url="https://pl.wikipedia.org/wiki?curid=1065750" title="Justus Pfaue">
Justus Pfaue

Justus Pfaue (ur. 1942 w Ballenstedt, Niemcy, zm. w marcu 2014), niemiecki scenarzysta i autor powieści dla młodzieży; z wykształcenia - prawnik i psycholog. Utwory jego były wielokrotnie ekranizowane i szczególnie popularne w Polsce w latach 80. Mieszkał w Monachium i Positano.

</doc>
<doc id="1065752" url="https://pl.wikipedia.org/wiki?curid=1065752" title="Kalorymetria">
Kalorymetria

Kalorymetria (łac. "calor" = ciepło) – dział chemii fizycznej i termodynamiki zajmujący się rozwijaniem technik pomiaru ciepła powstającego w wyniku reakcji chemicznych i rozmaitych procesów fizycznych.
Kalorymetria dostarcza wielu cennych informacji o termodynamicznym przebiegu procesu. Pomiar ciepła przemiany umożliwia bowiem ustalenie także wartości zmian innych wielkości termodynamicznych takich jak entalpia, entropia i wiele innych. 
Pomiar ciepła przemiany układu nie jest tożsamy z pomiarem zmian jego temperatury, ze względu na to, że w naturze nie istnieją w praktyce układy w pełni adiabatyczne, czyli nie wymieniające ciepła z otoczeniem. Ponadto efekt cieplny wielu przemian jest trudny do zmierzenia, gdyż mogą mu towarzyszyć procesy uboczne, które same pochłaniają lub wytwarzają energię termiczną. Z tych wszystkich względów w urządzeniach do pomiaru efektów cieplnych, zwanych kalorymetrami stosuje się rozmaite, często bardzo skomplikowane, pośrednie techniki pomiaru energii termicznej, takie jak pomiar energii elektrycznej dostarczanej do układu grzejno-chłodzącego, potrzebnego do utrzymywania stałej temperatury badanego układu, w którym zachodzi analizowana przemiana. 
Za inicjatora kalorymetrii uważa się zwykle Josepha Blacka, szkockiego fizyka, który jako pierwszy wyraźnie rozgraniczył pojęcia temperatury i ciepła. Pierwszym fizykiem, który zbudował działający kalorymetr byli prawdopodobnie Antoine Lavoisier i Pierre Simon de Laplace
Izotermiczne miareczkowanie kalorymetryczne.
ITC (ang.isothermal titration calorimetry)
Rodzaj metody, która pozwala badać termodynamikę oddziaływań między cząstkami w roztworze. W przypadku ITC nie zmienia się temperatura próbki i roztworu odniesienia - utrzymuje się ją na stałym poziomie ("izotermiczna").
Częstym zastosowaniem kalorymetru ITC jest pomiar ciepła wiązania enzymu z lekiem lub inhibitorem.
Skaningowa kalorymetria różnicowa.
DSC (ang. differential scanning calorimetry) technika doświadczalna, pozwalająca mierzyć pobieranie energii cieplnej przez próbkę podczas kontrolowanego wzrostu (lub spadku) temperatury.

</doc>
<doc id="1065757" url="https://pl.wikipedia.org/wiki?curid=1065757" title="Pinakoteka Brera">
Pinakoteka Brera

Pinakoteka Brera (wł. "Pinacoteca di Brera") – muzeum przy ulicy Via Brera w Mediolanie we Włoszech, otwarte dla publiczności w 1803 r., posiadające wyróżniającą się kolekcję włoskiego malarstwa, m.in. dzieła Canaletta, Caravaggia i Rafaela. Muzeum powstało dzięki mecenatowi państwowemu.
Historia.
Muzeum mieści się w "Palazzo di Brera" – budynku, którego historia sięga I poł. XIII w., kiedy na obrzeżach ówczesnego Mediolanu osiedlili się członkowie półświeckiego zakonu humiliatów, łączący modlitwę z pracą fizyczną i znani w świecie zachodnim z wyrobu tkanin. W 1229 rozpoczęli oni budowę klasztoru i kościoła Santa Maria, ukończonego dopiero w 1347. W 1572, po decyzji papieża Piusa V likwidującej kongregację humiliatów, kompleks budynków przeszedł w ręce jezuitów, którzy otworzyli w nim szkołę i kolegium, a z biegiem lat zupełnie przebudowali, m.in. przy udziale znanego XVII-wiecznego architekta mediolańskiego, Francesca Marii Richiniego. W 1773 rozwiązano zakon jezuitów a założone przez nich kolegium przeszło pod zarząd państwa.
Ostateczny kształt nadał budynkowi architekt Giuseppe Piermarini, który pracował nad nim od roku 1774 na polecenie cesarzowej Marii Teresy. Zmieniono wówczas przeznaczenie budynku: znalazły się tam m.in. szkoły, obserwatorium astronomiczne, biblioteka i pinakoteka, która pierwotnie gromadziła odlewy, rysunki i ryciny wykorzystywane jako pomoce dydaktyczne przez studentów założonej w 1776 "Accademia di Belle Arti" (Akademii Sztuk Pięknych).
W 1803, za rządów napoleońskich, pinakoteka została udostępniona publiczności. W następnych latach zbiory muzeum znacząco się powiększały, m.in. o dzieła z likwidowanych kościołów Lombardii. Dzięki dekretowi wicekróla Eugeniusza de Beauharnais zakupiono m.in. słynny obraz Rafaela, "Zaślubiny Marii".
Do rozwoju muzeum w początkowej fazie jego istnienia przyczynił się Andrea Appiani, malarz, portrecista Napoleona i komisarz ds. sztuk pięknych. Dzięki jego staraniom pinakoteka wzbogaciła swoją kolekcję m.in. o "Kazanie św. Marka" pędzla Gentilego i Giovanniego Bellinich, "Odnalezienie ciała św. Marka" Tintoretta czy arcydzieło Piero della Francesca, "Pala Montefeltro" ("Madonna w otoczeniu świętych"). Żeby pomieścić nowe dzieła, postanowiono przenieść je do budynku dawnego kościoła, który został podzielony na dwa piętra przez architekta Pietra Gilardoniego. Otwarcie odnowionej pinakoteki ze zbiorem 139 obrazów odbyło się 15 sierpnia 1809, w rocznicę urodzin Napoleona. W dalszym ciągu powiększano zbiory prac malarskich, których w 1813 było już prawie 900; jedną z nich była "Pietà" Belliniego.
W 1859, z okazji uroczystego wjazdu do Mediolanu Wiktora Emanuela II i Napoleona III po zwycięskiej bitwie pod Magentą, na dziedzińcu pinakoteki stanął brązowy posąg "Napoleona jako Marsa niosącego pokój" autorstwa Antonia Canovy, odlany w Rzymie w latach 1811–1812.
W 1882 Pinakoteka Brera została oddzielona od Akademii Sztuk Pięknych i zaczęła działać jako samodzielna instytucja o znaczeniu ogólnonarodowym pod pieczą malarza i witrażysty Giuseppe Bertiniego, który zreorganizował jej ekspozycję, powiększając ją o m.in. dwie kwatery "Poliptyku Griffonich" Francesca del Cossy i "Portret Andrei Dorii jako Neptuna" Bronzina. W 1898 dyrektorem muzeum został Corrado Ricci, który uporządkował ekspozycję w układzie chronologicznym z podziałem według szkół regionalnych, doprowadził też do rozbudowy galerii o dodatkowe sale. W pierwszej połowie XX w., dzięki stowarzyszeniu „Przyjaciele Brery i Muzeów Mediolanu”, kolekcja pinakoteki powiększyła się o "Wieczerzę w Emmaus" Caravaggia, "Wiosenne pastwiska" Giovanniego Segantiniego i "Altanę w ogrodzie" Silvestra Legi.
Siedziba muzeum ucierpiała w wyniku bombardowań w czasie II wojny światowej, zbiory jednak zostały ocalone. Odbudowę rozpoczęto w 1946, pracami kierował architekt Pietro Portaluppi. Pinakoteka wznowiła działalność w 1950. W 1974 została rozbudowana a zbiory wzbogaciły się o kolejne 50 dzieł malarzy i rzeźbiarzy włoskich z początków XX w.
Wybrane dzieła.
Zasadniczą część zbiorów muzeum stanowią obrazy artystów włoskiego renesansu, ale znajdują się tu także prace z innych epok. Poniżej wymieniono niektóre z dzieł kolekcji Pinakoteki Brera, uporządkowane według lat ich powstania. Przy każdym podano wymiary, zastosowaną przez twórcę oraz krótki opis.
Gentile da Fabriano – "Poliptyk z Valle Romita" (ok. 1408–1412).
Ten bogato złocony poliptyk został wykonany przez Gentilego w klasztorze bernardynów Santa Maria w Valdisasso i stanowił główny element wystroju przyklasztornego kościoła aż do początków XIX w., kiedy został podzielony na części, z których kwatera główna i cztery boczne znalazły się w pinakotece w 1811. Brakujące cztery górne kwatery zostały nabyte przez muzeum w 1901. Centralna część dzieła przedstawia koronację Matki Boskiej, sąsiadują z nią postaci świętych: Franciszka i Dominika. W pozostałych kwaterach można zobaczyć m.in.: św. Hieronima, Marię Magdalenę i Jana Chrzciciela.
Andrea Mantegna – "Poliptyk ze św. Łukaszem" (1453–1454).
Wykonanie poliptyku zlecili w 1453 przebywającemu w Padwie artyście benedyktyni z opactwa Santa Giustina. W archiwum miejskim zachowała się do dziś umowa, którą Mantegna zawarł z zakonnikami; zobowiązywał się on w niej m.in. do własnoręcznego namalowania wszystkich postaci, nabycia na własny koszt farb i wykonania błękitnej ramy (dziś zaginionej).
Centralna część poliptyku przedstawia św. Łukasza, patrona artystów, jako pochylonego nad pulpitem kopistę. W dolnym rzędzie, od lewej strony, Mantegna namalował świętych: Felicytę, Prosdocimusa, Benedykta i Justynę, patronkę zamawiającego obraz klasztoru. Stoją oni w jednym planie na pokazanej w mocnym skrócie perspektywicznym posadzce o wzorze szachownicy, nadającej obrazowi głębi.
Andrea Mantegna – "Opłakiwanie zmarłego Chrystusa" (ok. 1475–1478).
W 1460, po kilkuletnich namowach, sławny już – mimo młodego wieku – Mantegna przyjął posadę nadwornego malarza u Ludovica Gonzagi w Mantui, gdzie przebywał przez kilkadziesiąt lat. Tam powstał między innymi ten obraz, przedstawiający martwe ciało Chrystusa, ze stopami na pierwszym planie, ujęte w odważnym perspektywicznym skrócie. Dzieło wyróżnia się bardzo realistycznym oddaniem detali. W dalszym planie, z lewej strony, widać twarze płaczącej Maryi i Józefa z Arymatei oraz przypuszczalnie Marii Magdaleny.
Mimo że "Martwy Chrystus" zaliczany jest do najważniejszych dzieł artysty, nie zachowały się informacje o genezie jego powstania. Nie są znane też dokładne jego losy; wiadomo tylko, że kiedyś z Mantui trafiło do Ferrary, by na początku XVII w. znaleźć się w posiadaniu rodziny Aldobrandinich w Rzymie. Do pinakoteki trafiło w roku 1824.
Giovanni Bellini – "Pietà" (ok. 1460).
Obraz przedstawia martwego Chrystusa podtrzymywanego przez Maryję i św. Jana. U dołu widoczna jest łacińska inskrypcja z nazwiskiem artysty.
Giovanni Bellini – "Madonna greca" (ok. 1460–1465).
Jeden z obrazów Belliniego przedstawiających Madonnę z Dzieciątkiem, którym w dużym stopniu artysta zawdzięczał swoją sławę wśród współczesnych. Znany jako "Madonna greca" ze względu na nawiązania do motywów bizantyjskich ikon. Dzieło przypuszczalnie powstało na zamówienie prywatne, później znalazło się w Pałacu Dożów w Wenecji.
Francesco del Cossa – "Święty Jan Chrzciciel" (ok. 1472–1473).
Obraz przedstawiający Jana Chrzciciela był pierwotnie częścią dużego poliptyku, którego głównym bohaterem był hiszpański dominikanin, św. Wincenty Ferreriusz. Poliptyk powstał na zamówienie Floriana Griffoniego i znalazł się w należącej w II poł XV w. do jego rodziny kaplicy w bazylice San Petronio w Bolonii.
Dzieło, nazywane "Poliptykiem Griffonich", zostało ok. roku 1730 podzielone na kwatery, które najpierw znajdowały się w bolońskich kolekcjach, w 1851 – w Ferrarze a dwie z nich zostały zakupione przez pinakotekę w 1893. W 1934 historyk sztuki Roberto Longhi przeprowadził rekonstrukcję obrazu.
Piero della Francesca – "Madonna z Dzieciątkiem w otoczeniu świętych" (ok. 1472–1474).
Dzieło – znane też pod nazwami: "Sacra Conversazione", "Madonna z Dzieciątkiem i Federikiem da Montefeltro", "Pala Montefeltro" lub "Pala di Brera" – powstało w Urbino na zamówienie księcia Federica da Montefeltro, którego klęcząca postać w zbroi widoczna jest na pierwszym planie. W centralnej części siedząca na podwyższeniu Matka Boża, ze złożonymi w modlitewnym geście dłońmi, trzyma na kolanach śpiące Dzieciątko; otacza ich półotwarty krąg postaci świętych. Scena „świętej rozmowy” ma prawdopodobnie miejsce w kościele.
Pierwotnie obraz miał większe rozmiary, lecz został przycięty ze wszystkich czterech stron.
Luca Signorelli – "Biczowanie" (ok. 1475–1480).
Obraz przedstawia scenę biczowania Chrystusa. Namalowany został na desce topolowej, prawdopodobnie dla Bractwa dei Raccomandati z siedzibą w kościele Santa Maria del Mercato i pierwotnie stanowił część drewnianego sztandaru procesyjnego, na którego odwrocie znajdowała się "Matka Boska karmiąca". Obie prace, już rozdzielone, trafiły do Pinakoteki w roku 1811.
Jest to pierwszy obraz Signorelliego, na którym umieścił on swoją sygnaturę: "Opus Luce Cortonensis", czyli „dzieło Łukasza z Cortony”.
Donato Bramante – "Chrystus przy kolumnie" (ok. 1480–1481).
Obraz przedstawia Chrystusa, z nagim torsem i koroną cierniową na głowie, przywiązanego do kolumny przed biczowaniem. W przeciwieństwie do typowego sposobu przedstawiania tego tematu, nie ma tu innych postaci, a w tle, przez okno, widać górzysty pejzaż z lustrem wody.
Pinakoteka weszła w posiadanie tego dzieła w roku 1915; wcześniej znajdowało się w kościele w opactwie Chiaravalle koło Mediolanu. Autorstwo obrazu przypisuje się Bramantemu na podstawie wzmianki w traktacie Giovanniego Paola Lomazzo z 1590, choć pod koniec XIX w. pojawiły się hipotezy, że jego twórcą był Bramantino.
Ercole de’ Roberti – "Madonna na tronie w otoczeniu świętych" (1480).
Dzieło, znane też jako "Pala di Ravenna", przedstawia temat "Sacra Conversazione". Pod arkadowym sklepieniem, na tronie, zasiada Matka Boża z Dzieciątkiem, obok niej siedzą: św. Elżbieta i św. Anna. Tron ustawiony jest na platformie wspartej podporami, pomiędzy którymi, w tle, rozciąga się panorama Rawenny. Poniżej, na pierwszym planie, stoją św. Augustyn i bł. Piotr degli Onesti, założyciel zakonu kanoników regularnych z Rawenny, którzy w 1480 zamówili ten obraz.
Obraz został umieszczony w kościele Santa Maria in Porto Fuori. W 1550 zakonnicy przeprowadzili się do innego klasztoru, w którym dzieło znajdowało się do 1798 a w 1811 trafiło do zbiorów pinakoteki. W tym okresie jego autorstwo zostało przypisane Stefano da Ferrara, co w świetle źródeł historycznych w 1887 uznano za błąd.
Carlo Crivelli – "Matka Boska z Dzieciątkiem" (ok. 1488–1490).
Obraz umieszczony był w środkowej kwaterze poliptyku, który Crivelli wykonał do katedry w Camerino. Do pinakoteki trafił w 1811. Przedstawia Matkę Boską z Dzieciątkiem, siedzącą na tronie, u którego stóp stoi niewielka świeczka; ze względu na ten detal obraz jest znany też pod nazwą "Matka Boska ze świeczką".
Vincenzo Foppa – "Poliptyk delle Grazie" (ok. 1500–1505).
Dzieło zostało przejęte przez pinakotekę wraz z innymi obiektami należącymi do kościoła "Santa Maria delle Grazie". W centralnej, dolnej części widoczna jest Matka Boża z Dzieciątkiem, a nad nią św. Franciszek otrzymujący stygmaty.
Rafael – "Zaślubiny Marii" (1504).
Obraz przedstawia scenę zaślubin Marii i Józefa, moment, gdy Józef nakłada Marii pierścień. Jego zamówienie do kościoła San Francesco w Città di Castello wiąże się z konfliktem politycznych, który powstał w 1478, gdy mieszkańcy Perugii wykradli z miasta Chiusi ten, uważany za bezcenną relikwię, pierścień.
Gentile i Giovanni Bellini – "Kazanie św. Marka na placu w Aleksandrii" (1504–1515).
Ogromnych rozmiarów obraz, rozpoczęty przez Gentilego Belliniego, został po jego śmierci ukończony przez jego młodszego brata, Giovanniego. Powstał w ramach cyklu 7 scen z życia św. Marka, przeznaczonego do Sali Zebrań w Scuola di San Marco w Wenecji. Na pierwszym planie przemawia stojący na podwyższeniu św. Marek. Słucha go grupa Wenecjan oraz tłum postaci w orientalnych strojach. W tle stoi meczet z trzema kopułami.
Postaci obu braci Bellinich znajdują się na płótnie wśród słuchaczy św. Marka. Uważa się, że mężczyzna w czerwonej szacie przy podium, z lewej strony obrazu, to Gentille. Giovanni zaś przedstawiony jest w złocistym stroju, po prawej stronie.
Obraz trafił do galerii w Brerze w 1809, po fali napoleońskich konfiskat dzieł sztuki.
Bramantino – "Ukrzyżowanie" (ok. 1510–1511).
Płótno przedstawia scenę ukrzyżowania z tradycyjnymi motywami ikonograficznymi: aniołem, diabłem, słońcem, księżycem, czaszką Adama. Nie są znane szczegóły dotyczące powstania oraz przeznaczenia obrazu.
W pinakotece obraz był wystawiany w 1806, przy czym jego autorstwo przypisywano wówczas Bramantemu. W 1871 uznano jednak, że jego twórcą był Bramantino. W połowie XIX w. dzieło oddano w depozyt do kościoła we wsi Villincino ale w 1861 trafiło ono z powrotem do galerii w Brerze.
Bernardino Luini – "Matka Boska w ogrodzie różanym" (ok. 1520–1525).
Obraz, znany jako "Madonna del roseto", wszedł do zbiorów pinakoteki w 1825. Nie są pewne okoliczności jego powstania. Badacze przypuszczają, że pochodzi z klasztoru kartuzów koło Pawii.
Obraz przedstawia Madonnę z Dzieciątkiem w ogrodzie. Oświetlone postaci na pierwszym planie kontrastują z ciemnym tłem, w którym znajduje się krata z pnącymi różami.
Dosso Dossi – "Święty Sebastian" (ok. 1526).
Dzieło przedstawiające postać św. Sebastiana, przywiązanego do drzewa i przeszytego strzałami, pochodzi z późniejszego okresu twórczości artysty. Znajdowało się w kościele Santissima Annunziata w Cremonie. Do pinakoteki trafiło w 1808.
Agnolo Bronzino – "Portret Andrei Dorii jako Neptuna" (ok. 1540–1550).
Alegoryczny portret genueńskiego szlachcica Andrei Dorii przedstawionego jako Neptun dzierżący trójząb (pierwotnie było to wiosło, którego ślady można zauważyć dokładniej przyglądając się obrazowi).
Bronzino był popularny jako portrecista wśród ówczesnych osobistości, jednak tego typu przenośne przedstawienie postaci nie zdarzało się często. Zwykle zamawiający preferowali bardziej typowe wizerunki, jak np. "Portret Stefana Colonny" w rycerskiej zbroi (1546).
Tintoretto – "Odnalezienie ciała św. Marka" (1562–1566).
Duże, kwadratowe płótno, znane też pod tytułem "Przeniesie ciała św. Marka". Przedstawia scenę poszukiwań w krypcie i odnalezienia zwłok. świętego przez dwóch weneckich kupców: Rustica da Torcello i Buona di Malamocco. Na pierwszym planie, po lewej, postać św. Marka stoi nad swoim ciałem, a w jej wyciągniętej dłoni zbiegają się linie perspektywy obrazu.
Jest to jedno z trzech dzieł Tintoretta o św. Marku, opisanych przez Giorgia Vasariego w "Żywotach" w 1568. Pozostałe dwa to: "Wykradzenie ciała św. Marka" i "Święty Marek ratujący Saracena". "Odnalezienie" trafiło w 1811 do mediolańskiej pinakoteki.
Giovanni Battista Moroni – "Portret Antonia Navagero" (1565).
Portret burmistrza Bergamo, wówczas 33-letniego Antonia Navagero, w oficjalnym stroju: czerwonych szatach i czarnym płaszczu obszytym futrem. Obraz w 1648 znajdował się w rodzinnej rezydencji Navagero, pałacu Navagero alla Pietà. Nie wiadomo, w jaki sposób znalazł się w pinakotece; był odnotowany w katalogach z 1837 i 1875.
Orazio Gentileschi – "Wizja św. Cecylii" (ok. 1605–1607).
Sporych rozmiarów płótno przedstawia Cecylię, rzymską szlachciankę, która, według legendy, złożyła śluby czystości, lecz rodzice zmusili ją do ślubu z Walerianem, poganinem. Cecylia nie tylko nie złamała danego Bogu przyrzeczenia, ale skłoniła jeszcze męża i jego brata Tyburcjusza (także na obrazie) do przyjęcia chrztu. Anioł miał przepowiedzieć małżonkom rychłą męczeńską śmierć.
Obraz, przeznaczony do kościoła Santa Cecilia w Como, pochodzi z późniejszego okresu twórczości Gentileschiego, kiedy zrezygnował już z pozycji, jaką posiadał w środowisku otaczającym papieża Klemensa VIII i postanowił podjąć ryzyko przyłączenia się do raczkującej artystycznej awangardy.
Caravaggio – "Wieczerza w Emaus" (ok. 1606).
Obraz przedstawia scenę, opisaną w Ewangelii św. Łukasza, gdy Jezus, po zmartwychwstaniu, objawił się dwóm swoim uczniom: Łukaszowi i Kleofasowi. Początkowo nie rozpoznali oni w napotkanym wędrowcu swego nauczyciela ale zaprosili go na wieczerzę, podczas której pobłogosławił chleb tak, jak to czynił Jezus. Wówczas uczniowie zrozumieli, kim jest ich towarzysz, ten jednak zniknął.
Płótno znajdowało się co najmniej od 1624 w domu Patrizich w Rzymie. Do zbiorów pinakoteki zostało włączone dopiero w 1939. Kwestią sporną pozostaje miejsce wykonania: niektórzy badacze sądzą, że obraz powstał w Rzymie, inni uważają, że w należącej do księcia Marzia Colonny miejscowości Zagarolo, dokąd artysta zbiegł po wydanym na niego wyroku śmierci za zabójstwo Ranuccia Tommasoniego.
Cerano, Morazzone, Giulio Cesare Procaccini – "Męczeństwo świętych Rufiny i Sekundy" (ok. 1622–1625).
Obraz przedstawia męczeństwo dwóch rzymskich świętych: Rufiny i Sekundy, które zostały skazane przez prefekta Arkesilaosa (widoczny po lewej stronie, na koniu) na śmierć za to, że postanowiły zachować złożone śluby czystości. Sekundzie ucięto głowę a Rufinę pobito na śmierć kijem. Zdarzenie miało miejsce na 10 mili rzymskiej drogi "via Cornelia", gdzie później zbudowano bazylikę Sante Rufina e Secunda.
Dzieło znajdowało się w kolekcji wenecjanina Scipiona Toso, znanego kolekcjonera, o czym wspomina Giovanni Antonio Castiglioni w wydanych w 1625 "Mediolanenses Antiquitates". Z listu Giovanniego Pasty z 1636 wiadomo, że płótno, nazwane przez niego "Dziełem trzech rąk", było wówczas częścią kolekcji arcybiskupa Mediolanu, Cesarego Montiego. Do pinakoteki trafiło w 1896 wśród 16 obrazów ze zbiorów Montiego.
Evaristo Baschenis – "Martwa natura z instrumentami muzycznymi" (ok. 1650).
Martwe natury z instrumentami muzycznymi były specjalnością artysty. Ta, oprócz skrzypiec, mandoliny i fletu, przedstawia także: szkatułę, bombardę, otwartą partyturę, pomarańczę, książki i pudło. Do pinakoteki trafiła w 1912 za sprawą ówczesnego dyrektora, Ettore Modiglianiego. Baschenis zgromadził wokół siebie licznych naśladowców, co doprowadziło do problemów z ustalaniem autorstwa obrazów.
Guido Cagnacci – "Kleopatra" (ok. 1660).
Cagnacci wyspecjalizował się w malarstwie erotycznym, modnym w Wenecji połowy XVII w. "Kleopatra" jest przykładem tego typu dzieła, choć przedstawia scenę śmierci egipskiej królowej: na oparciu fotela wije się jadowita żmija. Obraz powstał w okresie, gdy artysta był nadwornym malarzem cesarza Leopolda I Habsburga, który zaproponował mu to stanowisko zaraz po koronacji w 1658.
Fra' Galgario – "Portret księcia Flaminio Tassi" (ok. 1715).
Fra' Galgario, właściwie Vittore Ghislandi, specjalizował się w portretach, nie tylko arystokratów czy mieszczan, ale także artystów, służących i rzemieślników.
Portret przedstawia prawdopodobnie księcia Flaminia Tassiego. Od Tassich w 1859 obraz zakupiła rodzina Piccinelli di Seriate, o czym mówi dokument z jej archiwum.
Giacomo Ceruti – "Siedzący mały tragarz z koszem, jajami i drobiem" (ok. 1730).
Ceruti w I poł. XVIII w. zapoczątkował nurt malarstwa realistycznego, do którego należy także ten obraz, przedstawiający chłopca-tragarza, który przysiadł na kamieniu, by odpocząć. Płótno, wraz z "Małym tragarzem siedzącym na koszu", znajdowało się przypuszczalnie w kolekcji Barbisoni w Brescii, o czym świadczy wzmianka z 1760 roku. Nabyte w Anglii przez Giovanniego Testoriego, zostało podarowane pinakotece w 1966.
Giovanni Battista Piazzetta – "Rebeka i Eleazar przy studni" (1735–1740).
Obraz przedstawia scenę opisaną w Biblii: spotkanie Rebeki, przyszłej żony Izaaka, z Eleazarem, sługą Abrahama. Pochodzi z dojrzałego okresu twórczości artysty, kiedy porzucił już operowanie dramatycznymi efektami światłocienia, charakterystyczne dla jego wcześniejszych prac. Pierwotnie płótno znajdowało się w kolekcji Alvisa Vendramina w Wenecji.
Canaletto – "Widok kanału i placu św. Marka z Punta della Dogana" (ok. 1740).
Canaletto, specjalizujący się w modnych wówczas wedutach, przedstawił na tym obrazie scenę, którą malował niejednokrotnie: na pierwszym planie łodzie na kanale przed pl. św. Marka w Wenecji, w tle pałac Dożów i Biblioteka św. Marka. W 1928 dzieło znalazło się w pinakotece.
Francesco Hayez – "Pocałunek" (1859).
Obraz, przedstawiający scenę pocałunku w półmroku średniowiecznego wnętrza, zamówił u niemal 70-letniego wówczas Hayeza książę Alfonso Maria Voscinti da Saliceto. Do pinakoteki płótno trafiło w 1886 dzięki zapisowi księcia.
Silvestro Lega – "Altana" (1868).
Silvestro Lega należał do malarzy nazywanych "macchiaioli", czyli „plamkarze”, operujących barwną plamą. Obraz ten powstał w okresie, gdy artysta mieszkał w Piagentinie nieopodal Florencji. Przedstawia kilka kobiet odpoczywających w altanie podczas słonecznego popołudnia.
Po raz pierwszy obraz wystawiono we Florencji w 1868, wówczas pod tytułem "Po obiedzie". W 1914 trafił do kolekcji Galli jako "Altana". W 1931 został zakupiony przez stowarzyszenie „Przyjaciele Brery” i podarowany pinakotece.
Francesco Hayez – "Waza z kwiatami w oknie haremu" (1881).
Martwa natura pędzla 90-letniego już wówczas artysty przedstawia wazon z kwiatami, temat, który w pierwszej połowie XIX w. nie był jeszcze popularny we włoskim malarstwie. Hayez wprowadzał motywy kwiatowe do swoich prac począwszy od lat 30.
Wazon trzymany jest w dłoniach kobiety, której twarz widoczna jest w tle zaledwie we fragmencie. Artysta sportretował tak swoją przybraną córkę, Giuseppinę Binę Hayez.
Giovanni Fattori – "Odpoczynek" (1887).
"Odpoczynek", znany też jako "Czerwony wóz" powstał w 1887 a malarz w pracy nad obrazem wykorzystał rysunki i studia natury, które poczynił przebywając w 1882 w należącej do markizy Corsini posiadłości La Marsiliana w Maremmie. Podobnie jak w innych swoich dziełach większych rozmiarów, Fattori nie użył tu techniki malowania barwnymi plamkami, choć stosował ją w obrazach mniejszego formatu. W 1887 płótno było pokazywane na międzynarodowej wystawie w Wenecji.
Giuseppe Pellizza da Volpedo – "Rzeka ludzi" (1895–1896).
Dużych rozmiarów płótno pierwotnie przez Pellizzę zostało zatytułowane: "Posłańcy głodu". Przedstawia rzeszę strajkujących robotników rolnych, niczym rzeka zalewających wiejską drogę. Stało się wzorem dla "Pochodu robotników", nazywanego też "Czwartym stanem" – najsłynniejszego dzieła artysty.
Umberto Boccioni – "Bójka w Galerii Wiktora Emanuela" (ok. 1910–1911).
Boccioni, jeden z twórców futuryzmu i współautor "Manifestu futuryzmu", przedstawił scenę bijatyki przed wejściem do kawiarni w Galerii Wiktora Emanuela w Mediolanie. Kompozycja obrazu, namalowanego za pomocą małych barwnych plamek, oparta na spiralnym układzie postaci w centrum, oddaje dynamizm tłumu, łamiąc zasady budowania przestrzeni w układzie perspektywicznym.
Dzieło znajdowało się w kolekcji Vico Baer w Galleria il Milione, w 1976 zostało podarowane pinakotece przez Emilia i Marię Jesi.

</doc>
<doc id="1065758" url="https://pl.wikipedia.org/wiki?curid=1065758" title="Pinacoteca di Brera">
Pinacoteca di Brera



</doc>
<doc id="1065759" url="https://pl.wikipedia.org/wiki?curid=1065759" title="Arthur Wint">
Arthur Wint

Arthur Stanley Wint (ur. 25 maja 1920 w Plowden w Manchesterze, zm. 19 października 1992 w Linstead) – jamajski lekkoatleta, sprinter i średniodystansowiec, z wykształcenia lekarz.
Przebieg kariery.
W 1938 zdobył złoty medal w biegu na 800 m na Igrzyskach Środkowoamerykańskich i Karaibskich w Panamie. Od 1942 służył w Royal Air Force. Walczył w II wojnie światowej jako pilot. W 1947 zakończył służbę wojskową i rozpoczął studia medyczne.
Na Igrzyskach Olimpijskich w 1948 w Londynie zdobył złoty medal w biegu na 400 m (przed swym rodakiem Herbem McKenleyem) oraz srebrny na 800 m (za Amerykaninem Malem Whitfieldem). Zespół Jamajki nie ukończył finału sztafety 4 × 400 m wskutek kontuzji Winta.
W 1952 na Igrzyskach Olimpijskich w Helsinkach był członkiem zespołu, który zwyciężył w sztafecie 4 × 400 m ustanawiając rekord świata 3.03,9 s. (skład sztafety: Wint, Leslie Laing, Herb McKenley i George Rhoden). Na 800 Wint ponownie zdobył srebrny medal za Malem Whitfieldem, a na 400 m był 5. w finale.
Zakończył karierę lekkoatletyczną w 1953 i zaczął pracować jako lekarz. W 1954 otrzymał Order Imperium Brytyjskiego. Od 1955 mieszkał i pracował na Jamajce w Hanover. W latach 1974-1978 był Wysokim Komisarzem Jamajki w Wielkiej Brytanii.

</doc>
<doc id="1065760" url="https://pl.wikipedia.org/wiki?curid=1065760" title="Mohammad Mossadeq">
Mohammad Mossadeq



</doc>
<doc id="1065762" url="https://pl.wikipedia.org/wiki?curid=1065762" title="Otis Davis">
Otis Davis

Otis Davis (ur. 12 lipca 1932 w Tuscaloosa) – amerykański lekkoatleta, sprinter specjalizujący się w biegu na 400 m.
W młodości uprawiał koszykówkę. Trenowaniem biegu na 400 m zajął się dopiero w wieku 26 lat. Dwa lata później w 1960 był w szczytowej formie. Na Igrzyskach Olimpijskich w Rzymie zwyciężył na 400 m minimalnie wyprzedzając Carla Kaufmanna zw wspólnej reprezentacji obu państwa niemieckich. Zawodnicy ci po raz pierwszy w historii przebiegli dystans 400 m poniżej 45 sekund (w 44.9 s), ale nowym rekordzistą świata został zwycięski Davis.
Davis wraz z kolegami (Jack Yerman, Earl Young i Glenn Davis) zwyciężył również w sztafecie 4 x 400 m z rekordem świata 3.02,2.

</doc>
<doc id="1065764" url="https://pl.wikipedia.org/wiki?curid=1065764" title="Michael Larrabee">
Michael Larrabee

Michael Denny Larrabee (ur. 2 grudnia 1933 w Hollywood, zm. 22 kwietnia 2003 w Santa Maria) – amerykański lekkoatleta sprinter specjalizujący się w biegu na 400 metrów, dwukrotny mistrz olimpijski z Tokio z 1964.
Wychował się w Ventura. Jego kariera lekkoatletyczna w latach 50. była często przerywana kontuzjami. Szczyt formy osiągnął w 1964 w wieku 30 lat. Zdobył wówczas mistrzostwo Stanów Zjednoczonych (AAU) w biegu na 400 metrów. Na Igrzyskach Olimpijskich w Tokio najpierw wygrał bieg na 400 metrów z czasem 45,1 s. (wyprzedzając Wendella Mottleya z Trynidadu i Tobago i Polaka Andrzeja Badeńskiego), a następnie wraz z kolegami (Ollan Cassell, Ulis Williams i Henry Carr)zwyciężył w sztafecie 4 × 400 metrów bijąc rekord świata wynikiem 3.00,7.
Po 1964 pracował jako nauczyciel matematyki, prowadził firmę dystrybucyjną napojów, a także był przedstawicielem handlowym Adidasa.
W 2001 zdiagnozowano u niego raka trzustki. Lekarze dawali mu tylko kilka tygodni życia, ale dzięki chemioterapii przeżył jeszcze 2 lata. Zmarł w 2003 w wieku 69 lat.
Rekordy życiowe:

</doc>
<doc id="1065767" url="https://pl.wikipedia.org/wiki?curid=1065767" title="Agnes von Poitou">
Agnes von Poitou



</doc>
<doc id="1065770" url="https://pl.wikipedia.org/wiki?curid=1065770" title="Abdullah Gul">
Abdullah Gul



</doc>
<doc id="1065773" url="https://pl.wikipedia.org/wiki?curid=1065773" title="Lee Evans">
Lee Evans

Lee Edward Evans (ur. 25 lutego 1947 w Madera, zm. 19 maja 2021 w Lagos) – amerykański lekkoatleta, sprinter specjalizujący się w biegu na 400 metrów.
Evans ustanowił po raz pierwszy rekord świata w 1966 w sztafecie 4 × 400 metrów w Los Angeles, kiedy to reprezentacja Stanów Zjednoczonych po raz pierwszy pokonała barierę 3 minut, osiągając czas 2:59,6 s. W następnym roku był członkiem sztafety 4 × 220 jardów, która poprawiła rekord świata wynikiem 1:22,1 s.
Podczas amerykańskich kwalifikacji olimpijskich w 1968 ustanowił rekord świata w biegu na 400 metrów czasem 44,0 s. Na Igrzyskach Olimpijskich w Meksyku poprawił ten rekord na 43,86 s., wygrywając w finale. Sztafeta USA 4 × 400 m (Vincent Matthews, Ron Freeman, Larry James i Evans) także zdobyła złoty medal z rekordem świata 2:56,16 s. Oba rekordy świata przetrwały niemal 20 lat.
Evans był złotym medalistą Igrzysk Panamerykańskich w biegu na 400 m w 1967 w Winnipeg. Zdobył tytuły mistrza USA na tym dystansie w 1966, 1967, 1968, 1969 i 1972. Podczas kwalifikacji olimpijskich przed Igrzyskami w 1972 w Monachium nie uzyskał nominacji w biegu na 400 m, ale miał wystąpić w sztafecie 4 × 400 m. Sztafeta została jednak zdekompletowana po usunięciu Vincenta Matthewsa i Wayne Colletta z drużyny USA za niegodne zdaniem kierownictwa ekipy zachowanie podczas dekoracji medalami za bieg na 400 m (Matthews i Collett demonstracyjnie rozmawiali w czasie hymnu USA).
Pod koniec 1972 przeszedł na zawodowstwo. Odzyskał status amatora w 1980. Przebiegł wówczas (w wieku 33 lat) 400 m w 46,5 s. Po zakończeniu kariery zawodnika pracował jako trener w państwach afrykańskich oraz na University of South Alabama. W 2014 otrzymał karę czteroletniego zakazu wykonywania zawodu trenera w związku z podawaniem środków dopingowych niepełnoletnim nigeryjskim lekkoatletom.

</doc>
<doc id="1065777" url="https://pl.wikipedia.org/wiki?curid=1065777" title="Rodrigo Diaz de Vivar">
Rodrigo Diaz de Vivar



</doc>
<doc id="1065778" url="https://pl.wikipedia.org/wiki?curid=1065778" title="Koloman I Uczony">
Koloman I Uczony



</doc>
<doc id="1065780" url="https://pl.wikipedia.org/wiki?curid=1065780" title="Vincent Matthews">
Vincent Matthews

Vincent Edward Matthews (ur. 16 grudnia 1947 w Nowym Jorku) – amerykański lekkoatleta, dwukrotny złoty medalista igrzysk olimpijskich, sprinter.
Na Igrzyskach w Meksyku (1968) amerykańska sztafeta 4 x 400 metrów (w składzie : Vincent Matthews, Ron Freeman, Larry James oraz Lee Evans) pobiła rekord świata osiągając czas 2:56,16, który to wynik pozostał rekordem świata aż do 1992. Cztery lata później podczas Igrzysk Olimpijskich w Monachium zdobył złoty medal z czasem 44,66, który to wynik jest jego rekordem życiowym. Podczas dekoracji Matthews, podobnie jak srebrny medalista Wayne Collett, nie wysłuchał z należytą powagą amerykańskiego hymnu, co zostało odebrane jako manifest polityczny (podobny do wsparcia Czarnych Panter przez lekkoatletów amerykańskich podczas igrzysk w Meksyku). Matthews i Collett dostali zakaz startów na igrzyskach wydany przez Międzynarodowy Komitet Olimpijski, co wykluczyło też występ amerykańskiej sztafety 4x400 m.
W 1968 w zawodach przedolimpijskich przebiegł dystans 400 metrów w czasie 44,4, lepszym od rekordu świata, jednak wynik ten nie został uznany z uwagi na niejasności co do obuwia w którym pobiegł Matthews.
Na igrzyskach panamerykańskich w Winnipeg otrzymał złoty medal w sztafecie 4 × 400 metrów i srebrny medal w biegu na 400 metrów.

</doc>
<doc id="1065781" url="https://pl.wikipedia.org/wiki?curid=1065781" title="Harvey Dent">
Harvey Dent



</doc>
<doc id="1065782" url="https://pl.wikipedia.org/wiki?curid=1065782" title="Harry Reynolds">
Harry Reynolds



</doc>
<doc id="1065785" url="https://pl.wikipedia.org/wiki?curid=1065785" title="Butch Reynolds">
Butch Reynolds

Butch Reynolds, właśc. Harry Lee Reynolds Jr. (ur. 8 czerwca 1964 w Akron) – amerykański lekkoatleta - sprinter.

</doc>
<doc id="1065788" url="https://pl.wikipedia.org/wiki?curid=1065788" title="Billy Dee Williams">
Billy Dee Williams

William December Dee „Billy” Williams Jr. (ur. 6 kwietnia 1937 w Nowym Jorku) – amerykański aktor, artysta malarz, piosenkarz i scenarzysta, określany jako „czarny Clark Gable”, znany przede wszystkim jako odtwórca roli Lando Calrissiana w trzech częściach sagi "Gwiezdne wojny": ', ' i "".
W 1985 otrzymał własną gwiazdę w Alei Gwiazd w Los Angeles znajdującą się przy 1521 Vine Street.
Życiorys.
Wczesne lata.
Urodził się na nowojorskim Manhattanie jako jeden z bliźniaków z siostrą Lorettą. Jego rodzice byli czarnoskórzy. Jego ojciec, William December Williams Sr., pracował jako dozorca i pochodził z Teksasu, a matka Loretta Anne/Eve (z domu Scott) była operatorką windy i pochodziła z Montserrat, wyspy na Karaibach. Dorastał w Harlemie wychowywany przez babkę ze strony matki, gdy jego rodzice pracowali. W 1945, w wieku ośmiu lat zadebiutował na scenie Broadwayu u boku austriackiej aktorki Lotte Lenyi w przedstawieniu "Płonąca pochodnia Florencji" ("The Firebrand of Florence"). Poznawał tajniki aktorstwa w nowojorskim Harlem Actors Workshop.
Kariera.
W 1960 wystąpił w sztuce "Wspaniały świat" ("The Cool World"). Ukończył nowojorską szkołę średnią Fiorello H. LaGuardia High School of Music &amp; Art and Performing Arts, a następnie kontynuował naukę w National Academy of Fine Arts and Design w Nowym Jorku i Harlem Actors Workshop, gdzie nauczycielem był Sidney Poitier. 
Po kinowym debiucie w dramacie "Ostatni gniewny człowiek" ("The Last Angry Man", 1959), w 1961 Williams nagrał longplay jazzowy wydany przez Prestige Records pt. "Let’s Misbehave", na którym zaśpiewał kilka standardów. Album w tym czasie okazał się sukcesem komercyjnym i zakwalifikował się do legendarnej wytwórni (1983). 
W 1963 grał w spektaklu off-broadwayowskim "The Blue Boy in Black". Pojawił się na małym ekranie w prestiżowych serialach: CBS "Obrońcy" ("The Defenders", 1964), operze mydlanej NBC "Inny świat" ("Another World", 1964), CBS "Pielęgniarki" ("The Nurses", 1965), operze mydlanej CBS "Guiding Light" (1966) jako dr Jim Frazier. W 1967 wystąpił na broadwayowskiej scenie w musicalu "Hallelujah, Baby!". Za rolę Gale’a Sayersa, zawodnika drużyny futbolu amerykańskiego w telewizyjnym biograficznym dramacie sportowym ABC "Pieśń Briana" ("Brian’s Song", 1971) otrzymał nagrodę TV Land i był nominowany do nagrody Emmy. Dwukrotnie był ekranowym partnerem Diany Ross; w biograficznym dramacie muzycznym Sidneya J. Furie "Lady śpiewa bluesa" ("Lady Sings the Blues", 1972) w roli Louisa McKaya i dramacie "Mahogany" (1975). 
W 1975 zagrał w teatrze jako Dr Martin Luther King Jr w sztuce "Mam marzenie" ("I Have a Dream"). Startował do roli Hana Solo w filmie sci-fi George’a Lucasa ' ("Star Wars: Episode IV - A New Hope", 1977), którą ostatecznie powierzono Harrisonowi Fordowi. Przełomem w karierze stała się kreacja barona-administratora Miasta Chmur, hazardzisty generała Lando Calrissiana w dwóch częściach sagi Gwiezdne wojny: ' ("Star Wars: Episode V - The Empire Strikes Back", 1980) i ' ("Star Wars: Episode VI - Return of the Jedi", 1983), za którą zdobył nominację do nagrody Saturna. Po latach użyczył tej postaci głosu w grze komputerowej '.
Pojawił się w roli Brady’ego Lloyda, zaborczego męża piosenkarki Dominique Deveraux (Diahann Carroll), przyrodniej siostry Blake’a Carringtona (John Forsythe) w operze mydlanej ABC "Dynastia" ("Dynasty", 1984–1985).
W 1988 odniósł sukces na Broadwayu w sztuce Augusta Wilsona "Fences" jako Troy Maxon. W obrazie fantasy Tima Burtona "Batman" (1989) wystąpił w roli prawnika okręgu administracyjnego Harveya Denta. W 1991 poświęcił się swojej pasji, którą było malarstwo. Zachwycił recenzentów rolą Henry’ego Watersa, ojca skazanego na 25 lat za napad i gwałt więźnia w niezależnym dramacie "Wizyta" ("The Visit", 2000), za którą zdobył nominację do trzech nagród: Independent Spirit Awards, Image Award i Black Reel. Można go było dostrzec w sitcomie CBS "Różowe lata siedemdziesiąte" ("That ’70s Show", 2004) jako pastora Dana oraz operze mydlanej ABC ' ("Szpital miejski: Nocna zmiana", 2007) jako Toussainta Dubois. Użyczył swojego głosu Lando Calrissianowi, bohaterowi seryjnej komedii animowanej "Robot Chicken" (2007) oraz zagrał Redmonda Boyle’a w grze wideo ' (2007). 
W 2016 wziął udział w reklamie piwa 'Colt 45'.
W 2019 powrócił do swojej roli Lando Calrissiana w "Gwiezdnych wojnach" – w dziewiątej, zamykającej trylogię sequeli części cyklu pt. "".
Życie prywatne.
Williams trzy razy był żonaty. Jego pierwszą żoną była Audrey Sellers w 1959 roku. Rozwiedli się kilka lat później, po czym najwyraźniej popadł w depresję. Stwierdził, że „był okres, kiedy byłem bardzo przygnębiony, spłukany, przygnębiony”. Mają syna, Coreya Williamsa. W 1968 Williams poślubił modelkę i aktorkę Marlene Clark na Hawajach. Ich małżeństwo trwało tylko dwa lata i rozwiedli się w 1971 Williams poślubił Teruko Nakagami 27 grudnia 1972. Mają córkę, Hanako (ur. 1973). Wnieśli o rozwód w 1993, zbiegli się w 1997.

</doc>
<doc id="1065790" url="https://pl.wikipedia.org/wiki?curid=1065790" title="Wrzesień 2007">
Wrzesień 2007



</doc>
<doc id="1065793" url="https://pl.wikipedia.org/wiki?curid=1065793" title="N po k">
N po k



</doc>
<doc id="1065795" url="https://pl.wikipedia.org/wiki?curid=1065795" title="Buruszowie">
Buruszowie

Buruszowie – grupa etniczna, której językiem jest buruszaski, zamieszkująca głównie środkową część doliny rzeki Hunzy, dolinę Yasin i dolinę rzeki Nagir (dopływu rzeki Hunzy), w autonomicznym rejonie administracyjnym Gilgit-Baltistan (do 2009 r. Obszary Północne) w północnym Pakistanie. Według danych z 1991 r. grupa ta liczyła niewiele ponad 90 tys. osób. Buruszowie, którzy opuścili Hunzę, mieszkają i/lub pracują w Gilgicie, Śrinagarze, Karaczi; wielu Buruszów pracuje za granicą, głównie w krajach Półwyspu Arabskiego, Afganistanie, Europie i w Ameryce Północnej, i studiuje w Chinach. Na temat przynależności genealogicznej języka Buruszów nie ma wśród językoznawców zgody, przeważnie uważany jest wciąż za język izolowany. Także pochodzenie jego użytkowników jest przedmiotem dociekań naukowych, przy czym podkreśla się brak podobieństw genetycznych między Buruszami a ludami zamieszkującymi w bezpośrednim sąsiedztwie. Na pochodzenie zarówno języka buruszaski, jak i jego użytkowników rzucają światło badania J.H. Holsta, wedle których buruszaski jest spokrewniony z południowo-gruzińskimi językami kartwelskimi, i tam prawdopodobnie należy szukać rdzennych ziem Buruszów. Udokumentowane jest istnienie niezawisłych księstw (państewek) zamieszkałych przez Buruszów: Hunza, Nagir i Yasin od co najmniej XV w. do 1891 r., kiedy to ich tereny weszły w skład Imperium Brytyjskiego, zachowując jednak wewnętrzną niezależność. Wraz z podziałem Indii Brytyjskich w 1947 r. księstwa Buruszów znalazły się w granicach Pakistanu; księstwa Hunzy i Nagiru pozostały samorządne aż do ich likwidacji w 1974 i 1972 r. Buruszowie zamieszkiwali płaskie dna wysoko położonych i trudno dostępnych dolin rzek (Hunzy i jej dopływów), gdzie warunki terenowe, gleby i klimat sprzyjały rolnictwu i pasterstwu; przez stulecia prac irygacyjnych i budowy tarasów na najniższych partiach zboczy górskich powiększali teren upraw i zasiedlenia. Do tradycyjnych zajęć w dalszym ciągu zaliczają się pasterstwo (głównie owce, kozy, jaki i bydło), sadownictwo (głównie jabłka, czereśnie, orzechy włoskie i morele) oraz w mniejszym zakresie uprawa pasz i zbóż. Tradycyjny model życia zmienia się stopniowo, szczególnie w konsekwencji budowy przez Dolinę Hunzy szosy Karakoram Highway (ukończonej w 1978 r.), emigracji zarobkowej i rozwoju turystyki. Od XVI w. Buruszowie wyznają islam: na terenie dystryktów Hunzy i Yasin są to przeważnie izmailici, w dystrykcie Nagir szyici.
Nazwa.
Użytkownicy języka buruszaski nazywają siebie "Burúśo", a w dialekcie doliny Yasin "Burúśu", przy czym morfen -"o" (lub -"u") jest jedną z końcówek liczby mnogiej w tym języku. Forma liczby pojedynczej to "Burúśin". Zatem "Burúśo" – Buruszowie jest endoetnonimem. Określenie "Hunzakuts" (lub "Hunzakuc", "Húnzukuts," zależnie od dialektu i przyjętej dla języka buruszaski konwencji zapisu, z akcentem na pierwszej sylabie) jest albo politonimem (określeniem terytorialno-politycznym), oznaczającym wszystkich mieszkańców żyjących obecnie w dystrykcie Hunzy, a wcześniej w księstwie Hunzy, albo jest określeniem wyłącznie terytorialnym, oznaczającym wszystkich mieszkańców doliny Hunzy.
We współczesnym anglosaskim piśmiennictwie akademickim na określenie ludu Buruszowie stosowane są nazwy: "Burushos", "the Burusho", "Burusho people", przy czym przymiotnikiem jest "Burusho". (Por. pozycje bibliograficzne w „Przypisach” poniżej.)
Źródłosłów.
Według Iliji Čašule, badacza języka buruszaski, etymologia etnonimu "Burúso" może wskazywać albo na "buúri" oznaczające w języku buruszaski 'grań, szczyt wzgórza, wierzchołek’, albo może być powiązana genetycznie z nazwą szczepów frygijskich ‘Bruges, Brugoi’. Badacz ten podkreśla jednocześnie, że dla tego etnonimu nie ustalono ostatecznej etymologii ("no definitive etymology for the ethnonym Burúso").
W języku polskim.
Polską nazwę Buruszowie jako obowiązującą podają: "Encyklopedia PWN" (internetowa wersja) i encyklopedyczny leksykon "Ludy i języki świata" (PWN, 2000). Jest to także nazwa podana w Wikisłowniku (patrz ). Korpus Języka Polskiego PWN nie zawiera słów pochodnych od „Burusz”, brak też przymiotnika. Obok cyfrowej wersji "Encyklopedii PWN" i niewielkiego leksykonu, wymienionego powyżej, nazwy ‘Buruszowie’ w odniesieniu do ludu i ‘buruszaski’ w odniesieniu do ich języka występują w piśmiennictwie językoznawczym, a także w użyciu potocznym (np. wzmianka o Buruszach w artykule w polskiej edycji „National Geographic” z 2018 r.). Język polski nie utworzył jeszcze przymiotnika, który by odnosił się do tej grupy etnicznej; ‘buruszaski’ odnosi się wyłącznie do języka, którym mówią Buruszowie.
W popularnej polskiej literaturze, szczególnie dotyczącej wypraw wysokogórskich i himalaizmu, a także w artykułach prasowych na temat rzekomej długowieczności Buruszów i ich sposobu odżywiania się, stosowane jest do określenia tej grupy etnicznej słowo „Hunza”, także w pełnej deklinacji (np. w "Poniżej i powyżej 8000 metrów" Hermanna Buhla w tłumaczeniu Jerzego Kopacza, oraz w książce "Tajemnice zdrowia plemienia Hunzów" w tłumaczeniu Marii Grodeckiej), co w świetle analizy językoznawczej nie jest prawidłowe. Polskie słowo Hunza może być nazwą rzeki, doliny, w której ona płynie, księstwa w latach 1892–1947 oraz dystryktu administracyjnego w dzisiejszym Pakistanie. Odnośnie do ludu zamieszkującego dolinę Hunzy poprawne jest określenie „mieszkańcy (doliny) Hunzy”.
Wątek bałtosłowiański.
Badacze, wykazujący jako kolebkę wspólnoty bałtosłowiańskiej tereny w Azji Środkowej, powołują się w swoich badaniach nie tylko na dane językoznawcze (jak I. Čašule), ale i na dociekania na polu genetyki populacyjnej. Te ostatnie mogą według nich wskazywać na to, że jedna z fal emigracyjnych z rejonu współczesnego Pakistanu, która dotarła do obszarów obecnej Europy Środkowej, „niosła w sobie ludzi, których genetycy określili w owej publikacji jako Bartangi, Sinte Romani (ostatnio zwani Romami) oraz ludzi Hunza (czyli Buruszów)”. Jadwiga Pstrusińska, polska orientalistka, w artykule opublikowanym w maju 2020 r. dowodzi, że „można założyć, iż na północno-zachodnich krańcach Indii (obecnie północny Pakistan), rezydowała ongiś nieznana nam ludność, bliska genetycznie tak zwanej grupie bałtosłowiańskiej, której część przywędrowała w zamierzchłych czasach na północno-wschodnie obszary dzisiejszej Polski”, i że, co za tym idzie, istnieje etniczne podobieństwo między toponimem Prusy a etnonimem "Burúśo". Nie jest to stanowisko podzielane przez innych badaczy języków (np. J.H. Holst, P.C. Backstrom, G.D. Bengtson, K. Tuite).
Język.
Buruszowie posługują się językiem buruszaski, którego pochodzenie i związki genetyczne z innymi językami są przedmiotem debaty między językoznawcami. Wśród nowszych badań wskazywano m.in. na podobieństwa do języków tak odległych grup jak Słowianie południowi czy ludy bałtyckie. Włączono również buruszaski do hipotez zmierzających do ustalania rodzin językowych obejmujących m.in. języki chińsko-tybetańskie, jenisejskie, nach-dagestańskie i język izolat – baskijski, żadna z tych hipotez nie okazuje się jednak wolna od błędów. Według najnowszych badań (ogłoszonych w 2017 r.) buruszaski nie jest językiem izolowanym, ponieważ teoria J.H. Hosta udowadnia na polu gramatyki, fonetyki i słownictwa jego bezpośrednie pokrewieństwo z rodziną języków kartwelskich z Kaukazu Południowego.
Buruszaski jest zasadniczo językiem mówionym, gdyż nie posiada własnego alfabetu, a do początków XX w. Buruszowie, poza nielicznymi członkami najwyższych warstw, pozostawali niepiśmienni. Pierwsi systematyczni badacze języka (D.L.R. Lorimer, G. Morgenstierne, K. Bouda) przyjmowali do jego zapisu własne lub międzynarodowe systemy transkrypcji fonetycznej. Stosowany obecnie międzynarodowy alfabet fonetyczny ujednoznacznia dane prezentowane w dziełach naukowych, acz ich prezentacja i interpretacja pozostają przedmiotem debat. Natomiast do zapisu tekstów (a nie tylko dźwięku mowy) stosowany jest albo alfabet arabski, albo są one transkrybowane na alfabet łaciński.
W języku buruszaski nadawane są od połowy lat 80. XX w. audycje radiowe, a w Internecie dostępnych jest mnóstwo blogów i podobnych stron poświęconych Buruszom i ich językowi.
Historia.
Okres najwcześniejszy.
Lud, którego językiem jest buruszaski, to autochtoniczni mieszkańcy środkowej i górnej części doliny rzeki Hunza w sensie najwcześniejszych osiedleńców w tym rejonie, gdyż etnograficzne badania regionów Gilgit-Baltistan wykazują migracyjne pochodzenie ich mieszkańców. Mahabharta, jeden z hinduskich poematów epickich opisujących historię starożytnych Indii, wymienia lud „Hamsakayana (haṃsakāyana)”, utożsamiany ze współczesnymi Hunzakuc. Na dzieje ludów zamieszkujących doliny rzek Hunzy i Gilgitu oraz pobliskie rejony miały wpływ przebiegające w ich pobliżu trasy Jedwabnego Szlaku, w mniejszym natomiast stopniu, kształtujące się w okresie VII-VI w. p.n.e. terytoria Mahadżanapady. Byt państwowy (królestwo), który ukształtował się w tym północno-zachodnim krańcu subkontynentu indyjskiego – Gandhara (Peszawar-Rawalpindi) nie sięgał w wysoko położone i praktycznie niedostępne tereny górskie. Od co najmniej przełomu tysiącleci przez przełęcze Karakorum i Hindukuszu przebiegały te odnogi południowej trasy Jedwabnego Szlaku, które prowadziły bezpośrednio na tereny dzisiejszych Indii, Pakistanu i Afganistanu. Szlakami handlowymi podążali, obok kupców z Azji środkowej i wschodniej, też buddyjscy pielgrzymi, o czym świadczy ok. 30 tys. petroglifów i innych znaków naskalnych oraz ok. 5 tys. napisów w kilku różnych językach i systemach zapisu, które zidentyfikowano m.in. w dolinie rzeki Hunza. Na liście światowego dziedzictwa UNESCO znajduje się tzw. "Sacred Rock of Hunza" (‘święta skała Hunzy’) z petroglifami datowanymi od czasów prehistorycznych po znaki buddyjskie – najliczniejsze – z pierwszych wieków pierwszego tysiąclecia n.e.; zabytek ten znajduje się na lewym brzegu rzeki Hunzy, ok. półtora kilometra od miejscowości Karimabad.
Mit o żołnierzach Aleksandra Macedońskiego.
Chętnie przytaczany przez wydawnictwa turystyczne, propagandowo-polityczne i te o nastawieniu ezoterycznym lub podobnym mit o pochodzeniu mieszkańców Doliny Hunzy od żołnierzy z armii Aleksandra Wielkiego nie znajduje niepodważalnych dowodów genetycznych, choć możliwe są spekulacje oparte na analizach danych językowych. Niejaką podstawę może ten mit mieć, jak twierdzi badacz tego zagadnienia H. Sidky, także w historii owego obszaru na styku Europy i Azji w ostatnich wiekach przed naszą erą, kiedy rozciągało się tam królestwo greko-baktryjskie.
O tym, że mirowie Hunzy i Nagiru wywodzą swoją dynastię od Aleksandra Macedońskiego, pisali obszerniej w połowie lat 30. XX w. David L. Lorimer, brytyjski oficer i urzędnik w rządzie Indii Brytyjskich oraz zasłużony badacz języka buruszaski, R. Schomberg, brytyjski oficer, szpieg i podróżnik, i inni, również wcześniejsi autorzy, np. E.F. Knight. Według wersji spisanej przez Haji Qudratulla Bega, mieszkańca Baltitu oraz znawcy folkloru i tradycji Hunzy, w tym tej przytaczanej przez H. Sidky, Aleksander Macedoński, zdobywszy „niemal cały świat”, wrócił do Babilonu, gdzie złożony chorobą zdołał jeszcze przed śmiercią przekazać swoje imperium czterem dowódcom. Jeden z nich, zwany Bactriana, rządził ziemią Tartarów. Kiedy wiele lat później podczas marszu przez dolinę rzeki Hunzy pięciu z jego żołnierzy powaliła choroba, musiał ich tam zostawić. Ale oni wydobrzeli i osiedlili się w dolinie. Inna wersja mitu mówi, że tych pięciu wojowników pochodziło wprost z armii Aleksandra, a osiedlili się w Hunzie wraz ze swoimi perskimi żonami; to oni mieliby założyć wioski Baltit, Altit i Ganesh.
Nie da się dokładnie odtworzyć dziejów królestwa Greków baktryjskich, obejmującego w przybliżeniu ziemie podbite przez Aleksandra, z powodu skąpych podstaw archeologicznych i przekazów piśmiennych, ale nie można wykluczyć możliwości kontaktu pomiędzy zasiedlonymi przez Greków obszarami u podnóży Hindukuszu a doliną rzeki Hunzy. Jednakowoż okres największej ekspansji terytorialnej Baktrii przypada na lata 190. p.n.e., a zatem prawie 150 lat po śmierci Aleksandra Macedońskiego. Obecność starożytnych Greków w dolinach Hindukuszu interpretuje H. Sidky jako element „ludowej pamięci” ("folk memory"), która mogła z czasem stworzyć mit. Podkreśla jednak równocześnie, że nie można mieć tu pewności, ponieważ opowieści o Grekach i Aleksandrze mogły dotrzeć do Hunzy z zewnątrz. Istnienia wspólnych przodków Buruszów i Macedończyków pod wodzą Aleksandra mogłyby dowieść badania genetyczne, ale H. Kreutzmann, powołując się na wyniki badań ogłoszonych w 2007 r., stwierdza, że nie wykazały one żadnej jednoznacznej łączności. Co więcej, przypomina, że oficjalne spotkanie w Skopje w 2007 r. między gubernatorem Obszarów Północnych Ghazanfarem Ali Chanem (synem ostatniego władcy księstwa Hunzy Jamala Chana) a władzami Macedonii miało dla niej cel wyłącznie propagandowy: po kompromisowym rozwiązaniu kwestii nazwy nowej europejskiej republiki, powoływanie się na Aleksandra Macedońskiego i związane z nim mity straciło atrakcyjność.
Kontrowersje budzi również wysunięta przez macedońskiego lingwistę Ilija Čašule teza o genetycznej zbieżności języka buruszaski z językami indo-europejskimi, a szczególnie i przede wszystkim – słowiańskimi, co miałoby potwierdzać starożytne związki między Buruszami a ludami bałkańskimi. Teza ta spotkała się z wielostronną krytyką, nawiązującą także do akceptacji legendy o Aleksandrze Macedońskim przez Čašule. Na gruncie lingwistycznym z artykułami tezy Čašule rozprawił się Jan Henrik Holst, stwierdzając, że macedoński badacz „nie ma dostatecznej wiedzy w kilku dziedzinach: ani tej dotyczącej lingwistyki indoeuropejskiej, ani tej na temat języka buruszaski, ani w zakresie metodyki językoznawstwa historycznego”.
Dla Buruszów dzisiaj mit o genetycznym pokrewieństwie z Aleksandrem Macedońskim (na które powoływali się XIX-wieczni władcy Hunzy) lub z jego wojownikami ma wg H. Kreutzmanna duże znaczenie – jako chwyt reklamowy szczególnie atrakcyjny w kontekście turystycznym.
W księstwie Hunzy i Nagiru.
W księstwach Hunzy i Nagiru, autokratycznie rządzonych przez władców zwanych w buruszaski t"ham" państewkach (istniejących od ok. XV w.), Buruszowie zajmowali wyjątkową pozycję. Przede wszystkim przez stulecia byli właściwie jedyną grupą etniczną żyjącą w środkowym biegu Hunzy na obu jej brzegach i stanowili większość mieszkańców także po okresie napływu Wachów, którzy osiadali w górnym biegu Hunzy za czasów Sulima Chana III (panował 1788-1824). Ten tham tak sprawnie kierował sprawami księstwa, rozbudowując kanały irygacyjne, powiększając tereny upraw, podporządkowując sobie nowe tereny, że liczba jego poddanych znacznie wzrosła. Uzyskiwane plony nie zaspokajały jednak w pełni ich potrzeb, tym bardziej że znaczna ich część oddawana była na rzecz domu rządzącego, rozległej rodziny thama, oraz licznej warstwy otaczających go wielmożów ("guśpúr") i ich rodzin. Społeczeństwa w państewkach Buruszów były ściśle klasowe, bez możliwości awansu społecznego, gdyż nie tylko władza, ale i przynależność do danej grupy społecznej były dziedziczne i niezmienne. Uprzywilejowane warstwy najwyższe składały się wyłącznie z Buruszów. Między Hunzą a Nagirem nierzadko dochodziło do gwałtów i napadów, stąd wioski po obu stronach rzeki miały przez stulecia obronny charakter. Warunki i poziom życia, oparte na rolnictwie, pasterstwie i łowiectwie, były w księstwach tak marne, że koniecznym było szukanie zarobku w inny sposób. W XIX w. Buruszowie z księstwa Hunzy mieli już ugruntowaną sławę górskich rabusiów, którzy regularnie napadali na karawany wędrujące między Kaszgarem a Afganistanem. Procederem nawet gorszym, a uprawianym przez buruszowskich (ale nie przez Buruszów z Nagiru) bandytów od niepamiętnych czasów, był zorganizowany handel niewolnikami. Wszyscy porwani w trakcie napadu na karawanę, w tym kobiety i dzieci, przepędzani byli przez góry i sprzedawani bezpośrednio chińskim i kirgiskim handlarzom niewolników w Turkiestanie. Buruszowie byli tak wielkim postrachem okolicznych dolin, a ich zbójeckie eskapady budziły tak ogromną niechęć Brytyjczyków, którzy od lat 70. XIX w. ustanowili swoją obecność w Kaszmirze, że nakaz ich zaprzestania był jednym z warunków ultimatum postawionym thamowi Safdarowi Ali Chanowi (panował 1886–1891). Jego niedotrzymanie (ale i inne względy) doprowadziły do akcji militarnej w grudniu 1891 r., tzw. kampanii o Hunzę i Nagir, w wyniku której oba państewka Buruszów zostały podporządkowane Indiom Brytyjskim. Okres 46 lat rządów Nazima Chana (panował 1892–1938) przyniósł Buruszom w Dolinie Hunzy spokojniejsze i bardziej dostatnie życie. Stopniowo wyprowadzano się z ciasnych wiosek obronnych (zwanych w buruszaski "khan") i zasiedlano dalsze tereny. Zmianie nie uległ jednak układ klasowy buruszowskich społeczeństw, umocnił się za to inny element ich uprzywilejowania wobec innych grup etnicznych zamieszkujących księstwa – niższe obciążenia podatkowe.
Podczas swych długich rządów Nazim Chan zwiększył przychody warstwy rządzącej poprzez zwiększenie zakresu pracy przymusowej, wykonywanej przez najniższe warstwy ("baldákuyo" i "Ḍom"), oraz przez znaczne podniesienie podatków, przeważnie w naturze. Od tych ciężarów zwolnieni byli bezpośrednio mu poddani Buruszowie i mieszkańcy peryferyjnego regionu Shinaki, natomiast rejon Gojal stał się głównym dostawcą podatku opłacanego w zbożu, maśle i zwierzętach hodowlanych. Na początku rządów Nazima Chana różnice w opodatkowaniu były wyjątkowo duże, bo, jak podaje H. Kreutzmann, przeciętnie mieszkaniec Gojalu wnosił podatek 10-krotnie wyższy niż mieszkaniec samej Hunzy. Chociaż sam Nazim Chan nie był czystej krwi Buruszem (jego matka była Wachanką), miał o mieszkańcach Gojalu zdanie znacznie niższe zdanie niż o Buruszach z Hunzy, co szło w parze z ich własną opinią o samych sobie. Uważali się bowiem za klasę wojowników łupiących karawany, podczas gdy w mieszkańcach Gojalu widzieli jedynie producentów i dostawców żywności. Później, w okresie pod zwierzchnictwem brytyjskiej Gilgit Agency, to uprzywilejowanie Buruszów widoczne było w przydzielaniu im przez Nazima Chana prestiżowych i płatnych pozycji urzędniczych ("uyóṅko"), do których mówiący językiem szina mieli ograniczony dostęp, a Wachowie żadnego. Podobnie było z przydziałem do Gilgit Scouts, paramilitarnej formacji przy Gilgit Agency, w której służba, stała lub czasowe, była odpłatna.
Wraz ze zmianą układu politycznego po 1947 r. i wejściu państewek w Dolinie Hunzy pod częściową administrację Pakistanu społeczne układy uległy daleko idącym przekształceniom, dając Buruszom więcej swobody w wyborze miejsc osiedlenia (wielu z nich wyemigrowało z Hunzy do Gilgitu, a potem do innych części Pakistanu) i stwarzając szanse zdobycia wykształcenia, także poza Hunzą. Dzięki finansowemu wsparciu ze strony Aga Khan Development Network unowocześniono gospodarkę, stworzono system opieki zdrowotnej i rozwinięto szkolnictwo. Okres po rozwiązaniu księstw Hunzy i Nagiru (w 1974 r. i 1972 r.) przyniósł Buruszom wiele kolejnych, choć nie zawsze dobrych zmian, głównie w rezultacie rozwoju transportu i turystyki.
Współcześnie.
Ruch polityczny przeciwny systemowi reprezentowanemu przez thama (mira) – którego wyrazem były np. manifestacje buroszowskich studentów w Karaczi w 1969 r. – przyczynił się do obalenia księstwa, choć sentymenty „pro-thamowaskie” utrzymywały się wśród Buruszów jeszcze po włączeniu Hunzy do Pakistanu. Reformy rządu Zulfikara Ali Bhutto, którego partia miała w Hunzie wielu zwolenników, jedynie powoli docierały do wysokogórskiej prowincji. Największe przemiany, gospodarcze i społeczne, następowały wraz z budową szosy karakorumskiej (Karakoram Highway), postępującej etapami od połowy lat 60. XX w. do uroczystego otwarcia szlaku drogowego łączącego Pakistan i Chiny przez przełęcz Khunjerab w czerwcu 1978 r. Nie tylko zapewniła ona łatwiejsze dostawy żywności do społeczności w Dolinie Hunzy, ale dosłownie połączyła Buruszów i ich sąsiadów z resztą świata. Podstawowymi źródłami dochodu dla gospodarstw domowych Buruszów mieszkających w Dolinie Hunzy są sadownictwo (gł. morele, czereśnie), rolnictwo (gł. ziemniaki, lucerna) i wypas owiec i jaków, przy czym coraz większy udział w tych dochodach mają pensje otrzymywane w sektorze usług (gł. służba wojskowa i państwowa, handel, turystyka) oraz dotacje m.in. z organizacji rozwojowych. Obecnie Buruszowie mieszkają nie tylko jak wieki temu w Dolinie Hunzy, w tym w dolinie Yasin, ale i żyją rozproszeni po Pakistanie, głównie w takich ośrodkach jak Gilgit, Srinagar, Islamabad, Lahaur i Karaczi. Znaczącym zjawiskiem jest migracja zarobkowa do krajów na Półwyspie Arabskim, Afganistanu i Tadżykistanu, ale i do Europy (głównie do Wielkiej Brytanii), USA i Kanady. Szukający wykształcenia za granicą udają się przeważnie do Chin., zachowując silne poczucie przynależności etnicznej i językowej, a tym samym odrębności od otaczających ich społeczności, szczególnie na obczyźnie.
Religia.
Szamanizm.
Pierwotną religią ludów zamieszkujących kotliny w Dolinie Hunzy był szamanizm oparty na wierze w świat duchów gór – "pari" – dostępny im poprzez szamana – "bitan" – wchodzącego w trans w rezultacie wdychania dymu z tlących się gałązek jałowca i cedru, a następnie po wypiciu porcji koziej krwi kontaktującego się z "pari". Przyjęcie w późniejszych okresach innych orientacji religijnych nie doprowadziło do porzucenia szamanizmu, a o obecności praktykujących "bitan" w Hunzie i Nagirze pod koniec XIX w. wspomina np. John Biddulph, brytyjski Political Agent w Gilgicie. Praktyki szamańskie były utrzymywane wiernie i regularnie, a szacunek, jakim otaczano "bitan", opierał się również na jego autorytecie jako doradcy władcy sankcjonującym jego władzę i poczynania. O działalności "bitan" jako uzdrowicieli i wróżbitów w latach 30. XX w. wspomina inny brytyjski oficer i podróżnik R.C.F. Schomberg, ale wraz ze zmianami politycznymi malał ich wpływ, aż do całkowitego zaniku po rozwiązaniu księstw na początku lat 70. XX w. "Bitan" pojawili się jednak ponownie pod koniec lat 80., serwując jako atrakcję turystyczną taniec w transie w rytm wybijany na bębnach, ale Burusze nie traktują ich popisów poważnie.
Buddyzm.
Buddyzm był w okolicach Doliny Kaszmirskiej religią dominującą od pierwszego stulecia n.e. i największy rozkwit osiągnął w okresie od V do VIII wieku. W najwyższych regionach Kaszmiru i dalej na północ rozprzestrzenił się stosunkowo późno, choć został przyjęty przez Aśokę, władcę Magadhy, do której Kaszmir wówczas należał, pod koniec III w. n.e. We wcześniejszym okresie, kiedy władzę nad danym terytorium sprawowały rady plemienne i dowódcy wojskowi, duchowe zwierzchnictwo nad hinduistyczną ludnością sprawowali bramini. Wyrosła w obrębie bramanizmu nauka Buddy i innych reformatorów religijnych w lepszy sposób odpowiadała potrzebom zarówno ówczesnej państwowości, jak i ludności, którą się z tą nauką zetknęła. Według afgańskiego badacza Hafizullaha Emadi, buddyzm dotarł aż do Gilgitu i Hunzy. Egalitaryzm nauk buddyzmu pozwolił mu na kilkuwiekowy rozkwit jako religii ludowej aż do drugiej dekady XIV w., kiedy po kolejnej zmianie na tronie zwierzchność nad Kaszmirem objął Szams ud-din Szach, który wkrótce po objęciu władzy w 1320 r. przeszedł z buddyzmu na islam i przyjął tytuł sułtana Sadar-ud-Din.
Islam.
Ismailiccy duchowni (l. poj. "daʾi") dotarli do Azji Środkowej na przełomie IX i X w., szerząc izmailicką "taʾwīl", alegoryczną interpretację Koranu, z mniejszym lub większym powodzeniem wśród Samanidów, a następnie dalej na wschód i północ przez Afganistan, Badachszan, Kaszgar (Yarqand), region Wachanu, Chitralu aż po Yasin. Pośród nawróconych władców był Taj (Tẚğ) Moghul z Badachszanu, który – jak mówi tradycja, ponieważ źródła nie są tu jednoznaczne – w trakcie swoich podbojów w XIV w. opanował Hunzę i zaszczepił na jej terenie izmailicką wersję szyizmu. Ta jednak uwiędła, gdyż, jak się przypuszcza, Taj Moghul wycofując się do Badachszanu, nie pozostawił na miejscu dostatecznie licznych i charyzmatycznych nauczycieli ("daʾis"), więc wśród Buruszy górę brała szyicka wiara "ithna aszari" (uznająca 12, a nie jak izmailizm 7 imamów). Dopiero tham Silum Chan III ponad 5 wieków później był pierwszym władcą Hunzy izmailitą, gdyż był wychowywany przez izmailicką rodzinę migrantów z Badachszanu. Nie zdołał jednak z powodu braku duchownych rozpropagować izmailickiej "taʾwīl" wśród poddanych i tylko jego pogrzeb odbył się według tego rytu. Z okresu jego rządów pochodzi jeden z najstarszych (prawdopodobnie z 1806 r.), stojących do dziś meczetów w Hunzie – meczet w założonej przez niego w wiosce Haiderabad. Jego syn i następca Ghazanfar Chan (panował 1824-1857) dopiero po 15 latach sprawowania rządów przystąpił do spełniania obietnicy ojca sprowadzenia z Badachszanu "daʾis" do księstwa Buruszów. Oficjalnie przyjął w końcu tę wiarę jednak z rąk "daʾi" przybywającego z Misgaru przy szlaku ku chińskiej granicy, a razem z nim uczynili to wszyscy dostojnicy księstwa. Jako moment wielkiej religijnej konwersji większości Hunzakuc podaje badacz tego zagadnienia Faquir Muhammad Hunzai –sierpień 1838 r. Jedynymi Buruszami w pobliżu stolicy (Baltit), którzy odmówili zmiany wiary byli mieszkańcy wioski Ganesh, leżącej na południe od Baltitu, na wprost księstwa Nagiru. Buruszowie w Nagirze nie zetknęli się bezpośrednio z izmailicką "taʾwīl" i pozostali (do dziś) przy szyickiej "ithna aszari". W Gojalu, w górnej Hunzie, izmailizm był już dobrze osadzony, ponieważ jego mieszkańcami byli przeważnie Wachowie, migranci z Badachszanu. Od końca XIX w. do pierwszych dekad XX w. administracja brytyjska prowadziła dokładne rejestry przynależności religijnej i dzięki nim wiadomo, że przez ostatnie sto lat nic się raczej nie zmieniło: Buruszowie i inni Hunzakuc w dolinie Yasin i Hunzy są w przeważającej większości izmailitami, natomiast mieszkańcy Nagiru szyitami.
Od początków XX w., a szczególnie dzięki zabiegom Agi Chana III, Sultana Mahommeda Szah, izmailici w Dolinie Hunzy otaczani są szczególną troską, przede wszystkim w kwestii rozwoju szkolnictwa, także dostępu do nauki dziewcząt. Tak jak ambicją Agi Chana III było doprowadzenie do tego, by wszyscy izmailici byli piśmienni (do wejścia Hunzy pod administrację brytyjską piśmiennych było tylko niewielu spośród najwyższej warstwy wielmożów), tak ambicją Agi Chana IV, Karima al-Hussaini, jest całościowa modernizacja życia Buruszów w Hunzie. Założone przez niego Aga Khan Foundation i Aga Khan Development Network inicjują i finansują projekty nie tylko w szkolnictwie, ale w służbie zdrowia, ubezpieczeniach, budownictwie, usługach finansowych i wspomagają samodzielną działalność gospodarczą. Oczywiście korzystają z postępu i wzrostu poziomu życia wszyscy Buruszowie, nie tylko izmailici. Według danych z pierwszych lat XXI w. szkolnictwem objętych było 98% mieszkańców Hunzy.
Już pierwsi podróżnicy w Dolinie Hunzy, jak John Biddulph, donosili o raczej swobodnym podejściu Buruszów do nakazów religijnych, szczególnie odnośnie do alkoholu (produkowanego i spożywanego w Hunzie w znacznych ilościach), metod zabijania zwierząt i relacji między płciami. Co prawda wrażenia brytyjskiego Political Agent dotyczyły drugiej połowy XIX w., ale i dzisiejsi podróżnicy potwierdzają liberalny, daleki od wszelkiej ortodoksji stosunek Buruszy do religii.
Powszechna dieta.
Obecnie.
Jeżeli przyjąć jako wyznaczniki: niestosowanie nawozów sztucznych i nienaturalnych środków ochrony roślin, sezonowe i lokalne pochodzenie produktów, najprostsze metody obróbki (np. suszenie, gotowanie) oraz nieznaczne ilości mięsa, wówczas sposób odżywiania się Buruszów od pokoleń należy uznać za wyjątkowo zdrowy. W przeszłości korzystny wpływ okresów regularnego postu wynikał jednak nie tyle z samodyscypliny, ile był wymuszany przez niedostatek żywności na przednówku (wczesną wiosną). Głównymi pokarmami są ziemniaki, zboża (jęczmień, proso, gryka i pszenica) z pełnego przemiału i przeważnie w formie chleba typu czapati, zwanego w tamtym rejonie "phitti", warzywa (fasola szparagowa, groch, marchew, rzepa, dynia, szpinak), orzechy (orzechy włoskie, laskowe, bukowe i migdały), owoce (morele, jabłka, gruszki, brzoskwinie, wiśnie i czereśnie oraz jeżyny) i produkty z mleka jaków i owiec. Głównym źródłem białka zwierzęcego jest drób (kurczaki), wołowina i baranina pojawiają się w diecie Buruszów rzadko.
W perspektywie historycznej.
Do początkowego – a jak się okazuje i fałszywego – wyobrażenia na temat typowej dla Buruszów diety wegetariańskiej przyczynił się fakt, że pierwsze opisy ich sposobu odżywiania się, jak te sporządzone przez Brytyjczyków w latach 70. XIX w., powstawały na podstawie pobytów w dolinie rzeki Hunzy latem. Spożywanie świeżych warzyw i owoców w okresie ich sezonowej dostępności było równie naturalną strategią przetrwania w surowym górskim klimacie, co spożywanie suszonych moreli zimą oraz zabijanie zwierząt hodowlanych, przeważnie chorych lub starych, w tym okresie, kiedy nie było dla nich paszy, a pastwiska leżały pod śniegiem, czyli zimą. Jedzenie przeważnie surowych roślin wynikało z konieczności oszczędzania drewna na okres zimy. Jak i u innych ludów żyjących w porównywalnych warunkach całorocznym źródłem tłuszczy był nabiał produkowany z mleka kóz, owiec i jaków. Niektóre z obecnych upraw, jak ziemniaki, pomidory, buraki i wiele innych, zostały albo wprowadzone przez Brytyjczyków (np. ziemniaki), albo pojawiały się równolegle z rozszerzaniem się kontaktów z resztą świata.
Mit o długowieczności mieszkańców Hunzy.
Kultura masowa wiąże z Buruszami mieszkającymi w pięknej krajobrazowo Dolinie Hunzy mit o krainie naturalnego piękna, harmonii i szczęśliwości jej długowiecznych mieszkańców – w anglosaskim obszarze językowym wiązanym z opowieściami o Shangri-La. W popularnej świadomości Shangri-La bywa utożsamiana z doliną rzeki Hunzy, a samym Hunzakuc, mieszkańcom tej doliny, przypisuje się takie cechy przemawiające do ludzkich marzeń i wyobraźni jak zdrowie, długowieczność i pogodne usposobienie. Te wyobrażenia są jednak produktem literatury i dziennikarstwa z jednej strony (głównie opowieści publikowane w popularnych magazynach przez Emily Lorimer w latach 30. XX w.), a autoreklamy prowadzonej przez władców Hunzy z drugiej. Korzenie tego mitu sięgają oczywiście głębiej.
W latach 1940. ukazały się dwie książki, szczegółowo przedstawiające sposób odżywiania się i tryb życia mieszkańców doliny Hunzy, które im rzekomo zapewniają wyjątkowe zdrowie i witalność aż po wiek dobrze ponad 100 lat. Autorem pierwszej z nich: "Hunsa. Das Volk, das keine Krankheit kennt" był Ralph Bircher, syn szwajcarskiego lekarza i dietetyka, Maxa Bircher-Bennera, który opracował recepturę musli i propagował produkty pełnoziarniste. Zawartymi w swojej książce opisami chciał Ralph Bircher bez wątpienia umocnić wiarę w skuteczność zalecanej przez ojca diety. Drugą książką była "The Healthy Hunza" (1947), której autor, Jerome Irving Cohen, także powiązał długowieczność Buruszów z ich ubogą w mięso dietą, spożywaniem moreli i ich pestek oraz piciem wody z potoków lodowcowych, a jego tezy zyskały ogromną popularność w latach 1960. Bardziej współczesny opis zbawiennego, zdaniem autora, wpływu na zdrowie buruszowskiego sposobu odżywiania i trybu życia przedstawia szczegółowo praca indyjskiego autora, dra Sahadevy dasa, zatytułowana "Know Your Food Before Time Runs Out" [Dowiedz się, co jesz, zanim będzie za późno].
Żadne z propagowanych opowieści o długowieczności Buruszów nie znalazły potwierdzenia naukowego. Wyniki badań m.in. amerykańskiego geriatry Alexandra Leafa, przeprowadzone w 1972 r. i opublikowane 10 lat później, podkreślają brak udokumentowanych danych statystycznych czy nawet przekazów pisemnych, które mogłyby potwierdzić ustne zapewnienia o wieku niektórych członków społeczności, sięgającym 110 lat. Kolejne badania wykazały, że średnia długość życia wśród mieszkańców Doliny Hunzy nie odbiega od przeciętnej, powszechne są niedożywienie i niedobór witamin oraz wysoka śmiertelność noworodków (do lat 1980. wynosiła aż 25%). Niedobór jodu jest przyczyną m.in. powszechności powiększenia tarczycy (wole), a ograniczona różnorodność genetyczna przyczynia się do upośledzeń umysłowych. Badania kliniczne zaprzeczyły także popularnym twierdzeniom, że spożywanie przez Buruszy pestek moreli chroni ich przez zapadaniem na choroby nowotworowe.
Niemiecki antropolog i autor obszernej monografii Hunzy Hermann Kreutzmann poświęcił w "Hunza Matters" (Wiesbanden, 2020) cały rozdział (s. 477–500) mitom wiązanym z tą doliną, jak mit krainy szczęśliwości, lub powstałymi w samej dolinie, jak mity o pochodzeniu jej władców od Aleksandra Macedońskiego oraz mit długowieczności jej mieszkańców. Ten ostatni Kreutzmann nazywa wręcz "Hunza humbug" – bzdurą o Hunzie. Powstawanie tych opowieści, ich tło polityczne, społeczne, a i gospodarcze, analizuje autor dokładnie także w treści monografii.

</doc>
<doc id="1065796" url="https://pl.wikipedia.org/wiki?curid=1065796" title="Hunzu">
Hunzu



</doc>
<doc id="1065808" url="https://pl.wikipedia.org/wiki?curid=1065808" title="Myszowór pędzloogonowy">
Myszowór pędzloogonowy

Myszowór pędzloogonowy, myszowór, mysz workowata, tafa, tuan ("Phascogale tapoatafa") – gatunek niewielkiego mięsożernego ssaka z podrodziny niełazów (Dasyurinae) w rodzinie niełazowatych (Dasyuridae). 
Nazewnictwo zwyczajowe.
W polskiej literaturze zoologicznej gatunek "Phascogale tapoatafa" był oznaczany nazwą „myszowór”. W wydanej w 2015 roku przez Muzeum i Instytut Zoologii Polskiej Akademii Nauk publikacji „Polskie nazewnictwo ssaków świata” gatunkowi nadano nazwę „myszowór pędzloogonowy”, rezerwując nazwę „myszowór” dla rodzaju tych torbaczy.
Zasięg występowania.
Myszowór pędzloogonowy występuje w Australii, rozproszony nieregularnie w południowo-zachodniej i północno-zachodniej Australii Zachodniej, północno-wschodnim, wschodnim i południowo-wschodnim Queenslandzie, północno-wschodniej Nowej Południowej Walii i Wiktorii. Przypuszczalnie wymarły w Australii Południowej.
Charakterystyka.
Charakterystyczną cechą myszowora jest wiązka czarnych, jedwabistych włosów na końcu ogona przypominająca pędzelek. Długość ciała (bez ogona) samic 14,8–22,3 cm, samców 16–26,1 cm, długość ogona samic 16–22,6 cm, samców 17,5–23,4 cm; masa ciała samic 106–212 g, samców 175–311 g. Różnica w wadze jako przejaw dymorfizmu płciowego objawia się w wieku ośmiu miesięcy (Nowak, 1999). Futro na grzbiecie jest ciemnoszare, na brzuchu zaś kremowe. Koniec ogona jest czarny i przypomina szczotkę do butelek. Zwierzęta te stroszą włosy na ogonie, aby odciągnąć uwagę drapieżników od ciała (Soderquista, 1994). Uszy są duże i niemal pozbawione włosów.
Myszowór ma ograniczony okres rozrodczy, a samce uczestniczą tylko w jednym sezonie lęgowym. Okres rozrodu przypada na miesiące czerwiec-sierpień. Rozmnażanie oraz laktacja są bardzo kosztowne dla ssaków. Dostępność odpowiednich materiałów i optymalnych składników odżywczych odgrywa kluczową rolę w płodności, przeżywalności potomstwa oraz tempie wzrostu. Wymagania energetyczne u ssaków łożyskowych zależą m.in. od wielkości miotu oraz masy ciała samicy. U torbaczy jednak wymagania pokarmowe w okresie laktacji są umiarkowane. Zbadano zapotrzebowanie energetyczne dorosłej samicy myszowora, aby określić różnice pomiędzy samicami karmiącymi a samicami nie będącymi w okresie laktacji. Średnio samice, które były w okresie laktacji miały zapotrzebowanie na energię w granicach 1728 ± 195kJkg 0,75-D-1, dwukrotnie większe niż u zwierząt nie karmiących. Badanie nie wykazało korelacji pomiędzy zapotrzebowaniem na energię a okresem laktacji u samic myszowora. Wykazano zaś, że w okresie później laktacji zapotrzebowanie na żywność wzrosło co najmniej dwukrotnie. Uważa się więc, że wielkość miotu nie ma wpływu na zapotrzebowanie pokarmowe samicy karmiącej oraz że mniejsze mioty rosną szybciej niż mioty większe. 
Myszowór jest drapieżnikiem nocnym, żerującym na drzewach. Żywi się małymi ssakami, ptakami, jaszczurkami, owadami i w szczególności pająkami. Pije także nektar z kwiatów drzew.
Wszystkie samce umierają przed osiągnięciem jednego roku, zazwyczaj z powodu chorób wywołanych stresem spowodowanym ich zwyczajami godowymi. Samice zakładają gniazda w dziuplach drzew, gdzie opiekują się przez około 5 miesięcy miotem 7 lub 8 młodych.

</doc>
<doc id="1065810" url="https://pl.wikipedia.org/wiki?curid=1065810" title="Tafa">
Tafa



</doc>
<doc id="1065812" url="https://pl.wikipedia.org/wiki?curid=1065812" title="Messerschmitt Me 509">
Messerschmitt Me 509

Messerschmitt Me 509 − oznaczenie niemieckiego samolotu myśliwskiego projektowanego na podstawie Me 309, który jednak nigdy nie wszedł do produkcji. Zasadnicze zmiany, w stosunku do Me 309 dotyczyły lokalizacji silnika (umieszczony miał być za kabiną pilota, podobnie jak w samolocie Bell P-39 Airacobra). Zastosowany miał być silnik Daimler-Benz DB 605B napędzający trójpłatowe śmigło o zmiennym skoku typu "Me P 6". Maszynę planowano uzbroić w 2 karabiny MG 131 i dwa działka MG 151. Projekt anulowano w połowie 1943 roku.

</doc>
<doc id="1065817" url="https://pl.wikipedia.org/wiki?curid=1065817" title="Diabelska pętla">
Diabelska pętla

Diabelska pętla (d. "Tornado") – kolejka górska francuskiej firmy Soquet położona w parku Legendia w Chorzowie przeniesiona w 2007 roku z parku American Park of Adventure w Wielkiej Brytanii.
Jest pierwszym roller coasterem w Polsce posiadającym inwersje. Dodatkową atrakcję stanowi też przedostatni rząd siedzeń, który zwrócony jest tyłem do kierunku jazdy. Podczas przejazdu prędkość dochodzi do 70 km/h, natomiast przeciążenia do 3 g. Kolejka jest dostępna dla gości parku w wieku od 10 lat i 140 cm wzrostu. W przerwie między sezonami 2018 i 2019 kolejka przeszła remont i zmieniła nazwę.
Opis przejazdu.
Pociąg opuszcza stację i rozpoczyna natychmiast powolny wjazd na główne wzniesienie o wysokości 20 m, z którego zjeżdża po prawoskrętnym łuku. Następnie pokonuje dwie pętle pod rząd, niskie wzniesienie z niewielką zmianą kierunku w lewo, po czym przejeżdża przez prawoskrętna spiralę, zostaje wyhamowany i wraca na stację.
Tematyzacja.
Kolejka oryginalnie nie posiadała tematu przewodniego. W latach 2007–2011, gdy sponsorem atrakcji był Tic Tac, logo marki znajdowało się m.in. w okolicy wejścia i na czele pociągu.
Po remoncie z lat 2018–2019 stacja uzyskała tematyzację nawiązującą do kopalni z elementami folkloru otaczającego postać czarownicy. Podpory kolejki są ciemnoszare, struktura obu pętli zielona, natomiast reszta toru stalowoszara. Pociąg niebiesko-brązowy. 
Lokalizacje i zmiany nazwy.
Kolejka dwukrotnie zmieniała lokalizację i wielokrotnie nazwę:

</doc>
<doc id="1065818" url="https://pl.wikipedia.org/wiki?curid=1065818" title="Mistrzostwa Polski Seniorów w Lekkoatletyce 1980">
Mistrzostwa Polski Seniorów w Lekkoatletyce 1980

56. Mistrzostwa Polski Seniorów w Lekkoatletyce – zawody, które rozgrywane były w Łodzi na stadionie AZS Łódź między 29 a 31 sierpnia 1980.
Biegi przełajowe.
52. mistrzostwa Polski w biegach przełajowych rozegrano 22 marca w Burzeninie. Kobiety rywalizowały na dystansie 2,5 kilometra i 5 kilometrów, a mężczyźni na 7 km i na 14 km.
Półmaraton.
Półmaraton mężczyzn odbył się 5 kwietnia w Brzeszczach. Rywalizowano na dystansie 20 kilometrów.
Maraton.
Maratończycy (tylko mężczyźni) rywalizowali 27 kwietnia w Dębnie.
Chód na 50 km.
Zawody mistrzowskie w chodzie na 50 kilometrów mężczyzn rozegrano 20 kwietnia w Gdyni.
Chód na 5000 m.
Pierwsze w historii mistrzostwa w chodzie na 5000 metrów kobiet rozegrano 1 czerwca w Katowicach.

</doc>
<doc id="1065819" url="https://pl.wikipedia.org/wiki?curid=1065819" title="Góry Banackie">
Góry Banackie

Góry Banackie (533) – grupa górska w Karpatach Południowych w rumuńskiej (wschodniej) części Banatu.
Góry Banackie są najbardziej na zachód wysuniętą grupą górską Karpat Południowych - choć niekiedy z uwagi na odmienny charakter od pozostałych pasm Karpat bywają zaliczane do Gór Zachodniorumuńskich. Zbudowane są z łupków krystalicznych, znajdują się w nich duże złoża węgla brunatnego, rud żelaza i miedzi. Najwyższą górą jest Semenic (1449 m n.p.m.).
W Górach Banackich wydziela się następujące makroregiony:

</doc>
<doc id="1065820" url="https://pl.wikipedia.org/wiki?curid=1065820" title="Marek Żmajło">
Marek Żmajło

Marek Żmajło (daty urodzenia i śmierci nieznane) – hetman Kozaków rejestrowych, przywódca powstania kozackiego w 1625 roku.
W 1625 roku wystąpił przeciwko Polsce. We wrześniu tego roku wyruszyła przeciwko niemu polska armia pod wodzą hetmana Stanisława Koniecpolskiego. 25 października pod Kryłowem Polacy zaatakowali kozacki obóz. Kozacy rzucili się do ucieczki, lecz zostali osaczeni nad Jeziorem Kurukowskim.
Żmajło był przeciwny rokowaniom z Polakami, dlatego Kozacy pozbawili go funkcji hetmańskiej, a jego następca podpisał 6 listopada 1625 roku ugodę kurukowską.

</doc>
<doc id="1065821" url="https://pl.wikipedia.org/wiki?curid=1065821" title="Ryszard Marczak">
Ryszard Marczak

Ryszard Antoni Marczak (ur. 25 listopada 1945 w Gdyni) – polski lekkoatleta, olimpijczyk. 
Osiągnięcia.
Specjalizował się w biegu maratońskim. Startował w nim w mistrzostwach Europy w 1978 w Pradze (15. miejsce), igrzyskach olimpijskich w 1980 w Moskwie (nie ukończył), mistrzostwach Europy w 1982 w Atenach (7. miejsce) i mistrzostwach świata w 1983 w Helsinkach (16. miejsce). Zajął 4. miejsce w 1. Pucharze Europy w maratonie, rozegranym w Agen w 1981 (drużynowo Polska była trzecia). Zwycięzca 3. Maratonu Toruńskiego w 1985.
Dwukrotnie był mistrzem Polski (w 1978 i 1981) oraz czterokrotnie wicemistrzem (1976, 1977, 1979 i 1980). W 1976 został wicemistrzem kraju w biegu na 10 000 metrów, a w 1976 i 1977 sięgnął po brązowe medale mistrzostw Polski na 20 kilometrów. Był zawodnikiem Zawiszy Bydgoszcz.
Rekordy życiowe.
W roku 1981 (25 października, Nowy Jork) uzyskał wynik 2:11:35 s., jednak na trasie krótszej o 148 m niż przewidziana regulaminem.

</doc>
<doc id="1065822" url="https://pl.wikipedia.org/wiki?curid=1065822" title="Dergacze">
Dergacze

Dergacze (, trb. "Derhaczi") – miasto na Ukrainie w obwodzie charkowskim, liczy ok. 17 tys. mieszkańców (2021).

</doc>
<doc id="1065823" url="https://pl.wikipedia.org/wiki?curid=1065823" title="Watutine">
Watutine

Watutine (ukr. Ватутіне) – miasto na Ukrainie w obwodzie czerkaskim.
Stacja kolejowa kolej Odeska.
Historia.
Miejscowość założona w 1946 - 1947.
Miasto od 1952.
W 1969 liczyło 14,1 tys. mieszkańców
W 1989 liczyło 20 362 mieszkańców.
W 2013 liczyło 17 653 mieszkańców.

</doc>
<doc id="1065824" url="https://pl.wikipedia.org/wiki?curid=1065824" title="Kryulia">
Kryulia



</doc>
<doc id="1065825" url="https://pl.wikipedia.org/wiki?curid=1065825" title="Zuhres">
Zuhres

Zuhres () – miasto na Ukrainie w obwodzie donieckim. Od 2014 roku znajduje się pod kontrolą Donieckiej Republiki Ludowej.

</doc>
<doc id="1065826" url="https://pl.wikipedia.org/wiki?curid=1065826" title="Chwostka jasnowąsa">
Chwostka jasnowąsa

Chwostka jasnowąsa ("Malurus elegans") – gatunek małego ptaka z rodziny chwostkowatych (Maluridae), zamieszkujący wyłącznie lasy eukaliptusowe południowo-zachodniej Australii. Nie wyróżnia się podgatunków.
Morfologia.
Wymiary dotyczą osobników z kolekcji Muzeum Brytyjskiego. Długość ciała samca ok. 14 cm, z czego 1,1 cm przypada na dziób, a 7,3 cm na ogon. Skrzydło mierzy 4,95 cm długości, skok 2,5 cm. U samicy wymiary podobne, jednak skok (2,1 cm długości) i ogon (7,1 cm) krótsze.
Występuje wyraźny dymorfizm płciowy. Samiec ma opalizujące, turkusowe wierzch głowy oraz wąsy. Reszta głowy oraz obrzeżenie opalizującej, granatowej piersi czarne. Tuż za głową biały pas, barkówki kasztanowe. Ogon i lotki szare, reszta ciała brudnobiała.
Samica ma cały popiołowoszary wierzch głowy odcięty od brązowego wierzchu ciała cieniutką, brudnobiałą kreską. Skrzydła i boki również są całe brązowe. Ogon szary, spód ciała brudnobiały. Rudy kantarek. 
Lęgi.
Dane dotyczące lęgów pochodzą z badań, których wyniki opublikowano w 1988. Większość zniesień (u badanych 90%) przypada na październik i listopad. Składa 2 lub 3 jaja (94% było zapłodnionych). Inkubacja trwa 14–15 dni. Młode, w pełni opierzone 11–12 dni od wyklucia, stają się w pełni samodzielne po ukończeniu miesiąca.
Status.
Międzynarodowa Unia Ochrony Przyrody (IUCN) uznaje chwostkę jasnowąsą za gatunek najmniejszej troski (LC – "least concern") nieprzerwanie od 1988 roku. Całkowita liczebność populacji nie została oszacowana, ale ptak ten opisywany jest jako lokalnie pospolity w dogodnym dla niego środowisku. Trend liczebności populacji uznawany jest za spadkowy.

</doc>
<doc id="1065827" url="https://pl.wikipedia.org/wiki?curid=1065827" title="Malurus elegans">
Malurus elegans



</doc>
<doc id="1065828" url="https://pl.wikipedia.org/wiki?curid=1065828" title="Swatowe">
Swatowe

Swatowe (ukr. Сватове) – miasto na Ukrainie w obwodzie ługańskim. Położone nad rzeką Krasna, która jest dopływem rzeki Doniec.
Ośrodek przemysłu spożywczego. Stacja kolejowa Kolei Donieckiej.
Historia.
Założone w latach 60. XVII wieku jako osada wojskowa ukraińskich kozaków. Pod koniec XIX wieku przeprowadzono przez osadę kolej do Kupiańska i zbudowano stację kolejową. W 1931 roku zaczęto wydawać gazetę.
Status miasta uzyskała w 1938 r.
Od lipca 1942 do stycznia 1943 roku zajęta przez wojska niemieckie.
W 2014 roku zburzono pomnik Lenina. W 2016 roku odsłonięto pomnik poety Tarasa Szewczenki.
W marcu 2022 roku miasto zostało zajęte przez wojska rosyjskie.

</doc>
<doc id="1065829" url="https://pl.wikipedia.org/wiki?curid=1065829" title="Port lotniczy Reykjavík">
Port lotniczy Reykjavík

Port lotniczy Reykjavík (isl.: "Reykjavíkurflugvöllur", ang.: "Reykjavík Airport", kod IATA: RKV, kod ICAO: BIRK) – największe krajowe lotnisko Islandii, położone w granicach miasta Reykjavík, na południe od ścisłego centrum miasta, w zasięgu dalekiego spaceru. Obsługuje także ruch rejsowy na Grenlandię i Wyspy Owcze.
Terminale i kierunki lotów.
Port lotniczy Reykjavík posiada dwa terminale pasażerskie. Terminal główny obsługuje loty międzynarodowe i krajowe dla linii lotniczej Air Iceland, a terminal pomocniczy obsługuje loty międzynarodowe i krajowe dla linii Eagle Air.
Linia lotnicza Atlantic Airways obsługuje niektóre loty do Narsasuaq na Grenlandii dla linii Air Iceland i utrzymuje z Air Iceland porozumienie dot. wspólnej dezygnacji rejsów (tzw. "code share") do Vágar na Wyspach Owczych.
Zmiana połączenia lotniczego pomiędzy lotniskami w Keflavíku i Reykjavíku wymaga 50-kilometrowego odpłatnego przejazdu autobusem, przy którym są zalecane łącznie 3 godziny zapasu.

</doc>
<doc id="1065830" url="https://pl.wikipedia.org/wiki?curid=1065830" title="Szpoła">
Szpoła

Szpoła (ukr. Шпола) – miasto na Ukrainie, w rejonie zwinogródzkim, przed 2020 stolica rejonu w obwodzie czerkaskim.

</doc>
<doc id="1065831" url="https://pl.wikipedia.org/wiki?curid=1065831" title="Nowoukrainka">
Nowoukrainka

Nowoukrainka (ukr. Новоукраїнка, "Nowoukrajinka") – miasto na Ukrainie w obwodzie kirowohradzkim.
Stacja kolejowa.
Historia.
W mieście urodził się w 1900 Włodzimierz Słobodnik - polski poeta, tłumacz literatury francuskiej, rosyjskiej i radzieckiej, satyryk, autor książek dla młodzieży.
W 1930 roku zaczęto wydawać gazetę.
Status miasta posiada od 1938 roku.
W 1974 liczyło 21 tys. mieszkańców.
W 1989 liczyło 20 675 mieszkańców.
W 2013 liczyło 17 741 mieszkańców.

</doc>
<doc id="1065832" url="https://pl.wikipedia.org/wiki?curid=1065832" title="Łutuhyne">
Łutuhyne

Łutuhyne (ukr. Лутугине) – miasto na Ukrainie w obwodzie ługańskim, siedziba władz rejonu łutuhyńskiego. Ośrodek przemysłu spożywczego. Od 2014 roku pod kontrolą Ługańskiej Republiki Ludowej.
Geografia.
Miasto Łutuhyne leży na Wyżynie Donieckiej, na prawym brzegu rzeki Wilhiwka. Na północny zachód od Jeziora Łutugińskiego, 22 km od stolicy obwodu. Przez miasto przechodzi droga N21 łącząca Ługańsk z Krasnym Łuczem.
Historia.
Miejscowość powstała pod koniec XIX wieku, gdy w Donbasie zaczął rozkwitać przemysł wydobywczy, dzięki któremu zaczęli tam przybywać ludzie z innych rejonów Imperium Rosyjskiego.
W 1896 powstała stacja kolejowa oraz zakład produkujący walce, a koło niego mała, bezimienna, robotnicza wieś. 18 lat później nazwano ją Szmidtowka na cześć Niemieckiego przedsiębiorcy. Końcem 1925 roku zmieniono nazwę na Łutuhyne (ros. Лутугино) ku czci Rosyjskiego geologa Leonida Łutugina. Wówczas miejscowość wchodziła w skład Rejonu Uspieńskiego.
12 listopada 1960 roku Łutuhyne uzyskało prawa miejskie.
3 stycznia 1965 roku Rada Najwyższa Ukraińskiej Socjalistycznej Republiki Radzieckiej w miejsce Rejonu Uspieńskiego utworzyła Rejon Łutuhyński.
W 1972 liczyła 14,5 tys. mieszkańców.
W 1989 liczyła 18 973 mieszkańców.
W 2013 liczyła 17 989 mieszkańców.
27 lipca 2014 roku w czasie wojny w Donbasie ukraińska armia przejęła miasto ale 1 września 2014 utraciła nad nim kontrolę na rzecz Ługańskiej Republiki Ludowej.

</doc>
<doc id="1065833" url="https://pl.wikipedia.org/wiki?curid=1065833" title="Biłohirsk">
Biłohirsk

Biłohirsk (, "Biłohirśk"; , "Biełogorsk"; ) – miasto na Ukrainie, na Krymie, liczy 18 tys. mieszkańców (2001).

</doc>
<doc id="1065834" url="https://pl.wikipedia.org/wiki?curid=1065834" title="Kruczyna czarnolica">
Kruczyna czarnolica

Kruczyna czarnolica ("Coracina novaehollandiae") – gatunek wszystkożernego ptaka z rodziny liszkojadów (Campephagidae). Zamieszkuje Australię (z Tasmanią i sąsiednimi wyspami) oraz południowo-wschodnią Nową Gwineę. Część populacji zimuje na Nowej Gwinei, Wyspach Salomona, Molukach i Małych Wyspach Sundajskich.

</doc>
<doc id="1065835" url="https://pl.wikipedia.org/wiki?curid=1065835" title="Coracina novaehollandiae">
Coracina novaehollandiae



</doc>
<doc id="1065837" url="https://pl.wikipedia.org/wiki?curid=1065837" title="Dołynśka">
Dołynśka

Dołynśka (ukr. Долинська) – miasto na Ukrainie, w obwodzie kirowohradzkim, siedziba władz rejonu dołyńskiego.

</doc>
<doc id="1065838" url="https://pl.wikipedia.org/wiki?curid=1065838" title="Białopole (Ukraina)">
Białopole (Ukraina)

Białopole (, Biłopilla) – miasto na Ukrainie, w obwodzie sumskim, siedziba rejonu białopolskiego.
Prywatne miasto szlacheckie położone było w powiecie żytomierskim województwa kijowskiego, własność wojewody kijowskiego Janusza Tyszkiewicza w latach 30. i 40. XVII wieku.

</doc>
<doc id="1065839" url="https://pl.wikipedia.org/wiki?curid=1065839" title="Karliwka">
Karliwka

Karliwka (ukr. Карлівка) – miasto na Ukrainie w obwodzie połtawskim, siedziba władz rejonu karliwskiego. Ośrodek przemysłu spożywczego.
Stacja kolejowa.
Historia.
Miasto od 1957.
W 1971 roku liczyło 17.1 tys. mieszkańców.
W 1989 roku liczyło 20 059 mieszkańców.
W 2013 roku liczyło 15 202 mieszkańców.

</doc>
<doc id="1065840" url="https://pl.wikipedia.org/wiki?curid=1065840" title="Orichiw">
Orichiw

Orichiw (ukr. Оріхів) – miasto na Ukrainie w obwodzie zaporoskim, siedziba władz rejonu orichiwskiego. Ośrodek przemysłu spożywczego.

</doc>
<doc id="1065842" url="https://pl.wikipedia.org/wiki?curid=1065842" title="Biłozerśke">
Biłozerśke

Biłozerśke () – miasto na Ukrainie w obwodzie donieckim. Prawa miejskie posiada od 1966 roku.

</doc>
<doc id="1065843" url="https://pl.wikipedia.org/wiki?curid=1065843" title="Fletówka żółtobrzucha">
Fletówka żółtobrzucha

Fletówka żółtobrzucha ("Pachycephala pectoralis") – gatunek małego ptaka z rodziny fletówek (Pachycephalidae), zamieszkujący tereny wschodniej i południowej Australii, Tasmanii i sąsiednich wysp. 
Podgatunki i zasięg występowania.
Dawniej wyróżniano ponad 70 podgatunków "P. pectoralis", lecz większość wyodrębniono do osobnych gatunków. Autorzy wydanego w 2007 roku XII tomu "Handbook of the Birds of the World" wyróżniali 59 gatunków. Międzynarodowy Komitet Ornitologiczny (IOC) wyróżnia obecnie jedynie sześć podgatunków "P. pectoralis":
Morfologia.
Samce mają zazwyczaj żółte podbrzusze, oliwkowo-zielone skrzydła i grzbiet oraz czarną głowę z żółtym lub białym (zależnie od podgatunku) podgardlem. Samice są ubarwione dużo skromniej, brązowo i beżowo. Obie płci mają czerwonobrązowe oczy. Ptaki poszczególnych podgatunków różnią się ubarwieniem i kształtem dzioba.
Ekologia i zachowanie.
Zazwyczaj przebywają w lasach. Odżywiają się jagodami, owadami, pająkami i innymi małymi stawonogami. Owady chwytają przeważnie na liściach akacji australijskiej i eukaliptusa. Samice żerują zwykle nisko na drzewach, samce – wysoko. Samce charakteryzują się bogatym śpiewem.
Status.
Międzynarodowa Unia Ochrony Przyrody (IUCN) uznaje fletówkę żółtobrzuchą za gatunek najmniejszej troski (LC, "Least Concern"), stosuje jednak starsze – dużo szersze ujęcie systematyczne, w którym do "P. pectoralis" zalicza 31 podgatunków zamieszkujących także Nową Gwineę, Indonezję, Archipelag Bismarcka czy Vanuatu. Trend liczebności populacji uznawany jest za stabilny.

</doc>
<doc id="1065844" url="https://pl.wikipedia.org/wiki?curid=1065844" title="Pachycephala pectoralis">
Pachycephala pectoralis



</doc>
<doc id="1065845" url="https://pl.wikipedia.org/wiki?curid=1065845" title="Zołote">
Zołote

Zołote (ukr. Золоте, ros. Золотое) – miasto na Ukrainie w obwodzie ługańskim.
Ośrodek przemysłu spożywczego.
Historia.
Miasto od 1938 roku. Od 12 lipca 1942 do 3 września 1943 r. miasto było okupowane przez wojska niemieckie.
W 1952 roku w mieście działało wydobycie węgla, cegielnia, , pięć szkół i dwie szkoły górnicze.
W 1989 roku liczyłо 22 892 mieszkańców.
W 2013 roku liczyło 14 572 mieszkańców.
Transport.
Stacja kolejowa Kolej Doniecka.

</doc>
<doc id="1065846" url="https://pl.wikipedia.org/wiki?curid=1065846" title="Bunhe">
Bunhe

Bunhe () – miasto na Ukrainie w obwodzie donieckim.
Historia.
Miejscowość została założona w 1908.
W 1965 roku osada typu miejskiego stała miastem.
Od 2014 roku znajduje się pod kontrolą Donieckiej Republiki Ludowej.
Do 12 maja 2016 roku nosiło nazwę Junokomunariwśk (ukr. Юнокомунарівськ).

</doc>
<doc id="1065847" url="https://pl.wikipedia.org/wiki?curid=1065847" title="Pidhorodne">
Pidhorodne

Pidhorodne (ukr. Підгородне) – miasto na Ukrainie w obwodzie dniepropietrowskim.
Stacja kolejowa.
Historia.
Miasto od 1981.

</doc>
<doc id="1065848" url="https://pl.wikipedia.org/wiki?curid=1065848" title="Rozdzielna">
Rozdzielna

Rozdzielna (ukr. Роздільна, "Rozdilna") – miasto na Ukrainie w obwodzie odeskim, siedziba władz rejonu rozdzielniańskiego, liczy 17 858 mieszkańców (2019). Ośrodek przemysłu spożywczego. Historycznie położone w Jedysanie.
Od 1922 miejscowość leżała w granicach ZSRR. W latach 1941–1944 była pod zarządem Królestwo Rumunii jako część Transnistrii.

</doc>
<doc id="1065849" url="https://pl.wikipedia.org/wiki?curid=1065849" title="Cerkiew św. Mikołaja w Sufczynie">
Cerkiew św. Mikołaja w Sufczynie

Cerkiew św. Mikołaja w Sufczynie – nieistniejąca już filialna murowana cerkiew greckokatolicka. Znajdowała się w Sufczynie, w gminie Bircza, w powiecie przemyskim.
Cerkiew zbudowano w 1879, należała do parafii greckokatolickiej w Brzusce. Przed cerkwią stała murowana dzwonnica parawanowa. Po 1948 cerkiew zamieniono na magazyn, a w 1962 zburzono. Wokół cerkwiska znajduje się bardzo zaniedbany cmentarz greckokatolicki.
Przed zburzeniem zostały z cerkwi wywiezione wszystkie elementy dekoracji oraz obrazy i chorągwie, łącznie z naczyniami liturgicznymi. Pozostałe obrazy których nie zabrano (prawdopodobnie nie miały większej wartości) pozostały w cerkwi. Zostały one zabrane do kościoła w Sufczynie - dalszy ich los nieznany.

</doc>
<doc id="1065850" url="https://pl.wikipedia.org/wiki?curid=1065850" title="Wozneseniwka">
Wozneseniwka

Wozneseniwka (ukr. Вознесенівка) – miasto na Ukrainie w obwodzie ługańskim. Do 2016 roku miasto nosiło nazwę Czerwonopartyzanśk.
W 1989 liczyła 20 050 mieszkańców.
W 2013 liczyła 15 659 mieszkańców.

</doc>
<doc id="1065851" url="https://pl.wikipedia.org/wiki?curid=1065851" title="Iłowajśk">
Iłowajśk

Iłowajśk () – miasto na Ukrainie w obwodzie donieckim, ważny węzeł komunikacyjny obwodu donieckiego.
Historia.
W kwietniu 2014 roku miasto opanowali separatyści tzw. Donieckiej Republiki Ludowej. Akcja wojsk ukraińskich doprowadziła w połowie sierpnia do odzyskania kontroli nad częścią miasta, ale pod koniec tego miesiąca ciężkie walki doprowadziły do zamknięcia ich w tzw. „kotle” oraz odcięcia od dostaw broni, amunicji i zaopatrzenia. Po przegranej wojsk ukraińskich doszło do ponownego przejęcia miasta przez separatystów.

</doc>
<doc id="1065852" url="https://pl.wikipedia.org/wiki?curid=1065852" title="Cerkiew św. Mikołaja w Brzusce">
Cerkiew św. Mikołaja w Brzusce

Cerkiew św. Mikołaja Cudotwórcy w Brzusce – nieistniejąca parafialna drewniana cerkiew greckokatolicka, znajdująca się w Brzusce, w gminie Bircza, w powiecie przemyskim.
Cerkiew została zbudowana w 1783 (niektóre źródła podają 1792) na wzgórzu powyżej drogi do Huty Brzuskiej, została odnowiona w 1930. Po wojnie stała opuszczona, zawaliła się, a w końcu została spalona w 1984. Do budynku cerkwi przylegała szkieletowa wieża zawierająca przedsionek. 
Wokół cerkwiska znajduje się cmentarz greckokatolicki z kilkunastoma kamiennymi nagrobkami. Znajduje się na nim również żelazny krzyż pochodzący z cerkwi.

</doc>
<doc id="1065853" url="https://pl.wikipedia.org/wiki?curid=1065853" title="Nowohrodiwka">
Nowohrodiwka

Nowohrodiwka () – miasto na Ukrainie w obwodzie donieckim.
Prawa miejskie posiada od 1958 roku.

</doc>
<doc id="1065854" url="https://pl.wikipedia.org/wiki?curid=1065854" title="Aleen Bailey">
Aleen Bailey

Aleen Bailey (ur. 25 listopada 1980 w Saint Mary) – jamajska lekkoatletka, sprinterka. Trzykrotna medalistka mistrzostw świata.
Pierwszym poważnym międzynarodowym sukcesem Bailey był brązowy medal podczas Mistrzostw Świata Juniorów w Lekkoatletyce (Annecy 1998). W 1999 roku na Mistrzostwach Świata w Sewilli zdobyła brązowy medal w sztafecie 4 × 100 metrów. W 2004 roku na letnich igrzyskach olimpijskich w Atenach zdobyła złoty medal w tej samej konkurencji. Na tym samym dystansie wywalczyła srebro na Mistrzostwach Świata w Helsinkach. Podczas Mistrzostw Świata w Osace wywalczyła 6. miejsce na dystansie 200 m, a na Mistrzostwach Świata w Helsinkach była szósta w biegu na 100 metrów. Podczas Igrzysk Olimpijskich (Ateny 2004) oprócz złota w sztafecie była także 5. na 100 oraz 4. na 200 metrów. Bardzo dobrze spisała się również podczas Światowego Finału IAAF rozegranego na zakończenie sezonu 2004 w Monako, kiedy to zajęła 3. miejsce w biegu na 200 metrów oraz była druga na dwukrotnie krótszym dystansie. Bailey ma również w dorobku zwycięstwa w innych międzynarodowych imprezach: Pucharze świata w lekkoatletyce (Ateny 2006) oraz Igrzyskach Panamerykańskich (Rio de Janeiro 2007). W tej pierwszej imprezie zwyciężyła jako członek sztafety 4 × 100 metrów obu Ameryk (bez USA, które wystawiają osobną reprezentację), w drugiej biegła na trzeciej zmianie jamajskiej sztafety 4 × 100 metrów. Złota, srebrna i brązowa medalistka mistrzostw Ameryki Środkowej i Karaibów w 2013.

</doc>
<doc id="1065855" url="https://pl.wikipedia.org/wiki?curid=1065855" title="Wuhłedar">
Wuhłedar

Wuhłedar () – miasto na Ukrainie w obwodzie donieckim.
Prawa miejskie posiada od 1989 roku.

</doc>
<doc id="1065857" url="https://pl.wikipedia.org/wiki?curid=1065857" title="Cockermouth">
Cockermouth

Cockermouth – miasto i civil parish w Wielkiej Brytanii, w Anglii, w hrabstwie Kumbria (dystrykt Allerdale), położone nad ujściem rzeki Cocker do Derwent. W 2011 roku civil parish liczyła 8761 mieszkańców. Zabudowa miasta pochodzi w większości z XVIII i XIX wieku. Miasto jest miejscem urodzenia Williama Wordswortha i Johna Daltona.

</doc>
<doc id="1065858" url="https://pl.wikipedia.org/wiki?curid=1065858" title="Taiiku no hi">
Taiiku no hi

 – jest japońskim świętem państwowym obchodzonym co roku w drugi poniedziałek października. Upamiętnia otwarcie Letnich Igrzysk Olimpijskich w 1964 w Tokio. Ma także za zadanie promować sport i aktywny tryb życia.
Historia.
Pierwszy Dzień Zdrowia i Sportu obchodzono 10 października 1966, dwa lata po olimpiadzie. Październik był niezwykle późnym miesiącem na organizowanie letnich igrzysk olimpijskich, jednak został wybrany celowo, aby uniknąć japońskiej pory deszczowej.
W 2000 decyzją japońskiego rządu (Happy Monday System, ハッピーマンデー制度, Happī Mandē Seido) Dzień Zdrowia i Sportu ("Taiiku no hi") przeniesiono na drugi poniedziałek października

</doc>
<doc id="1065859" url="https://pl.wikipedia.org/wiki?curid=1065859" title="Berezań (miasto)">
Berezań (miasto)

Berezań () – miasto na Ukrainie w obwodzie kijowskim. Ośrodek przemysłu spożywczego. Był miastem królewskim Rzeczypospolitej Obojga Narodów. Berezan położony był w pierwszej połowie XVII wieku w starostwie perejasławskim w województwie kijowskim. Położone jest na rzece Nedrze we wschodniej części obwodu kijowskiego na odległości 75 km od Kijowa po szosie Kijów-Charków.
W mieście jest ważny węzeł kolejowy. Koleją odległość do Kijowa wynosi 65 km.
Historia.
Zgodnie z główną wersją, nazwa Berezań pochodzi od nazwy rzeki Berezanki, która biegnie niedaleko miasta. Podobną na inna rzeka, która też jest blisko miasta Cuchoberezica. Nazwy tych rzek pochodzą od warunków naturalnych. Po brzegach rzeki Beraznki brzozowe lasy (Brzozy po ukr. Berezy). Przy Suchoberezice-suche brzegi. Teraz w przeszłości Berezanka się nazywa Nadrą.
Pierwsza pisemna wzmianka o Berezani spotkać można w „lustracji Perejasławskiego starostwa Kijowskiego wojewódstwa” od 1616 roku. Zgodnie z tą lustracją, mieszkańcy miasta żadnych obowiązków oprócz wojennego przed koroną nie maja. W lustracji od 1620 roku jest napisane, że w miasteczkach starostwa perejasławskiego Berezani, Bykowie, Jabłonowie oraz Myrgorodzie produkowana jest celitra, która przynosi obfity dochód rocznie. Akta Trybunału Lubelskiego z końca XVI-początku XVII wieków informują, że Berezań aktywnie przyjmowała uchodźców z prawobrzeżnej Ukrainy, przeważnie z miejscowości Chodorków. W pierwszej połowie XVII wieku przed powstaniem Chmielnickiego, Berezań do 1620 roku była miastem starostwa perejasławskiego i należała do Janusza Ostrowskiego. Po jego śmierci miasteczka Berezań, Byków, Jabłonów, Myrgorod byłe wydzielone ze starostwa perejasławskiego i rozkazem Zygmunta III przekazane zostały w celu produkcji celitry Janowi Czernyszewskiemu. W roku 1621 innym królewskim rozkazem produkcja celitry w województwie kijowskim i w całej Ukrainie była przekazana komornikowi Bartłomieju Obałkowskiemu. W latach 30 XVII wieku Berezań staje się centrem berezańskiej setki kozackiej pułku perejasławskiego. Na samym początku powstania Chmielnickiego, hetman zwrócił się do księcia Jeremii Wiszniewieckiego, który wtedy stał obozem blisko Berezani. Posłańcy przywieźli księciu list od Chmielnickiego w którym on tłumaczył powody insurekcji i zachęcał Wiśniowieckiego nie angażować się w walki między kozactwem i wojskami koronnymi. Wiśniowiecki tak się wściekł tym listem, że kazał posłańców torturować. W 1674 roku hetman Iwan Samojłowicz swoim uniwersałem przekazał we własność pułkownikowi perejasławskiemu Dmytraszce Rajczowi kupione już przez niego ziemie, w tym i miasteczko Berezań. W roku 1688 już inny hetman Iwan Mazepa jeszcze raz potwierdził swoim rozkazem prawo do własności Rajczewa. Zgodnie ze „ślidzstwem generalnym o majątkach” (listę majątków), która była sporządzana we wszystkich dziesięciu pułkach lewobrzeżnej Ukrainy w latach 1729–1731, w Berezani było 37 dworów i znajdowała się ona we własności rodziny pułkownika Dmytraszki Rajczu. W 1764 roku pułk perejasławski, w którym była berezańska setka, był wcielony w nowo tworzona wtedy malorosyjską gubernię. Po likwidacji pułkowego ustroju na lewobrzeżnej Ukrainie oraz reorganizacji małorosyjskiej guberni w Kijowskie, Czernihiwskie i Nowgorod-Siwerskie namiestnictwo w 1782 roku Berezań była wliczona w powiat perejasławski Kijowskiego namiestnictwa. W 1796 roku była wznowiona Małorosyjska gubernia, więc Berezań była częścią powiatu perejasławskiego do jej podziału w 1802 roku guberni Małorosujskiej na Czernigowską i Połtawską. Z 1802 roku Berezań była centrem wolosti Perejasławskiego powiatu guberni Połtawskiej. Wynikiem kolejnej reformy administracyjnej w latach 1922–1923, kiedy powiaty były zamienione na okręgi, a wolosti na rejony, Berezań została centrem rejonowym okręgu Kijowskiego. W 1932 roku po tym, jak okręgi zostały zlikwidowane, Berezań staje centrum rejonowym nowo powstałego obwodu Kijowskiego. Od 1962 do 1965 roku miasteczko Berezań wchodziło do składu Perejasław-Chmielnickiego rejonu obwodu kijowskiego. W 1994 roku Berezan była przeniesiona do kategorii miast kompetencji obwodowej obwodu Kijowskiego.
W 1843 roku w Berezani przebywał znany poeta i malarz Taras Szewczenko, w tym mieści on napisał swój utwór „Rozkopany grób”.
w 1927 roku w mieście w Berezani reżyser Arnold Kurdiuk nakręcił jeden z pierwszy pełnometrażowych filmów „Dżamalma”.
Geografia.
Klimat umiarkowano-kontynentalny, z ciepłym trwałym latem ta czasami umiarkowaną niestabilną zimą, z niedużymi opadami śnieżnymi. Gleba przeważnie czarnoziem, płodne, niewiele jest wapna, łupków oraz słańców. Miasto otaczają iglaste i mieszane lasy, zagajniki brzozowe. Miejscowość jest bogata w resursy wodne: dwie rzeki Nedra oraz Trubiż-prytoki dniepra, liczne stawy oraz jezioro Centralne. Są pokłady torfu oraz nadającej się do produkcji cegły gliny, piaski drobnoziarniste, źródła wody mineralnej, z której wcześniej produkowano było piwo.
Kultura.
W mieści działają szkoła muzyczna, kino, biblioteki, dom kultury.
W 1975 roku odbyły się uroczystości z okazji otwarcia Berezańskiego muzeum historycznego, który w 1980 roku otrzymał tytuł „ludowego”. Ekspozycje muzealne opowiadają o historii tej miejscowości i rejonu.
Największe święta obchodzone w tym miasteczku to obchody dnia urodzin Tarasa Szewczenki, Noc Kupały, 9 maja.
W mieście odbywa się coroczny muzyki ciężkiej "„Metal Time fest”".
Osobowości.
W mieście urodził się, mieszkał i pracował poeta Stepan Łysowec (7 stycznia 1904-lato 1978).
Miasto odwiedzali Hryhorij Skoworoda, Taras Szewczenko, Georgij Beregowyj oraz inne znane osobowości.
W mieście mieszka poeta, pisarz dziecięcy, tłumacz, krytyk literacki Iwan Andrusiak.
Transport.
W mieście od lat 80. istnieje jedna linia autobusową, na jakiej jeżdżą para autobusów (marszrut: osiedle Cadowe-Uica Lenina-Ulica Gagarina-Ulica Frunze-ulica Radziecka-szpital miejski).

</doc>
<doc id="1065860" url="https://pl.wikipedia.org/wiki?curid=1065860" title="Hulajpole">
Hulajpole

Hulajpole (, "Hulajpołe") – miasto na Ukrainie, w obwodzie zaporoskim, w rejonu połohowskim, siedziba hromady. W 2001 roku liczyło 16,8 tys. mieszkańców.
Historia.
Miejscowość jest położona w niewielkiej dolinie rzeki Hajczur. W czasach kozackich stały tu wieże obserwacyjne, uprzedzające o atakach tatarów z Krymu. Po likwidacji Siczy Zaporoskiej przez Katarzynę II, Rosja zlokalizowała tu umocnioną wojskową wieś (1785), celem obrony przed pozostającymi na wolności Kozakami, napadającymi na karawany kupieckie. Nazwa wzięła się prawdopodobnie od wielkich połaci niezagospodarowanych ziem wokoło. W 1795 mieszkało tu 906 osób. Pierwsi osadnicy to chłopi z guberni połtawskiej, kijowskiej i czernihowskiej, a także rodziny mołdawskie i niewielka liczba Zaporożców (potem, w XIX wieku, osiedlono tu także Niemców i polskie rodziny z okolic Kamieńca Podolskiego). We wsi nie było ulic, a osada dzieliła się na sotnie. Na wojnę z Napoleonem (1812) wioska wysłała osiemnastu żołnierzy. XIX wiek był okresem rozwoju Hulajpola, które leżało na skrzyżowaniu szlaków handlowych z Rosji na Krym i z zachodu w kierunku Zagłębia Donieckiego. W 1865 planowano tu umieścić stolicę powiatu, pomysł ten jednak upadł – stolicą zostało Zaporoże (ówczesny "Aleksandrowsk"). W 1882 niemiecki przedsiębiorca Krüger założył we wsi fabrykę maszyn rolniczych. Nieco później, podobny zakład otworzył Żyd – Borys Kerner. Z czasem powstały kolejne zakłady, w tym wielki młyn Schrödera (zachowany do dziś), a także liczne sklepy, szkoła, cerkiew, synagoga i teatr "Koloseum". Powyższe nie wpływało jednak na edukację i poprawę zdrowotności hulajpolskiej społeczności. Śmiertelność dzieci między pierwszym a piątym rokiem życia wynosiła 50%. Odmówiono też przeprowadzenia kolei przez wieś w obawie przed zastraszeniem cieląt. W 1902 wysoki był też analfabetyzm chłopów, do tego stopnia, że powstało powiedzenie "Głupi jak hulajpolska gromada". Polscy osadnicy z czasem całkowicie zasymilowali się z otoczeniem – pozostały jedynie do dziś nazwiska: Zabłocki, Zaremba, Dombrowski.
Powyższe było przyczyną narastania nastrojów rewolucyjnych w regionie (np. Związek Biednych Chłopów). Wieś była miejscem narodzin Nestora Machno i stolicą Republiki Hulajpole w latach 1918-1919.
W miejscowości odbywał się festiwal muzyki rockowej "Makhno Fest".

</doc>
<doc id="1065861" url="https://pl.wikipedia.org/wiki?curid=1065861" title="Cerkiew św. Dymitra w Kuźminie">
Cerkiew św. Dymitra w Kuźminie

Cerkiew św. Dymitra w Kuźminie – dawna filialna cerkiew greckokatolicka, postawiona z drewna w 1814, znajdująca się w Kuźminie.
Po 1947 świątynia przejęta przez kościół rzymskokatolicki i użytkowana jako kościół parafialny Matki Bożej Nieustającej Pomocy.
Obiekt wpisany na listę zabytków w 1982. Włączony do podkarpackiego Szlaku Architektury Drewnianej.
Historia.
Najstarsza wzmianka o cerkwi w Kuźminie pochodzi z 1526. Obecnie istniejąca została zbudowana w 1814. Do 1926 należała do parafii greckokatolickiej w Leszczawie Górnej, potem do parafii w Krecowie. Remontowana w 1935. Cerkiew działała jako greckokatolicka do wiosny 1938, kiedy to teren cerkwi był areną walk pomiędzy grekokatolikami, a zajmującymi cerkiew siłą rzymskimi katolikami. Po trzech dniach zamieszek nastąpiła pacyfikacja ludności ukraińskiej przez polską żandarmerię, a cerkiew pozostawała zamknięta do czerwca 1941 r. Po wkroczeniu wojsk niemieckich cerkiew została ponownie otwarta i działała do końca 1944. W czasie II wojny światowej w kopułę trafił pocisk z moździerza. Po 1947 i wysiedleniu ludności ukraińskiej świątynia została przejęta przez kościół rzymskokatolicki. Obecny kształt budowli wynika z powojennej przebudowy. W latach 2009–2010 przeprowadzono renowację świątyni: remont dachu i elewacji, podbicie fundamentów i wykonanie odwodnienia.
Architektura i wyposażenie.
Świątynia drewniana, konstrukcji zrębowej, orientowana. Jest to budynek dwudzielny z zamkniętym trójbocznie prezbiterium, z zakrystią od północy i szerszą nawą z kruchtą; nakryty jednokalenicowym dachem, z sygnaturką nad nawą. Od frontu do cerkwi przylega słupowa dwukondygnacyjna wieża wysokości cerkwi, nakryta dachem brogowym. Ściany oszalowane deskowaniem pionowym.
Wewnątrz stropy płaskie. Chór muzyczny przy ścianie zachodniej wsparty na słupach. Pierwotne wyposażenie cerkwi uległo zniszczeniu lub rozkradzeniu.
Otoczenie.
Na przyległym cmentarzu znajduje się neogotycka murowana kaplica grobowa ufundowana pod koniec XIX w. przez Michała i Katarzynę Woźniaków, w której okazjonalnie odprawiano nabożeństwa w obrządku łacińskim oraz pomnik ku czci żołnierzy poległych w walkach z UPA i utrwalenie władzy ludowej w latach 1945–47.

</doc>
<doc id="1065862" url="https://pl.wikipedia.org/wiki?curid=1065862" title="Zmijiw">
Zmijiw

Zmijiw () – miasto na Ukrainie w obwodzie charkowskim w rejonie czuhujewskim.
Stacja kolejowa.
Historia.
Miasto od 1797, ujezd zmijewski guberni charkowskiej. Od 1976 do 1990 roku miasto nosiło nazwę Gotwald.
Demografia.
W 1971 liczyło 16,6 tys. mieszkańców. 
W 1989 liczyłо 20 031 mieszkańców.
W 2013 liczyło 15 211 mieszkańców.
W 2018 liczyło 14 588 mieszkańców.

</doc>
<doc id="1065863" url="https://pl.wikipedia.org/wiki?curid=1065863" title="Wierchniednieprowsk">
Wierchniednieprowsk

Wierchniednieprowsk (ukr. Верхньодніпровськ, "Werchniodniprowśk") – miasto na Ukrainie w obwodzie dniepropetrowskim, siedziba władz rejonu wierchniednieprowskiego.
Historia.
Osada założona w 1779.
W 1989 liczyła 22 708 mieszkańców.
W 2013 liczyła 16 885 mieszkańców.

</doc>
<doc id="1065865" url="https://pl.wikipedia.org/wiki?curid=1065865" title="Krasnohoriwka">
Krasnohoriwka

 
Krasnohoriwka () – miasto na Ukrainie w obwodzie donieckim.
Prawa miejskie posiada od 1938 roku.

</doc>
<doc id="1065866" url="https://pl.wikipedia.org/wiki?curid=1065866" title="Ruch Harcerski Rzeczypospolitej">
Ruch Harcerski Rzeczypospolitej

Ruch Harcerski Rzeczypospolitej (zwany na początku działalności Ruchem Harcerskim lub niejawnym Ruchem Harcerskim) – powstał wiosną 1983 roku, w trakcie organizacji sztabów terenowych „Białej Służby”, na bazie środowisk KIHAM.
Program wychowawczy Ruchu został określony w „Drogowskazach”, składających się z dwóch części:
We wrześniu 1984 podczas pielgrzymki do Rzymu krakowskiego Duszpasterstwa, w czasie której w Castel Gandolfo odbyło się harcerskie ognisko z udziałem papieża Jana Pawła II, Przewodniczący Ruchu nawiązał w Rzymie kontakt z ZHPpgK. Ruch zorganizował m.in. „Białą Służbę” w roku 1987 i harcerską służbę w czasie pogrzebu Jana Piwnika „Ponurego” 1988.
Od połowy 1987 kierownictwo Ruchu zaczęło poważnie rozważać możliwość przejęcie ZHP przez Ruch i „"odrodzenie go w warunkach wolności i niepodległości polskiego harcerstwa"”. Wiosną 1988 kierownictwo Ruchu postawiło sprawę odrodzenia jawnie, jako aktualne zagadnienie społeczne, dając temu wyraz w „Liście otwartym do społeczeństwa polskiego” z 22 maja 1988, a następnie w uchwałach Rady Ruchu z października tegoż roku.
Jesienią 1988 roku Ruch ujawnił się pod nazwą Ruch Harcerski Rzeczypospolitej. W grudniu 1988 władze RHR zgłosiły akces do Komitetu Obywatelskiego, który tworzył się przy Lechu Wałęsie. Podczas obrad „okrągłego stołu” sprawę harcerstwa po stronie „Solidarności” reprezentował przewodniczący Ruchu. Wtedy to padło stwierdzenie ze strony przedstawicieli PZPR: „Harcerstwa to my nie oddamy”.
10 grudnia 1988, podczas konferencji Ruchu w Wesołej, ujawnił się silny wewnętrzny konflikt na tle różnic co do dalszych działań Ruchu. Różnice, w uproszczeniu, sprowadzały się do dwóch rozbieżnych koncepcji: utworzenia nowej organizacji albo „przejęcia/odzyskania” ZHP.
Efektem tych różnic było to, iż na początku 1989 z RHR wyłoniły się:
Jednocześnie część instruktorów harcerskich RHR przyłączyła się do reformowania Związku Harcerstwa Polskiego, między innymi dzięki „bandzie czworga” (harcerzy Szarych Szeregów, którzy włączyli się w reformy ZHP – Stefan Mirowski, Anna Zawadzka, Jan Rossman i Halina Wiśniewska), co przyniosło między innymi przywrócenie tradycyjnego Prawa i Przyrzeczenia Harcerskiego na IX/XXVI Zjeździe ZHP.
Formalne zakończenie działalności Ruchu nastąpiło 17 czerwca 1989 w Warszawie, na spotkaniu instruktorów RHR, którzy "„...postanowili rozwiązać działającą od 1983 roku na terenie całego kraju organizację o nazwie „Ruch Harcerski Rzeczypospolitej” uznając, że spełniła ona swe zadania.”"

</doc>
<doc id="1065870" url="https://pl.wikipedia.org/wiki?curid=1065870" title="Klauzula najwyższego uprzywilejowania">
Klauzula najwyższego uprzywilejowania



</doc>
<doc id="1065871" url="https://pl.wikipedia.org/wiki?curid=1065871" title="Pyriatyn">
Pyriatyn

Pyriatyn (ukr. Пирятин) – miasto na Ukrainie w obwodzie połtawskim, siedziba władz rejonu pyriatyńskiego. Ośrodek przemysłu spożywczego.
Historia.
Pyriatyn otrzymał w 1592 r. z rąk króla Polski Zygmunta III Wazy magdeburskie prawa miejskie oraz herb. Leżał w granicach województwa kijowskiego prowincji małopolskiej. Utracony przez Polskę na rzecz Rosji w 1667, co w 1686 potwierdził pokój Grzymułtowskiego.
W latach 1922-1991 stanowił część ZSRR.

</doc>
<doc id="1065872" url="https://pl.wikipedia.org/wiki?curid=1065872" title="Biopsja aspiracyjna cienkoigłowa">
Biopsja aspiracyjna cienkoigłowa



</doc>
<doc id="1065875" url="https://pl.wikipedia.org/wiki?curid=1065875" title="Mykołajiwka (obwód doniecki)">
Mykołajiwka (obwód doniecki)

Mykołajiwka () – miasto na Ukrainie w obwodzie donieckim.

</doc>
<doc id="1065876" url="https://pl.wikipedia.org/wiki?curid=1065876" title="Cerkiew Opieki Najświętszej Maryi Panny w Roztoce">
Cerkiew Opieki Najświętszej Maryi Panny w Roztoce

Cerkiew pw. Opieki NMP w Roztoce – drewniana cerkiew greckokatolicka, znajdująca się w Roztoce, w gminie Bircza, w powiecie przemyskim.
Cerkiew została zbudowana w 1936 r. na miejscu wcześniejszej cerkwi z 1822 r. Jest to cerkiew zbudowana na planie krzyża greckiego, z centralną kopułą na ośmiobocznym bębnie.
Cerkiew należy do grupy zabytków, licznie reprezentowanych na obszarze południowo-wschodniej Polski, których forma ukształtowała się w wyniku poszukiwań stylistycznych, mających doprowadzić do wypracowania form tzw. uniwersalnego „ukraińskiego stylu narodowego”.
Wokół cerkwi znajdują się stary cmentarz z resztkami nagrobków. Po wojnie cerkiew zmieniono w kościół rzymskokatolicki pw. św. Piotra i Pawła.

</doc>
<doc id="1065877" url="https://pl.wikipedia.org/wiki?curid=1065877" title="Czasiw Jar">
Czasiw Jar

Czasiw Jar () – miasto na Ukrainie w obwodzie donieckim.
Bogate złoże wysokiej jakości iłów ogniotrwałych. Największa fabryka wyrobów ogniotrwałych na Ukrainie. Stacja kolejowa.
Historia.
Osada powstała pod koniec XIX wieku
w związku z rozwojem złoża gliny ogniotrwałej.
Osada ucierpiała w wyniku Hołodomoru z lat 1932–1933: liczba ustalonych ofiar wyniosła 387 osób.
W 1938 r. osada typu miejskiego stała się miastem.
Podczas II wojny światowej od 21 października 1941 r. do 5 września 1943 r. miasto było okupowane przez wojska niemieckie.
W 1957 r. działało tu największe przedsiębiorstwo w ZSRR do produkcji gliny ogniotrwałej, , sześć szkół, jedna szkoła fabryczna, dwa pałace kultury, 14 bibliotek, cztery kluby i dwa stadiony.
Później zbudowano tu fabryka konstrukcji żelbetowych „Gidrożelbeton” i otwarto lokalne muzeum historii. 
Inwazja Rosji na Ukrainę.
W czasie inwazji Rosji na Ukrainę, 9 lipca 2022 r. stacja kolejowa została zniszczona przez rosyjski ostrzał miasta. Częściowo zniszczone zostały dwa pięciopiętrowe budynki. W jednym z domów dotkniętych przez ostrzał znajduje się internat, w którym przebywali cywile. Całkowicie zniszczone zostały dwa wejścia. Spod gruzów wydobyto 48 ciał, w tym jedno dziecko. Udało się uratować 9 ofiar

</doc>
<doc id="1065878" url="https://pl.wikipedia.org/wiki?curid=1065878" title="Rebus sic stantibus">
Rebus sic stantibus



</doc>
<doc id="1065879" url="https://pl.wikipedia.org/wiki?curid=1065879" title="Wilnianśk">
Wilnianśk

Wilnianśk (ukr. Вільнянськ) – miasto na Ukrainie, w obwodzie zaporoskim, siedziba władz rejonu wilnianskiego.

</doc>
<doc id="1065881" url="https://pl.wikipedia.org/wiki?curid=1065881" title="Wielowieś (przystanek kolejowy)">
Wielowieś (przystanek kolejowy)

Wielowieś – przystanek kolejowy w Wielowsi, w dzielnicy Tarnobrzega, w województwie podkarpackim, w Polsce.
W roku 2017 przystanek obsługiwał 0–9 pasażerów na dobę.

</doc>
<doc id="1065882" url="https://pl.wikipedia.org/wiki?curid=1065882" title="Apostołowo">
Apostołowo

Apostołowo (ukr. Апостолове) – miasto na Ukrainie w obwodzie dniepropietrowskim, siedziba władz rejonu apostołowskiego.
Historia.
Status osiedla typu miejskiego posiada od 1936.
Prawa miejskie uzyskało w 1956.

</doc>
<doc id="1065885" url="https://pl.wikipedia.org/wiki?curid=1065885" title="Talne">
Talne

Talne (ukr. Тальне) – miasto na Ukrainie, w obwodzie czerkaskim, w rejonie zwinogródzkim, przed 2020 siedziba władz rejonu talniwskiego.
Historia.
Miejscowość wzmiankowana była po raz pierwszy w XVII wieku. Początkowo własność Kalinowskich, później przechodziła kilkukrotnie z rąk do rąk, a od 1725 roku należała do Potockich.
W 1793 roku, w wyniku II rozbioru Polski, Talne przyłączono do Imperium Rosyjskiego, gdzie było siedzibą w powiecie humańskim, w guberni kijowskiej.
Osiedle typu miejskiego od 1926, miasto od 1938.
W 1989 liczyło 17 169 mieszkańców.
W 2013 liczyło 14 216 mieszkańców.

</doc>
<doc id="1065886" url="https://pl.wikipedia.org/wiki?curid=1065886" title="Arcyz">
Arcyz

Arcyz (ukr. "Арциз") – miasto na Ukrainie w obwodzie odeskim, rejonu bołgradzkiego, liczy 16 tys. mieszkańców (2006). Ośrodek przemysłu spożywczego.

</doc>
<doc id="1065887" url="https://pl.wikipedia.org/wiki?curid=1065887" title="Wysoki Komisarz ONZ ds. Praw Człowieka">
Wysoki Komisarz ONZ ds. Praw Człowieka



</doc>
<doc id="1065888" url="https://pl.wikipedia.org/wiki?curid=1065888" title="Nowy Boh">
Nowy Boh

Nowy Boh (ukr. "Новий Буг") – miasto na Ukrainie w obwodzie mikołajowskim, siedziba władz rejonu nowobożańskiego. Ośrodek przemysłu spożywczego.
Stacja kolejowa Kolej Odeska.
Historia.
Miasto od 1961.
W 1974 liczyło 17 tys. mieszkańców.
W 1989 liczyło 17 553 mieszkańców.
W 2013 liczyło 15 531 mieszkańców.

</doc>
<doc id="1065890" url="https://pl.wikipedia.org/wiki?curid=1065890" title="Port lotniczy Ontario">
Port lotniczy Ontario

Port lotniczy Ontario (właśc. "LA/Ontario International Airport") – międzynarodowy port lotniczy położony 3 km na wschód od Ontario, w hrabstwie San Bernardino, w Kalifornii. W 2006 obsłużył 7 mln pasażerów.

</doc>
<doc id="1065891" url="https://pl.wikipedia.org/wiki?curid=1065891" title="Cerkiew św. Onufrego w Posadzie Rybotyckiej">
Cerkiew św. Onufrego w Posadzie Rybotyckiej

Cerkiew św. Onufrego w Posadzie Rybotyckiej – murowana cerkiew obronna, znajdująca się w Posadzie Rybotyckiej, w gminie Fredropol, w powiecie przemyskim, najstarsza zachowana cerkiew na ziemiach polskich.
Historia.
Cerkiew znajduje się na zachodnim skraju wsi, na pagórku. Do 1692 była to cerkiew prawosławna, później greckokatolicka. Cerkiew składa się z trzech połączonych wież, z czterospadowymi dachami. W grubych, kamiennych murach umieszczono otwory strzelnicze. Najstarszą częścią z przełomu XIV i XV wieku jest prezbiterium z gotyckimi szczytami. Kwadratowa nawa, sklepiona kolebkowo z obronną wieżą pochodzi z XV w. 
Najmłodszą częścią, pochodząca z początku XVI wieku jest część zachodnia, również zbudowana w formie obronnej wieży, mieszcząca kruchtę i babiniec a na piętrze kaplicę dla mnichów. Na ścianach tej części zachowały się wyryte w tynku ostrym narzędziem napisy w języku łacińskim i ruskim z datami 1506 i 1514. Nie są one elementem planowego wystroju, dzisiaj można by je zaklasyfikować jako akty wandalizmu. Średniowieczna, murowana ściana ikonostasu ma dwoje wrót (późniejsze miały troje). 
Cerkiew należała do klasztoru bazylianów do XVIII wieku, później była cerkwią parafialną. Do parafii należała również filialna cerkiew św. Jana Ewangelisty w Borysławce.
Według tradycji w podziemiach cerkwi pochowano ostatniego prawosławnego władykę przemyskiego, Michała Kopystyńskiego, który zmarł w 1642 w Kopyśnie. Po wysiedleniu mieszkańców w 1945 cerkiew została zdewastowana i pozbawiona wyposażenia. 
Była remontowana w latach 60. i 80. XX w. Podczas remontu w 1966 odkryto pod wieloma warstwami farby szesnastowieczną polichromię w typie bizantyjskim. Cerkiew stanowiła Filię Muzeum Narodowego Ziemi Przemyskiej, otwartą w sezonie letnim. 14 października 2010 została przekazana gminie Fredropol.

</doc>
<doc id="1065893" url="https://pl.wikipedia.org/wiki?curid=1065893" title="Żaszków">
Żaszków

Żaszków (ukr. Жашків, "Żaszkiw") – miasto na Ukrainie, w obwodzie czerkaskim, w rejonie humańskim, liczy ok. 14 tys. mieszkańców. Ośrodek przemysłu spożywczego.
Historia.
Miejscowość wzmiankowana była po raz pierwszy w XVII wieku. Początkowo własność książąt Ostrogskich, a następnie m.in. Sanguszków, Leduchowskich i Zakrzewskich.
W 1793 roku, w wyniku II rozbioru Polski, Żaszków przyłączono do Imperium Rosyjskiego, gdzie był siedzibą w powiecie taraszczańskim, w guberni kijowskiej.
W 1931 roku zaczęto wydawać gazetę.
Prawa miejskie od 1956 roku.
W 1970 liczyło 13,8 tys. mieszkańców.
W 1989 liczyło 16 484 mieszkańców.
W 2013 liczyło 14 234 mieszkańców.

</doc>
<doc id="1065894" url="https://pl.wikipedia.org/wiki?curid=1065894" title="Petrowo-Krasnosilla">
Petrowo-Krasnosilla

Petrowo-Krasnosilla (ukr. Петрово-Красносілля) – miasto na Ukrainie w obwodzie ługańskim. Od 1920 do 12 maja 2016 roku nosiło nazwę Petrowśke (ukr. Петровське).
Historia.
Wieś została założona w 1896 roku.
Miasto od 1963 roku.
W 1989 liczyło 16 664 mieszkańców.
W 2013 liczyło 13 260 mieszkańców.

</doc>
<doc id="1065896" url="https://pl.wikipedia.org/wiki?curid=1065896" title="Snihuriwka">
Snihuriwka

Snihuriwka (ukr. "Снігурівка") – miasto na Ukrainie w obwodzie mikołajowskim. Do 17 lipca 2020 centrum administracyjne zlikwidowanego rejonu snihuriwskiego. Węzeł kolejowy. Ośrodek przemysłu spożywczego.
Historia.
Jesienią 1812 osadnicy z obwodu mohylewskiego przybyli do guberni chersońskiej. Na prawym brzegu rzeki Ingulec (dopływu Dniepru) założyli wioskę. Ponieważ większość osadników pochodziła ze wsi Snihuriwka, postanowili nazwać nową wieś tak samo.
W marcu 1923 utworzono rejon snihuriwski.
Podczas Hołodomoru miasto, podobnie jak cała Ukraina, cierpiało klęskę głodu.
W czasie II wojny światowej osada znalazła się pod okupacją niemiecką. W marcu 1944 Snihuriwka ponownie znalazła się pod kontrolą wojsk sowieckich. Z 1520 mieszkańców Snihuriwki, którzy poszli na front, tylko 680 wróciło do swoich rodzinnych stron.
W 1952 roku zbudowano tu system nawadniający. Kanały były tak głębokie i szerokie, że przepływały przez nie statki o małym tonażu.
Prawa miejskie Snihiriwka posiada od 1961. W 1989 miasto liczyło 17 506 mieszkańców. W 2013 było ich już tylko 13 131.
17 lipca 2020 w wyniku reformy administracyjno-terytorialnej oraz likwidacji rejonu snihurowskiego miasto weszło w skład rejonu basztańskiego obwodu mikołajowskiego.
Inwazja Rosji na Ukrainę w 2022.
1 marca 2022 mieszkańcy zablokowali rosyjski sprzęt w Basztance i Snihuriwce oraz pojmali rosyjskich żołnierzy. 3 marca rozpoczęły się walki wokół miasta. 19 marca Snihuriwka została zdobyta przez wojska rosyjskie. Miasto zostało wyzwolone przez Siły Zbrojne Ukrainy 9 listopada 2022.

</doc>
<doc id="1065899" url="https://pl.wikipedia.org/wiki?curid=1065899" title="Tetyjów">
Tetyjów

Tetyjów (, "Tetijiw") – miasto na Ukrainie w obwodzie kijowskim w rejonie białocerkiewskim.
Prywatne miasto szlacheckie położone było w 1789 roku w województwie bracławskim.
Historia.
Od XIV wieku Tetyjów znajdował się w granicach Wielkiego Księstwa Litewskiego. Po unii lubelskiej w 1569 roku został przyłączony do Korony. Jako posiadłość księcia Janusza Ostrogskiego otrzymał prawa miejskie na początku XVII wieku z rąk Zygmunta III Wazy. Od 1620 roku należał do książąt Zasławskich, po czym jeszcze kilkukrotnie zmieniał właścicieli.
Polski szlachcic Dominik Zawrocki był zarządcą dóbr tetyjowskich. Swoje wspomnienia z czasów koliszczyzny zatytułował „Opisanie awantury, rzezaniny przez Haydamaków y domowników [czyli lud zamieszkały polską Ukrainę], [rzezanin] Polaków i Żydów wyniszczaiących w woiewództwach kiiowskim y bracławskim w roku 1768”.
W 1793 roku, w wyniku II rozbioru Polski, Tetyjów przyłączono do Imperium Rosyjskiego, gdzie był siedzibą w powiecie taraszczańskim, w guberni kijowskiej.
W marcu 1920 roku białogwardziści dokonali krwawej masakry żydowskich mieszkańców miasta. Zabito 4–5 tysięcy z 7 tysięcy tetyjowskich Żydów, rujnując zamieszkiwaną przez nich część miasta.
W 1958 r. zbudowano . 
Prawa miejskie posiada od 1968.
Demografia.
W 1959 liczyło 7523 mieszkańców.
W 1989 liczyło 14 605 mieszkańców.
W 2013 liczyło 13 329 mieszkańców.
W 2018 liczyło 13 190 mieszkańców.

</doc>
<doc id="1065901" url="https://pl.wikipedia.org/wiki?curid=1065901" title="Pałac laterański">
Pałac laterański



</doc>
<doc id="1065903" url="https://pl.wikipedia.org/wiki?curid=1065903" title="Cerkiew Zaśnięcia Najświętszej Maryi Panny w Łomnej">
Cerkiew Zaśnięcia Najświętszej Maryi Panny w Łomnej

Cerkiew Zaśnięcia NMP w Łomnej – nieistniejąca drewniana parafialna cerkiew greckokatolicka, znajdowała się w Łomnej, w gminie Bircza, w powiecie przemyskim.
Została zbudowana w latach 1851-1852, została zniszczona w 1946.

</doc>
<doc id="1065906" url="https://pl.wikipedia.org/wiki?curid=1065906" title="Kościół Matki Bożej Nieustającej Pomocy w Kuźminie">
Kościół Matki Bożej Nieustającej Pomocy w Kuźminie



</doc>
<doc id="1065908" url="https://pl.wikipedia.org/wiki?curid=1065908" title="Cerkiew Zwiastowania Najświętszej Maryi Pannie w Krajnej">
Cerkiew Zwiastowania Najświętszej Maryi Pannie w Krajnej

Cerkiew Zwiastowania NMP w Krajnej – nieistniejąca drewniana filialna cerkiew greckokatolicka, znajdowała się w Krajnej, w gminie Bircza, w powiecie przemyskim.
Cerkiew zbudowana została w 1882, należała do parafii greckokatolickiej w Łomnej. Została zburzona po II wojnie światowej.

</doc>
<doc id="1065910" url="https://pl.wikipedia.org/wiki?curid=1065910" title="Komunalizacja mienia">
Komunalizacja mienia



</doc>
<doc id="1065913" url="https://pl.wikipedia.org/wiki?curid=1065913" title="Komisja koncyliacyjna">
Komisja koncyliacyjna



</doc>
<doc id="1065916" url="https://pl.wikipedia.org/wiki?curid=1065916" title="Muzeum Łodzi Wikingów">
Muzeum Łodzi Wikingów



</doc>
<doc id="1065920" url="https://pl.wikipedia.org/wiki?curid=1065920" title="Loża (obraz Auguste’a Renoira)">
Loża (obraz Auguste’a Renoira)

Loża () – obraz olejny, o wymiarach 80 × 63,5 cm, autorstwa francuskiego malarza impresjonisty Auguste’a Renoira, namalowany w roku 1874.
Jedno z najsłynniejszych dzieł Renoira wystawione zostało na pierwszej wystawie impresjonistów w 1874 r. Do obrazu pozowali zawodowa modelka, Nini o przydomku Guele-de-Raie („rybi pyszczek”) oraz brat malarza, Edmond. Obraz uzyskał przychylne recenzje, jednak Renoir znalazł nabywcę dopiero w 1875. Artysta poszukiwał wtedy pieniędzy na zapłacenie czynszu, dlatego sprzedał "Lożę" marszandowi za niewielką kwotę 475 franków.
Przedstawiona na pierwszym planie kobieta nosi na szyi błyszczące perły, oddane małymi punktami białej farby. Mankiety zlewają się ze sobą, podobnie jak twarz mężczyzny namalowana mniej wyraźnie. Technika ta jest charakterystyczna dla twórczości Renoira.

</doc>
<doc id="1065921" url="https://pl.wikipedia.org/wiki?curid=1065921" title="Kevin Kerslake">
Kevin Kerslake

Kevin Kerslake – amerykański reżyser teledysków. Twórca wideoklipów grup takich jak Stone Temple Pilots, Filter, 311, Faith No More, Green Day, Depeche Mode, The Smashing Pumpkins, Papa Roach, Nirvana, Rise Against i wielu innych zespołów.

</doc>
<doc id="1065922" url="https://pl.wikipedia.org/wiki?curid=1065922" title="Opad wielkoskalowy">
Opad wielkoskalowy

Opad wielkoskalowy - rodzaj opadu atmosferycznego występującego na frontach atmosferycznych. Określenie jest używane przez ICM Uniwersytetu Warszawskiego na witrynie pogodowej Polski.
Szerokość strefy opadowej sięga do 300 km, jej długość może dochodzić do 1000 km, niekiedy więcej. Opad wielkoskalowy wypada z chmur nimbostratus albo altostratus w rezultacie wślizgu ciepłego powietrza wzdłuż powierzchni frontowej. Składowa pionowa ruchu powietrza jest rzędu cm/s, natężenie opadu nie zmienia się w czasie, czas trwania opadu jest rzędu godzin – obszar pokryty takim deszczem nie zawiera podobszarów bez deszczu.

</doc>
<doc id="1065923" url="https://pl.wikipedia.org/wiki?curid=1065923" title="Örnarna Speedway">
Örnarna Speedway

Örnarna Mariestad () właśc. "Mariestads Motorklubb Örnarna Speedway" - żużlowy klub z Mariestad.
Sukcesy.
Zespół zdobywał 4 razy tytuł Drużynowego Mistrza Szwecji w latach 1992, 1993, 1994, 1996.

</doc>
<doc id="1065925" url="https://pl.wikipedia.org/wiki?curid=1065925" title="Air Dolomiti">
Air Dolomiti

Air Dolomiti – założone w Trieście, włoskie regionalne linie lotnicze z siedzibą w Weronie. Są częścią niemieckich linii lotniczych Lufthansa Regional. Realizują 14 połączeń do Austrii i Włoch w kooperacji z Lufthansą z Portu lotniczego we Frankfurcie oraz Portu lotniczego w Monachium.
Oceniając linie agencja ratingowa Skytrax przyznała cztery gwiazdki.
W dniu 24 sierpnia 2008 samolot tych linii zapalił się w Międzynarodowym Porcie Lotniczym im. Franza Josefa Straussa w Monachium. Nie było ofiar, przyczyny pożaru nie ustalono.
Połączenia lotnicze.
Połączenia lotnicze (stan na wrzesień 2022 r.): 
Flota.
Air Dolomiti dysponują flotą 17 samolów typu Embraer ERJ-195 i 2 samolotów Embraer ERJ-190, średni wiek maszyn wynosi 12,8 roku (stan na luty 2023 r.).

</doc>
<doc id="1065926" url="https://pl.wikipedia.org/wiki?curid=1065926" title="Mistrzostwa Polski Seniorów w Lekkoatletyce 1979">
Mistrzostwa Polski Seniorów w Lekkoatletyce 1979

55. Mistrzostwa Polski Seniorów w Lekkoatletyce – zawody, które rozgrywane były w Poznaniu na stadionie Olimpii Poznań między 10 a 12 sierpnia 1979.
Biegi przełajowe.
51. mistrzostwa Polski w biegach przełajowych rozegrano 18 marca w Kielcach. Kobiety rywalizowały na dystansie 2,5 kilometra i 5 kilometrów, a mężczyźni na 7 km i na 14 km.
Półmaraton.
Półmaraton mężczyzn odbył się 8 marca w Krakowie. Rywalizowano na dystansie 25 kilometrów.
Chód na 50 km.
Zawody mistrzowskie w chodzie na 50 kilometrów mężczyzn rozegrano 22 kwietnia w Gdyni.
Maraton.
Maratończycy (tylko mężczyźni) rywalizowali 27 maja w Dębnie.
Wieloboje.
Mistrzostwa w dziesięcioboju mężczyzn i pięcioboju kobiet zostały rozegrane 7 i 8 sierpnia w Poznaniu. Były to ostatnie mistrzostwa Polski w pięcioboju kobiet na otwartym stadionie. 15 i 16 września w Zabrzu odbyły się pierwsze mistrzostwa Polski w siedmioboju.

</doc>
<doc id="1065928" url="https://pl.wikipedia.org/wiki?curid=1065928" title="Maklota">
Maklota



</doc>
<doc id="1065933" url="https://pl.wikipedia.org/wiki?curid=1065933" title="Komis">
Komis

Komis – instytucja zajmująca się sprzedażą lub skupem dóbr na zasadach określonych w umowie komisowej. Komis we własnym imieniu, sprzedaje na rzecz zleceniodawcy przedmiot ujęty w umowie, pobierając za to określoną w umowie prowizję.
Rodzaje komisów:
Podstawowe nazewnictwo stron w umowie komisu:

</doc>
<doc id="1065935" url="https://pl.wikipedia.org/wiki?curid=1065935" title="14 Wielkopolska Brygada Pancerna">
14 Wielkopolska Brygada Pancerna

3/14 Wielkopolska Brygada Pancerna (3/14 BPanc) – wielka jednostka pancerna Polskich Sił Zbrojnych.
Wzrastające w czasie walk na Półwyspie Apenińskim stany osobowe 2 Korpusu Polskiego pozwoliły na znaczna rozbudowę oddziałów polskich i tworzenie nowych. Planując w korpusie zwiększenie liczby jednostek pancernych, podjęto decyzję o utworzeniu jesienią 1944 nowej samodzielnej 3 Wielkopolskiej Brygady Pancernej z przeznaczeniem dla 3 Korpusu Polskiego. Oficjalnie została powołana rozkazem gen. dyw. Władysława Andersa z 12 grudnia 1944.
Na podstawie rozkazu Naczelnego Wodza wydanego 8 marca 1945 jednostka przemianowana została na 14 Wielkopolską Brygadę Pancerną. Zmiana nazwy ogłoszona została w rozkazie dziennym dowódcy brygady w dniu 25 kwietnia tego roku.
Formowanie.
Prace organizacyjne zaczęto już we wrześniu 1944. Na dowódcę został wyznaczony dotychczasowy zastępca dowódcy 2 Brygady Pancernej płk Władysław Bobiński.
Pułk Ułanów Karpackich oddał połowę swego stanu na zorganizowanie nowo powstającego 10 Pułku Huzarów oraz kwatery głównej brygady.
Kolejny pułk pancerny, 3 Pułk Ułanów Śląskich, powstawał na bazie formowanego od 29 lipca 1944 roku "pułku ułanów, jako baonu szturmowego przy 2 Brygadzie Pancernej" noszącego od 21 sierpnia 1944 r. miano 3 Pułku Ułanów Śląskich. 
W pełni zorganizowanym, wyszkolonym i uczestniczącym w walkach był 15 Pułk Ułanów. Był to jednak pułk rozpoznawczy dywizji piechoty na samochodach pancernych. Sprzęt ten i połowę swego stanu miał wkrótce zdać dla nowo tworzonego, odradzanego 25 Pułku Ułanów Wielkopolskich. Otrzymane w zamian uzupełnienia i własną kadrę musiał przeszkolić do zadań przewidzianych dla pułku pancernego.
Szkolenie w Egipcie.
Kiedy w styczniu 1945 roku do pułków nadal napływały uzupełnienia, dowódca brygady, płk Bobiński wraz z kwatermistrzem, mjr. dypl. Aleksandrem Mieczkowskim przydzielonym z kwatermistrzostwa Korpusu, znajdowali się już w Egipcie.
7 stycznia oddziały Brygady zaokrętowano w Tarencie, kierując transport do Egiptu. Port Said osiągnięto 10 stycznia, po czym oddziały koleją przewieziono do obozu Qassasin, 80 km od Kairu.
Aż do końca pobytu w Egipcie brygada prowadziła intensywne, wszechstronne szkolenie bojowe.
Przeszkolenie pancerne odbywało się w polskim ośrodku "(Polish Wing)" przy brytyjskim centrum wyszkolenia pancernego RAC School Abassia na przedmieściu Kairu. Powołano Komendę Kursów Polskiej Brygady Pancernej. Rozpoczęła ona działanie już 25 stycznia, organizując kursy kierowania czołgiem, strzeleckie i radiowe. Jednocześnie odbywała się nauka w oddziałach, dalej uzupełniających swoje stany osobowe.
Na kursy taktyczne dla dowódców i zastępców dowódców pułków oraz dowódców i zastępców dowódców szwadronów kierowano oficerów do Benevento we Włoszech.
Upały i częste burze piaskowe utrudniały jednak naukę. Podjęto więc starania o przesunięcie brygady nad morze. W kilka dni po zakończeniu wojny w Europie "(13—15 maja 1945)" brygada przeszła do obozu I Kingi Mariut obok El–Amirija, na skraju Pustyni Zachodniej, niedaleko Aleksandrii, dalej kontynuując szkolenie.
Posiadając czołgi tylko na jeden szwadron w każdym pułku, początkowo prowadzono ćwiczenia plutonami.
W kolejnych miesiącach przyjęto zasadę, że co osiem dni pułki kolejno przejmowały sprzęt na swój stan, doskonaląc opanowanie zadań na wszystkich szczeblach dowodzenia.
W dniach 18—20 września inspekcjonował brygadę dowódca 2 Korpusu, gen. Anders.
W składzie wojsk okupacyjnych.
Jesienią 1945 zapadła decyzja przewiezienia brygady do Włoch i dołączenia jej do oddziałów 2 Korpusu będącego ówcześnie częścią alianckich wojsk okupacyjnych. 8 października 1945 roku rozpoczęto zdawanie sprzętu, a 14 Brygadę zaokrętowano, pozostawiając w Egipcie tylko oddział likwidacyjny i szwadron szkolny w Abassia. 17 października brygada przybyła z Egiptu do włoskiego portu Tarent i przeszła pod operacyjne dowództwo 2 Korpusu Polskiego. Ponieważ oddziały brygady nie posiadały ciężkiego sprzętu, rozmieszczono je tymczasowo na południu Włoch, w okolicach miejscowości Mottola, w rejonie Bazy 2 Korpusu Polskiego. Po krótkim pobycie w okolicach portu, jednostki przeszły w rejon Chieti "(kwatera główna brygady i 3 pułk ułanów"")", Pescara, Lanciano "(10 pułku huzarów)" i Giulianova "(15 pułk ułanów)". Otrzymany ponownie sprzęt w ilości po 6 Shermanów na szwadron wykorzystywano do doskonalenia wyszkolenia. W ciągu listopada 1945 oddziały brygady pełniły służbę wartowniczą w obozach rozmieszczonych wzdłuż drogi Taranto-Bari, cały czas uzupełniając park materiałowy i oczekując na przemieszczenie. Mając w perspektywie demobilizację, przystąpiono do uzupełniania wykształcenia ogólnego i zawodowego żołnierzy w szkołach prowadzonych w Korpusie. W grudniu 1945 brygada ostatecznie została przesunięta do nowych miejsc postoju w rejonie Chieti-Lanciano.
Wielka Brytania – epilog.
Po decyzji o przeniesieniu 2 Korpusu do Wielkiej Brytanii w celu demobilizacji, oddziały brygady jako jedne z pierwszych opuściły Włochy. Zaokrętowały się 22 czerwca 1946 w Neapolu i odpłynęły do Glasgow.
Przewiezione ze Szkocji na południe Anglii, otrzymały obozy koło Petworth "(10 pułk Huzarów Wileńskich)" i Horsham "(3 i 15 pułk ułanów)". Żołnierze powoli odchodzili z brygady do Polskiego Korpusu Przysposobienia i Rozmieszczenia. Miał on zapewnić zdobycie zawodu cywilnego.
Ostatnie święta pułkowe w mundurach, ale już przy znacznie uszczuplonych stanach, obchodzono jeszcze w 1947.
W lipcu, w kolejnym obozie w Slinford, z resztek jednostek brygady utworzono tzw. Basie Unit 340 pod dowództwem ppłk. Bielińskiego. Ostatni demobilizowani żołnierze opuścili szeregi we wrześniu 1948 roku wraz z rozwiązaniem PKPR. 14 Wielkopolska Brygada Pancerna przestała istnieć.
Struktura i obsada personalna.
20 września 1945 brygada osiągnęła stan 280 oficerów i 3720 szeregowych.
Sprzętu pancernego do końca wojny brygada jednak nie otrzymała w wystarczającej ilości. Posiadając według stanu na dzień 1 czerwca 1945 jedynie 67, a więc na jeden pułk Shermanów, 6 Stuartów i 11 Scout–carów.

</doc>
<doc id="1065937" url="https://pl.wikipedia.org/wiki?curid=1065937" title="Dekanat Bircza">
Dekanat Bircza

Dekanat Bircza (łac. "I. Decanatus Birczanensis, Dioeceseos ritus latini Premisliensis") – dekanat archidiecezji przemyskiej, w archiprezbiteracie przemyskim.
Historia.
W 1784 roku na mocy reform józefińskich rząd zaboru austriackiego zlikwidował dekanat nowomiejski, a w jego miejsce utworzył dekanat dobromilski, w którego skład weszły parafie: "Dobromil, Nowe Miasto, Nowosielce, Kalwaria Pacławska, Rybotycze, Leszczawa, Bircza". 
W 1938 roku w skład dekanatu dobromilskiego wchodziły parafie: "Bircza, Błozew Górna, Czyszki, Dobromil, Falkenberg, Kalwaria Pacławska, Leszczawa Dolna, Nowe Miasto, Nowosielce Kozickie, Ropienka, Rybotycze", a dziekanem był ks. Józef Budowski. 
Po II wojnie światowej dekanat został podzielony granicą państwową. 21 marca 1947 roku w polskiej części byłego dekanatu dobromilskiego, dekretem bpa Franciszka Bardy utworzono dekanat birczański, w którego skład weszły parafie: "Bircza, Leszczawa Dolna, Nowosielce Kozickie, Rybotycze, Kalwaria Pacławska, Sokołów (Falkenberg)".
Dziekanami byli m.in.: ks. Stanisław Śliwa (1998–1999), ks. Marian Jagieła (1999–2005).

</doc>
<doc id="1065939" url="https://pl.wikipedia.org/wiki?curid=1065939" title="Susanthika Jayasinghe">
Susanthika Jayasinghe

Susanthika Jayasinghe (ur. 17 grudnia 1975 w Atnawala w Sri Lance) – cejlońska sprinterka specjalizująca się w biegach na 100 i 200 m. Dwukrotna medalistka mistrzostw świata oraz medalistka Igrzysk Olimpijskich.
W kwietniu 1998 kontrola antydopingowa wykryła w jej organizmie obecność sterydu anabolicznego – nandrolonu. Rodzimy związek lekkoatletyczny oczyścił ją z zarzutów.

</doc>
<doc id="1065944" url="https://pl.wikipedia.org/wiki?curid=1065944" title="Bal w Moulin de la Galette">
Bal w Moulin de la Galette

Bal w Moulin de la Galette (fr. "Bal du moulin de la Galette") – obraz olejny o wymiarach 131 × 175 cm, autorstwa francuskiego malarza impresjonisty Auguste’a Renoira, namalowany w roku 1876.
Jedna z trzech wersji obrazu została namalowana w 1876. Modelami byli, podobnie jak w innych dziełach, przyjaciele artysty. Mniejsza wersja dzieła znajduje się obecnie w Musée d’Orsay, większa zaś w John Hay Whitney Collection w Nowym Jorku. Obraz był wcześniej własnością Chocqueta. Większa wersja, zaprezentowana na trzeciej wystawie impresjonistów w 1877 roku, została przekazana Muzeum Luwru przez Gustave’a Caillebote’a w testamencie napisanym w listopadzie 1876. Podobnie stało się z innymi obrazami zmarłego w wieku dwudziestu siedmiu lat kolekcjonera.
Modelami do postaci tancerzy byli przyjaciele autora, którzy pomagali mu przenosić płótno: Franc-Lamy, Norbert Gœneutte, Georges Rivière, Henri Gervex, Frédéric Samuel Cordey, Eugène Pierre Lestringuez, Paul Lhote. Ich partnerki Renoir wybierał spośród dziewcząt, które przychodziły co niedzielę tańczyć do starego Moulin.
"Bal w Moulin de la Galette" powstał rzeczywiście w paryskim Moulin de la Galette.

</doc>
<doc id="1065945" url="https://pl.wikipedia.org/wiki?curid=1065945" title="Wzgórza mają oczy (film 2006)">
Wzgórza mają oczy (film 2006)

Wzgórza mają oczy (tytuł oryg. "The Hills Have Eyes", 2006) – amerykański horror filmowy, remake filmu Wesa Cravena z 1977 r. pod tym samym tytułem, opowiadający historię amerykańskiej rodziny, która postanawia wybrać się na wycieczkę po kraju. Nieszczęśnicy trafiają w ręce rodziny kanibali.
Reżyserii filmu podjął się Francuz Alexandre Aja, twórca europejskiego filmu kina grozy "Haute tension", w Polsce znanego jako "Blady strach". Film był pierwszym hollywoodzkim projektem reżysera.
Zyski z wydania filmu były umiarkowane: na całym świecie zarobił on 69 623 713 dolarów.

</doc>
<doc id="1065947" url="https://pl.wikipedia.org/wiki?curid=1065947" title="Fletówki">
Fletówki

Fletówki (Pachycephalidae) – rodzina ptaków z rzędu wróblowych (Passeriformes). Występują w Australii i Oceanii, w Indonezji, na Filipinach, jeden z gatunków (fletówka namorzynowa) zamieszkuje także Azję kontynentalną – od północno-wschodnich Indii po Indochiny.
Są to ptaki małej lub średniej wielkości, o silnych dziobach, często zakrzywionych. Najczęściej przebywają pośród drzew i krzewów, ruchliwe. Ubarwienie jest zwykle szare lub brązowe, rzadziej jaskrawe.
Gniazdo jest budowane na drzewie lub w szczelinie i ma kształt czarki. W lęgu 1–4 jaja, koloru od białego do oliwkowego z cętkowaniem, wysiadywane przez 16–18 dni. Po około 13–18 dniach pisklęta opuszczają gniazdo.
Podział systematyczny.
Do rodziny zaliczane są następujące rodzaje:

</doc>
<doc id="1065954" url="https://pl.wikipedia.org/wiki?curid=1065954" title="Autokemping „Raczkowa”">
Autokemping „Raczkowa”

Autokemping „Raczkowa” (słow. "Autocamping „Račkova”", "ATC Račkova dolina") – duży ośrodek turystyczny w słowackich Tatrach Zachodnich u wylotu Doliny Wąskiej przy Raczkowym Potoku. Znajduje się tutaj pole namiotowe, domki kempingowe i schronisko. Dojeżdża się do niego od prowadzącej obrzeżem słowackich Tatr asfaltowanej drogi zwanej Tatrzańską Drogą Młodości (nr 537), w miejscowości Przybylina skręcając na północ asfaltową drogą (ok. 4 km). Latem możliwość dojechania autobusem (rzadko kursuje).
Opis.
Autokemping znajduje się w lesie, na płaskim, kamienistym i niezbyt równym terenie. Pole namiotowe bardzo duże. Restauracja i bufet, sklepik z niezbędnymi dla turystów artykułami spożywczymi, WC, umywalki i prysznice, stoły i ławki, zadaszone wiaty do palenia ognisk, możliwość palenia ogniska na wolnym powietrzu. Oprócz pola namiotowego możliwość nocowania w drewnianych domkach kempingowych. Autokemping czynny jest od 1 czerwca do 15 września. Dla turystów bardziej wymagających w sąsiedztwie autokempingu hotele górskie (chata „Jakubina”, horska chata „Orešnica”). W sezonie turystycznym czynna jest stróżówka THS (odpowiednik polskiego TOPR-u). W okolicy znajduje się także leśniczówka i kilka ośrodków wypoczynkowych.
W hotelu „Jakubina” możliwość wypożyczenia rowerów górskich.

</doc>
<doc id="1065961" url="https://pl.wikipedia.org/wiki?curid=1065961" title="Autocamping Raczkowa Dolina">
Autocamping Raczkowa Dolina



</doc>
<doc id="1065963" url="https://pl.wikipedia.org/wiki?curid=1065963" title="Autocamping „Račkova”">
Autocamping „Račkova”



</doc>
<doc id="1065964" url="https://pl.wikipedia.org/wiki?curid=1065964" title="Tworki (przystanek kolejowy)">
Tworki (przystanek kolejowy)

Tworki – przystanek Warszawskiej Kolei Dojazdowej położony przy ul. Natolińskiej i Krętej w dzielnicy Tworki w Pruszkowie.
W roku 2017 przystanek obsługiwał 300–499 pasażerów na dobę.
Opis przystanku.
Peron.
Przystanek składa się z dwóch peronów bocznych. Każdy peron posiada jedną krawędź peronową.
Na peronie znajdują się dwie blaszane wiaty przystankowe.
Punkty sprzedaży biletów.
Na przystanku pełnozakresowa obsługa biletowa obsługiwana jest wyłącznie przez biletomat na peronie drugim.
Przejazd kolejowy.
Na wschodniej głowicy peronu drugiego znajduje się przejazd kolejowy, prowadzący na teren Szpitala Tworkowskiego. Położony jest wzdłuż ul. Natolińskiej.

</doc>
<doc id="1065970" url="https://pl.wikipedia.org/wiki?curid=1065970" title="Frank Macfarlane Burnet">
Frank Macfarlane Burnet

Frank Macfarlane Burnet (ur. 3 września 1899 w Traralgon, zm. 31 sierpnia 1985 w Port Fairy) – australijski immunolog. W latach 1944–1965 był profesorem uniwersytetu w Melbourne. W 1940 roku opisał sposób hodowli wirusów grypy w zarodkach jaj kurzych.
Prowadził razem z Peterem Medawarem badania nad tolerancją układu odpornościowego na narządy wszczepione do organizmu, za które otrzymali w 1960 roku Nagrodę Nobla w dziedzinie fizjologii lub medycyny. Badania odegrały rolę w przeszczepach tkanek i narządów.
Napisał 31 książek i monografii oraz ok. 500 artykułów naukowych. Laureat Medalu Copleya.

</doc>
<doc id="1065975" url="https://pl.wikipedia.org/wiki?curid=1065975" title="Kościół Świętych Apostołów Piotra i Pawła w Roztoce">
Kościół Świętych Apostołów Piotra i Pawła w Roztoce



</doc>
<doc id="1065978" url="https://pl.wikipedia.org/wiki?curid=1065978" title="Yargelis Savigne">
Yargelis Savigne

Yargelis Savigne (ur. 13 listopada 1984 w Guantanamo) – kubańska lekkoatletka uprawiająca skok w dal i trójskok. Brązowa medalistka olimpijska z Pekinu.
Ma zaledwie 165 cm wzrostu i 63 kg wagi. Mistrzyni oraz medalistka mistrzostw świata w trójskoku. Jej rekord życiowy - 15.28 m - został ustanowiony na Mistrzostwach Świata w Lekkoatletyce 2007. Wynik ten jest najlepszym w sezonie oraz rekordem Kuby w trójskoku. Halowa mistrzyni świata w trójskoku z Walencji (2008). Złoto zapewniła sobie w szóstej, ostatniej serii skoków wynikiem 15.05 m. Dwa lata później podczas imprezy tej samej rangi zdobyła srebro.
Czterokrotna medalistka igrzysk panamerykańskich (2003, 2007, 2011).
Zwyciężczyni łącznej punktacji Diamentowej Ligi 2010 w trójskoku.

</doc>
<doc id="1065979" url="https://pl.wikipedia.org/wiki?curid=1065979" title="Rozkojarzenie elektromechaniczne">
Rozkojarzenie elektromechaniczne



</doc>
<doc id="1065988" url="https://pl.wikipedia.org/wiki?curid=1065988" title="Aspasia Manos">
Aspasia Manos

Aspasia Manos (gr. "Ασπασία Μάνου", ur. 4 września 1896 w Atenach, zm. 7 sierpnia 1972 w Wenecji) – księżna Grecji jako żona króla Aleksandra.
Aspazja była córką adiutanta króla Konstantyna I, Petrosa Manosa (1871-1918) i jego żony Marii Argyropoulou (1874-1930).
Po okresie trzyletniego, nieformalnego związku, budowanego miłością, 4 listopada 1919 roku w Tatoi, mimo negatywnego stanowiska greckiego rządu, kościoła i przy otwartym bojkocie ze strony całej rodziny królewskiej, dyskretnie wstąpiła w małżeństwo z królem Aleksandrem. Nowo poślubiona, nie uzyskiwała prawa do tytułu królowej, ani do związanych z nim przywilejów. Z panny Manos, stała się jedynie „panią Manos”. Z uwagi na złożoną sytuację międzynarodową i w konsekwencji racji stanu, ślub nigdy nie został ogłoszony publicznie. Młoda para przeżyła tylko rok szczęścia. Aleksander zmarł w 1920 wskutek powikłań po ugryzieniu przez małpę.
W roku 1921 na świat przyszło jedyne dziecko Aspazji, córka Aleksandra. Dopiero nieco później, kolejny z władców Grecji zgodził się nadać matce i dziecku tytuły księżnej i księżniczki. Aleksandra w Londynie w okresie II wojny światowej poślubiła ostatniego króla Jugosławii.

</doc>
<doc id="1065989" url="https://pl.wikipedia.org/wiki?curid=1065989" title="Earl Wilbur Sutherland Jr.">
Earl Wilbur Sutherland Jr.

Earl Wilbur Sutherland Jr. (ur. 19 listopada 1915 w Burlingame, zm. 9 marca 1974 w Miami) – amerykański fizjolog. Był m.in. profesorem na Uniwersytecie Vanderbilta w Nashville. Prowadził badania naukowe dotyczące mechanizmów działania hormonów. Za badania dotyczące roli cyklicznego adenozynomonofosforanu (cAMP) w regulacji hormonalnej otrzymał w 1971 roku Nagrodę Nobla w dziedzinie fizjologii i medycyny.

</doc>
<doc id="1065990" url="https://pl.wikipedia.org/wiki?curid=1065990" title="Frederick Stanley">
Frederick Stanley

Frederick Arthur Stanley, 16. hrabia Derby, również Lord Stanley of Preston KG, GCB, GCVO (wym. []; ur. 15 stycznia 1841 w Londynie, zm. 14 czerwca 1908 w Holwood w hrabstwie Kent) – brytyjski polityk, w latach 1878–1880 brytyjski minister wojny, a w latach 1888–1893 gubernator generalny Kanady. Dziś pamiętany przede wszystkim jako fundator Pucharu Stanleya, najważniejszego trofeum w północnoamerykańskim hokeju na lodzie.
Życiorys.
Był młodszym synem Edwarda Stanleya, 14. hrabiego Derby, trzykrotnego premiera Wielkiej Brytanii, i Emmy Bootle-Wilbraham, córki 1. barona Skelmersdale. Ukończył Eton College i Królewską Akademię Wojskową w Sandhurst, ale pozycja jego rodziny na salonach władzy sprawiła, że szybko porzucił wojsko dla polityki.
W 1865 został wybrany do Izby Gmin z ramienia Partii Konserwatywnej. Reprezentował kolejno okręgi Preston (1865–1868), North Lancashire (1868–1885) i Blackpool (1885–1886). W 1874 r. został podsekretarzem stanu w Ministerstwie Wojny. W latach 1877–1878 był finansowym sekretarzem skarbu. W 1878 stanął na czele resortu wojny w gabinecie lorda Beaconsfielda. Odszedł z rządu w 1880. Pięć lat później, już za rządów lorda Salisbury’ego, powrócił tam, by pokierować ministerstwem kolonii (zastąpił na tym stanowisku własnego brata, ówczesnego 15. hrabiego Derby).
W 1886 otrzymał własną (niezależną od faktu, że był pierwszy w kolejce do tytułu brata) godność szlachecką barona Stanley of Preston. W tym samym roku został przewodniczącym Zarządu Handlu, będącego ówczesnym odpowiednikiem dzisiejszego ministerstwa gospodarki. W 1888 uzyskał nominację na gubernatora generalnego Kanady. Pełniąc to formalnie najwyższe stanowisko w kraju unikał nadmiernego angażowania się w bieżącą politykę i starał się nadać swojemu urzędowi wymiar apolitycznego ojca narodu. Dużo podróżował po całej Kanadzie, zaś w 1892 ufundował puchar swojego imienia, który miał być wręczany zwycięzcom kanadyjskich amatorskich rozgrywek hokejowych. Trzydzieści cztery lata później, już po śmierci lorda Stanleya, trofeum zostało zaadaptowane na swoje potrzeby przez amerykańsko-kanadyjską NHL, obecnie najważniejszą ligę hokejową świata.
Na trzy miesiące przed upływem swojej gubernatorskiej kadencji Stanley odziedziczył wreszcie rodowy tytuł i stał się 16. hrabią Derby. Po powrocie do Anglii objął urząd Lorda Burmistrza Liverpoolu, był także pierwszym kanclerzem tamtejszego uniwersytetu. Pod koniec życia skupił się na działalności dobroczynnej.
Nagranie lorda Stanleya z 1888 jest prawdopodobnie najstarszym zachowanym do dziś zapisem dźwiękowym głosu polityka.
Rodzina.
31 maja 1864 r. poślubił lady Constance Villiers (1840 – 17 kwietnia 1922), córkę George’a Villiersa, 4. hrabiego Clarendon, i lady Katherine Grimston, córkę 1. hrabiego Verulam. Frederick i Constance mieli razem ośmiu synów i dwie córki:

</doc>
<doc id="1065991" url="https://pl.wikipedia.org/wiki?curid=1065991" title="Juan Pezet">
Juan Pezet



</doc>
<doc id="1065994" url="https://pl.wikipedia.org/wiki?curid=1065994" title="Dwight Phillips">
Dwight Phillips

Dwight D. Phillips (ur. 1 października 1977 w Decatur) – amerykański lekkoatleta specjalizujący się w skoku w dal, mistrz olimpijski z Aten oraz czterokrotny mistrz świata w skoku w dal. Zwycięzca łącznej punktacji Diamentowej Ligi 2010 w skoku w dal.
3 września 2013 zakończył sportową karierę.

</doc>
<doc id="1065995" url="https://pl.wikipedia.org/wiki?curid=1065995" title="Messerschmitt Me 309">
Messerschmitt Me 309

Messerschmitt Me 309 – prototypowy, niemiecki samolot myśliwski zaprojektowany we wczesnych latach II wojny światowej.
Miał zastąpić dotychczas używany model Bf 109. Pomimo że zastosowano w nim wiele innowacji (m.in. hermetyzowana kabina, podwozie z kółkiem przednim), projekt został zarzucony w połowie 1943 na korzyść lepiej zapowiadającego się samolotu Focke-Wulf Fw 190. Wyprodukowano 4 egzemplarze prototypowe. Na jego podstawie opracowywano samolot Me 509.

</doc>
<doc id="1065996" url="https://pl.wikipedia.org/wiki?curid=1065996" title="Cerkiew Soboru Najświętszej Maryi Panny w Rozpuciu">
Cerkiew Soboru Najświętszej Maryi Panny w Rozpuciu

Cerkiew Soboru Najświętszej Maryi Pannie w Rozpuciu – nieistniejąca drewniana filialna (filia parafii Zawadka) cerkiew greckokatolicka, znajdująca się w Rozpuciu, w gminie Tyrawa Wołoska, w powiecie sanockim.
Historia.
Cerkiew zbudowano w 1865, później dobudowano jeszcze zakrystię. Była to cerkiew o konstrukcji zrębowej, dwudzielna z trójbocznie zamkniętym prezbiterium, przykryta jednokalenicowym dachem z baniastą sygnaturką. Od frontu przylegała do niej szkieletowa wieża, zawierająca przedsionek, przykryta dachem namiotowym. Cerkiew wraz z cmentarzem znajdowała się na zboczu góry, w miejscu z trzech stron odgrodzonym przez głębokie doliny potoków.
Cerkiew została opuszczona w 1946 po wysiedleniu ludności ukraińskiej, popadając w ruinę, aż została zburzona w 1980.

</doc>
<doc id="1066000" url="https://pl.wikipedia.org/wiki?curid=1066000" title="Kościół Podwyższenia Krzyża Świętego w Lidzie">
Kościół Podwyższenia Krzyża Świętego w Lidzie

Kościół katolicki Podwyższenia Świętego Krzyża w Lidzie – rzymskokatolicka świątynia wybudowana około 1770 roku w stylu późnego baroku. Kościół jest czynny nieprzerwanie od czasu budowy. 
Historia.
Przywilej na założenie w Lidzie kościoła parafialnego został podpisany przez króla Jagiełłę 17 lipca 1387 roku w lidzkim zamku. Ale pierwszy drewniany kościół zbudowany na podzamczu spłonął w 1392 roku podczas ataku krzyżaków. Odbudowaną świątynię 3 czerwca 1397 roku poświęcił pod podwójnym tytułem św. Franciszka i Świętego Krzyża pierwszy biskup wileński Andrzej Wasiło. Kościołem nadal opiekowali się franciszkanie. W 1406 roku kościół został ponownie spalony podczas ataku na miasto smoleńskiego księcia Jerzego Swiętosławowicza, a w 1414 odbudowany i poświęcony pod potrójnym tytułem Najświętszej Maryi Panny, Wszystkich Świętych i Świętego Krzyża. W 1466 roku franciszkanie opuścili Lidę.
7 lipca 1616 roku fundusz lidzkiej Fary potwierdził król Zygmunt I. W czasie „najazdu moskiewskiego” starożytna świątynia została zniszczona. Ostatni drewniany budynek Fary został wzniesiony w 1674 roku biskupem pomocniczym Mikołajem Słupskim. W 1644 roku przy kościele powstała altaria. Przy kościele działała szkoła parafialna.
Kościół pod wezwaniem Podwyższenia Krzyża Świętego, który działa do dziś, został zbudowany w stylu dojrzałego baroku. Budowa trwała w latach 1765–70, ozdobienie stworzył znany architekt Jan Krzysztof Glaubitz. Wzniesiono świątynię w centrum miasta, nieco dalej od miejsca, gdzie stał drewniany kościół, przy centralnej ulicy Wileńskiej. Stary drewniany kościół rozebrano na materiał do miejskiego kościoła unickiego. Kamienny szpital w pobliżu kościoła zbudowany w drugiej połowie XVIII wieku.
Kompleks kościoła z oddzielnie zbudowaną dzwonnicą został otoczony kamiennym ogrodzeniem z barokową bramą. Dzwonnica zniknęła jeszcze w XIX w., ogrodzenie rozebrano w okresie powojennym. 
W 1928 roku kościół został poświęcony przez arcybiskupa wileńskiego Romualda Jałbrzykowskiego. Przed II wojną światową lidzka parafia liczyła prawie 14 tys. wiernych (nie biorąc pod uwagę parafii Lida-Słobódka). 
Kościół Podwyższenia Krzyża Świętego działał również w latach panowania władzy radzieckiej. Został zaliczony do zabytków architektury o znaczeniu krajowym.
Architektura.
Kościół jest trójnawowy, na rzucie prostokąta z kwadratową absydą, flankowaną dwoma niskimi zakrystiami (dołączone później, wraz z gankiem). Świątynia z niskim trójdzielnym przedsionkiem, czworobocznym prezbiterium i przylegającymi do niego niskimi zakrystiami. Fasadę zdobi barokowy szczyt zwieńczony klasycznym trójkątnym frontonem z „Glorią”. Wszystkie elewacje zdobią pilastry. Świątynia bezwieżowa, ponieważ flankujące fasadę dwie trzykondygnacyjne wieże zostały rozebrane po pożarze w 1821 roku. Ściana ołtarzowa absydy dzieli się pilastrami na trzy części, przy czym środkowa ma segmentowy kształt. Kościół przykryty wysokim dachem z dachówki ze skrzydłami nad prezbiterium, zakończonymi niewielką sygnaturką. 
Wnętrze.
Wnętrze jest bogato ozdobione rzeźbami, ornamentami stiukowymi i freskami.
W kościele mieści się osiem ołtarzy. Ołtarz główny w stylu rokoko jest najcenniejszym elementem wyposażenia. Jest ozdobiony kolumnami i pilastrami, z drewnianymi rzeźbami Marii, świętego Jana, świętych Piotra i Pawła. Nad wejściem znajdują się chóry z organami dziesięciogłosowymi z trzema miechami.
Uznawany za cudowny obraz Matki Boskiej z Dzieciątkiem, zwanej Matką Bożą Różańcową lub Matką Boską Lidzką znajduje się w jednym z ołtarzy bocznych lewej nawy. Obraz ten według tradycji przywieźli do Lidy pierwsi zakonnicy franciszkanie w 1376 roku z Wizny.

</doc>
<doc id="1066002" url="https://pl.wikipedia.org/wiki?curid=1066002" title="Balety Rosyjskie">
Balety Rosyjskie



</doc>
<doc id="1066006" url="https://pl.wikipedia.org/wiki?curid=1066006" title="Danielka (Ujsoły)">
Danielka (Ujsoły)

Danielka – przysiółek wsi Ujsoły w Polsce, położony w województwie śląskim, w powiecie żywieckim, w gminie Ujsoły, w dolinie potoku Danielka. 
W latach 1975–1998 przysiółek administracyjnie należał do województwa bielskiego.
Pola i zabudowania przysiółka zajmują dno doliny, zbocza grzbietu Kiczorka – Urówka oraz dolną część zboczy Muńcuła. Na polanie Świniarki znajduje się leśniczówka Lasów Państwowych będąca siedzibą Leśnictwa Danielka i schronisko „Chałupa Chemików”.

</doc>
<doc id="1066007" url="https://pl.wikipedia.org/wiki?curid=1066007" title="Monomotapa">
Monomotapa

Monomotapa (również "Munhu mu tapa", "Mwene Mutapa", "Manhumutapa", "Mutapa" – „władca podbitych ziem i ludów”) – przedkolonialne państwo w Afryce Płd.-Wsch.
Położenie.
Stolicą państwa było Wielkie Zimbabwe. Terytorium w szczytowym okresie rozwoju obejmowało tereny dorzecza Zambezi i Limpopo położone na terytorium dzisiejszego Zimbabwe, Malawi, Zambii, zachodniego Mozambiku i wschodniej Angoli.
Historia.
Państwo powstało w X-XIII wieku. Następnie podbijało kolejne terytoria Afryki Płd.-Wsch. Okres największego rozkwitu przypada na XIV-XV wiek. Od czasu kontaktów handlowych z kupcami portugalskimi następował stopniowy spadek znaczenia państwa w regionie. W 1693 po najeździe ludu Rozwi doszło do rozpadu państwa. Od XVIII wieku postępował sukcesywny upadek państwowości.
Obecnie większość archeologów zgadza się, że budowle Wielkiego Zimbabwe wznieśli przodkowie dzisiejszych plemion Szona, założycieli wczesnoafrykańskiego, średniowiecznego imperium Monomotapa, które swój okres świetności przeżywało w X-XIII wieku, a upadek w XV wieku, gdy w Afryce pojawili się przybysze z Europy – Portugalczycy.

</doc>
<doc id="1066008" url="https://pl.wikipedia.org/wiki?curid=1066008" title="TEMIDA (plan)">
TEMIDA (plan)

plan TEMIDA ang. "THEMIS scheme (legal developmant scheme)" - Temida – plan na Rzecz Rozwoju Prawa zainicjowany przez Radę Europy w listopadzie 1991 r.
Nazwę otrzymał na cześć Temidy, która była boginią i uosobieniem Sprawiedliwości albo odwiecznego Prawa w mitologii greckiej.
Plan miał na celu pomoc krajom Europy Środkowo-Wschodniej, starającym się o akcesję, w wzmocnieniu prymatu prawa. Szczególna uwaga była skupiona na przestrzeganiu praw człowieka. W ramach "Temidy" w państwach przeprowadzających reformy ustrojowe organizowane były z budżetu Unii Europejskiej seminaria, warsztaty badawcze oraz szkolenia dla przedstawicieli różnych zawodów. Istotnym elementem było organizowanie wizyt studyjnych i stażu w państwach członkowskich.
Plan opracowany został indywidualnie dla każdego państwa. Przy jego opracowaniu, a następnie realizacji związanych z nim programów brane były pod uwagę obustronne uzgodnienia, dzięki czemu były brane pod uwagę specyficzne warunki dla danego kraju, wraz ze stopniem rozwoju reform instytucjonalnych i legislacyjnych. 
Plan Temida przyczynił się do dostosowania prawa państw kandydujących do prawa UE zgodnego z trzecim filarem - wymiar sprawiedliwości i sprawy wewnętrzne.

</doc>
<doc id="1066011" url="https://pl.wikipedia.org/wiki?curid=1066011" title="David Hubel">
David Hubel

David Hunter Hubel (ur. 27 lutego 1926 w Windsorze, Ontario, zm. 22 września 2013 w Lincoln, Massachusetts) – kanadyjski naukowiec, neurofizjolog, profesor Harvard Medical School w Bostonie. W 1981 roku został wraz z Torstenem Wieselem laureatem Nagrody Nobla w dziedzinie fizjologii lub medycyny. Naukowcy zostali uhonorowani za badania dotyczące przetwarzania informacji w układzie wzrokowym. Trzecim laureatem (1/2) był Roger Wolcott Sperry, nagrodzony za prace dotyczące rozdzielonego mózgu.

</doc>
<doc id="1066012" url="https://pl.wikipedia.org/wiki?curid=1066012" title="Biała księga Polska-UE">
Biała księga Polska-UE

Biała księga Polska-UE (ang. "White Paper Poland-EU") – dokument opracowany przez ekspertów Unii Europejskiej w latach 1993–1996.
Przyjęty został podczas szczytu Rady Europejskiej w Cannes w czerwcu 1995 r. Określała ona stan przygotowań i dopasowania polskich aktów prawnych do standardów Unii Europejskiej, a przede wszystkim dostosowań do rynku wewnętrznego. Przedstawiała również roczne programy dostosowawcze przyjmowane przez Polski rząd i określała jednocześnie ramy oraz perspektywy stosunków RP – UE. Efektem jej podpisania przez polski rząd było przyjęcie w styczniu 1997 r. Narodowej Strategii Integracji.
"Biała księga" obejmowała prawo, gospodarkę, naukę i technologię oraz liczyła w sumie ponad 70 tomów. Wszystkie obszary negocjacyjne zawarte w niej zostały zamknięte 13 grudnia 2002 r. podczas szczytu UE w Kopenhadze.

</doc>
<doc id="1066017" url="https://pl.wikipedia.org/wiki?curid=1066017" title="Paul Tibbets">
Paul Tibbets

Paul Warfield Tibbets junior (ur. 23 lutego 1915 w Quincy, zm. 1 listopada 2007 w Columbus) – amerykański pilot wojskowy, generał brygady US Air Force, dowódca załogi Boeinga B-29 Superfortressa o nazwie własnej „Enola Gay”, z którego zrzucono bombę atomową na Hiroszimę.
Życiorys.
Paul Tibbets junior urodził się 23 lutego 1915 roku w Quincy w stanie Illinois; jego ojciec był handlarzem i weteranem pierwszej wojny światowej. Gdy Paul junior miał dziewięć lat, rodzina Tibbetsów przeprowadziła się na Florydę. W 1927 roku, jako dwunastolatek, odbył pierwszy w życiu lot – dwupłatowcem pilotowanym przez lotnika pokazowego Douga Davisa. Początkowo zamierzał zostać lekarzem, z czasem zmienił jednak zdanie i zdecydował się na karierę pilota. Jego decyzji sprzeciwiał się ojciec, Paul junior zyskał jednak poparcie matki – Enoli Gay Tibbets.
25 lutego 1937 roku wstąpił do Korpusu Powietrznego Wojsk Lądowych Stanów Zjednoczonych. W 1938 ukończył szkolenie lotnicze na Kelly Field w Teksasie. Po nalocie japońskiego lotnictwa marynarki na Pearl Harbor otrzymał przeszkolenie w pilotażu samolotu bombowego Boeing B-17 Flying Fortress – najnowszego amerykańskiego bombowca czterosilnikowego. W lipcu 1942 roku trafił do Polebrooku w hrabstwie Northamptonshire. 17 sierpnia 1942 roku o godzinie 15.30 uznawany za najlepszego pilota całej 97. Grupy Bombowej major Paul Tibbets wyruszył na pierwszy lot bojowy: nalot na stację rozrządową w Rouen. Leciał wówczas B-17 o nazwie „Butcher Shop” (nie była to jego stała maszyna; regularnie latał „Red Gremlinem”, w którego załodze znajdowali się także bombardier Thomas Ferebee i nawigator Theodore Van Kirk, towarzysze Tibbetsa z nalotu na Hiroszimę)).
2 listopada 1942 roku rozpoczął wykonywanie tajnej misji specjalnego znaczenia. Tego dnia Tibbets w „Red Gremlinie”, wraz z czterema innymi B-17, przeleciał z Polebrooku w rejon Bournemouth. Nazajutrz w to samo miejsce przybył pociągiem Dwight Eisenhower ze swoim sztabem. Eisenhower zmierzał do Gibraltaru w ramach przygotowań do operacji „Torch”. Tibbets wystartował pomimo fatalnej pogody. Operacja rozpoczęła się 8 listopada. Tibbets zaś jeszcze w tym samym miesiącu również trafił do Afryki jako dowódca jednej z eskadr nowo utworzonej Dwunastej Armii Powietrznej (to on poprowadził pierwszy nalot w wykonaniu ciężkich bombowców wspierający siły inwazyjne).
W lutym 1943 roku Tibbets wrócił do Stanów Zjednoczonych i trafił do Wichity, aby odbywać loty doświadczalne w nowym bombowcu strategicznym B-29 Superfortress. We wrześniu roku następnego mianowano go dowódcą 393. Eskadry Bombowej (), a następnie – 509. Grupy Mieszanej (). W okresie od maja do lipca 1945 roku grupa przebazowała się na Tinian.
2 sierpnia 1945 roku pułkownik Tibbets wraz z Ferebeem i Curtisem LeMayem wybrał punkt celowania na terenie Hiroszimy: most Aioi. 6 sierpnia, otrzymawszy zgodę z Waszyngtonu, generał Carl Spaatz wydał Tibbetsowi rozkaz przeprowadzenia nalotu z użyciem bomby atomowej. Lot bojowy przebiegł bez problemów, Ferebee zwolnił bombę nad celem, a ta detonowała o godzinie 8.15 czasu lokalnego.
Po wojnie Tibbets chciał brać czynny udział w próbach broni jądrowej na atolu Bikini, nie dano mu jednak takiej możliwości; przydzielono mu jedynie rolę doradcy technicznego. W latach 1950–1952 uczestniczył w próbach bombowca o napędzie odrzutowym Boeing B-47 Stratojet w zakładach Boeinga w stanie Kansas.
Odszedł z wojska 1 września 1966 roku. W cywilu pracował jako prezes przedsiębiorstwa lotniczego Executive Jet Aviation. Ostatnie lata życia spędził w hospicjum, zmarł 1 listopada 2007 roku. Zwłoki skremowano, a prochy rozrzucono nad kanałem La Manche
Życie prywatne.
Miał dwie żony, Lucy (małżeństwo zakończone rozwodem w 1954 roku) i Andreę (ślub w 1956 roku; przeżyła męża), oraz trzech synów: Paula III, Gene’a i Jamesa. Wnuk Paula Tibbetsa juniora, również Paul, został w 2015 roku, w wieku czterdziestu ośmiu lat, dowódcą stacjonującego w bazie lotniczej Whiteman 509. Skrzydła Bombowego, wyposażonego w samoloty B-2 Spirit
Odznaczenia.
Lista odznaczeń przyznanych Paulowi Tibbetsowi:

</doc>
<doc id="1066019" url="https://pl.wikipedia.org/wiki?curid=1066019" title="Turniej Nordycki 2007">
Turniej Nordycki 2007

Turniej Nordycki 2007 to 11. edycja Turnieju Nordyckiego (Skandynawskiego) w historii skoków narciarskich. W tym sezonie odbyły się cztery konkursy. Zwycięzcą całego cyklu został już po raz trzeci w swojej karierze Adam Małysz.
Zawody turnieju miały być rozgrywane na czterech różnych skoczniach – w Lahti, Kuopio, Lillehammer i Oslo. Z uwagi na zbyt silny wiatr konkurs w Lillehammer nie odbył się – został przeniesiony do Oslo.
Klasyfikacja końcowa 2007.
Zwycięzcą klasyfikacji generalnej został, już trzeci raz w swojej karierze Adam Małysz. Wygrał on pierwsze trzy konkursy. W czwartym zajął odległe miejsce (powodem słabszego występu polskiego zawodnika był nagły podmuch wiatru).

</doc>
<doc id="1066022" url="https://pl.wikipedia.org/wiki?curid=1066022" title="Norman Rush">
Norman Rush

Norman Rush (ur. 24 października 1933 w San Francisco) – amerykański pisarz.
Przez piętnaście lat handlował książkami, potem był nauczycielem. W latach 1978-83 pracował z żoną dla Korpusu Pokoju w Botswanie. Ten pobyt zaowocował zbiorem opowiadań "Whites" (1986), znaną powieścią "Mating" (1991, National Book Award) oraz drugą powieścią "Mortals" (2003).

</doc>
<doc id="1066023" url="https://pl.wikipedia.org/wiki?curid=1066023" title="Cerkiew św. Paraskewy w Tyrawie Wołoskiej">
Cerkiew św. Paraskewy w Tyrawie Wołoskiej

Cerkiew św. Paraskewy w Tyrawie Wołoskiej – nieistniejąca murowana parafialna cerkiew greckokatolicka, znajdująca się w Tyrawie Wołoskiej, w gminie Tyrawa Wołoska, w powiecie sanockim.
Cerkiew została zbudowana w 1900, w miejscu wcześniejszej drewnianej cerkwi. Została zbudowana na planie krzyża greckiego, z centralnie usytuowaną kopułą.
Cerkiew została zburzona po 1948.

</doc>
<doc id="1066026" url="https://pl.wikipedia.org/wiki?curid=1066026" title="Krzemieniewo (stacja kolejowa)">
Krzemieniewo (stacja kolejowa)

Krzemieniewo – stacja kolejowa położona we wsi Krzemieniewo w województwie wielkopolskim, w powiecie leszczyńskim, w gminie Krzemieniewo.
Budynek dworca w Krzemieniewie jest budynkiem piętrowym, częściowo otynkowanym z wielopłaszczyznowym dachem. O jego budowie zadecydowało połączenie kolejowe Leszna z Jarocinem, które nastąpiło 1 października 1888, jednak sama stacja w Krzemieniewie powstała znacznie później. Jej powstanie datowane jest na dwudziestolecie międzywojenne. Istniała z pewnością przed 1 stycznia 1938.
W okresie świetności budynek dworca posiadał czynną kasę biletową i poczekalnię dla podróżnych. Stacja Krzemieniewo była stacją przeładunkową, wraz ze specjalnie wybudowaną bocznicą dla mieszalni pasz "Cargill" (obecnie nieczynna). Nadal pełni również funkcje pasażerskie dla planowych kursów autobusów szynowych na trasie Leszno – Jarocin – Leszno
W grudniu 2011 roku na odcinku z Jarocina do Kąkolewa został zawieszony ruch pasażerski.
Obecnie na linii Kąkolewo - Gostyń prowadzony jest ruch towarowy dla cukrowni w Gostyniu.

</doc>
<doc id="1066027" url="https://pl.wikipedia.org/wiki?curid=1066027" title="John O’Hara (pisarz)">
John O’Hara (pisarz)

John O’Hara (ur. 31 stycznia 1905 w Pottsville w stanie Pennsylvania, zm. 11 kwietnia 1970 w Princeton) – amerykański pisarz.
Życiorys.
Autor bestsellerów, z których najbardziej znana książka to "Appointment in Samarra" (1934), o samozagładzie szanowanego mieszkańca miasteczka Gibbsville. W czasie II wojny światowej był korespondentem wojennym na Pacyfiku.

</doc>
<doc id="1066033" url="https://pl.wikipedia.org/wiki?curid=1066033" title="Anthony Powell">
Anthony Powell

Anthony Powell (ur. 21 grudnia 1905 w Londynie, zm. 28 marca 2000 we Frome w Anglii) – brytyjski pisarz najbardziej znany z 12-tomowego cyklu powieści "A Dance to the Music of Time", wyróżniającego się ironicznym dowcipem, szerokim spektrum postaci, zawoalowanym i aluzyjnym splotem narracji. Powell odcisnął znaczący ślad na brytyjskiej scenie literackiej lat trzydziestych. Był autorem pięciu sarkastycznych, nowoczesnych powieści, w których ostentancyjnie ignorował największe społeczne i polityczne obawy epoki. Książki te, chociaż dowcipne, są w ostatecznym wydźwięku dosyć ponure: nudne rozmowy, mechaniczne akty seksualne, ludzki egotyzm przy jednoczesnym zupełnym braku uczuć.
Po trwającej dekadę przerwie Powell rozpoczął pracę nad monumentalnym cyklem powieści "A Dance to the Music of Time", dzięki któremu wyrobił sobie reputację. Narrator utworu podąża taką samą drogą życiową, co autor: jest synem niczym nie wyróżniającego się oficera wojsk lądowych, wykształcenie zdobył w Eton i Oksfordzie, a okres międzywojenny spędził w Londynie, włócząc się między podłymi klubami nocnymi a dusznymi salonami. Wżenił się w ekscentryczną, arystokratyczną rodzinę, w czasie II wojny światowej służył w armii, a po wojnie cieszył się rosnącą sławą literacką. Rolą narratora u Powella jest nie tyle doświadzczać, co obserwować. Gromadę drugoplanowych bohaterów obserwujemy przez pryzmat ironicznej świadomości narratora; to on nas zawiadamia o ich spotkaniach, rozejściach, stosunkach, konwersacjach, wzlotach i upadkach. Autobiografia i pamiętniki Powella, opublikowane w późniejszym okresie życia, przedstawiają autora jako zrzędliwego konserwatystę z wyższej klasy średniej. Cykl "Dance" określany jest czasem mianem "komedii społecznej", jednak mimo dyskretnego humoru, całość cechuje raczej ponury ton i skomplikowany język, niż sugerowałoby określenie "komedia".
Autorami cenionymi przez Powella byli: Fiodor Dostojewski, Marcel Proust, i Honoriusz Balzak.

</doc>
<doc id="1066035" url="https://pl.wikipedia.org/wiki?curid=1066035" title="Cherub Rock">
Cherub Rock

”Cherub Rock” to utwór grupy The Smashing Pumpkins otwierający album "Siamese Dream", a także pierwszy promujący go singel. Otrzymał on nominację do Nagrody Grammy za najlepszy utwór hardrockowy. Było to pierwsze takie wyróżnienie dla zespołu, razem z nominacją za najlepszą płytę alternatywną dla "Siamese Dream". Ostatecznie nagrodę otrzymał utwór „Plush” grupy Stone Temple Pilots.
Piosenka była jedną z ostatnich napisanych na album przez frontmana grupy, Billy’ego Corgana. Jej tekst mówi o jego stosunku do ówczesnej sceny indierockowej. Corgan nalegał, aby była ona pierwszym singlem promującym album, mimo sugestii wydawcy, że lepszym rozwiązaniem byłoby wybranie „Today”. Chociaż ostatecznie Corganowi udało się osiągnąć cel, „Cherub Rock” rzeczywiście przyjęto ze znacznie mniejszym entuzjazmem.
Piosenka osiągnęła pomniejszy sukces – zespół wystąpił z nią w programie "Saturday Night Live", a czytelnicy magazynu "Q" wybrali ją jako 67 najlepszą piosenkę gitarową w historii. Co więcej, w plebiscycie na sto najlepszych solówek gitarowych magazynu "Guitar World", solo z „Cherub Rock” zajęło 97 miejsce. Wrestler Psicosis używał utworu w tle podczas swojej wejściówki.
„Cherub Rock” pojawiło się w grach "" oraz "Rock Band".
Teledysk.
Teledysk, nagrany koło San Francisco przy bardzo niskim budżecie, przedstawia zespół grający utwór w lesie. Reżyser, Kevin Kerslake, wrzucił taśmę z nagranym materiałem do wanny, aby nadać mu charakterystyczny, „brudny” wygląd.

</doc>
<doc id="1066036" url="https://pl.wikipedia.org/wiki?curid=1066036" title="Zamek w Lidzie">
Zamek w Lidzie

Zamek w Lidzie – warowna budowla z XIV wieku znajdująca się w Lidzie.
Historia.
Warownia była wzmiankowana w połowie XIV wieku w czasach panowania litewskiego księcia Olgierda, ponieważ przekazał on Lidę we władanie swemu faworytowi Wojdyle. W swojej murowanej postaci zamek przypuszczalnie został zbudowany przez Olgierda około lat 1370-1380 razem w zamkami w Miednikach i Krewie. Po śmierci Olgierda zamek stał się własnością jego syna Jagiełły. W 1392 książę Witold przy pomocy Krzyżaków zdobył zamek. W 1394 zamek był oblegany ponownie przez Krzyżaków, tym razem jednak bezskutecznie.
W 1406 zamek był oblegany przez księcia smoleńskiego Jerzego Światosławicza. W 1433 podczas buntu przeciwko Zygmuntowi Kiejstutowiczowi zamek obległ książę Świdrygiełło. W 1422 na zamku w Lidzie przebywał król Władysław Jagiełło z poślubioną w Nowogródku księżniczką Zofią Holszańską. W 1506 pod zamkiem zebrały się wojska polskie i litewskie, które następnie pokonały Tatarów krymskich w bitwie pod Kleckiem.
Podczas wojny polsko-rosyjskiej w roku 1659 zamek szturmowały wojska moskiewskie. Zamek najbardziej ucierpiał w roku 1710, gdy spaliły go szwedzkie wojska Karola XII podczas III wojny północnej. Po 1791 roku, gdy zostało spalone miasto, rabunkowo zaczęto rozbierać zamek na materiał budowlany. Podczas powstania w 1794 na zamku doszło do starcia pomiędzy wojskami Tadeusza Kościuszki i wojskami rosyjskimi. W latach 20. XX wieku miejscowe polskie władze zaczęły zamek odbudowywać. Na dziedzińcu zamkowym znajdowało się boisko przysposobienia wojskowego. Obecnie prace rekonstrukcyjne są kontynuowane od 1982 roku. Po 2007 roku zrekonstruowano m.in. wieżę i drewnianą galerię obronną ciągnącą się wzdłuż korony murów ze strzelnicami. 
W jednej z wież mieści się muzeum.
Architektura.
Lida należy do tego samego typu zamków kasztelowych co Krewo czy Miedniki. Zamek ma kształt czworoboku o wymiarach 93,5 x 83,45 x 80 x 84 m, z dwoma narożnymi wieżami o 5 kondygnacjach. Wjazd znajdował się przez most zwodzony od strony wschodniej obok wieży. Mury miały grubość od 1,5 do 2 metrów i wysokość około 12-15 metrów. Zwieńczone były krenelażem.

</doc>
<doc id="1066038" url="https://pl.wikipedia.org/wiki?curid=1066038" title="Henryk Pająk">
Henryk Pająk

Henryk Pająk (ur. 15 lutego 1937 w Skarżysku-Kamiennej) – polski pisarz, prozaik, publicysta, wydawca.
Życiorys.
Pochodzi z rodziny chłopskiej. W wieku 10 lat został poważnie ranny po wybuchu poniemieckiego niewypału.
Absolwent filologii polskiej na Wydziale Humanistycznym Uniwersytetu Marii Curie-Skłodowskiej. Po studiach krótko pracował jako nauczyciel, potem dziennikarz rolny w prasie lubelskiej.
Twórczość artystyczną zaczynał od poezji. W 1959 był współzałożycielem lubelskiej grupy poetyckiej „Prom”, działającej do 1964. W 1960 wraz z innymi członkami grupy należał do kolegium redakcyjnego „Biuletynu Młodego Twórcy”. Publikował wraz z nimi również w czasopiśmie „Kamena”. W 1962 jego wiersze ukazały się zbiorze poezji pt. „Prom”, wydanym przez Wydawnictwo Lubelskie. Często uczestniczył w spotkaniach autorskich dla młodzieży i robotników. Wydał dwa własne tomy poezji. Jeden z nich nosi tytuł "Zanim powrócę" (1965). W tomiku „Amen” (1993) zamieścił wybór wierszy z lat 1960–1993.
Twórczość prozatorską rozpoczął od beletryzacji pamiętnika Henryka Cybulskiego, przywódcy samoobrony ludności polskiej przed Ukraińcami z UPA na Wołyniu – "Czerwone noce" (1967, 1969, 1974, 1977, 1990). Później z tej samej tematyki napisał powieść "Los" (1969), w której zbeletryzował walki grupy żołnierzy Wołyńskiej 27 Wołyńskiej Dywizji Piechoty AK.
Uprawiał reportaż i wiele cech jego twórczości ma w nim swoje źródło. Zajmował się przede wszystkim problematyką wiejską i wojenno-partyzancką. Z czasem jego książki skłaniały się coraz bardziej w stronę psychologii postaci.
Był członkiem Polskiej Zjednoczonej Partii Robotniczej. Wystąpił z niej natychmiast po wprowadzeniu w Polsce stanu wojennego. Od 1985 jest rencistą. Od stycznia 1989 do 1995 był prezesem lubelskiego oddziału Związku Literatów Polskich.
Na początku lat 90 założył w Lublinie własne wydawnictwo „Retro”. Publikuje w nim książki swojego autorstwa oraz opracowania innych autorów piszących o zbliżonej tematyce, np. mjr. Stanisława Żochowskiego z Australii, byłego szefa Sztabu Narodowych Sił Zbrojnych. Wydał 3 tomy tajnych dokumentów UBP: "Informator o nielegalnych antypaństwowych organizacjach i bandach zbrojnych działających w Polsce Ludowej w latach 1944–1956" (1993), "Informator o osobach skazanych za szpiegostwo w latach 1944–1984" (1994), "Straceni w polskich więzieniach 1944-1956" (1994). Napisał do nich przedmowy. Był w sprawie tych publikacji kilkukrotnie przesłuchiwany przez Urząd Ochrony Państwa.
Kilkukrotnie wzywano go do prokuratury, w celu złożenia wyjaśnień w sprawie obwiniania go o szkalowanie Żydów i „nawoływanie do waśni na tle narodowościowym i etnicznym”, np. w związku z publikacją książek "Strach być Polakiem" (1997) oraz "Żydowskie oblężenie Oświęcimia" (1999).

</doc>
<doc id="1066041" url="https://pl.wikipedia.org/wiki?curid=1066041" title="Zełenodolśk">
Zełenodolśk

Zełenodolśk (ukr. Зеленодольськ) – miasto na Ukrainie w obwodzie dniepropetrowskim, liczy 13,5 tys. mieszkańców (2017).

</doc>
<doc id="1066043" url="https://pl.wikipedia.org/wiki?curid=1066043" title="Bokowo-Chrustalne">
Bokowo-Chrustalne

Bokowo-Chrustalne () – miasto na Ukrainie, w obwodzie ługańskim.
Historia.
W 1954 roku z połączenia kilku osiedli robotniczych funkcjonujących wokół kopalni węgla kamiennego, powołano osiedle typu miejskiego Wachruszewe. Nazwę nadano od nazwiska Wasilija Wachruszewa, ministra przemysłu węglowego ZSRR.
W 1963 roku nadano prawa miejskie.
Od rozpoczęcia konfliktu w Donbasie w 2014 miasto jest pod kontrolą prorosyjskich separatystów z samozwańczej Ługańskiej Republiki Ludowej.
12 maja 2016 roku zmieniło nazwę na Bokowo-Chrustalne.

</doc>
<doc id="1066044" url="https://pl.wikipedia.org/wiki?curid=1066044" title="Siewiersk (Ukraina)">
Siewiersk (Ukraina)

Siewiersk (. trb. "Siwerśk") – miasto na Ukrainie w obwodzie donieckim.
Demografia.
Liczba mieszkańców w latach:

</doc>
<doc id="1066046" url="https://pl.wikipedia.org/wiki?curid=1066046" title="Koriukówka">
Koriukówka

Koriukówka (ukr. Корюківка, "Koriukiwka") – miasto na Ukrainie w obwodzie czernihowskim, siedziba władz rejonu koriukowskiego, liczy 14,8 tys. mieszkańców (2011).
Niemiecka zbrodnia na mieszkańcach miasta.
1 i 2 marca 1943 miała miejsce masakra mieszkańców dokonana przez oddziały SS przy pomocy kolaborantów węgierskich. Pretekstem był napad partyzantów radzieckich na miejscowy niemiecki garnizon. Rozstrzelanych zostało wówczas co najmniej 6700 osób, w tym kobiety, dzieci i starcy; przeżyły tylko pojedyncze osoby. Zabudowa została spalona.

</doc>
<doc id="1066047" url="https://pl.wikipedia.org/wiki?curid=1066047" title="Niżnia Łąka">
Niżnia Łąka

Niżnia Łąka (słow. "Nižná lúka") – nieduża polana w słowackich Tatrach Zachodnich u wylotu Doliny Raczkowej, tuż powyżej miejsca, w którym łączy się ona z wylotem Doliny Jamnickiej i obydwie doliny przechodzącą w jedną Dolinę Wąską. Dawniej była to wypasana polana – stąd nazwa tego miejsca. Po włączeniu obszaru do TANAP-u i zaprzestaniu wypasu polana zarosła lasem. Obecnie jest to tylko miejsce składowania drzewa. Znajduje się tutaj rozdroże szlaków turystycznych z ławkami i stołami dla turystów. Z dwóch stron wznoszą się zalesione, strome stoki: w północnym kierunku grzbiet Otargańców, zaś po wschodniej zbocza Keczki Przybylińskiej. Tuż poniżej Niżniej Łąki, w miejscu połączenia Doliny Jamnickiej i Doliny Raczkowej znajduje się drugie rozdroże szlaków turystycznych i wiata. Tutaj też Jamnicki Potok łączy się z Raczkowym Potokiem. W sierpniu 2007 r. silna wichura wyłamała całkowicie las na długości ok. 1 km w Dolinie Jamnickiej, tuż powyżej Niżniej Łąki.
Dolne rozdroże szlaków turystycznych położone jest na wysokości 944 m n.p.m.
Szlaki turystyczne.
Rozdroże dolne:
Rozdroże górne:

</doc>
<doc id="1066048" url="https://pl.wikipedia.org/wiki?curid=1066048" title="Iwan Iwanowicz Dehn">
Iwan Iwanowicz Dehn



</doc>
<doc id="1066050" url="https://pl.wikipedia.org/wiki?curid=1066050" title="Bielajewka">
Bielajewka

Bielajewka (ukr. "Біляївка", trb. "Bilajiwka") – miasto na Ukrainie w obwodzie odeskim, rejonu odeskiego, liczy 14 tys. mieszkańców (2006). Ośrodek przemysłu spożywczego.

</doc>
<doc id="1066053" url="https://pl.wikipedia.org/wiki?curid=1066053" title="Alfa Monocerotis">
Alfa Monocerotis

Alfa Monocerotis ("α Mon") – druga pod względem jasności gwiazda w konstelacji Jednorożca. Jej jasność obserwowana to jedynie 3,93. Leży w odległości ok. 148 lat świetlnych od Słońca. Należy do typu widmowego G9III lub K0III. Jest żółto-pomarańczowym olbrzymem, w którym zachodzi „spalanie” helu.

</doc>
<doc id="1066054" url="https://pl.wikipedia.org/wiki?curid=1066054" title="Hirnyk (obwód doniecki)">
Hirnyk (obwód doniecki)

Hirnyk () – miasto na Ukrainie w obwodzie donieckim.

</doc>
<doc id="1066057" url="https://pl.wikipedia.org/wiki?curid=1066057" title="Równina Policka">
Równina Policka



</doc>
<doc id="1066060" url="https://pl.wikipedia.org/wiki?curid=1066060" title="Diginetmedia">
Diginetmedia

Diginetmedia – zjawisko autonomicznego komunikowania się przez urządzenia elektroniczne, w szczególności przez komputery, między sobą oraz pobierania informacji ze świata realnego i po określonej obróbce przesyłania informacyjnych wytworów innym urządzeniom/komputerom oraz ludziom.

</doc>
<doc id="1066061" url="https://pl.wikipedia.org/wiki?curid=1066061" title="Ukrajinka">
Ukrajinka

Ukrajinka (ukr. Українка) – miasto na Ukrainie, w obwodzie kijowskim, w rejonie obuchowskim, u ujścia Stuhny do Dniepru, a ściślej do Zbiornika Kaniowskiego.
Historia.
Pierwotnie nosiła nazwę "Ihnatówka". Pod taką nazwą wzmiankowana jest w przywileju, wydanym 5 marca 1541 roku przez Zygmunta I, w którym potwierdza on nadanie wsi monasterowi wydubieckiemu przez Zenobię Jackową.
W XVIII i XIX wieku nazwa wsi brzmiała "Złodziejówka", co związane było z tajemniczą jaskinią w jej pobliżu, wykorzystywaną ponoć przez zbójców. W roku 1912, podczas budowy kolei Kijów-Obuchów-Hermanówka, wieś przejęła nazwę "Stołypino", dla upamiętnienia zamordowanego wybitnego premiera Rosji. Obecną nazwę miejscowość zawdzięcza dekretowi władzy radzieckiej z roku 1921.
W 1979 roku miejscowość otrzymała prawa miejskie.
W 1989 liczyło 16 372 mieszkańców.
W 2013 liczyło 15 644 mieszkańców.

</doc>
<doc id="1066063" url="https://pl.wikipedia.org/wiki?curid=1066063" title="Hip hop">
Hip hop



</doc>
<doc id="1066065" url="https://pl.wikipedia.org/wiki?curid=1066065" title="Nowa Odessa">
Nowa Odessa

Nowa Odessa (ukr. "Нова Одеса") – miasto na Ukrainie w obwodzie mikołajowskim, na lewym brzegu rzeki Boh. Siedziba władz rejonu nowoodeskiego. Ośrodek przemysłu spożywczego.
Historia.
Założona w 1776 roku jako Fedorowka (ros. "Фёдоровка").
W 1832 roku zmiana nazwy na obecną.
Miasto od 1976 roku.
Demografia.
W 1959 liczyła 6484 mieszkańców.
W 1989 liczyła 14 883 mieszkańców.
W 2013 liczyła 12 298 mieszkańców.

</doc>
<doc id="1066067" url="https://pl.wikipedia.org/wiki?curid=1066067" title="Jason X">
Jason X

Jason X – amerykański film fabularny, łączący w sobie gatunki horroru oraz fantastyki naukowej. Film stworzył James Isaac w 2001 roku.
"Jason X" jest kontynuacją powstałego dwadzieścia jeden lat wstecz slashera "Piątek, trzynastego". Przez odmienną wobec poprzednich części cyklu fabułę pojawiły się problemy z wypuszczeniem produkcji do dystrybucji. Ostatecznie "Jason X" odniósł absolutną klapę finansową, zwracając twórcom koszty jedynie 3 mln USD. Serwis Rotten Tomatoes przyznał filmowi wynik 20%.
Fabuła.
Rok 2455. Ziemia została tak skażona, że nie da się na niej mieszkać, więc ludzie osiedlili się w Kosmosie. Grupa studentów-badaczy odnajduje dwa zahibernowane ciała. Pierwsze z nich należy do młodej kobiety (Lexa Doig), drugie – o czym nie wiedzą naukowcy – do nieśmiertelnego mordercy znad Crystal Lake, Jasona Voorheesa (Kane Hodder). Psychopata w swojej nieodłącznej masce hokeisty budzi się i zaczyna zabijać.

</doc>
<doc id="1066069" url="https://pl.wikipedia.org/wiki?curid=1066069" title="Szczastia">
Szczastia

Szczastia (ukr. Щастя) − miasto na Ukrainie w obwodzie ługańskim, na lewym brzegu rzeki Doniec.
Miasto satelickie Ługańska, oddalone od niego o 24 km (odległość trasami samochodowymi).
Historia.
Pierwotnie w miejscu dzisiejszego miasta znajdowała się wieś Szczastia założona w połowie XVIII wieku przez chłopów pańszczyźnianych, którzy z Ukrainy Prawobrzeżnej uciekali na wolne ziemie nad Dońcem. Jednak już w 1754 Katarzyna II podarowała przylegające do Dońca ziemie wraz z mieszkańcami swojemu nadwornemu Grigorijowi Kowalińskiemu, od nazwiska którego wieś zaczęła być nazywana Kowaliwką.
W 1914 we wsi poświęcono murowaną cerkiew pod wezwaniem św. Katarzyny, wybudowaną z inicjatywy właściciela wsi Kowalińskiego. W czasach radzieckich cerkiew zamknięto i zrujnowano. W jej pomieszczeniach urządzono stajnię oraz skład zboża. Odbudowę cerkwi rozpoczęto w 1990. Obecnie świątynia należy do Ukraińskiej Cerkwi Prawosławnej Patriarchatu Moskiewskiego.
Głównym obiektem przemysłowym miasta jest Ługańska Elektrownia Cieplna, której budowa została rozpoczęta w 1952. Dzięki obiektowi dotychczasowa wieś przeżyła rozbudowę i gwałtowny napływ mieszkańców.
W 1963 miejscowość otrzymała prawa miejskie.
Demografia.
Według danych uzyskanych w spisie ludności z 2001 w mieście zamieszkiwało 13770 osób. 11,23% mieszkańców wskazało język ukraiński jako swój język ojczysty, dla 87,98% językiem ojczystym był zaś rosyjski.

</doc>
<doc id="1066070" url="https://pl.wikipedia.org/wiki?curid=1066070" title="Ubarwienie ostrzegawcze">
Ubarwienie ostrzegawcze

Ubarwienie ostrzegawcze lub aposematyczne – typ ubarwienia ochronnego, jaskrawego lub kontrastowego, które służy łatwiejszemu rozpoznaniu (w odróżnieniu od kamuflażu) i pełni rolę ostrzegawczą zmniejszając częstość przypadkowych ataków. Stosowane jest przez organizmy mające skuteczne środki obrony przed drapieżnikami (w przypadku zwierząt) lub roślinożercami (u roślin), np. toksyny, kolce lub niejadalność. 
Mechanizm obronny.
Ubarwienie ochronne to drugorzędny mechanizm obronny, który ostrzega drapieżniki o istnieniu innego, pierwszorzędnego mechanizmu, dla nich:
W tych przykładach, organizm ogłasza swoje obronne możliwości poprzez jaskrawe kolory w przypadku biedronek, drzewołazów i pająków lub przez kontrastowe pasy u skunksów. Niektóre typy niedźwiedziówkowatych emitują ultradźwięki ostrzegające nietoperze, inne przybierają ostrzegawcze pozy odsłaniające ich jaskrawo ubarwione części ciała. Żronkowate mają jasne kolory, a złapane, wydają głośne dźwięki (dzięki strydulacji), wzmacniające ostrzeżenie.
Oddziaływanie.
Funkcja obronna takiego ubarwienia opiera się na pamięci drapieżnika. Ptak, który trafi na przykrego w smaku owada, będzie na przyszłość unikał mu podobnych. Konsekwencją takiego działania jest stadność zwierząt z ubarwieniem ostrzegawczym. Zwykle potrzeba powtórzeń niemiłego doświadczenia by odpowiednio uwarunkować drapieżnika.
Zwierzęta wykorzystujące ubarwienie ochronne są zwykle dość powolne, gdyż nie potrzebują szybkości i zwinności by uciekać drapieżnikom. Są za to dość wytrzymałe i odporne na zranienia, dzięki czemu mogą uciec jeśli drapieżnik poczuje ich smak (jad, kolce itp.) zanim je zabije.
Mimikra.
Ubarwienie ostrzegawcze jest również dobrą strategią dla innych organizmów, które nie mają pierwszorzędnego mechanizmu obronnego. Upodabniają się one do innych, groźnych lub niesmacznych gatunków, korzystając z tego, że drapieżniki starają się ich unikać – np. trzmielówka z muchówek przypomina wyglądem uzbrojone w żądła osy.
Czasami można spotkać upodabnianie się bardziej jadowitych form np. węży, do mniej jadowitych. Wynika to z tego, że drapieżniki mogą nauczyć się unikać atakowania pewnych zwierząt, gdy takie zdarzenie było dla nich nieprzyjemne, ale nie śmiertelne.

</doc>
<doc id="1066073" url="https://pl.wikipedia.org/wiki?curid=1066073" title="Ubarwienie aposematyczne">
Ubarwienie aposematyczne



</doc>
<doc id="1066074" url="https://pl.wikipedia.org/wiki?curid=1066074" title="Żdaniwka">
Żdaniwka

Żdaniwka () – miasto na Ukrainie w obwodzie donieckim. Od 2014 roku znajduje się pod kontrolą Donieckiej Republiki Ludowej.

</doc>
<doc id="1066075" url="https://pl.wikipedia.org/wiki?curid=1066075" title="Aposematyzm">
Aposematyzm



</doc>
<doc id="1066077" url="https://pl.wikipedia.org/wiki?curid=1066077" title="Zamek w Krewie">
Zamek w Krewie

Zamek w Krewie – ruiny średniowiecznego zamku w miejscowości Krewo na Białorusi.
Historia.
W 1338 roku książę Giedymin podzielił Litwę między synów, oddając osobną dzielnicę z Krewem Olgierdowi. Przypuszczalnie zamek został zbudowany właśnie przez księcia Olgierda około lat 1370-1380, gdy był już wielkim księciem litewskim. Po zmarłym w 1377 Olgierdzie objął Krewo jego syn Jagiełło, który został po ojcu wielkim księciem. W 1381 roku jego stryj Kiejstut podniósł bunt, opanował Wilno i zesłał Jagiełłę do Krewa. Już rok później Jagiełło odzyskał Wilno oraz uwięził Kiejstuta i jego syna Witolda na zamku w Krewie. Po kilku dniach pobytu w więzieniu na zamku Kiejstut zmarł na skutek samobójstwa lub mordu. W 1385 roku na zamku podpisano akt unii Litwy i Polski, w której Jagiełło zobowiązywał się przyjąć chrześcijaństwo w obrządku katolickim wraz z rodziną, dworem i możnymi oraz odzyskać ziemie utracone przez Polskę i Litwę. W 1391 roku ustanowiono na zamku starostwo. W 1433 roku zamek na krótko zdobył w trakcie buntu przeciwko Zygmuntowi Kiejstutowiczowi książę Świdrygiełło, jednak we wrześniu Litwini z polską pomocą odbili zamek. Przed 1506 rokiem zamek poważnie zniszczyli Tatarzy. W 1519 zamek uszkodziły wojska moskiewskie. W XVI wieku warownia została opuszczona. 
W 1566 roku król Zygmunt August podarował zamek i starostwo zbiegłemu z Moskwy kniaziowi Andriejowi Kurbskiemu. W 1569 roku starostą został kniaź Łukasz Świrski, a w 1579 kasztelan połocki Jan Wołmiński. W 1638 starostwo otrzymał kasztelan wileński Krzysztof Chodkiewicz, po nim Kazimierz Radzimiński Frąckiewicz, a następnie miecznik oszmiański Karol Marson. Kolejnych zniszczeń zamku dokonali Szwedzi w 1708 roku podczas wojny północnej. W XVIII wieku starostwo należało do rodu Śliźniów. 
W XIX wieku na dziedzińcu wybudowano drewniany ratusz miejski. W 1893 r. warownię badał Fiodor Pokrowski. Zamek poważnie ucierpiał podczas I wojny światowej, ponieważ przez 3 lata stał na linii frontu. 21 lipca 1917 roku został prawie całkowicie zburzony przez rosyjski ostrzał artyleryjski. W latach 1929-1930 władze polskie zaczęły prace konserwatorskie. Za czasów sowieckich zamek ulegał zniszczeniu. W 1970 roku zamek został zbadany przez ekspedycję, którą kierował M.Tkaczow. W 1985 r. badaniami kierował Aleh Trusau i M.Tkaczow, a w 1988 r. I. M. Czerniawski. W 2017 r. rozpoczęto restaurację wieży książęcej. W 2018 r. zainicjowano akcję zbiórki kamieni potrzebnych na odbudowę.
Architektura.
Zamek miał plan nieregularny zbliżony do trapezu z dwiema wieżami kwadratowymi po przekątnej. Obwód murów wynosi 85 x 108,5 x 71,6 x 97,2 m. 
Mniejsza wieża miała wymiary 11 x 10,5 metrów, 3 kondygnacje i mogła powstać później niż pozostałe części zamku. 
Większa wieża zwana Książęcą lub Wieżą Kiejstuta ma wymiary u podstawy 17 x 18,6 m i miała pierwotnie 25 metrów wysokości oraz sklepione lochy i 4 kondygnacje. Mury kurtynowe miały grubość ok. 2,75 metra i wysokość 12–13 m. Brama znajdowała się w murze północnym.

</doc>
<doc id="1066080" url="https://pl.wikipedia.org/wiki?curid=1066080" title="Mironówka">
Mironówka

Mironówka (, trb. "Myroniwka") – miasto na Ukrainie w obwodzie kijowskim, w rejonie obuchowskim. Do 2020 roku siedziba władz rejonu mironowskiego.
Historia.
W XIX w. - wieś w Gubernia kijowska. W 1930 roku zaczęto wydawać gazetę. Status miasta posiada od 1968 roku.
Demografia.
W 1959 liczyło 9595 mieszkańców.
W 1989 liczyło 15 973 mieszkańców.
W 2013 liczyło 11 964 mieszkańców.
W 2018 liczyło 11 564 mieszkańców.

</doc>
<doc id="1066088" url="https://pl.wikipedia.org/wiki?curid=1066088" title="Kwas chlorozłotowy">
Kwas chlorozłotowy

Kwas tetrachlorozłotowy(III) (kwas chlorozłotowy), HAuCl4 (AuCl3·HCl) – związek nieorganiczny z grupy kwasów. Występuje jako odmiana bezwodna (HAuCl4) oraz tetrahydrat.
Właściwości.
Kwas chlorozłotowy jest ciałem stałym (tetrahydrat) lub cieczą (odmiana bezwodna) o barwie żółtej i słabym zapachu kwasu solnego. Jest substancją rozpuszczalną w wodzie. Ponadto tetrahydrat jest rozpuszczalny w eterze i etanolu. Wykazuje silnie kwasowy odczyn roztworu.
Jest substancją światłoczułą i higroskopijną.
Otrzymywanie.
Kwas chlorozłotowy można otrzymać w wyniku działania wody królewskiej na złoto.
Zastosowanie.
Jest stosowany jako elektrolit do złocenia oraz elektrolitycznej rafinacji złota.
Zagrożenia.
Przy kontakcie substancji ze skórą lub oczami występują poparzenia.
Spożycie substancji powoduje podrażnienie błon śluzowych ust, gardła, przełyku i żołądka oraz nudności, wymioty i bóle brzucha.
Wdychanie jego par powoduje podrażnienie dróg oddechowych.
Pierwsza pomoc.
Przy kontakcie substancji ze skórą i oczami należy przepłukać je dużą ilością wody. Ponadto w przypadku skażenia skóry należy zastosować także glikol polietylenowy.
W przypadku spożycia należy podać choremu dużą ilość wody. Nie należy powodować wymiotów (ryzyko perforacji) ani próbować zobojętniać substancji.
Należy też skontaktować się z lekarzem.
Działanie na organizmy wodne.
Kwas chlorozłotowy jest szkodliwy dla organizmów wodnych.

</doc>
<doc id="1066089" url="https://pl.wikipedia.org/wiki?curid=1066089" title="Cor Caroli">
Cor Caroli

Cor Caroli ("Alfa Canum Venaticorum", "α CVn") – najjaśniejsza gwiazda w gwiazdozbiorze Psów Gończych. Jest to gwiazda podwójna o wielkości 2,89 i 5,61.
Nazwa.
Cor Caroli po łacinie oznacza Serce Karola. Na pewno wiadomo, że w 1725 roku Edmond Halley nazwał tak mały gwiazdozbiór, którego centrum była ta gwiazda. Na mapach przedstawiany był jako serce z koroną. Gwiazdozbiór oficjalnie nie został zaakceptowany, ale nazwa przyjęła się dla samej gwiazdy. Pewne jest też, że owym Karolem jest któryś z angielskich królów, Karol I Stuart lub jego syn, Karol II Stuart.
Najpopularniejsza wersja mówi o tym, że Sir Charles Scarborough, nadworny lekarz Karola II, zauważył, że gwiazda znacznie pojaśniała nocą 29 maja 1660 roku, kiedy król wkroczył do Londynu (jest to dzień Restauracji Stuartów po rewolucji angielskiej). Inna historia wskazuje na dawną nazwę gwiazdy "Cor Caroli Regis Martyris" (Serce Karola - Króla Męczennika), jako upamiętniającą straconego Karola I. Nazwa Cor Caroli została formalnie zatwierdzona w 2016 roku przez Międzynarodową Unię Astronomiczną.
Charakterystyka.
Jaśniejszy składnik Alfa² Canum Venaticorum jest gwiazdą zmienną i zmienia swój blask o 0,1 co 5,47 dni. Dane na temat jego cech znacznie się różnią, średnica mieści się w granicach 2-4 razy większej od Słońca, jasność w przedziale 50-90 jasności Słońca, a temperatura 9500-10300 K. Jej typ widmowy to A0pSiEuHg, gdzie "p" oznacza, iż gwiazda posiada silne linie spektralne odpowiadające metalom (w astronomii wszelkim pierwiastkom poza wodorem). W tym przypadku jest to krzem, europ i rtęć. Intensywność linii widmowych zmienia się wraz ze zmianami blasku gwiazdy.
Gwiazda ta jest prototypem grupy gwiazd zmiennych znanych jako zmienne typu α² Canum Venaticorum. Posiada też nadzwyczaj silne pole magnetyczne, jedno z najsilniejszych wśród zwyczajnych gwiazd ciągu głównego. Jest ono około 1500 razy silniejsze od ziemskiego (dla porównania, Słońce ma pole magnetyczne kilka razy silniejsze od Ziemi). Pochodzenie tej anomalii nie jest znane, przypuszcza się jednak, że jest ona odpowiedzialna za dziwny typ widmowy gwiazdy (pole magnetyczne miałoby przemieszczać pierwiastki w atmosferze gwiazdy, lokalnie znacznie zwiększając zawartość niektórych), jak i za jej zmienność (poprzez wytwarzanie olbrzymich plam słonecznych).
Drugi składnik Alfa¹ Canum Venaticorum jest gwiazdą ciągu głównego, o typie widmowym F0V, temperaturze 7900 K, 1,3 razy większą od Słońca i 1,7 razy cięższą, o 6 razy większej jasności. Nie jest gwiazdą zmienną.
Przez dłuższy czas uważano, że jest to układ spektroskopowo podwójny, o odległości między składnikami ponad 650 au i czasie obiegu 7900 lat. Jednak fakt, że odległość między składnikami nie zmieniła się od 1830 roku i dokładne pomiary wykonane teleskopem Hipparcos zdają się przesądzać, że jest to w rzeczywistości układ podwójny wizualnie.
Pojawiały się również podejrzenia, że każdy ze składników jest układem spektroskopowym, jednak nie zostały potwierdzone.

</doc>
<doc id="1066091" url="https://pl.wikipedia.org/wiki?curid=1066091" title="Ukrajinśk">
Ukrajinśk

Ukrajinśk () – miasto na Ukrainie w obwodzie donieckim.

</doc>
<doc id="1066092" url="https://pl.wikipedia.org/wiki?curid=1066092" title="Siedlce Zachodnie">
Siedlce Zachodnie

Siedlce Zachodnie – przystanek kolejowy w Siedlcach w dzielnicy Piaski Zamiejskie, w województwie mazowieckim, w Polsce.
W roku 2017 przystanek obsługiwał 200–299 pasażerów na dobę.
Obecny przystanek osobowy Siedlce Zachodnie powstał podczas modernizacji magistrali E20 na odcinku Mrozy – Siedlce w 2004 roku.

</doc>
<doc id="1066093" url="https://pl.wikipedia.org/wiki?curid=1066093" title="Atisa">
Atisa



</doc>
<doc id="1066095" url="https://pl.wikipedia.org/wiki?curid=1066095" title="Nowomyrhorod">
Nowomyrhorod

Nowomyrhorod () – miasto na Ukrainie, w obwodzie kirowohradzkim, w rejonie nowoukraińskim. W 2020 roku liczyło ok. 11 tys. mieszkańców.
Historia.
Miejscowość powstała w 1740 roku na miejscu zimownika Tresiahy, tj. niedużego osiedla Kozaków zaporoskich, w którym spędzano zimę. Pierwszymi osadnikami byli chłopi i Kozacy z pułku myrhorodzkiego, od którego nazwę wzięła nowo utworzona osada.
W latach 50. XVIII wieku Nowomyrhorod stał się głównym ośrodkiem nowo utworzonej prowincji Nowej Serbii zasiedlanej przez imigrantów z pogranicza turecko-austriackiego, głównie Serbów.
W miejscowości rozmieszczony był sztab pułku huzarskiego Jovana Horvata. W 1753 roku wzniesiony został szaniec. W 1764 roku zniesiono Nową Serbię oraz Nowosłobodzki Pułk Kozacki, a ich ziemie włączono do guberni noworosyjskiej. W 1773 roku Nowomyrhorod otrzymał prawa miejskie. W 1784 roku miejscowość była siedzibą ujezdu nowomyrhorodzkiego w namiestnictwie jekaterynosławskim, a od 1795 roku namiestnictwie wozniesieńskim. Po likwidacji namiestnictwa wozniesieńskiego w 1796 roku ujezd nowomyrhorodzki zlikwidowano, a miasto weszło w skład guberni noworosyjskiej. W 1802 roku Nowomyrhorod znalazł się w granicach guberni mikołajowskiej, przemianowanej w 1803 roku na chersońską. W owym czasie miasto liczyło prawie 3,5 tys. mieszkańców i mieściły się w nim ok. 700 domostw, gorzelnia, browar oraz cegielnia. W 1799 roku do Nowomyrhorodu przeniesiono seminarium duchowne z Połtawy i utworzona została prawosławna eparchia, która istniała do 1804 roku. W 1820 roku miasto przeszło pod zarząd osiedli wojskowych, co wiązało się z tym, że do początku XX wieku stacjonowały w nim jednostki wojskowe. W miejscowości znajdowały się kierownictwa okręgów V-VIII Noworosyjskiego Osiedla Wojskowego oraz administracja okręgu VII. W tym czasie rozpoczęła się aktywna przebudowa miasta dla celów wojska – powstały budynki sztabowe, maneże, składy broni oraz stajnie. W 1846 roku na 3,7 tys. mieszkańców 3,3 tys. stanowili osadnicy wojskowi. W 1860 roku powołana została rada miejska, która zarządzała miastem po likwidacji osiedli wojskowych.
W 1923 roku Nowomyrhorod został ustanowiony siedzibą administracyjną okręgu jelizawetragdzkiego (od 1924 roku – zinowjewskiego), a w 1930 roku – rejonu nowomyrhorodzkiego. Od 1939 roku miasto wchodzi w skład obwodu kirowohradzkiego.
W czasie II wojny światowej miejscowość była okupowana przez wojska niemieckie od 1 sierpnia 1941 roku do 11 marca 1944 roku. W 1959 roku do Myrhorodu przyłączono miasto Złatopil (do 1787 roku zwane Hulajpołem) oraz wsie Wynohradiwka i Kateryniwka i uzyskał on status miasta o znaczeniu rejonowym. W 2020 roku zlikwidowano rejon nowomyrhorodzki i miasto weszło w skład rejonu nowoukraińskiego.

</doc>
<doc id="1066096" url="https://pl.wikipedia.org/wiki?curid=1066096" title="Zamek w Nowogródku">
Zamek w Nowogródku

Zamek w Nowogródku – ruiny zamku z XIV–XV wieku, zniszczonego w XVI wieku, położonego w Nowogródku na terenie dzisiejszej Białorusi. Obecnie w stanie trwałej ruiny.
Historia.
Warownia w Nowogródku zbudowana została po 1241 roku przez księcia litewskiego Edywiła (kunigas Erdziwiłł) prawdopodobnie w miejscu wcześniejszego ruskiego grodu z XII wieku. Mendog ustanowił tu stolicę państwa litewskiego, przyjął tu chrzest i w 1253 koronował się na króla Litwy. W tym czasie wzniesiono tu warownię z umocnieniami ziemno-drewnianymi, prawdopodobnie z elementami murowanymi.
W 1314 komtur krzyżacki Heinrich von Plotzke bezskutecznie próbował zdobyć gród. W XIV wieku warownia była wielokrotnie oblegana i niszczona w czasie najazdów krzyżackich, wojen litewsko-ruskich i waśni rodowych. W 1349 roku przed kolejnym najazdem krzyżackim mieszkańcy sami spalili miasto i zamek przed jego opuszczeniem. W miejscu zniszczonej fortyfikacji nowy murowany zamek w 1415 roku polecił zbudować książę Witold.
Na początku XVI wieku zamek uległ zniszczeniu przez Tatarów. Odbudowany, ale z uwagi na przestarzały system obronny stracił na znaczeniu. W 1638 roku w wieży bramnej umieszczono archiwum miejskie. W 1662 zamek został zdobyty i spustoszony przez wojska moskiewskie, archiwum zostało obrabowane i częściowo wywiezione. W XVIII wieku dalsze zniszczenia zamku nastąpiły w wyniku pożarów: w 1710 w czasie najazdu Szwedów i w 1751, gdy spłonęły resztki miejskiego archiwum.
Od początku XIX wieku zamek znajduje się w stanie trwałej ruiny. Zachowały się ruiny wieży kościelnej, bramnej, fragment wschodniego odcinka murów z przechodem furty (częściowo rekonstruowane w XX wieku), wały ziemne i głęboka fosa otaczająca zamek. Z zamkowej cerkwi zachowały się fundamenty.
W marcu 1919 roku w ruinach zamku bolszewicy zamordowali działaczy polskich: Mariana Bronowskiego, Antoniego Trzeciaka i Adolfa Hudowicza.
W roku 2009 minister kultury Białorusi Pawał Łatuszka rozpoczął kampanię na rzecz odbudowy zamku.
Architektura.
Zamek wzniesiony był z cegły na fundamencie z głazów narzutowych. Zbudowany w XIV–XV wieku zamek posiadał kształt nieregularnego czworoboku, co wynikało z kształtu wzgórza, na którym był położony. Wjazd prowadził przez Wieżę Bramną wzniesioną w połowie północnej kurtyny murów obwodowych. Zamek zabezpieczały dodatkowo cztery narożne wieże zbudowane na planie kwadratu. W Wieży Bramnej znajdowały się także pomieszczenia mieszkalne w wyższych kondygnacjach, a w wieży południowo-wschodniej (Małej) znajdowała się furta, prowadząca prawdopodobnie do źródła wypływające z góry zamkowej, chronionego przez wieżę stojąca na zewnątrz, która była połączona murem z głównym obwodem obronnym. Na dziedzińcu, pomiędzy wieżą narożną tzw. Wieżą Kościelną a Wieżą Bramną, znajdował się przylegający do murów budynek mieszkalny. W zachodniej części dziedzińca znajdowała się cerkiew zamkowa, wzniesiona w XIV wieku. Wzgórze zamkowe umocnione było dodatkowo fosą i wałem ziemnym.

</doc>
<doc id="1066099" url="https://pl.wikipedia.org/wiki?curid=1066099" title="Atisia">
Atisia



</doc>
<doc id="1066103" url="https://pl.wikipedia.org/wiki?curid=1066103" title="Uzyn">
Uzyn

Uzyn (ukr. Узин) – miasto na Ukrainie w obwodzie kijowskim.
Historia.
Status miasta od 1971 roku.
W 1989 liczyło 16 469 mieszkańców.
W 2013 liczyło 12 122 mieszkańców.

</doc>
<doc id="1066105" url="https://pl.wikipedia.org/wiki?curid=1066105" title="Zamek w Zasławiu">
Zamek w Zasławiu

Zamek w Zasławiu – zamek około 1 km od dworca kolejowego w Zasławiu.
Historia.
Bastionowy zamek wzniósł wojewoda witebski Jan Hlebowicz herbu Leliwa. Zamek został zbudowany w systemie starowłoskim. Wały miały długość 100 na 200 metrów, a wjazd był poprowadzony przez dwukondygnacyjną murowaną bramę. W 1667 roku zamek przeszedł w ręce Sapiehów. W 1676 roku zachodnia część terenu zamkowego została sprzedana zakonowi dominikanów. Obecnie po zamku pozostał zarys wału z widocznym fragmentem muru. Po drugiej stronie drogi, w miejscu dawnego majdanu, znajduje się kościół obronny z 1577 (obecnie cerkiew). Obiekt opisany jest jako pomnik archeologii z XI-XVII wieku.

</doc>
<doc id="1066106" url="https://pl.wikipedia.org/wiki?curid=1066106" title="Switłodarśk">
Switłodarśk

 
Switłodarśk () – miasto na Ukrainie w obwodzie donieckim.

</doc>
<doc id="1066108" url="https://pl.wikipedia.org/wiki?curid=1066108" title="Cerkiew z Grąziowej">
Cerkiew z Grąziowej

Cerkiew Narodzenia NMP z Grąziowej – drewniana cerkiew greckokatolicka, zbudowana w Grąziowej, przeniesiona w 1972 do Muzeum Budownictwa Ludowego w Sanoku, umieszczona w sektorze bojkowskim.
Cerkiew z Grąziowej zbudowana została w 1731. Jest trójdzielna – składa się z trzech pomieszczeń – prezbiterium, nawy i babińca. Przed frontem i z boku biegną podcienia. Jest to typowa cerkiew bojkowska. 
W jej wnętrzu znajduje się m.in. ikonostas pochodzący z XIX wieku oraz polichromie, wykonane w 1735 przez Stefana Paszeckiego techniką temperową na pobiele wapiennej. 
U dołu ikonostasu (pochodzącego z cerkwi w Poździaczu) znajdują się królewskie i diakońskie wrota, oraz ikony. Najniżej znajdują się "ikony namiestne" – św. Paraskewa, Madonnna z Dzieciątkiem, Chrystus Nauczający, św. Mikołaj. Nad nimi umieszczone zostały ikony świąteczne przedstawiające ważne wydarzenia z życia Jezusa np. ofiarowanie w świątyni, Boże Narodzenie, chrzest w Jordanie. Pośrodku nich w owalu przedstawiono Ostatnią Wieczerzę. Najwyżej znajduje się tzw. ikona "deesis" z postacią Chrystusa Pantokratora. Obok cerkwi stoi drewniana dzwonnica z 1712, pochodząca z Sierakościec koło Przemyśla.
W 2014 roku obiekt został wykorzystany przy produkcji filmu Wołyń.

</doc>
<doc id="1066109" url="https://pl.wikipedia.org/wiki?curid=1066109" title="Sołedar">
Sołedar

Sołedar () – miasto na Ukrainie w obwodzie donieckim.
Stacja kolejowa. Miasto górnictwa soli kamiennej.
Historia.
Do 1924 roku, gdy bolszewicy zmienili nazwę ówczesnej wsi nazywała się Brjancowka (Брянцовка), mieściła się na terytorium Guberni jekatierinosławskiej. Miejscowość posiada prawa miejskie od 1965 roku. 5 lipca 1991 r. miasto zostało przemianowane z poprzedniej nazwy Karlo-Libknechtowsk (nazwa od rewolucjonisty Karla Liebknechta) na Sołedar.
28 maja 2022 r. w wyniku rosyjskiego ataku rakietowego na miasto część terenu zakładu „Artemsil” uległa całkowitemu zniszczeniu.
10 stycznia 2023 r., w trakcie ataku Rosji na Ukrainę, Grupa Wagnera poinformowała po dniach ciężkich walk, że zdobyła miasto.

</doc>
<doc id="1066110" url="https://pl.wikipedia.org/wiki?curid=1066110" title="Basztanka">
Basztanka

Basztanka (ukr. "Баштанка") – miasto na Ukrainie w obwodzie mikołajowskim, siedziba władz rejonu basztańskiego. Ośrodek przemysłu spożywczego.
Historia.
Status osiedla typu miejskiego posiada od 1963.
Demografia
W 1989 liczyła 12 873 mieszkańców.
W 2013 liczyła 12 680 mieszkańców.

</doc>
<doc id="1066114" url="https://pl.wikipedia.org/wiki?curid=1066114" title="Mała Wyska">
Mała Wyska

Mała Wyska (ukr. Мала Виска) – miasto na Ukrainie, w obwodzie kirowohradzkim, siedziba władz rejonu małowyskiwskiego.
Stacja kolejowa.
Historia.
Wieś założona w guberni noworosyjskiej, od 1802 roku - w jelizawietgradzki ujezd guberni chersońskiej.
W 1899 r. została zbudowana , w 1908 r. została zbudowana .
W 1935 roku zaczęto wydawać gazetę.
Podczas II wojny światowej Mała Wyska była okupowana przez wojska niemieckie od 1 sierpnia 1941 r. do 13 marca 1944 r.
Miasto od 1957 roku.
W 1973 liczyła 13,4 tys. mieszkańców.
W 1989 liczyła 14 645 mieszkańców.
W 2013 liczyła 11 141 mieszkańców.
Ośrodek przemysłu spożywczego. Produkowane są między innymi burak cukrowy, cukier, mleko i chleb. Znajduje się również baza rolnicza, do której zwożone są różne plony. Jest tu opuszczone lotnisko wojskowe. Centrum Małej Wyski ma nazwę Mikrorajon, w którym znajduje się kilka siedmiopiętrowych bloków. W centrum jest rynek, na którym praca rozpoczyna się z rana, a kończy w południe. W niedziele jest przenoszony w inne miejsce w okolice torów. Jest tu dworzec kolejowy i internat. Miasto posiada działający stadion z boiskiem do piłki nożnej, kortem tenisowym, boisko do piłki siatkowej i bieżnię. Niekiedy odbywają się na nim mecze piłkarskie. W pobliżu znajduje się plac, na którym do 2014 roku stał pomnik Lenina. W mieście jest Dom Kultury w którym odbywają się koncerty taneczne i muzyczne pobliskich szkół. Mała Wyska ma swój szpital i laboratorium.

</doc>
<doc id="1066118" url="https://pl.wikipedia.org/wiki?curid=1066118" title="Tejuwazu">
Tejuwazu

Tejuwazu ("Teyuwasu barbarenai") – archozaur z kladu Dinosauriformes żyjący w późnym triasie (karnik) na terenach dzisiejszej Ameryki Południowej. Znany materiał kopalny to tylko holotyp – prawa kość udowa oznaczona BSPG AS XXV 53 o długości 27,6 cm i kość piszczelowa BSPG AS XXV 54 o długości 26,4 cm; skamieniałości te odkryto w osadach formacji Santa Maria. "Teyuwasu" znaczy "wielki jaszczur" (z języka Tupi). Nie wiadomo nic pewnego na temat wielkości i wyglądu tego archozaura; zachowane kości sugerują, że był on większy i mocniej zbudowany od niektórych z najwcześniejszych znanych dinozaurów. Jego kość piszczelowa była wyraźnie dłuższa od znanych kości piszczelowych saturnalii i eoraptora (ok. 15 cm długości) i nieco dłuższa od kości piszczelowej staurikozaura (24,6 cm), była natomiast krótsza od niektórych znanych kości piszczelowych herrerazaura.
Skamieniałości "Teyuwasu" jako pierwszy opisał Friedrich von Huene w 1938 roku, który uznał je za skamieniałości archozaura z grupy Pseudosuchia "Hoplitosuchus raui". Edio-Ernst Kischlat (1999) uznał je jednak za kości nowego gatunku dinozaura. Późniejsi autorzy generalnie uznają "T. barbarenai" za "nomen dubium" i ograniczają się tylko do sklasyfikowania go jako możliwego przedstawiciela Saurischia lub Dinosauria. Fernando Emilio Novas (2009) podkreślił, że Kischlat nie wskazał żadnych autapomorfii "T. barbarenai"; stwierdził też, że można go co najwyżej sklasyfikować jako możliwego przedstawiciela dinozaurów, czy nawet ostrożniej – jako możliwego przedstawiciela kladu Dinosauriformes. Także Martín D. Ezcurra (2012) nie był w stanie bezspornie wskazać żadnych autapomorfii "T. barbarenai" ani charakterystycznej dla niego kombinacji cech budowy kości; dodatkowo podkreślił, że znane kości "Teyuwasu" zachowały się w złym stanie, co utrudnia stwierdzenie, co jest faktyczną cechą ich budowy, a co tylko rezultatem uszkodzeń. Ostatecznie także i on uznał ten gatunek za "nomen dubium". Nie mógł też potwierdzić przynależności "Teyuwasu" do dinozaurów; stwierdził natomiast, że na podstawie budowy jego kości można z dużą pewnością zaliczyć "T. barbarenai" do większego kladu Dinosauriformes.
Garcia, Müller i Dias-da-Silva (2019) stwierdzili, że "Teyuwasu" różni się budową kości udowej i piszczelowej od wszystkich znanych współczesnych mu przedstawicieli Dinosauriformes poza staurikozaurem. W ocenie tych autorów przedstawiona przez Kischlata diagnoza "Teyuwasu" nie wskazuje żadnych różnic pomiędzy "Teyuwasu" a staurikozaurem; sami Garcia, Müller i Dias-da-Silva nie znaleźli też żadnych niebudzących wątpliwości różnic między tymi taksonami, stwierdzili natomiast występowanie u obu tych zwierząt pięciu charakterystycznych cech budowy kości udowej i piszczelowej, które nie występują u żadnego innego żyjącego współcześnie z "Teyuwasu" i staurikozaurem przedstawiciela Dinosauriformes. Skamieniałości okazów holotypowych "T. barbarenai" i "Staurikosaurus pricei" są kośćmi zwierząt o zbliżonych rozmiarach; oba okazy odkryto w osadach ogniwa Alemoa, na położonych w niewielkiej odległości stanowiskach. Mając to wszystko na względzie Garcia, Müller i Dias-da-Silva uznali "Teyuwasu barbarenai" za młodszy synonim "Staurikosaurus pricei".

</doc>
<doc id="1066119" url="https://pl.wikipedia.org/wiki?curid=1066119" title="Ford Ranger">
Ford Ranger

Ford Ranger – samochód osobowy typu pickup klasy średniej produkowany pod amerykańską marką Ford od 1982 roku. Od 2022 roku produkowana jest szósta generacja modelu.
Pierwsza generacja.
Ford Ranger I został zaprezentowany po raz pierwszy w 1982 roku.
Średniej wielkości pickup o nazwie Ranger po raz pierwszy został opracowany wyłącznie z myślą o rynku Ameryki Północnej, trafiając na rynek na początku lat 80. Pojazd powstał jako odpowiedź na zapotrzebowanie rynkowe wygenerowane przez konkurencyjne General Motors, które w podobnym okresie wprowadziło do sprzedaży podobnej wielkości model Chevrolet S-10.
Ranger I uplasował się w północnoamerykańskiej ofercie Forda jako tańsza i mniejsza alternatywa dla modelu F-Series, zyskując charakterystyczne, kanciaste proporcje nadwozia. Podobnie jak w przypadku pokrewnego SUV-a Bronco II, pas przedni przyozdobiła prostokątna atrapa chłodnicy o strukturze kratownicy.
Lifting.
W 1989 roku Ranger I przeszedł gruntowną modernizację, w ramach której samochód otrzymał zupełnie nowy wygląd pasa przedniego. Pojawiły się duże kanciaste reflektory, większa chromowana atrapa chłodnicy i inny wygląd zewnętrznych zderzaków. Modernizacja objęła także SUV-a zbudowanego na bazie Rangera – model Bronco II.
Silniki.
Benzynowe:
Wysokoprężne:
Druga generacja.
Ford Ranger II został zaprezentowany po raz pierwszy w 1992 roku.
Zupełnie nowe, drugie wcielenie Rangera powstało na nowej platformie koncernu Forda. Przełożyło się to na większe nadwozie i rozstaw osi, a także obszerniejsze wnętrze i większą przestrzeń towarową. Gruntownie zmodernizowano wystrój kabiny pasażerskiej, zamontowano bardziej komfortowe fotele, poprawiono poziom wykończenia kokpitu i wyciszenie wnętrza. Gamę nadwoziową ponownie utworzyły warianty z długą lub pojedynczą kabiną pasażerską.
Pod kątem stylistyki samochód zyskał bardziej krągłe, a zarazem masywniejsze proporcje nadwozia. Wyróżniał się odtąd wyraźnie zarysowanymi nadkolami, a także masywnymi reflektorami płynnie wkomponowanymi w dużą atrapę chłodnicy podobną do innych konstrukcji Forda w latach 90. XX wieku. W zależności od wariantu wyposażenia, Ranger mógł wyróżniać się chromowaną, lub pokrytą szarym tworzywem atrapą chłodnicy z logiem umieszczonym centralnie lub w górnej poprzeczce.
Kabina pasażerska wyróżniła się stosunkowo wysoką pozycją za kierownicą, z miękkimi fotelami pokrytymi materiałową tapicerką. Pojazd zaprojektowano pod kątem optymalnej widoczności, nadając słupkom w polu widzenia kierowcy cienki kształt, a także montując relatywnie rozległe lusterka.
Trzecia generacja.
Ford Ranger III został zaprezentowany po raz pierwszy w 1997 roku.
W przypadku trzeciej generacji Rangera Ford zdecydował się zastosować swoją powszechnie stosowaną praktykę, w ramach której dotychczas produkowana wersja została jedynie obszernie zmodernizowana pod kątem wizualnym, jak i technicznym. Niewielkie zmiany były podyktowane dużym sukcesem rynkowym Rangera, odzwierciedlającym powodzenie dotychczasowej konwencji, jaką zastosował producent.
W porównaniu do poprzednika pojawił się zupełnie nowy przedni pas, gdzie zamontowano większe reflektory, nową atrapę chłodnicy oraz inny zderzak i przeprojektowany kształt tylnych lamp. Zamontowano też nowy kokpit z przemodelowanym układem wskaźników i nowszym projektem konsoli centralnej, a także odświeżono gamę jednostek napędowych oraz dostępnych przekładni biegów.
Ranger EV.
W 1998 roku na bazie Rangera drugiej generacji opracowany został pierwszy produkcyjny samochód elektryczny w historii Forda, model Ford Ranger EV. Podobnie jak pierwsza generacja Rangera, tak i pomysł na elektrycznego małego pickupa Forda był ruchem odpowiadającym na istniejącą już, konkurencyjną konstrukcję Chevrolet S-10 EV. Pod kątem wizualnym odróżnił się on jedynie zaślepkami w miejscu atrapy chłodnicy wraz z gniazdkiem przy prawej krawędzi, z kolei największe różnice pojazd przeszedł pod kątem napędu.
Elektryczny Ranger napędzany był akumulatorem kwasowo-ołowiowym, który w pierwszych miesiącach produkcji wyróżniał się pojemnością 22 kWh i maksymalnym zasięgiem 105 kilometrów. W 1999 roku zwiększono jego pojemność do 26 kWh, co pozwoliło na zasięg do 132 kilometrów. Podczas trwającej 4 lata produkcji Forda Rangera EV powstało ok. 1700 sztuk pojazdu, a ostatnie sztuki wyprodukowano w 2002 roku.
Restylizacje.
W 2000 roku Ford zdecydował się na przeprowadzenie rozległej modernizacji Rangera II, w ramach której samochód zyskał gruntownie zmodyfikowany pas przedni. Pojawiły się inne, wyraźnie mniejsze reflektory, zmodyfikowane wkłady tylnych świateł, a także większa atrapa chłodnicy i zmodyfikowany kształt zderzaków, które odtąd były opcjonalnie malowane w kolorze nadwozia.
W 2005 roku Ford zdecydował się po raz drugi zmodernizować Rangera, jednak zakres zmian okazał się tym razem wyraźnie skromniejszy. Zmodyfikowano jedynie kształt zderzaków i wkład atrapy chłodnicy, a także zmodernizowano wygląd kokpitu i wystrój wnętrza.
W ramach trzeciego i zarazem ostatniego w historii drugiej generacji Rangera modernizacji w 2007 roku, Ford ponownie odświeżył kształt atrapy chłodnicy, zderzaków, a także lamp i deski rozdzielczej. Samochód pod taką postacią pozostał w produkcji do końca 2011 roku, kiedy to jednocześnie zakończyły się blisko 20-letnie dzieje tej konstrukcji. W Ameryce Południowej samochód został wycofany dwa lata wcześniej – w 2009 roku.
Wersja globalna.
Ford Ranger III został zaprezentowany po raz pierwszy w 1998 roku.
Podczas targów motoryzacyjnych w Barcelonie Ford po raz pierwszy od momentu wprowadzenia do użytku w 1982 roku zdecydował się zastosować nazwę Ranger także poza Ameryką Północną i Południową. Drugi model o takiej nazwie powstał jako konstrukcja dla rynków globalnych.
Międzynarodowy wariant Forda Rangera przyjął jednak zupełnie inną postać, będąc mniejszym i niepowiązanym konstrukcyjnie pickupem bliższym proporcjom i koncepcji konkurencji japońskiej. W czasie, gdy amerykański Ranger był konstrukcją opracowaną w Stanach Zjednoczonych, tak globalny wariant był konstrukcją japońskiej Mazdy, którą Ford zapożyczył jako bliźniaczy wariant modelu B-Series.
Model oferowany był w odmianach Single Cab, King Cab i Regular Cab. Pod kątem wizualnym w pierwszych latach produkcji wyróżniał się wąskimi reflektorami, a także dominującą pas przedni wyraźnie zarysowaną atrapą chłodnicy.
Wśród dostępnych jednostek napędowych znalazły się zarówno silniki benzynowe i wysokoprężne, z czego na rynku europejskim Ford ograniczył linię jedynie do 2,5-litrowego turbodiesla dostępnego w dwóch wariantach mocy: 79 lub 110 KM, po 2002 roku słabszy wzmacniając do 85 KM.
Lifting.
Globalny Ford Ranger w 2003 roku przeszedł obszerną restylizację, która przyniosła głównie inny wygląd pasa przedniego. Pojazd zyskał większe i obszerniejsze powierzchniowo reflektory, a także charakterystyczną, dużą chromowaną atrapę chłodnicy. Przemodelowano też zderzaki oraz wystrój kabiny pasażerskiej.
Sprzedaż.
Pojazd ten był pierwszym pickupem Forda przeznaczonym na rynki europejskie. Dostępność pojazdu była jednak ograniczona, nie obejmując np. Polski, a koncentrując się na regionie Europy Zachodniej. Samochód oferowano także na licznych rynkach Azji Wschodniej i Centralnej, w krajach Afryki, a także Australii i Nowej Zelandii razem z tańszym, użytkowym wariantem pod nazwą Courier.
Silniki.
Benzynowe:
Wysokoprężne:
Czwarta generacja.
Ford Ranger IV został zaprezentowany po raz pierwszy w 2005 roku.
Zupełnie nowe wcielenie Rangera na rynki światowe przeszło obszerne modyfikacje wizualne, zyskując bardziej kanciaste kształty, a także znacznie mocniejsze jednostki napędowe oraz bardziej optymalne parametry transportowe pod kątem większej ładowności oraz wyższego uciągu. Za projekt stylistyczny nowego Rangera odpowiedzialny był szef studia projektowego Forda z regionu Azji i Pacyfiku, Paul Gibson.
Globalny Ranger nowej generacji ponownie został zbudowany w ramach ścisłej współpracy z japońską Mazdą, będąc bliźniaczą konstrukcją analogicznej konstrukcji tym razem noszącej nazwę BT-50. Nowa platforma przyniosła zmiany pod kątem komfortu jazdy, jak i przestronności w kabinie pasażerskiej.
Podobnie jak konkurencyjne konstrukcje Toyoty czy Nissana, Ford Ranger poza odmianami Single Cab, King Cab i Single Cab oferowany był w obniżonej i bardziej użytkowej odmianie Cargo. Europejska organizacja badania bezpieczeństwa pojazdów Euro NCAP przyznała Rangerowi za ochronę pasażerów dwie gwiazdki w pięciogwiazdkowej skali.
W 2013 roku Ford przygotował dwa modele Rangera specjalnie na Rajd Dakar. Auta przygotowane na Rajd Dakar bazują na wariancie 4×4 Double Cab, posiadają w pełni kompozytowe nadwozia i pod maską skrywają 5,0-litrowe jednostki V8 generujące 350 KM przy 4500 obr./min oraz 560 Nm momentu obrotowego, który dostępny jest przy 4100 obr./min.
Lifting.
W lutym 2009 roku Ford przeprowadził gruntowny lifting nadwozia Rangera. Zmieniono całkowicie pas przedni, gdzie pojawiły się nowe, wyżej osadzone zaokrąglone reflektory z ciemnymi wkładami, a także duży chromowany grill z szeroko rozstawionymi poprzeczkami i inaczej ukształtowany zderzak.
Ponadto, przemodelowano też klosze tylnych lamp, które stały się dłuższe i otrzymały srebrne, zamiast czerwonych wkładów. Modernizacja poprzestała na przeprojektowanej kabinie pasażerskiej, której bogatsze standardowe wyposażenie po raz pierwszy objęło system umożliwiający odtwarzanie plików MP3. Po raz pierwszy gamę wariantów wyposażeniowych poszerzył topowy, najobszerniej zmodyfikowany Wildtrak.
Sprzedaż.
Podobnie jak poprzednik, zbudowany z Mazdą Ranger był konstrukcją zbudowaną z myślą o rynkach globalnych, na czele z regionem Azji Wschodniej, Afryki i Australii. Samochód oferowany był na znacznie szerszej liczbie rynków europejskich niż dotychczas, trafiając po raz pierwszy do oficjalnej oferty Forda w Polsce. Zakres wariantów wyposażeniowych i odmian nadwoziowych ściśle różnił się w zależności od rynku zbytu – np. niżej osadzone odmiany z mniejszym prześwitem i opcjonalną możliwością zabudowy podwozia, tzw. "chassis cab" oferowane były jedynie na rynkach regionu Azji i Pacyfiku.
Wersja argentyńska.
Ford Ranger IV został zaprezentowany po raz pierwszy w 2009 roku.
W 2009 roku południowoamerykański oddział Forda postanowił zakończyć produkcję drugiego wcielenia, które było identycznie z wariantem znanym z rynku m.in. Stanów Zjednoczonych i Kanady, i postanowił samodzielnie opracować nowego Rangera na podzespołach poprzednika. W ten sposób samochód zyskał zupełnie nowy wygląd zewnętrzny, z charakterystycznymi dużymi reflektorami, zaokrąglonymi proporcjami nadwozia i tylnymi lampami ze srebrnymi wkładami.
Poza opracowaną od podstaw nową karoserią i zmodernizowanymi jednostkami napędowymi, południowoamerykański Ranger zdradzał pokrewieństwo z poprzednikiem jedynie identycznym kokpitem – zmieniły się tutaj jedynie detale, zachowując taki sam projekt m.in. konsoli centralnej czy układu wskaźników. Produkcja trwała do 2012 roku, kiedy to Rangera zastąpił nowy, tym razem jednolity dla wszystkich globalnych rynków model.
Piąta generacja.
Ford Ranger V został zaprezentowany po raz pierwszy w 2010 roku.
Nowa generacja Rangera po raz pierwszy w historii tego modelu powstała jako model globalny, opracowany na nowej platformie koncernu Forda pod przewodnictwem australijskiego zespołu konstruktorów w centralni z Melbourne. Po raz kolejny, ale i ostatni w procesie konstrukcyjnym Forda Rangera brała udział także Mazda, która równolegle przedstawiła kolejną generację bliźniaczego BT-50.
Pod kątem wizualnym Ford Ranger nowej generacji odszedł od formuły poprzedników, zyskując znacznie masywniejszą sylwetkę charakteryzującą się wyżej poprowadzoną, zadartą ku górze linią okien, wyraźnie zarysowanymi nadkolami czy bogato zarysowanymi przetłoczeniami. Pas przedni zdominowała duża, chromowana atrapa chłodnicy, z kolei deska rozdzielcza utrzymana została w futurystycznym wzornictwie bliskim osobowym modelom Forda z przełomu pierwszej i drugiej dekady XXI wieku.
Układ napędowy Forda Rangera stał się przy nowej generacji znacznie bardziej zaawansowany. Wersje wyposażone w napęd na obie osie otrzymały elektroniczne systemy wspomagające m.in. asystenta ruszania ze wzniesienia i asystenta zjazdu ze wzniesienia.
Pojazd zdobył tytuł „Międzynarodowego Pickupa Roku 2013”. W 2020 roku Ministerstwo Obrony Narodowej zamówiło w drodze przetargu 173 egzemplarze Forda Rangera. Wybrana wersja to Ranger XLT z 2-litrowym silnikiem diesla o mocy 170 KM. Samochody mają zostać dostarczone ministerstwu w latach 2020–2022.
Ranger Raptor.
W lutym 2018 roku, wzorem większego modelu F-150, Ford zdecydował się poszerzyć ofertę dostępnych wariantów Rangera o sportowo-wyczynową odmianę Ford Ranger Raptor. Samochód pod kątem wizualnym wyróżnił się większym prześwitem, oponami o grubszym, off-roadowym profilu, a także masywniejszymi nadkolami, zmodyfikowanymi zderzakami oraz charakterystyczną atrapą chłodnicy z dużym napisem "Ford" zamiast loga producenta.
Ranger Raptor napędził 2-litrowy silnik wysokoprężny EcoBlue z podwójnym turbodoładowaniem, rozwijając moc maksymalną 213 KM i 500 Nm momentu obrotowego. Ponadto, układ napędowy tworzy 10-biegowa automatyczna skrzynia biegów. W sierpniu 2018 roku miała miejsce oficjalna premiera na rynku europejskim, a sprzedaż ruszyła tam pod koniec tego samego roku.
Restylizacje.
W marcu 2015 roku Ford zaprezentował kompleksowo zmodernizowanego Rangera, która przyniosła obszerne zmiany na polu wyposażenia, stylistyki, jak i technologii. Pod kątem wizualnym najwięcej modyfikacji przeszedł pas przedni, gdzie pojawiły się węższe, bardziej zaokrąglone i wyżej osadzone reflektory płynnie połączone z większą atrapą chłodnicy o sześciokątnym kształcie tożsamym z nowszymi, osobowymi modelami Forda.
Modernizacja z 2015 roku objęła także kabinę pasażerską, gdzie zastosowano zupełnie nowy projekt deski rozdzielczej o bardziej minimalistycznym i kanciastym wzornictwie, z konsolą centralną zdominowaną przez dotykowy ekran obsługujący nowy system inforozrywki SYNC 2. Bogatsze stało się także wyposażenie standardowe, jak i opcjonalne – na liście opcji pojawiły się m.in. adaptacyjny tempomat i system ostrzegania przed niekontrolowaną zmianą pasa ruchu.
W styczniu 2019 roku Ford Ranger przeszedł drugą, tym razem mniej rozległą restylizację. Pod kątem wizualnym samochód zyskał przeprojektowaną atrapę chłodnicy, nowy układ oświetlenia LED, a także inny układ wlotów powietrza w zderzaku. Więcej zmian przyniosły aspekty techniczne – po raz pierwszy samochód wyposażono w opcjonalną 10-biegową automatyczną skrzynię biegów, a także bogatszy pakiet asystentów bezpieczeństwa wraz z nowym systemem multimedialnym SYNC 3.
Sprzedaż.
Ford Ranger piątej generacji zbudowany został jako samochód globalny, docelowo skierowany do nabywców w ponad 180 krajach z całego świata. Podobnie jak dotychczas, zapotrzebowanie na pickupa realizowane było przede wszystkim z trzech głównych zakładów produkcyjnych w Tajlandii, Południowej Afryce oraz Argentynie. Samochód wzbogacił także ofertę Forda w Europie, odnosząc tutaj sukces rynkowy przekraczający założenia producenta i stając się najpopularniejszym pickupem na tym rynku, odbierając pozycję dotychczasowego lidera Toyocie Hilux.
Po wycofaniu jesienią 2011 roku ze sprzedaży drugiej generacji Rangera na rynek obu Ameryk, nie zdecydowano się wówczas na opracowanie następcy z myślą o Ameryce Północnej. Tym samym, Ford nie miał na swoim rynku średniej wielkości pickupa przez kolejne 6 lat. W styczniu 2018 roku zdecydowano się jednakże wrócić do segmentu średniej wielkości pickupów w tym regionie, prezentując po raz pierwszy w historii model niemal identyczny z tym znanym z rynków światowych. Na potrzeby Stanów Zjednoczonych, Kanady i Meksyku dokonano jedynie kosmetyczne modyfikacje w stylistyce – pojawiły się przemodelowane zderzaki i inne wkłady tylnych lamp.
Produkcja dla regionu północnoamerykańskiego rozpoczęła się w zakładach w Wayne w drugiej połowie października 2018 roku.
Silnik.
Benzynowe
Wysokoprężne:
Szósta generacja.
Ford Ranger VI został zaprezentowany po raz pierwszy w 2021 roku.
Do prac konstrukcyjnych nad zupełnie nową generacją Forda Rangera ponownie przewodził australijski oddział koncernu, działając w kooperacji z centralami w Azji, Afryce, Stanach Zjednoczonych i Europie. Po raz pierwszy w procesie nie brała udziału japońska Mazda, której nowa generacja BT-50 została odrębnym modelem zbudowanym z Isuzu. W 2016 roku do projektu nowego Rangera zaangażował się za to niemiecki Volkswagen, decydując się na oparcie na nim drugiej generacji pickupa Amarok.
Kolejne wcielenie Forda Rangera zastąpiło najdłużej dotąd produkowane, obecne na rynku ponad 10 lat. W pierwszej kolejności zadebiutował model w specyfikacji na rynek australijski, debiutując w pełnej gamie wariantów wyposażeniowych. Pod kątem wizualnym samochód przeszedł ewolucyjny zakres modyfikacji, zyskując bardziej wyraziste przetłoczenia w stylu większego F-150, duży napis "RANGER" wytłoczony na klapie przedziału transportowego, a także masywny pas przedni zdobiony przez reflektory w kształcie litery C płynnie łączące się z poprzeczką atrapy chłodnicy – podobnie jak w mniejszym pickupie Maverick.
Znacznie obszerniejsze zmiany przeszła kabina pasażerska, gdzie Ford zastosował nową estetykę bliższą nowszym konstrukcjom. Masywny kokpit pokryty został opcjonalnie skórą, z kolei zdominowały go dwa wyświetlacze: opcjonalny ekran cyfrowych zegarów oraz obszerny, wertykalny ekran dotykowy łączący się z systemem inforozrywki nowej generacji SYNC 4 o przekątnej 10,1 lub 12 cali.
Sprzedaż.
Podobnie jak poprzednik, nowa generacja Forda Rangera zbudowana została z myślą o globalnych rynkach obejmujących zarówno Australię, Azję, Afrykę, jak i Amerykę Łacińską, Amerykę Północną oraz Europę. Produkcja pojazdu w pierwszej kolejności rozpocznie się w zakładach w Tajlandii i RPA w 2022 roku, a dostawy pierwszych egzemplarzy do klientów wyznaczono na początek 2023 roku.
Ranger Raptor.
Wzorem poprzedniej generacji, do sprzedaży trafił nowy Ford Ranger Raptor wyposażony w silnik benzynowy V6 EcoBoost z podwójnym turbodoładowaniem.
Silniki.
Benzynowe:
Wysokoprężne:

</doc>
<doc id="1066121" url="https://pl.wikipedia.org/wiki?curid=1066121" title="Irmino">
Irmino

Irmino () – miasto na Ukrainie w obwodzie ługańskim. Ośrodek przemysłu spożywczego. Od 2014 roku znajduje się pod kontrolą Ługańskiej Republiki Ludowej.
W mieście znajduje się stacja kolejowa.
Prawa miejskie posiada od 1977.

</doc>
<doc id="1066124" url="https://pl.wikipedia.org/wiki?curid=1066124" title="Jerzy Erdman">
Jerzy Erdman

Jerzy Erdman (ur. 6 stycznia 1942 w Warszawie, zm. 25 września 2000 tamże) – polski organista, teoretyk muzyki, instrumentolog i pedagog, doktor habilitowany nauk o sztuce, znawca i popularyzator twórczości Feliksa Nowowiejskiego.
Życiorys.
Edukację muzyczną rozpoczął w 1947 roku w Państwowej Wyższej Szkole Muzycznej w Warszawie. W latach 1964–1970 studiował na Wydziale Reżyserii Dźwięku i Wydziale Instrumentalnym tej uczelni. W 1970 ukończył studia w klasie organów prof. Feliksa Rączkowskiego. Odbył kurs mistrzowski u prof. Flor Peetersa w Mechelen w Belgii. Stopień doktora uzyskał w dziedzinie teorii muzyki, zaś pracę habilitacyjną obronił na Wydziale Nauk Historycznych i Społecznych Akademii Teologii Katolickiej w Warszawie w dziedzinie nauk humanistycznych (muzykologia). Był pracownikiem naukowym i wykładowcą w Katedrze Teorii Muzyki na Wydziale Kompozycji, Dyrygentury i Teorii Muzyki Akademii Muzycznej im. Fryderyka Chopina w Warszawie i kierownikiem Pracowni Organologii w tejże katedrze.
Jako wirtuoz organów występował na krajowych i międzynarodowych festiwalach organowych w kraju i za granicą. Dokonał też licznych prawykonań polskiej muzyki organowej, pochodzącej z różnych epok. Występował w programach telewizyjnych i audycjach radiowych. Stworzył wiele nagrań płytowych i radiowych w Polskim Radiu, w Holandii oraz w prestiżowych radiofoniach niemieckich. Wynikiem jego pracy badawczej są między innymi wydania utworów muzyki polskiej: "Tabulatury Pelplińskiej", "Tabulatury Gdańskiej" czy dzieł Feliksa Nowowiejskiego, którego twórczością organową interesował się szczególnie, czego rezultatem są (oprócz wspomnianych wydań) wykonania koncertowe, prawykonania radiowe i płytowe utworów Nowowiejskiego, oraz prace analityczne odnoszące się do jego twórczości.
Jest autorem m.in. książki "Organy", traktującej o technicznych aspektach instrumentu, literaturze organowej oraz historii budownictwa organowego, ze szczególnym uwzględnieniem budownictwa polskiego. Jako ekspert Ministerstwa Kultury i Sztuki i rzeczoznawca w dziedzinie budownictwa organowego wielokrotnie pełnił rolę konsultanta przy imporcie organów oraz przy konserwacji instrumentów zabytkowych. Był jednym z pomysłodawców, a także kierownikiem artystycznym warszawskiego Międzynarodowego Festiwalu Muzyki Organowej „Organy Archikatedry”.
Oprócz muzyki, zajmował się astronomią. Był członkiem Polskiego Towarzystwa Miłośników Astronomii (PTMA) i prezesem Oddziału Warszawskiego PTMA. Publikował w piśmie „Urania”.
Córkami Jerzego Erdmana są Maria Erdman, klawikordzistka, organistka, muzykolog i pedagog, oraz Magdalena Erdman, flecistka, pełniąca także służbę w dyplomacji, była wicedyrektor Instytutu Polskiego w Sztokholmie i była radca ambasady RP w Berlinie.

</doc>
<doc id="1066125" url="https://pl.wikipedia.org/wiki?curid=1066125" title="Siedlce Baza">
Siedlce Baza

Siedlce Baza – nieistniejący od 2008 roku przystanek kolejowy w Siedlcach, w województwie mazowieckim, w Polsce.
Historia.
Przystanek istniał na linii kolejowej Siedlce – Łuków do 2008 roku, kiedy to został zmodernizowany i zmienił nazwę na Siedlce Wschodnie.
Istniał też jako przystanek na trasie Siedlce – Hajnówka, do 2005 roku zatrzymywały się na nim najpierw wagony piętrowe, później szynobusy Przewozów Regionalnych zakładu regionalnego w Białymstoku.
Przystanek osobowy Siedlce Baza został przywrócony (chwilowo do czerwca 2008) na odcinku Siedlce – Siemiatycze 27 sierpnia 2007, w wyniku rozciągnięcia połączeń Kolei Mazowieckich do Siemiatycz.
Stan obecny.
Obecnie przystanek na linii 31 Siedlce – Siemianówka został zlikwidowany (nie figuruje w spisie przystanków PKP), wszystkie szynobusy relacji Siedlce – Czeremcha – Hajnówka, zatrzymują się na przystanku Stok Lacki. Natomiast jadące w kierunku Siedlec składy zatrzymują się na stacji końcowej.
Tor łączący linię nr 2 z linią nr 31 w kierunku Hajnówki został rozebrany, tym samym likwidując przystanek kolejowy.

</doc>
<doc id="1066126" url="https://pl.wikipedia.org/wiki?curid=1066126" title="Mena">
Mena

Mena (ukr. Мена) – miasto na Ukrainie w obwodzie czernihowskim, siedziba władz rejonu meńskiego.
Stacja kolejowa.
Historia.
W 1408 r. Mena została wymieniona w źródle pisemnym jako osada należąca do wielkiego księstwa litewskiego, a w 1618 r. jako należąca do Polski.
W połowie XVII wieku zbudowano w Mieni fortyfikację w postaci ziemnego wału z parkanem dębowym, trzema bramami i dwoma wieżami w celu obrony przed atakami Tatarów. Warownia miała 7 wyjść do rzeki.
W 1874 r. przeprowadzono przez miejscowość linię kolejową. W XIX w. - wieś w Gubernia czernihowska.
Status miasta posiada od 1966.

</doc>
<doc id="1066127" url="https://pl.wikipedia.org/wiki?curid=1066127" title="Hot Chocolate">
Hot Chocolate

Hot Chocolate – brytyjska grupa soul–funkowa popularna w latach 70. i 80. XX wieku. Zespół został założony przez Errola Browna i Tony’ego Wilsona w 1968 roku w londyńskiej dzielnicy Brixton. Ich pierwsza dekada działalności przyniosła aż osiem albumów studyjnych i kilka wielkich hitów m.in. „You Sexy Thing”, „So You Win Again”, „It Started With A Kiss”.

</doc>
<doc id="1066129" url="https://pl.wikipedia.org/wiki?curid=1066129" title="Piątek, trzynastego (film 1980)">
Piątek, trzynastego (film 1980)

Piątek, trzynastego (ang. "Friday the 13th", 1980) – amerykański filmowy horror z podgatunku slasher, jeden z najpopularniejszych slasherów powstałych w latach osiemdziesiątych. Zapoczątkował serię filmową, na którą do 2009 roku złożyło się dwanaście tytułów.
Wielokrotnie krytykowany za banalność przekazu, dziś uznawany za klasykę gatunku, głównie dzięki efektom specjalnym Toma Saviniego i ścieżce dźwiękowej Harry’ego Manfrediniego. Głównym negatywnym bohaterem pierwszej części "Piątku, trzynastego" jest Pamela Voorhees, matka tragicznie zmarłego przed laty Jasona, która mści się za śmierć syna na każdym, kto przekroczy teren obozu nad Crystal Lake.
W roku 1987 Simon Hawke wydał nowelizację fabuły filmu, a w 2009 roku powstał reboot filmu w reżyserii Marcusa Nispela.
Fabuła.
Film rozpoczyna się wczesnym latem 1958 roku. Nastoletnia para opiekunów z obozu wakacyjnego wymyka się z domku kempingowego i udaje się w kierunku stodoły, by tam uprawiać seks. Zanim dwójka rozbiera się do naga, niewidoczny oprawca najpierw dźga chłopaka nożem w brzuch, a następnie morduje również dziewczynę.
Następnie akcja przenosi się na piątek, trzynastego czerwca czasu obecnego, tj. 1979 roku. Młoda dziewczyna, imieniem Annie (Robbi Morgan), odwiedza przydrożny bar i pyta obsługę, jak dojść do obozowiska nad jeziorem Crystal, czym szokuje pracowników i gości miejsca. Ralph (Walt Gorney), miejscowy dziwak, dowiedziawszy się o reaktywacji kempingu, informuje Annie o klątwie krążącej nad terenem. Annie zostaje wszak udzielona pomoc i kierowca jeepa, którego twarz nie jest widoczna, podwozi ją nad Crystal Lake. W trakcie drogi Annie niepokoi fakt, że kierowca gwałtownie przyspiesza. Dziewczyna wyskakuje z samochodu, lecz kierowca rusza za nią. W głębi lasu dopada dziewczynę i morduje ją nożem łowieckim.
Na kempingu inni opiekunowie – Marcie (Jeannine Taylor), Jack (Kevin Bacon), Brenda (Laurie Bartram), Bill (Harry Crosby), Ned (Mark Nelson) i Alice (Adrienne King), wraz z właścicielem obozu Steve’em Christym (Peter Brouwer), odnawiają poszczególne domki mieszkalne i doprowadzają teren do gotowości. Nikt nie zauważa tajemniczego zniknięcia Neda. Wraz z pojawieniem się na niebie zachmurzeń, Steve wyjeżdża do pobliskiego sklepu. Niezidentyfikowany morderca pojawia się wówczas na kempingu i zaczyna dokonywać zbrodni. Jack zostaje zabity w łóżku, po odbyciu stosunku płciowego z Marcie. Jego dziewczyna ginie w toalecie, uderzona siekierą w głowę. Zabójca morduje Steve’a po jego powrocie. Alice zdaje się słyszeć krzyki Brendy z obozowej strzelnicy, więc wraz z Billem wybiera się do pokoju dziewczyny, by sprawdzić, czy wszystko jest w porządku. W łóżku Brendy zostaje znaleziona zakrwawiona siekiera. Po próbie wezwania policji, okazuje się, że linie telefoniczne są przecięte. Również samochody nie chcą ruszyć z miejsca, uziemiając bohaterów nad Crystal Lake. Gdy w całym kempingu gasną światła, Bill decyduje coś z tym zrobić. Po pewnym czasie Alice, wyraźnie zaniepokojona opóźniającym się powrotem chłopaka, wyrusza na jego poszukiwania. Znajduje jego ciało przybite kilkunastoma strzałami do drzwi jednego z domków. Przerażona, wbiega do domku i ukrywa się. Po kilku sekundach ciszy, przez okno zostają wrzucone zwłoki Brendy.
Usłyszawszy przyjazd samochodu, Alice wybiega na zewnątrz, myśląc, że to Steve. Z samochodu wysiada tajemnicza kobieta w średnim wieku, która przedstawia się jako pani Voorhees (Betsy Palmer), stara przyjaciółka Christych. Alice próbuje opowiedzieć kobiecie o morderstwach, lecz ta wyjaśnia, że jest matką Jasona, chłopca, który w 1957 roku utonął w pobliskim jeziorze. Snując tragiczną opowieść, pani Voorhees obwinia parę opiekunów, którzy wówczas, gdy jej syn umierał, uprawiali seks. Nagle kobieta wyciąga zza pazuchy nóż i rusza z nim na Alice, krzycząc beznamiętnie „Spójrz, co mu zrobiłaś!”. Po długim pościgu i odkryciu zwłok Annie i Steve’a, podczas finałowej walki, Alice dekapituje psychopatkę jej własną maczetą.
Alice budzi się z rana, w kajaku, na środku jeziora. Oczekując na nadchodzącą pomoc, zostaje wciągnięta do jeziora przez Jasona Voorheesa (Ari Lehman), którego korpus wydobywa się spod tafli wodnej. Następnie dziewczyna powraca do przytomności w szpitalu. Policjant informuje ją, że została wyciągnięta z jeziora. Dowiaduje się też, że wszyscy jej towarzysze nie żyją.
Historia filmu.
Film, którego tytuł pierwotnie miał brzmieć "Long Night at Camp Blood" ("Długa noc w Krwawym Obozie"), powstał na fali sukcesu horroru Johna Carpentera "Halloween" (1978) za jedynie pięćset pięćdziesiąt tysięcy dolarów, lecz jego właściwą inspiracją był "Krwawy obóz" (1971), uznawany za pierwszy oficjalny slasher. Cunningham chciał, by film był szokujący, wizualnie olśniewający oraz by widz, oglądając go, podskakiwał ze strachu na siedzeniu. Scenarzystą filmu został Victor Miller, znany wówczas ze swojej pracy przy skryptach popularnych oper mydlanych takich jak "Guiding Light", "Wszystkie moje dzieci" czy "Tylko jedno życie". Miller stworzył scenariusz, którego czarnym charakterem została pewna pozornie przeciętna rodzicielka – w rzeczywistości matka-morderczyni, schizofreniczka, której jedyną motywacją do popełniania zbrodni jest miłość do utraconego dziecka. „Pani Voorhees była matką, którą zawsze chciałem mieć – matką, która gotowa jest zabić w zemście za swoje dziecko”, – wyznał Miller podczas jednego z wywiadów. Scenarzysta nie krył niezadowolenia z powodu decyzji twórców kolejnych części serii o uczynieniu mordercy z postaci Jasona Voorheesa.
Choć chłodno przyjęty przez krytyków filmowych, projekt Cunninghama zainkasował 39,7 milionów w samych tylko amerykańskich kinach, plasując się na wysokich pozycjach w zestawieniu box office’u i stał się jednym z najbardziej dochodowych slasherów w historii kinematografii. Sukces finansowy "Piątku, trzynastego" przyczynił się też do długofalowej kontynuacji wątku morderstw nad jeziorem Crystal Lake, a mianowicie do powstania popularnej serii filmowej, liczącej sobie obecnie dwanaście filmów.
Warto wspomnieć, iż w momencie swojego kinowego debiutu "Piątek, trzynastego" był filmem nad wyraz brutalnym i szokującym, ze względu na sceny oryginalnych uśmierceń bohaterów. Reżyser wyznał jednak w jednym z wywiadów:
Plan zdjęciowy.
Zdjęcia powstawały w okresie od 4 września do 3 października 1979 roku. Za plener atelierowy twórcy obrali stan New Jersey, konkretnie gminy Blairstown, Hope i Hardwick. Większość ujęć zrealizowano na terenie Camp Nobebosco, obozu dla skautów przy 11 Sand Pond Road (Blairstown). Finalną scenę nakręcono w miejscowości Freehold.
Recenzje.
Film był wielokrotnie krytykowany, uznawano go za głupi i pozbawiony znamienia spektakularności; takie opinie pojawiały się głównie wśród krytyków-zwolenników kina artystycznego, którzy projekt Seana S. Cunninghama mieszali z błotem. Niedługo po wypuszczeni filmu do dystrybucji, krytyk filmowy Gene Siskel określił Cunninghama mianem „najpodlejszej kreatury atakującej rynek filmowy”. W swojej recenzji zamieścił także prywatny adres zamieszkania aktorki Betsy Palmer, a następnie zachęcał innych recenzentów, by w listach wysyłanych pod adres wyrażali swoją pogardę wobec filmu. Na przestrzeni lat, gdy "Piątek, trzynastego" stał się filmem kultowym i klasykiem wśród slasherów, a jednocześnie jednym z pierwszych i najbardziej udanych przedstawicieli tego nurtu, zaczęto dostrzegać w nim plusy i film niejednokrotnie zdobywał przychylne recenzje.
Z dobrym przyjęciem nie spotkały się jednak wśród krytyków popisy aktorskie obsady. Na niepochlebne opinie krytyki wpływał fakt, że większość aktorów filmu to debiutanci lub artyści ze znikomym doświadczeniem. Zdolności aktorskie obsady nie zostały ciepło przyjęte przez fachowców, a gwiazda filmu Betsy Palmer została za swoją rolę nominowana do Złotej Maliny podczas pierwszej ceremonii przyznawania tych nagród, która odbyła się w marcu 1981 roku.
Jedną z najmocniejszych stron filmu jest muzyka Harry’ego Manfredini, który po współpracy przy pierwszej części, stał się nadwornym kompozytorem serii, tworząc dla twórców kolejnych filmów – wszystkich poza częścią ósmą – "" (1989), i crossoverem "Freddy kontra Jason" (2003). Pozytywnie przyjęta ścieżka dźwiękowa Manfrediniego do filmu została zainspirowana twórczością artystyczną Krzysztofa Pendereckiego.
Film znalazł się na piętnastej pozycji listy "100 Greatest Scaries Moments" według brytyjskiej stacji Channel 4. W notowaniu nowojorskiej stacji Bravo "100 Scariest Movie Moments" film uplasował się na miejscu 31. za swoją sekwencję finałową.
Albert Nowicki ("His Name Is Death") pisał: „Efekty specjalne, wykonane przez jednego z geniuszy charakteryzacji, Toma Saviniego, stanowią esencję tak filmu, jak i późniejszej serii − krwawa jatka przyciąga wzrok i mrozi krew w żyłach. Gardła szlachtowane są w rytm muzyki autorstwa Harry’ego Manfrediniego, bazującej w dużej mierze na utworach Bernarda Herrmanna oraz Krzysztofa Pendereckiego. Do pierwszego "Piątku" wracać można po wielokroć. Od ponad trzydziestu lat film nie postarzał się ani trochę, a nawet nabrał możliwie bardziej grindhouse'owego stylu.”
Zyski.
Zyski z wprowadzenia filmu do dystrybucji były satysfakcjonujące dla twórców. "Piątek, trzynastego" zadebiutował na ekranach kin amerykańskich 9 maja 1980 roku, będąc zaprezentowanym w tysiącu stu kinach. W pierwszy weekend wyświetlania filmu, osiągnął przychód ze sprzedanych biletów w wysokości 5 816 321 dolarów, by ostatecznie zainkasować na terenie całych Stanów Zjednoczonych 39 754 601 USD. Uplasował się na osiemnastej pozycji filmów kinowych w USA pod względem wpływów ze sprzedaży. Światowa dystrybucja przyniosła twórcom blisko 59 700 tysięcy dolarów .
Nawiązania.
Pomijając fakt, iż "Piątek, trzynastego" był jednym z pierwszych oficjalnych filmowych slasherów i odcisnął swoje piętno na powstających w kolejnych latach slasherach, jest to film poniekąd historyczny, nie tyle gatunkowo, co pod względem swojej niewątpliwej kultowości. Już w cztery lata od premiery, nicią kultu osnuł go twórca dokumentalnego filmu "The Making of a Horror Film", promującego horror z Edmundem Purdomem w roli głównej "Don't Open Til Christmas", używając w swoim dokumencie tytułu "Piątku, trzynastego". W kolejnych latach nawiązania do twórców i bohaterów filmu, plenerów, aktorów, dialogów i terminów filmowych, samego "Piątku, trzynastego" czy w końcu postaci Jasona Voorheesa gościły mniej lub bardziej dosłownie w amerykańskich mediach. W licznych horrorach powstających w latach osiemdziesiątych, takich jak "High School Spirits" (1986), "Party Camp" (1987) czy "In the Cold of the Night" (1990), bohaterowie wspominają o filmie. W pokoju bohatera filmu Carla Reinera "Letni obóz" ("Sumer Camp", 1987) widz może ujrzeć poster klasyka Cunninghama powieszony na ścianie. Plakat horroru "" (1988) ukazuje czarny charakter filmu, psychopatyczną Angelę Baker, oraz przewieszony przez jej ramię plecak ze spakowaną w nim m.in. hokejową maską Jasona (atrybut, który pojawił się dopiero w części trzeciej serii).
Słyszalny w wielu filmach i serialach, m.in. w 43. odcinku "Tiny Toon Adventures" pt. "Best o' Plucky Duck Day" czy w "Strasznym filmie" (2000), jest charakterystyczny dźwięk słyszany przez matkę Jasona. Slasher Jamesa Bryana z 1981 roku "Nie chodź do lasu" ("Don't Go in the Woods... Alone") przez wielu został uznany za kopię "Piątku, trzynastego". W 2006 roku powstał film otwarcie protestujący przeciwko powstawaniu remake’ów, nomen-omen zatytułowany "The Remake" – jego bohaterowie, noszący imiona nawiązujące do nazwisk aktorów i twórców serii (np. Adrienne do Adrienne King, Amy do Amy Steel), biorą udział w powstawaniu remake'u horroru "Slaughter Camp 13"; na planie zdjęciowym zaczyna dochodzić do cyklu morderstw, a akcja dzieje się w piątek, trzynastego. Najsłynniejszymi nawiązaniami pozostają popularne odcinki serialu animowanego "Simpsonowie": "Treehouse of Horror V" oraz "".
W 1981 roku nakręcono komedię parodiującą projekt Cunninghama − "Sobotę, czternastego" ("Saturday the 14th").
W październiku 2017 roku premierę miał 50-minutowy film fanowski, "Never Hike Alone", w którym retrospektywnie przytoczona zostaje fabuła "Piątku, trzynastego". Głównym antagonistą tego niekanonicznego, niezwiązanego oficjalnie z serią średniego metrażu jest Jason Voorhees.
Wydanie filmu w Polsce.
W Polsce film, choć nie przeszedł bez echa, nie odniósł spektakularnego sukcesu. Prym wiódł, podobnie jak poszczególne z jego kontynuacji, w dobie magnetowidów VHS, kiedy to slashery produkowano masowo i do Polski szturmowo sprowadzano najnowsze horrory zza Oceanu. Pod koniec pierwszej połowy lat 90. film wyemitowała stacja Polonia 1, a w ciągu następnych lat pojawił się on na ekranach TVN 7, TVP1, Ale Kino! oraz TCM. Po roku 2002 polscy fani mogli na własność nabyć projekt na dysku DVD. Wydane zostały także poszczególne sequele. Filmy z serii trafiły również na półki wypożyczalni DVD.
Dystrybucja "Piątku, trzynastego" na terenie Polski:

</doc>
<doc id="1066133" url="https://pl.wikipedia.org/wiki?curid=1066133" title="Montse">
Montse



</doc>
<doc id="1066135" url="https://pl.wikipedia.org/wiki?curid=1066135" title="Nieteizm">
Nieteizm



</doc>
<doc id="1066136" url="https://pl.wikipedia.org/wiki?curid=1066136" title="Hłobyne">
Hłobyne

Hłobyne (ukr. Глобине) – miasto na Ukrainie w obwodzie połtawskim, siedziba władz rejonu hłobyńskiego. Ośrodek przemysłu spożywczego.
Stacja kolejowa.
Historia.
Status osiedla typu miejskiego posiada od 1957.
W 1970 liczyło 13 tys. mieszkańców.
Miasto od 1976.
W 1989 liczyło 13 717 mieszkańców.
W 2013 liczyło 10 043 mieszkańców.

</doc>
<doc id="1066137" url="https://pl.wikipedia.org/wiki?curid=1066137" title="María del Pilar de Borbón">
María del Pilar de Borbón

María del Pilar Alfonsa Juana Victoria Luisa Ignacia de Todos los Santos de Borbón y Borbón-Dos Sicilias (ur. 30 lipca 1936 w Cannes, zm. 8 stycznia 2020 w Madrycie) – hiszpańska arystokratka, księżna Badajoz najstarsza córka Juana de Borbón, hrabiego Barcelony, i Maríi de las Mercedes de Borbón-Dos Sicilias. Starsza siostra króla Hiszpanii – Juana Carlosa I i infantki Margarity.
Ponieważ imię Maria jest bardzo popularne w Hiszpanii, infantka oficjalnie używa tylko imienia Pilar. 5 maja 1967 w Lizbonie (w Portugalii) poślubiła Luisa Gomez-Acebo y de Estrada, wicehrabiego de la Torre (23 grudnia 1934 – 9 marca 1991) – kuzyna Małgorzaty Gomez-Acebo y Cejuela, żony ostatniego cara Bułgarii. Para ma pięcioro dzieci:
Dziedzictwo.
Infantka przed wyjściem za mąż, zrzekła się swoich praw do tronu Hiszpanii, ale zrzeczenie to miało miejsce przed uchwaleniem hiszpańskiej konstytucji i nie zostało ratyfikowane przez Kortezy.
W latach 1994–2005 była przewodniczącą Międzynarodowej Federacji Jeździeckiej, na stanowisku tym zastąpiła ją księżniczka Hayah bint Husajn, córka króla Jordanii – Husajna. Była członkinią Międzynarodowego Komitetu Olimpijskiego w Hiszpanii w latach 1996–2006, kiedy to została członkiem honorowym.
Posługiwała się biegle językiem angielskim, francuskim, włoskim, portugalskim i hiszpańskim.

</doc>
<doc id="1066138" url="https://pl.wikipedia.org/wiki?curid=1066138" title="Miedniki Królewskie">
Miedniki Królewskie

Miedniki Królewskie (lit. "Medininkai") – wieś na Litwie, w okręgu wileńskim, w rejonie wileńskim, siedziba gminy Miedniki, na drodze Wilno – Mińsk, przy granicy z Białorusią. W sąsiedztwie miejscowości znajdują się 2 z najwyższych wzgórz na Litwie – Józefowa Góra (lit. "Juozapinės kalnas") o wysokości 292,7 m n.p.m. i Wysoka Góra (lit. Aukštàsis kálnas) 293,84 m n.p.m.
Historia.
Miejscowość znajduje się po polskiej stronie linii Focha, co sprawiło, że przed 1939 rokiem należała do II Rzeczypospolitej. 
Większa część mieszkańców jest pochodzenia polskiego. 6 marca 1944 AK rozbroiło tu posterunek policji litewskiej, a w lipcu 1944 istniał tu sowiecki obóz dla żołnierzy AK. Po wojnie miejscowość znalazła się poza granicami Polski.
Zamek.
W Miednikach w czasach księcia Olgierda istniała drewniana warownia, która po raz pierwszy była wzmiankowana w 1385 roku w związku z najazdem Krzyżaków i jej zniszczeniem. Po odbudowie drewniana warownia została ponownie zniszczona w 1402 roku podczas najazdu Krzyżaków i ich sojusznika litewskiego księcia Świdrygiełłę, który wystąpił przeciwko Witoldowi Kiejstutowiczowi po mianowaniu go przez Władysława Jagiełłę najwyższym księciem na Litwie.
Murowany zamek w Miednikach został zbudowany w pierwszej połowie XV wieku przypuszczalnie z inicjatywy księcia Witolda Kiejstutowicza. Zamek miał kształt nieregularnego czworoboku o wymiarach 129 × 161 × 128 × 148 m. W narożu zbudowano czworoboczną główną wieżę mieszkalną o wysokości ok. 23 metrów, natomiast druga mniejsza wieża przylegała w połowie murów na zewnątrz od południa, a trzecia mniejsza wieża z bramą od wschodu. Zamek miał główną bramę od zachodu koło wieży mieszkalnej i 3 dodatkowe bramy z każdej z pozostałych stron. Od północy i zachodu zamek chroniły bagna połączone z podwójnymi fosami o szerokości 20 metrów, między którymi istniał drewniany parkan. Był to jeden z ulubionych zamków króla Kazimierza Jagiellończyka oraz jego synów, którzy przebywali w nim ze swoim opiekunem Janem Długoszem. Na zamku mieszkał też syn króla święty Kazimierz, późniejszy patron Litwy, po którego śmierci w 1484 roku przewieziono jego ciało z Grodna na zamek w Miednikach, gdzie przez kilka lat oczekiwało na przeniesienie do specjalnej kaplicy w Wilnie. W 1517 roku poseł cesarski Siegmund von Herberstein wzmiankował, że zamek był w ruinie, przypuszczalnie po zdewastowaniu go podczas wojny z Moskwą. W XVI wieku dobra Miedniki posiadali Gasztołdowie, a następnie Ogińscy i Grabowscy. Kolejne zniszczenia zamkowi przyniosła w 1655 roku wojna polsko-moskiewska i wyprawa napoleońska w 1812 roku, podczas której spłonęła drewniana zabudowa dziedzińca. Od XIX wieku do II wojny światowej zamek i okoliczne dobra były własnością Drohojowskich. 
W lipcu 1944 roku w obrębie murów zamkowych Sowieci więzili około 6 tysięcy żołnierzy Armii Krajowej, rozbrojonych po operacji "Ostra Brama", podczas której oddziały Armii Krajowej walczyły przeciwko Niemcom o wyzwollenie Wilna. W dniu 27 lipca 1944 roku żołnierze Armii Krajowej zostali przeprowadzeni z zamku do stacji kolejowej Kiena, skąd następnego dnia wywieziono ich do niewolniczej pracy do Riazania i Kaługi. Wydarzenia te upamiętnia krzyż na zamkowym dziedzińcu. Po 1945 roku teren zamku był użytkowany przez sowiecki kołchoz. 
W latach 1961-1973 obiekt był konserwowany, a w latach 90. XX wieku i na początku XXI wieku podjęto w nim częściowe prace rekonstrukcyjne. W latach 2006-2012 konserwatorzy litewscy odbudowali basztę. Od 2004 roku zamkiem zarządza Trockie Muzeum Historyczne.
Kościół pw. Trójcy Świętej i św. Kazimierza.
Kościół w Miednikach był jednym z pierwszych siedmiu kościołów założonych przez króla Władysława Jagiełłę tuż po chrzcie Litwy w latach 1387-1388. Osadzeni tu przez króla zakonnicy augustianie administrowali parafią przez 400 lat do 1831 roku, gdy rosyjscy zaborcy po Powstaniu listopadowym zlikwidowali parafię. Przez następne stulecie nie było tu kościoła i nową świątynię zbudowano dopiero ze składek mieszkańców Miednik w latach 30. XX wieku. W kościele znajdują się cenne barokowe organy z końca XVIII wieku. Obok świątyni zbudowano drewnianą dzwonnicę.
Zbrodnia na przejściu granicznym w 1991 roku.
W Miednikach, tuż po oderwaniu się Litwy od ZSRR, w nocy z 31 lipca na 1 sierpnia 1991 roku doszło do tragedii, w której zginęli funkcjonariusze litewscy. Litewski posterunek graniczny został zaatakowany przez OMON. Zamordowani zostali Mindaugas Balavakas, Algimantas Juozakas, Juozas Janonis, Algirdas Kazlauskas, Antanas Musteikis, Stanislovas Orlavičius. Ričardas Rabavičius od ran postrzałowych w głowę zmarł w szpitalu 2 sierpnia. Lekarzom udało się uratować jedynie ciężko rannego celnika Tomasa Šernasa. Śledztwo wskazało, że była to forma egzekucji, a przed śmiercią ofiary były torturowane.
W sprawie zbrodni miednickiej skazany został były OMON-owiec Konstantin Michajłow (otrzymał dożywocie za zbrodnie przeciwko ludzkości), jak również zaocznie – byli OMON-owcy Andriej Łaktionow, Czesław Młynnik i Aleksandr Ryżow.
Demografia.
Miejscowość jest położona na wschód od linii Focha, w obszarze zwartego osadnictwa polskiego.

</doc>
<doc id="1066139" url="https://pl.wikipedia.org/wiki?curid=1066139" title="Ewangeliczny Kościół Ortodoksyjny">
Ewangeliczny Kościół Ortodoksyjny

Ewangeliczny Kościół Ortodoksyjny (The Evangelical Orthodox Church) - międzywyznaniowy kościół chrześcijański łączący elementy duchowości chrześcijańskiego Wschodu i Zachodu działający w USA, Kanadzie i Szwecji, założony przez chrześcijan ewangelicznych, którzy uznali duchowość prawosławną za niezmienną, a przez to najlepiej oddającą naukę pierwotnego Kościoła. Kościół wyznaje doktryny mające uzasadnienie w Piśmie Świętym i wyjaśniane przez Tradycję - pisma Ojców Kościoła, starożytne Sobory Powszechne i wyznania wiary.
Zobacz też.
Charyzmatyczny Kościół Episkopalny

</doc>
<doc id="1066140" url="https://pl.wikipedia.org/wiki?curid=1066140" title="Hniwań">
Hniwań

Hniwań (ukr. "Гнівань") – miasto na Ukrainie, na Podolu, w obwodzie winnickim. Ośrodek przemysłu spożywczego.
Stacja kolejowa.
Historia.
Najstarsza wzmianka o miejscowości pochodzi z 1629 roku. Leżała wówczas w województwie bracławskim prowincji małopolskiej Korony Królestwa Polskiego.
W 1793 została utracona w II rozbiorze Polski. W zaborze rosyjskim stanowiła część guberni podolskiej.
W 1938 uzyskała status osiedla typu miejskiego, a w grudniu 1981 prawa miejskie.
W 1989 liczyło 14 256 mieszkańców.
W 2013 liczyło 12 587 mieszkańców.
Urodził się tu Roman Hoppe – polski lekarz weterynarii i profesor Szkoły Głównej Gospodarstwa Wiejskiego.

</doc>
<doc id="1066141" url="https://pl.wikipedia.org/wiki?curid=1066141" title="Spondylosoma">
Spondylosoma

Spondylosoma ("Spondylosoma absconditum") – znany z nielicznych skamieniałości archozaur o niepewnej pozycji systematycznej. Żył w środkowym lub późnym triasie (ladyn lub karnik) na terenach dzisiejszej Ameryki Południowej. Jego szczątki znaleziono w Brazylii (w stanie Rio Grande do Sul).
Opisany na podstawie kręgów, żeber i kości ramienia. W przeszłości rodzaj "Spondylosoma" bywał zaliczany do dinozaurów, zazwyczaj do rzędu dinozaurów gadziomiednicznych (Saurischia); uważano go za prozauropoda lub za bliskiego krewnego staurikozaura. Jeżeli rodzaj "Spondylosoma" faktycznie należał do dinozaurów, to był on jednym z najwcześniejszych i najprymitywniejszych przedstawicieli grupy. Jednak Galton (2000) stwierdził, że zachowane kości spondylosomy budową przypominają raczej kości rauizuchów niż dinozaurów i wstępnie zaliczył spondylosomę do rodziny Rauisuchidae. Zdaniem Langera (2004) na podstawie znanych skamieniałości spondylosomy nie da się jednoznacznie stwierdzić, jaka była pozycja filogenetyczna tego rodzaju; możliwa jest zarówno jego przynależność do dinozaurów, jak i do rauizuchów. Nesbitt i współpracownicy (2017) uznali go za bazalnego przedstawiciela grupy Avemetatarsalia nienależącego do dinozauromorfów ani pterozauromorfów, szczególnie blisko spokrewnionego z rodzajami "Dongusuchus", "Yarasuchus" i "Teleocrater".

</doc>
<doc id="1066142" url="https://pl.wikipedia.org/wiki?curid=1066142" title="Profan">
Profan

Profan ( „niedopuszczony do tajemnic religijnych; niewyświęcony”, „złowróżbny” od „przed” i „sanktuarium, świątynia”) – ktoś niewtajemniczony, niebędący znawcą, laik, dyletant.
Określenia „profan” lub „światowy” używają wolnomularze na określenie wszystkich, którzy nie są członkami masonerii.

</doc>
<doc id="1066144" url="https://pl.wikipedia.org/wiki?curid=1066144" title="Live! Tonight! Sold Out!!">
Live! Tonight! Sold Out!!

Live! Tonight! Sold Out!! – zbiór video z koncertów Nirvany w latach 1991–1993, wydane 15 listopada 1994 roku na kasecie VHS, a 7 listopada 2006 roku na płycie DVD.

</doc>
<doc id="1066149" url="https://pl.wikipedia.org/wiki?curid=1066149" title="Akszak (miasto)">
Akszak (miasto)

Akszak (sum. u4.kúšuki; akad. "Akšak")– starożytne miasto w południowej Mezopotamii, jedno z czternastu miast-państw Sumeru i Akadu znanych ze źródeł pisanych. W "Sumeryjskiej liście królów" Akszak występuje jako siedziba jednej z królewskich dynastii po potopie, której sześciu władców panować miało po królach z III dynastii z Kisz, a przed królami z IV dynastii z Kisz:
Lokalizacja tego miasta nie jest znana, choć niektórzy badacze wskazują na stanowisko Tell Sinker położone nad starożytnym korytem Tygrysu, na północny zachód od Bagdadu.
W jednej ze swych inskrypcji Eannatum (poł. III tys. p.n.e.), król Lagasz, wspomina, iż król Akszak o imieniu Zuzu poprowadzić miał przeciw niemu koalicję wojsk Kisz i Mari. W starciu do którego doszło zwycięstwo odnieść miał Eannatum. Później Akszak zaatakowane być miało przez Enszakuszanę z Uruk, ale w swej inskrypcji władca ten nie podaje jak miał na imię zaatakowany przez niego władca. Akszak jest jednym z trzech sumeryjskich i akadyjskich miast (pozostałe to Kisz i Adab) wzmiankowanych w archiwach z Ebli.
Bóstwem opiekuńczym Akszak był bóg Sin.

</doc>
<doc id="1066150" url="https://pl.wikipedia.org/wiki?curid=1066150" title="Kameleon czterorogi">
Kameleon czterorogi

Kameleon czterorogi ("Trioceros quadricornis") – gatunek jaszczurki z rodziny kameleonowatych (Chamaeleonidae).
Występowanie.
Kameleon czterorogi żyje w zachodniej Afryce.
Opis.
Kameleon czterorogi osiąga długość ciała dochodzącą do 20 cm, całkowita z ogonem do 38 cm (samce) i 29 cm (samice). Ubarwiony jest na zielono. Samce posiadają w czołowej części głowy cztery niewielkie rogi o pierścieniowej budowie. Dwa z nich umiejscowione są w końcowej części pyska, następne dwa mniejsze znajdują się pomiędzy oczami. Na grzbiecie tej jaszczurki rozciąga się wydłużony, gładki i niski grzebień.

</doc>
<doc id="1066152" url="https://pl.wikipedia.org/wiki?curid=1066152" title="Roch Kowalski">
Roch Kowalski

Roch Kowalski herbu Korab – postać literacka, bohater powieści "Potop" Henryka Sienkiewicza, oficer dragonów pana Mieleszki.
W ekranizacji Jerzego Hoffmana z 1974 roku w postać Rocha Kowalskiego wcielił się Krzysztof Kowalewski.
Postać literacka.
Roch Kowalski z Korabiów Kowalskich był oficerem dragonów pana Mieleszki w służbie księcia Janusza Radziwiłła. Był mocny, "bo się księciu z pięści podobał, gdyż podkowy łamie i z chowanemi niedźwiedziami wpół się bierze, a takiego jeszcze nie znalazł, któregoby nie rozciągnął". Ślepo słuchał rozkazów księcia, był mu wierny dopóki nie poznał pana Zagłoby, który podał się za jego wuja. Zagłoba upił Kowalskiego, podstępem wydostał się z niewoli, z której po niedługim czasie uwolnił też swoich towarzyszy, a Rocha przeciągnął na swoją stronę.
Kowalski w powieści wsławił się nienawiścią do Karola Gustawa, którego za wszelką cenę postanowił zabić. Dwukrotnie był bardzo bliski celu, ale raz w pościgu za władcą, ten ostatni przestrzela nogę konia, na którym jechał Roch, a w bitwie pod Warszawą króla w ostatniej chwili ratuje książę Bogusław Radziwiłł, zabijając zamierzającego się do ciosu Rocha.
Pierwowzór.
Przy kościele Matki Bożej Loretańskiej na warszawskiej Pradze znajduje się kamień z napisem: 
Sienkiewiczowi znana była relacja o ataku polskiego husarza w czasie bitwy pod Warszawą na króla Szwecji Karola Gustawa. Husarz ten zginął w czasie ataku drugiego dnia bitwy, a za swoją dzielność król szwedzki rozkazał praskim bernardynom, którzy mieszkali przy kościele Matki Boskiej Loretańskiej, urządzić mu, na jego koszt uroczysty pogrzeb. Obecny kamień znajduje się w miejscu tego grobu, choć pochowano tu także i innych poległych w 1656 roku.
Niejasne są natomiast okoliczności śmierci i nazwisko owego husarza. Śmierć ta przypisywana bywa Bogusławowi Radziwiłłowi, ale ten w swojej autobiografii tego faktu nie potwierdza. Mógł to być zatem ktoś ze straży przybocznej króla. Husarzowi udało się obalić na ziemię króla szwedzkiego, jednak wobec szwedzkiej przewagi nie zdołał zrobić nic więcej.
Relacje ówczesnych pamiętnikarzy podają zwykle osoby o nazwisku Jakub Kowalewski, Wojciech Lipski oraz Odachowski. Postać znana z powieści powstała najprawdopodobniej na podstawie relacji z obrad sejmowych w 1661 roku.

</doc>
<doc id="1066153" url="https://pl.wikipedia.org/wiki?curid=1066153" title="Chamaeleo quadricornis">
Chamaeleo quadricornis



</doc>
<doc id="1066155" url="https://pl.wikipedia.org/wiki?curid=1066155" title="Kalmiuskie">
Kalmiuskie

 
Kalmiuskie (, "Kalmiuśke") – miasto na Ukrainie w obwodzie donieckim. 
W miejscowości znajduje się stacja kolejowa.
Nazwa.
Do 12 maja 2016 roku miejscowość nosiła nazwę Komsomolśke ().
Historia.
Prawa miejskie posiada od 1956. W latach 2014-2022 roku znajdowało się pod kontrolą Donieckiej Republiki Ludowej. 30 września 2022 roku jednostronnie anektowane przez Rosję wraz z obwodem donieckim.

</doc>
<doc id="1066159" url="https://pl.wikipedia.org/wiki?curid=1066159" title="Guajbazaur">
Guajbazaur

Guajbazaur ("Guaibasaurus candelariensis") – dinozaur gadziomiedniczny żyjący w okresie późnego triasu (ok. 225 mln lat temu) na terenach Ameryki Południowej. Długość ciała ok. 2 m, wysokość ok. 60 cm, masa ok. 15-20 kg. Jego szczątki znaleziono w Brazylii (w stanie Rio Grande do Sul).
Klasyfikacja.
W 1999 roku autorzy opisu dinozaura utworzyli nową rodzinę - Guaibasauridae, do której początkowo zaliczono jedynie guajbazaura. Jednak relacje z innymi dinozaurami gadziomiednicznymi były niejasne. 
W 2007 roku, po opisaniu nowego osobnika porównanie budowy dinozaura, a co za tym idzie także ustalenie jego pozycji stało się łatwiejsze. Uznano, że "Guaibasaurus" jest prymitywniejszy od Herrerasauridae w budowie kręgów, miednicy, kości udowej, kości stępu i stopy. Ponadto, wykazuje on cechy zarówno zauropodomorfów, jak i teropodów, co sugeruje, że guajbazaur nie należy do żadnej z tych grup dinozaurów i jest bazalnym przedstawicielem Saurischia. Nowe dane ujawnione w związku z opisaniem szczątków drugiego guajbazaura, wykazały duże podobieństwo do rodzaju Saturnalia, która to jest uważana za najprymitywniejszego przedstawiciela zauropodomorfów. Pomimo nieprzeprowadzenia analiz filogenetycznych ani zdefiniowania kladu Guaibasauridae postanowiono włączyć saturnalię do tej rodziny. Według niektórych badaczy, znaleziony w Anglii agnosfityz (który jednak może okazać się chimerą) także powinien należeć do Guaibasauridae. José Bonaparte i inni w tej samej pracy uznali, że "guajbazaurydy" mają więcej cech teropodów. Mimo tego, nie zaklasyfikowali oni tej rodziny do teropodów, lecz uznali, że Guaibasauridae są bazalnymi dinozaurami gadziomiednicznymi oraz że przodkowie Theropoda i Sauropodomorpha mieli więcej cech tych pierwszych. Inne teorie lokują rodzaj "Guaibasaurus" blisko herrerazaurydów lub w obrębie teropodów.
Materiał kopalny.
Znane są szczątki dwóch osobników. Holotyp (MCN-PV 2355) to 5 niekompletnych trzonów kręgów grzbietowych, 3 niekompletne piersiowe łuki nerwowe, 5 niekompletnych żeber, 2 niekompletne trzony kręgów krzyżowych, 10 kręgów ogonowych, szewrony, niekompletne: łopatka, kość krucza, kość biodrowa, kość kulszowa, kości ramienne, kompletne kości łonowe, niekompletne kości udowe, kości piszczelowe, kości strzałkowe, kość skokowa i kości stopy. 
Drugi osobnik jest bardziej kompletny, zawiera między innymi czaszkę.

</doc>
<doc id="1066160" url="https://pl.wikipedia.org/wiki?curid=1066160" title="Icznia">
Icznia

Icznia (ukr. "Ічня") – miasto na Ukrainie siedziba władz rejonu iczniańskiego w obwodzie czernihowskim.
Historia.
Miasto od 1957.
W 1989 liczyła 13 632 mieszkańców.
W 2013 liczyło 11 587 mieszkańców.

</doc>
<doc id="1066167" url="https://pl.wikipedia.org/wiki?curid=1066167" title="Nowoazowsk">
Nowoazowsk

Nowoazowsk () – miasto na Ukrainie w obwodzie donieckim. Do 2020 roku siedziba władz rejonu nowoazowskiego.
Historia.
W 1966 r. osada typu miejskiego stała miastem. W latach 2014-2022 roku znajdowało się pod kontrolą Donieckiej Republiki Ludowej. W 2022 roku jednostronnie anektowane przez Rosję.

</doc>
<doc id="1066168" url="https://pl.wikipedia.org/wiki?curid=1066168" title="Magdalena Durecka">
Magdalena Durecka

Magda Durecka (ur. 3 marca 1967 w Kluczborku) – polska piosenkarka i autorka tekstów piosenek.
W 1993 została laureatką drugiej nagrody na XXX Krajowym Festiwalu Polskiej Piosenki w Opolu za wiązankę przebojów z lat 60. – "Magda Dance Mega Mix".
Przez trzy lata prowadziła ogólnopolski telewizyjny koncert życzeń oraz autorski program muzyczny "Hity z satelity".
Współpracowała i nagrywała z takimi artystami jak Krzysztof Krawczyk, Bohdan Smoleń, Mieczysław Czechowicz.
Autorstwo tekstów.
Jest autorką tekstów piosenek swoich oraz innych wykonawców:

</doc>
<doc id="1066170" url="https://pl.wikipedia.org/wiki?curid=1066170" title="Odlewnia dzwonów A. Zwoliński i S. Czerniewicz">
Odlewnia dzwonów A. Zwoliński i S. Czerniewicz

Specjalna Fabryka Dzwonów A. Zwoliński i S. Czerniewicz – spółka i zakład ludwisarski, powstała w 1908 r., mająca swoją siedzibę w Pustelniku pod Warszawą.
Opis.
Spółkę zawiązali Michał Antoni Zwoliński i Stanisław Czerniewicz, dokonując fuzji dwóch starszych ludwisarni, których byli właścicielami. 
Fabryka Zwolińskiego powstała w 1860 r., kontynuując tradycję zakładu Jana i Michała Petersilge, potomków słynnej toruńskiej dynastii ludwisarskiej, a jej siedziba znajdowała się przy Gęsiej 79.
Poprzedni zakład Czerniewicza znajdował się w Pustelniku.
Fabryka Zwolińskiego i Czerniewicza był największym tego typu zakładem w Królestwie Polskim. Zamówienia przyjmowano z całego terenu dawnych ziem polskich (Śląsk, Galicja, Kresy Wschodnie). Jednym z najważniejszych zleceń było wykonanie dzwonów dla sanktuarium Matki Boskiej Częstochowskiej na Jasnej Górze (w 1912 r.). 
Od ok. 1913 r. zakład prowadzony był pod firmą Specjalna Fabryka Dzwonów S. Czerniewicz 
Zakład zbankrutował w okresie I wojny światowej w wyniku rekwizycji wojennych. Ostatnimi właścicielami byli Stanisław Czerniewicz i Matylda ze Zwolińskich Kenigowa (1875-1961), matka Mariana.
Zachował się budynek dawnej fabryki znajdujący się przy ul. Lipowej w Pustelniku – Markach.

</doc>
<doc id="1066171" url="https://pl.wikipedia.org/wiki?curid=1066171" title="Łochwica">
Łochwica

Łochwica (ukr. Лохвиця, trb. "Łochwycia") – miasto na Ukrainie w obwodzie połtawskim, siedziba władz rejonu łochwickiego. Ośrodek przemysłu spożywczego.
W Łochwicy urodziła się Maria Kann – polska autorka książek dla dzieci i działaczka harcerska i niepodległościowa.
Historia.
Najstarsza zachowana wzmianka o Łochwicy pochodzi z 1320 r.
Łochwica przynależała do województwa kijowskiego w granicach Litwy, a następnie Polski. Była częścią posiadłości Wiśniowieckich na Ukrainie Lewobrzeżnej. Za panowania Wazów w 1644 otrzymała prawa miejskie. W 1667 została utracona na rzecz Rosji. W 1709 zajęta przez Szwedów.
W 1897 r. liczyła 8911 mieszkańców.
W czasie II wojny światowej znajdował się tu obóz jeniecki dla Ormian. W 1942 spośród jeńców sformowane tu zostały Armeńskie Bataliony Polowe: I/125, I/198, II/9.
W 1989 r. Łochwica liczyła 13 549 mieszkańców.
W 2013 r. liczyła 11 863 mieszkańców.

</doc>
<doc id="1066172" url="https://pl.wikipedia.org/wiki?curid=1066172" title="Jegor Titow">
Jegor Titow

Jegor Ilijcz Titow (ros. Егор Ильич Титов, ur. 29 maja 1976 w Moskwie) piłkarz rosyjski grający na pozycji środkowego lub środkowego pomocnika.
Kariera klubowa.
Titow pochodzi z Moskwy. Od dziecka przejawiał talent piłkarski i w związku z tym rozpoczął treningi w jednym z najpopularniejszych klubów w mieście, Spartaku Moskwa. W 1992 roku trafił do zespołu rezerw, a w 1995 roku został włączony do kadry pierwszej drużyny i wtedy też zaliczył debiut w Premier Lidze a następnie w fazie grupowej Ligi Mistrzów, ale nie był jeszcze zawodnikiem wyjściowej jedenastki. W pierwszym składzie Titow zaczął grać już rok później, w 1996 roku. Rozegrał 31 meczów, strzelił 5 goli i wywalczył swoje pierwsze trofeum w karierze – mistrzostwo Rosji. W 1997 roku Spartak z Jegorem w składzie powtórzył to osiągnięcie, a w 1998 roku Titow poprowadził klub do zdobycia dubletu – mistrzostwa kraju i Pucharu Rosji. Po raz drugi też wystąpił w rozgrywkach Ligi Mistrzów. Sam został wybrany Piłkarzem Roku w Rosji. W kolejnych latach Titow ze Spartakiem osiągał kolejne sukcesy – w 1999, 2000 i 2001 następne trzy mistrzostwa Rosji. W 2000 roku po raz drugi w karierze został nagrodzony statuetką dla najlepszego zawodnika w kraju. Jednak już w 2002 roku zaczęła się ligowa dominacja CSKA Moskwa i Titow ze swoim klubem zajął 3. pozycję w lidze, a w 2003 roku w ogóle nie zakwalifikował się do europejskich pucharów. W 2004 roku po spotkaniu pomiędzy Rosją i Walią u Titowa wykryto niedozwoloną substancję, bromantan i zawodnik został zdyskwalifikowany na 12 miesięcy nie zaliczając tym samym żadnego spotkania w lidze rosyjskiej. Do gry wrócił w 2005 roku i ponownie stał się liderem środka pola Spartaka. Zarówno w tamtym, jak i 2006 oraz 2007 roku doprowadził klub do wicemistrzostwa Rosji. W Spartaku grał do lata 2008 roku, a łącznie w barwach tego klubu rozegrał 324 mecze i zdobył 87 goli.
Kolejnym klubem w karierze Titowa był FK Chimki, wywodzący się z miejscowości o tej samej nazwie, leżący pod Moskwą. W Chimki spędził pół roku, a na początku 2009 roku trafił do pierwszej ligi kazachskiej, do tamtejszego Łokomotiwu Astana. W Łokomotiwie grał wraz z byłym partnerem z linii pomocy Spartaka, Andriejem Tichonowem.
Kariera reprezentacyjna.
W reprezentacji Rosji Titow zadebiutował 10 października 1998 roku w przegranym 2:3 meczu z Francją, rozegranym w ramach eliminacji do Euro 2000. Rosja jednak nie awansowała do tego turnieju. W 2002 roku Jegor zaliczył swój pierwszy w karierze turniej o mistrzostwo świata – Mundial w Korei Południowej i Japonii. Tam był podstawowym zawodnikiem i wystąpił we wszystkich trzech meczach "Sbornej": w wygranym 2:0 z Tunezją, strzelając pierwszego gola spotkania, przegranym 0:1 z Japonią oraz przegranym 2:3 z Belgią. Na turniej Euro 2004 Titow nie pojechał z powodu dyskwalifikacji. Do 2007 roku rozegrał w barwach kadry narodowej 41 spotkań, w których strzelił 7 goli.

</doc>
<doc id="1066173" url="https://pl.wikipedia.org/wiki?curid=1066173" title="Ilińce">
Ilińce

Ilińce lub "Lińce" (ukr. "Іллінці", trb. "Illinci"; łac. "Elins") – miasto na Ukrainie w obwodzie winnickim, siedziba władz rejonu ilinieckiego. Ośrodek przemysłu spożywczego.
Historia.
Przez Kazimierza Jagiellończyka nadane wojewodzie Mienkowi.
W 1647 roku książę Samuel Karol Korecki przekazał miasto ówczesnemu cześnikowi chełmskiemu Stefanowi Czarneckiemu za sumę zastawu w wysokości 40 tys. złotych.
22 października 1757 lokowane na prawie magdeburskim przez króla Augusta III Sasa. Prywatne miasto szlacheckie położone w województwie bracławskim było w 1789 roku własnością Hieronima Janusza Sanguszki.
W zaborze rosyjskim siedziba w powiecie lipowieckim guberni kijowskiej.
W 2013 liczyło 11 366 mieszkańców.

</doc>
<doc id="1066174" url="https://pl.wikipedia.org/wiki?curid=1066174" title="Margarita de Borbón y Borbón-Dos Sicilias">
Margarita de Borbón y Borbón-Dos Sicilias

Margarita de Borbón y Borbón-Dos Sicilias (właśc. "Margarita María de la Victoria Esperanza Jacoba Felicidad Perpetua de Todos los Santos de Borbón y Borbón-Dos Sicilias," ur. 6 marca 1939 w Rzymie) – infantka hiszpańska, młodsza córka Juana de Borbón, hrabiego Barcelony, i Maríi de las Mercedes de Borbón-Dos Sicilias. Młodsza siostra byłego króla Hiszpanii, Jana Karola I i infantki Pilar.
Małgorzata od urodzenia jest niewidoma. Z wykształcenia jest pielęgniarką. 12 października 1972 w Estoril poślubiła lekarza Carlosa Emilia Juana Zuritę y Delgado (ur. 1943). Para ma dwoje dzieci:
Dziedzictwo.
Margarita de Borbón przed wyjściem za mąż zrzekła się swoich praw do tronu Hiszpanii, ale zrzeczenie to miało miejsce przed uchwaleniem konstytucji hiszpańskiej i nie zostało ratyfikowane przez Kortezy.
6 stycznia 1979 jej kuzyn Manfredo de Borbón, pierwszy książę Hernani, zmarł i zapisał swój tytuł oraz majątek właśnie jej. Król uszanował wolę zmarłego i 27 maja 1981 została drugą księżną Hernani. Miesiąc później – 23 czerwca 1981 – król nadał jej dożywotnio inne księstwo – Soria i infantka została również księżną Soria. Tytuł ten nie zostanie odziedziczony przez jej syna, ale ten zostanie za to księciem Hernani.
W 1989 razem z mężem założyła Fundación Cultural Duques de Soria (Fundację Kulturalną Książąt Soria). Jest również honorową przewodniczącą madryckiej delegacji UNICEF.

</doc>
<doc id="1066175" url="https://pl.wikipedia.org/wiki?curid=1066175" title="Mikrodontozaur">
Mikrodontozaur

"Mikrodontozaur" ("Microdontosaurus dayensis") – nieformalna nazwa zauropoda o niepewnej pozycji filogenetycznej, żyjącego w środkowej jurze na terenach Azji. Jego szczątki znaleziono w Chinach (w Tybecie). Zhao (1983) zaliczył go do grupy Homalosauropodoidea, obejmującej zauropody cechujące się zębami przypominającymi kształtem kołki. Analizy kladystyczne wykazują, że zauropody zaliczane do tej grupy ("Mamenchisaurus", zauropody obecnie zaliczane do rodziny Diplodocidae i do kladu Titanosauria) nie są blisko spokrewnione; obecnie grupa Homalosauropodoidea, jako polifiletyczna, generalnie nie jest wyróżniana. W późniejszych publikacjach "Microdontosaurus" bywał zaliczany do rodzin Cetiosauridae, Diplodocidae, Melanorosauridae lub Brachiosauridae. Dinozaur ten nie został jak dotąd formalnie opisany; do czasu opublikowania wymaganego opisu "Microdontosaurus" pozostaje "nomen nudum". Nazwę "Microdontosaurus" otrzymał już w 1902 r. gatunek ichtiozaura, "Microdontosaurus petersonii" (później uznany za młodszy synonim gatunku "Baptanodon discus", który z kolei obecnie bywa uznawany za młodszy synonim "Ophthalmosaurus natans"); jeśli więc omawiany zauropod zostanie formalnie opisany, konieczne będzie nadanie mu innej nazwy rodzajowej.
Jego nazwa znaczy "jaszczur o małych zębach.

</doc>
<doc id="1066178" url="https://pl.wikipedia.org/wiki?curid=1066178" title="Rapana">
Rapana

Rapana – rodzaj obejmujący duże, drapieżne, morskie ślimaki z rodziny rozkolcowatych.
Cechy morfologiczne.
Muszle grubościenne, duże lub średniej wielkości (wysokość: do 180 mm), z niewysoką, ostro zwężającą się w kierunku rynienki syfonalnej skrętką. Ostatni skręt mocno rozdęty, ujście odsłania wnętrze muszli. Na powierzchni zewnętrznej muszli łuskowate lub karbowane spiralne powrózki, wokół dołka osiowego odkłada się łuskowata krawędź wyznaczająca położenie rynien syfonalnych ze wcześniejszych stadiów rozwoju ontogenetycznego (fasciola). Wieczko konchiolinowe, dołek osiowy odkryty, głęboki. Barwa muszli zróżnicowana, dominują kolory beżowe i brązowe.
Występowanie.
Strefa litoralna i sublitoralna południowo-wschodnich i wschodnich wybrzeży Azji, wschodnich wybrzeży Afryki. Niektóre gatunki ("Rapana venosa") w wyniku zawlekania przez człowieka rozprzestrzeniają się w innych akwenach (Morzu Czarnym, Atlantyku).
Biologia i ekologia.
Wymagania środowiskowe.
W macierzystych akwenach rapany zasiedlają niezbyt licznie strefę o głębokości 0,4 do 7 m (przeważnie 1-3,5 m), preferując obszary położone w pobliżu ujść rzek.
Rozród.
Jajorodne, jaja składane w kokonach jajowych, rozwój złożony z larwą swobodnie pływającą w toni wodnej.
Dieta.
Drapieżniki, odżywiające się bentosowymi bezkręgowcami, głównie innymi mięczakami. Głównym pokarmem dalekowschodnich rapan są ostrygi z rodzaju "Ostrea", których grubą muszlę rapana przewierca. Natomiast czarnomorskie rapany mają bardziej urozmaiconą dietę, przy czym najczęściej atakują omułki, używając do otwarcia ich muszli swojej mięsistej nogi.
Lista gatunków.
Do rodzaju "Rapana" należą następujące gatunki:

</doc>
<doc id="1066179" url="https://pl.wikipedia.org/wiki?curid=1066179" title="Karol Tankred Burbon">
Karol Tankred Burbon



</doc>
<doc id="1066180" url="https://pl.wikipedia.org/wiki?curid=1066180" title="Lodovico Ludovici">
Lodovico Ludovici



</doc>
<doc id="1066181" url="https://pl.wikipedia.org/wiki?curid=1066181" title="Kobelaky">
Kobelaky

Kobelaky () – miasto na Ukrainie, w obwodzie połtawskim, siedziba władz rejonu kobelackiego. Ośrodek przemysłu spożywczego.
Historia.
Od 1803 do 1923 roku w guberni połtawskiej.
W 1919 roku zaczęto wydawać gazetę.
Od 15 września 1941 roku do 25 września 1943 roku miasta było pod okupacją niemiecką. Podczas okupacji w mieście powstał oboz koncentracyjny
W 1989 liczyły 12 975 mieszkańców.
W 2013 liczyły 10 181 mieszkańców.

</doc>
<doc id="1066184" url="https://pl.wikipedia.org/wiki?curid=1066184" title="Rodynśke">
Rodynśke

Rodynśke () – miasto na Ukrainie w obwodzie donieckim.

</doc>
<doc id="1066190" url="https://pl.wikipedia.org/wiki?curid=1066190" title="Bobrowica">
Bobrowica

Bobrowica (, "Bobrowycia") – miasto na Ukrainie w obwodzie czernihowskim, siedziba władz rejonu bobrowickiego.
Z Bobrowicy pochodzi Olha Korobka, ukraińska sztangistka, mistrzyni Europy, medalistka mistrzostw świata.
Historia.
W 1614 roku była miastem królewskim.
Status osiedla typu miejskiego posiada od 1923.
Miasto od 1958.
W 1989 liczyła 12 796 mieszkańców.

</doc>
<doc id="1066191" url="https://pl.wikipedia.org/wiki?curid=1066191" title="Katedra św. Stefana w Wiedniu">
Katedra św. Stefana w Wiedniu



</doc>
<doc id="1066194" url="https://pl.wikipedia.org/wiki?curid=1066194" title="Mospyne">
Mospyne

 
Mospyne () – miasto na Ukrainie w obwodzie donieckim. Od 2014 znajduje się pod kontrolą Donieckiej Republiki Ludowej.

</doc>
<doc id="1066199" url="https://pl.wikipedia.org/wiki?curid=1066199" title="Szczołkine">
Szczołkine

Szczołkine (ukr. "Щолкіне") – miasto na Ukrainie, na Krymie.
Założone w październiku 1978 roku, przekształcone z osady budowniczych i pracowników Krymskiej Elektrowni Atomowej.
W roku 1989 po wykonaniu 80% prac, budowę zawieszono. Oficjalnie ze względu na zbyt dużą niestabilność geologiczną tej części Krymu.
Ostatnio dosyć szybko się rozwija, jako kurort nad Morzem Azowskim, rozsławiony przez festiwal muzyki elektronicznej - Music Festival Kazantip. 
Festiwal odbywa się na terenie niedokończonej budowy elektrowni atomowej.
W roku 2008 na terenie budowy, rozpoczęto prace nad projektem "parku przemysłowego w miejscowości Szczołkine". Głównie w celu utworzenia nowych miejsc pracy i rozwoju turystyki.

</doc>
<doc id="1066204" url="https://pl.wikipedia.org/wiki?curid=1066204" title="Buryń">
Buryń

Buryń (ukr. "Буринь") – miasto na Ukrainie w obwodzie sumskim, siedziba władz rejonu buryńskiego. Ośrodek przemysłu spożywczego.
Stacja kolejowa.
Historia.
W 1930 roku zaczęto wydawać gazetę.
Miasto od 1964.
W 1989 liczyła 12 893 mieszkańców.
W 2013 liczyła 9134 mieszkańców.

</doc>
<doc id="1066206" url="https://pl.wikipedia.org/wiki?curid=1066206" title="Mount Mazama">
Mount Mazama

Mount Mazama – kaldera stratowulkanu w stanie Oregon, w Parku Narodowym Jeziora Kraterowego, w odległości około 90 km na północ od miasta Klamath Falls i około 100 km na północny wschód od Medford. Mieści jezioro Crater Lake. W roku 4860 p.n.e. wydarzyła się tu gigantyczna erupcja, która rozrzuciła pumeks w promieniu 140 km. Opróżniona komora magmowa zapadła się, tworząc kalderę, która później została stopniowo wypełniona wodą. Jezioro obecnie ma wymiary 8×9,6 km.
Geologia.
Wulkan Mazama powstał na przecięciu łańcucha gór Kaskadowych z uskokiem Klamath, otoczonymi przez szereg mniejszych uskoków. Od wschodu obszar jest ograniczony fizjograficzną prowincją Basin and Range. Obszar pod względem geologicznym został po raz pierwszy opisany szczegółowo w 1902 roku, natomiast w roku 1942 amerykański geolog i wulkanolog Howel Williams udowodnił, że jezioro kraterowe jest klasycznym przypadkiem zapadnięcia się kaldery. Stosunkowo ciągła erupcja Mount Mazama zaczęła się około 420 000 lat temu i trwała co najmniej przez około 70 000 lat. W jej wyniku kolejne tarcze budowały kopułę stratowulkanu, który osiągnął wysokość około 3700 m n.p.m. Wulkan wybuchł gwałtownie 7700 lat temu, czemu towarzyszyło zapadnięcie się wierzchołka. Obecnie najwyższym punktem jest Mount Scott o wysokości 2721 m leżący około 3 km od brzegu kaldery. Wysokość samej obręczy kaldery waha się od około 2040 m n.p.m. do 2484 m n.p.m., z maksymalnym przewyższeniem powyżej powierzchni jeziora wynoszącym 600 m.

</doc>
<doc id="1066208" url="https://pl.wikipedia.org/wiki?curid=1066208" title="Hrebinka">
Hrebinka

Hrebinka (ukr. Гребінка) – miasto na Ukrainie w obwodzie połtawskim, siedziba władz rejonu hrebinkowskiego. Ośrodek przemysłu spożywczego.
W 1989 liczyła 13 555 mieszkańców.
W 2013 liczyła 10 960 mieszkańców.

</doc>
<doc id="1066212" url="https://pl.wikipedia.org/wiki?curid=1066212" title="Jan Perłowski">
Jan Perłowski

Jan Perłowski (ur. 20 lutego 1872 w Wierzbowej, zm. 1 marca 1941 w Warszawie) – polski dyplomata, poseł RP w Hiszpanii w latach 1927–1935. Współpracownik „Przeglądu Współczesnego”.
Życiorys.
Urodził się w rodzinie Michała (ur. 1825) i Euzebii ze Skarbków Rudzkich (zm. 1928). Po śmierci ojca (przed 1887), jego wychowawcą był przyjaciel rodziny, Tadeusz Bobrowski, znany również jako wychowawca Józefa Korzeniowskiego-Conrada. Perłowski pozostawił po sobie opis spotkania ze starszym od siebie Conradem, goszczącym w Kazimierówce – ukraińskim majątku ich wychowawcy.
Ukończył szkołę średnią we Francji, następnie studia wyższe w Krakowie i Wiedniu. W czasie I wojny światowej przebywał w Szwajcarii, gdzie współpracował m.in. z Centralną Agencją Polską w Lozannie i Komitetem Generalnym Pomocy Ofiarom Wojny w Polsce w Vevey.
Po odzyskaniu niepodległości przez Polskę na początku 1919 wstąpił do służby dyplomatycznej II Rzeczypospolitej. W pierwszych miesiącach funkcjonowania MSZ nieodłączny współpracownik wiceministra spraw zagranicznych, Władysława Skrzyńskiego, swego przyjaciela – pełnił formalnie obowiązki szefa gabinetu ministra.
Od 6 VI 1919 radca legacyjny Poselstwa RP w Bernie. Równocześnie pełnił funkcję sekretarza Delegacji RP przy Lidze Narodów. Od 1 VII 1922 radca legacyjnym w Poselstwie RP przy Stolicy Apostolskiej.
Od 1 III 1927 poseł nadzwyczajny i minister pełnomocnego RP w Hiszpanii, z akredytacją w Portugalii (do utworzenia odrębnego poselstwa w Lizbonie 31 V 1933). Odwołany z Madrytu przez Józefa Becka 1 III 1935, powrócił do centrali MSZ, po dwóch miesiącach został przeniesiony w stan spoczynku.
Zmarł 1 marca 1941. Pochowany na cmentarzu Powązkowskim w Warszawie (kwatera Z-1-1,2).
Rodzina.
Perłowski poślubił Henriettę z Marconich (zm. 1945), córkę Leandra. Mieli syna Michała Henryka (ur. 1903), dr praw, dyplomatę. Michał ożenił się z Katherine Ward z irlandzkiej rodziny pochodzącej z hrabstwa Monaghan. Mieli córkę, Marię Henriettę, która wyszła za mąż za włoskiego ekonomistę, Dr. Carlo Acutis. Z małżeństwa tego urodziło się dwoje dzieci, Andrea i Adriana. Jego praprawnukiem jest bł. Carlo Acutis.

</doc>
<doc id="1066213" url="https://pl.wikipedia.org/wiki?curid=1066213" title="Chrystyniwka">
Chrystyniwka

Chrystyniwka (pl. Chrystynówka) – miasto na Ukrainie, w obwodzie czerkaskim, w rejonie humańskim.
Historia.
Prawa miejskie od 1956 roku.
W 1989 liczyło 13 332 mieszkańców.
W 2009 roku wzniesiono w mieście pomnik Iwana Gonty.
W 2013 liczyło 10 860 mieszkańców.
Miejsce urodzenia Ołeksandra Kornijczuka – ukraińskiego dramatopisarza, działacza społeczno-politycznego i męża Wandy Wasilewskiej.

</doc>
<doc id="1066216" url="https://pl.wikipedia.org/wiki?curid=1066216" title="RER A">
RER A

RER A – jedna z pięciu linii miejskiej sieci kolejowej w aglomeracji Paryża. Otworzona w roku 1977. Przewożąc około miliona pasażerów dziennie jest najbardziej obciążoną linią kolejową w aglomeracji paryskiej (umożliwia m.in. dojazd do największego centrum biznesu we Francji, La Défense) oraz jedną z najbardziej obciążonych linii kolejowych w Europie.

</doc>
<doc id="1066219" url="https://pl.wikipedia.org/wiki?curid=1066219" title="Hirśke">
Hirśke

Hirśke () – miasto na Ukrainie w obwodzie ługańskim.
Stacja kolejowa.
Miasto od 1938 roku.

</doc>
<doc id="1066226" url="https://pl.wikipedia.org/wiki?curid=1066226" title="Tawrijśk">
Tawrijśk

Tawrijśk (ukr. Таврійськ) – miasto na południu Ukrainy pod okupacją rosyjską, w obwodzie chersońskim.
Historia.
Miasto założone 2 marca 1983 roku.
W 1989 liczyło 11 565 mieszkańców.
W 2013 liczyło 11 001 mieszkańców.

</doc>
<doc id="1066228" url="https://pl.wikipedia.org/wiki?curid=1066228" title="Zymohirja">
Zymohirja

Zymohirja (ukr. Зимогір'я) – miasto na Ukrainie w obwodzie ługańskim.
Stacja kolejowa.
Historia.
Miasto od 1961.
W 1989 liczyło 12 710 mieszkańców.
W 2013 liczyło 9949 mieszkańców.
Od rozpoczęcia konfliktu w Donbasie w 2014 miasto jest pod kontrolą Ługańskiej Republiki Ludowej.

</doc>
<doc id="1066229" url="https://pl.wikipedia.org/wiki?curid=1066229" title="Viva">
Viva



</doc>
<doc id="1066231" url="https://pl.wikipedia.org/wiki?curid=1066231" title="Viva! (dwutygodnik)">
Viva! (dwutygodnik)

Viva! – polski dwutygodnik z kategorii magazynów luksusowych dla kobiet. Wydawany od 1995 przez wydawnictwo Edipresse Polska.
Viva! Photo Awards.
Konkurs fotograficzny organizowany przez magazyn Viva! od 2008, w którym jury pod przewodnictwem Ryszarda Horowitza nagradza zdjęcia nadsyłane przez czytelników. Wręczenie nagród odbywa się podczas uroczystej gali, w czasie której odbywa się również wystawa prac laureatów.
Viva! Najpiękniejsi.
W latach 2002–2013 dwutygodnik przeprowadzał plebiscyt, w którym czytelnicy wybierali najpiękniejszą kobietę i najpiękniejszego mężczyznę spośród nominowanych znanych osób. Laureaci za dany rok byli ogłaszani w roku następnym. Od dziewiątej edycji (2011) nazwa plebiscytu brzmiała "Viva! Najpiękniejsi. I ty możesz sięgnąć gwiazd", a konkursowi towarzyszyła akcja na rzecz utalentowanych dzieci z rodzinnych domów dziecka i rodzin zastępczych. Ogłaszanie laureatów plebiscytu miało miejsce na łamach pisma, a w latach 2004–2008 i 2013–2014 także podczas ceremonii transmitowanych przez TVP2. 
Laureaci:

</doc>
<doc id="1066234" url="https://pl.wikipedia.org/wiki?curid=1066234" title="Pomiczna">
Pomiczna

Pomiczna (ukr. Помічна) – miasto na Ukrainie w obwodzie kirowohradzkim.
Węzeł kolejowy.
Historia.
Miejscowość założona w 1868 w jelizawietgradzki ujezd guberni chersońskiej.
Podczas II wojny światowej Pomiczna była okupowana przez wojska niemieckie w 1941 r.- 1944 r.
Miasto od 1957.
W 1989 liczyło 12 322 mieszkańców.
W 2013 liczyło 9210 mieszkańców.

</doc>
<doc id="1066236" url="https://pl.wikipedia.org/wiki?curid=1066236" title="Jakubina">
Jakubina



</doc>
<doc id="1066240" url="https://pl.wikipedia.org/wiki?curid=1066240" title="SSRI">
SSRI



</doc>
<doc id="1066243" url="https://pl.wikipedia.org/wiki?curid=1066243" title="Marjinka">
Marjinka

 
Marjinka () – byłe miasto na Ukrainie, w rejonie pokrowskim obwodu donieckiego na Ukrainie, istniejące w latach 1844-2022. Byłe centrum administracyjne gminy miejskiej Marjinka, dawne centrum zlikwidowanego rejonu marjińskiego. Znajdowało się w centralnej części regionu, nad rzeką Osykową (dopływ Wowczai, dorzecze Dniepru). Było ośrodkiem przemysłu spożywczego. 
Zachodnie obrzeża Doniecka (rejon pietrowski) przylegają bezpośrednio do obszaru miasta.
Wojna rosyjsko-ukraińska.
W 2014 roku Marjinka była kilkakrotnie zajmowana przez prorosyjskich separatystów. 
3 czerwca 2015 r. terroryści ponownie przystąpili do ofensywy, aktywnie wykorzystując ostrzał rakietowy i artylerię. Operacją antyterrorystyczną w rejonie kierował dowódca Sił Powietrznodesantowych Ukrainy gen. por. Mychajło Zabrodski.
Ponownie miasto stało się areną walk w czasie pełnoskalowej inwazji wojsk rosyjskich. Walki i ostrzał Marjinki (w tym z użyciem amunicji zapalającej) trwają do dziś. Zdjęcia lotnicze potwierdzają pełne zrujnowanie miasta. Obecnie nie przebywają tam cywile, wyłącznie wojskowi.

</doc>
<doc id="1066245" url="https://pl.wikipedia.org/wiki?curid=1066245" title="National Council of Churches">
National Council of Churches

National Council of the Churches of Christ in the USA, zwykle National Council of Churches (NCC; tłum. Narodowa Rada Kościołów Chrześcijańskich w Stanach Zjednoczonych) – powstała w 1950 roku komisja ekumeniczna skupiająca 35 organizacji kościołów chrześcijańskich tradycji protestanckiej, prawosławnej i katolickiej w Stanach Zjednoczonych. Siedziba NCC znajduje się w Nowym Jorku. Organizacja należy do Światowej Rady Kościołów. Przewodniczącym Rady jest ks. dr Robert William Edgar. 
Narodowa Rada Kościołów Chrześcijańskich jest inicjatorem wielu akcji ewangelizacyjnych i informacyjnych. Komisja teologiczna NCC opracowała ekumeniczny przekład Pisma Świętego. Organizowane są również akcje pomocy najbiedniejszym i pomocy humanitarnej w krajach zagrożonych działaniami wojennymi. Do grupy największych liczebnie członków rady należą:

</doc>
<doc id="1066251" url="https://pl.wikipedia.org/wiki?curid=1066251" title="Everyman">
Everyman

Everyman (z ang. "każdy człowiek") – określenie bohatera średniowiecznych moralitetów, na którego miejscu mógł się postawić każdy widz – był to bohater o uniwersalnych cechach. Stawiany był wobec upersonifikowanych alegorii dobra i zła, które walczyły o jego duszę.
Samo określenie "everyman" zaczerpnięto z tytułu angielskiego moralitetu z XV wieku, "The Somonyng of Everyman", będącego przekładem niderlandzkiego oryginału Elckerlijc.
Bohater tego typu występował na przykład w książkach:

</doc>
<doc id="1066255" url="https://pl.wikipedia.org/wiki?curid=1066255" title="Inkerman">
Inkerman

Inkerman (ukr. "Інкерман", krm. "İnkerman", ros. "Инкерман") – miasto na Ukrainie, położone na Krymie, należące do miasta wydzielonego Sewastopol, położone 5 kilometrów na wschód od Sewastopola; liczy 10 tys. mieszkańców (2006). W latach 1976-1991 nazywało się Biłokamiańsk (ukr. Білокам'янськ).
Na obrzeżach miasta znajdują się dwa zabytkowe kompleksy średniowieczne: twierdza Kałamita i 
zespół skalnych klasztorów Inkermanu.

</doc>
<doc id="1066260" url="https://pl.wikipedia.org/wiki?curid=1066260" title="Dave Foster">
Dave Foster

Dave Foster – był trzecim perkusistą grungowego zespołu Nirvana w 1988 roku. Grał on tylko na koncertach. Foster mieszkał w Aberdeen blisko Kurta Cobaina i Krista Novoselica. Odszedł z zespołu a na jego miejsce wszedł Chad Channing. 

</doc>
<doc id="1066261" url="https://pl.wikipedia.org/wiki?curid=1066261" title="Piątek, trzynastego II">
Piątek, trzynastego II

Piątek, trzynastego II (ang. "Friday the 13th Part 2") – amerykański filmowy horror z podgatunku slasher z 1981 roku, sequel klasycznego horroru "Piątek, trzynastego" (1980). Pierwszy film z serii, w którym pojawia się postać Jasona Voorheesa jako głównego bohatera negatywnego.
Film został wyreżyserowany przez Steve’a Minera. Aktorka Adrienne King, znana z pierwszej części, ponownie została obsadzona w roli Alice Hardy. Sequel został pozytywnie odebrany przez fanów serii, wielu z nich podzielających opinię, iż przewyższa swój pierwowzór. Ogólny sukces filmu sprawił, że serię kontynuowano.
Fabuła.
Film rozpoczyna się kilka tygodni po wydarzeniach przedstawionych w poprzedniej części. Jedyna ocalała z masakry, Alice Hardy (Adrienne King), zostaje pozostawiona sama w domu. Dziewczynę wciąż dręczą koszmarne wspomnienia sprzed miesiąca. Niewidoczny oprawca włamuje się do jej mieszkania i morduje ją szpikulcem do lodu.
Pięć lat później, w 1984 roku, grupa młodzieży przybywa nad jezioro Crystal Lake, by rozpocząć trening na opiekunów obozu i przygotować się do otwarcia nowego obozu kempingowego, powstającego nieopodal feralnego Camp Crystal Lake. Na miejscu zjawia się także Szalony Ralph (Walt Gorney), który nakazuje młodym wracać, skąd przybyli – tak jak radził zamordowanym przed pięcioma laty opiekunom. Ralph sieje zamęt wśród nastolatków, jednak lider grupy Paul Hoyt (John Furey) tłumaczy podwładnym, że największym zagrożeniem w okolicach są jedynie niedźwiedzie. Wieczorem przy ognisku Paul opowiada historię Jasona Voorhees'a, miejskiej legendy – chłopca, który rzekomo utonął w jeziorze, przy którym zatrzymują się bohaterowie. Okazuje się jednak, że młodzieniec przeżył i zaszył się głęboko w lesie, z dala od cywilizacji, prowadząc pustelnicze życie. Wyjaśnia również, że Jason jest martwy i pozostaje legendą.
Następnego dnia Sandra (Marta Kober) i jej chłopak Jeff (Bill Randolph) wymykają się do zniszczonego Camp Crystal Lake, obecnie nazywanego Obozem Krwi. Gdy znajdują martwe zwierzę, które biorą mylnie za psa jednego z opiekunów, zostają zaskoczeni przez policjanta (Jack Marks), który zabiera ich na komisariat za krążenie po zakazanym terenie. Policjant wypuszcza parę, gdy Paul rekomenduje lżejszą karę, której to dokonania sam ma dopilnować. Następnie, prowadząc samochód, stróż prawa zauważa zamaskowanego mężczyznę wbiegającego agresywnie do lasów prowadzących w kierunku zamkniętego Camp Crystal Lake. Policjant rusza w pogoń za mężczyzną, tylko po to, by zostać zamordowanym w starej leśnej chacie.
Wieczorem najstarsi opiekunowie, a więc Paul, Ginny (Amy Steel) i Ted (Stuart Charno), wybierają się do pobliskiego baru. Pozostali – Mark (Tom McBride), Vickie (Lauren-Marie Taylor), Terri (Kirsten Baker), Sandra, Jeff i Scott (Russell Todd), zaczynają być mordowani – jedno po drugim. Terri wybiera się nad jezioro, a Scott za nią, by podglądać ją nagą. Oboje zostają zamordowani przez niewidocznego oprawcę. Mark zostaje zabity na ganku przed główną kabiną, zostając trafionym maczetą w twarz. Następnie morderca wchodzi do kabiny i rusza na piętro, gdzie Sandra i Jeff uprawiają seks. Para zostaje przebita włócznią. Jedynie Vickie, jako jedyny z opiekunów, odkrywa, co zaszło na kempingu, kiedy wchodzi do pokoju Jeffa i Sandry, gdzie ostatecznie zostaje zamordowany przez zabójcę. Ginny i Paul powracają z miasta dokładnie w momencie, w którym psychopata znosi zwłoki Vickie, Sandry i Jeffa na parter. Gdy wchodzą do głównej kabiny, zauważają, że światła nie działają. W pokoju na piętrze znajdują zakrwawioną pościel. Ginny znajduje ciała dwóch opiekunów, a w spiżarni zwłoki Szalonego Ralpha. Niespodziewanie Paul zostaje zaatakowany przez mężczyznę, który skrywa swą twarz za workiem. Wtedy Ginny wybiega z kabiny.
Po wyczerpującym pościgu, Ginny trafia do położonej w samym sercu lasu zaniedbanej chaty. W jednym z pomieszczeń znajduje ołtarz, na którego środku ułożona została głowa Pameli Voorhees, otoczona zapalonymi świecami i ludzkimi zwłokami. Okazuje się, że chata jest miejscem zamieszkania Jasona Voorhees'a. Ginny postanawia powstrzymać Jasona od ataku, przebiera się więc w sweter jego matki i każe mu uklęknąć, by następnie obezwładnić go uderzeniem maczety. Gdy Jason dostrzega głowę matki, rani Ginny toporem. W chacie pojawia się Paul, który wdaje się w bójkę z psychopatą. Podczas tej walki Ginny zachodzi Jasona od tyłu i wbija w jego bark maczetę. Ginny i Paul powracają do chatki, wierząc, że Jason jest martwy. Na miejscu znajdują psa Terry. Gdy Ginny przywołuje go do siebie, Jason wskakuje przez okno do środka i wyciąga przez nie dziewczynę. Następnego dnia Ginny budzi się leżąc na noszach i zostaje wniesiona do ambulansu, nie wiedząc co wydarzyło się z Paulem.
Nowelizacja.
Scenariusz Rona Kurza zainspirował literata Simona Hawke’a, który w roku 1988 wydał własną nowelizację jego fabuły: "Friday the 13th Part II: A Novel" ().
Historia filmu.
Preprodukcja.
Niekwestionowany sukces, który osiągnął "Piątek, trzynastego", sprawił, że wytwórnia Paramount Pictures postanowiła podążyć za ciosem – zadecydowano o realizacji sequela. Frank Mancuso Sr., właściciel praw do ogólnoświatowej dystrybucji, wyznał: "Chcieliśmy, by premiera filmu była wydarzeniem, podczas którego nastolatkowie tłoczyliby się w kinach w piątkową noc, aby zobaczyć najnowszy epizod". Początkowe idee prowadziły twórców w zupełnie innych kierunku – chciano, by "Friday the 13th" był tytułem filmowej serii, lecz by każda z jej poszczególnych odsłon (wydawanych regularnie co roku) przedstawiała zupełnie inny film grozy, nie powiązany fabularnie z innymi segmentami. Phil Scuderi – jeden z trojga właścicieli Esquire Theaters, obok Steve’a Minasiana i Boba Barsamian'a, producenta "Piątku, trzynastego" – upierał się przy zupełnie innym scenariuszu, chciał bowiem, by w głównej negatywnej roli w filmie obsadzony został Jason Voorhees, w poprzedniku umieszczony jedynie jako element halucynacji głównej bohaterki. Steve Miner, członek ekipy produkcyjnej pierwszego filmu, wierzył w spektakularność tego pomysłu i wprowadził go w życie w dwóch realizowanych przez siebie filmach (omawianym oraz "Piątku, trzynastego III"). Miner został zaangażowany jako reżyser po tym, jak Sean S. Cunningham zrezygnował z dalszej pracy przy serii.
Plan zdjęciowy.
Zdjęcia do filmu realizowano w okresie od 3 października do listopada 1980 roku. Za lokacje atelierowe twórcom ponownie posłużyły zaciszne, wiejskie tereny − tym razem umiejscowione w stanie Connecticut (gmina Kent oraz jednostka osadnicza typu CDP New Preston). Lwia część zdjęć powstała w obozie kempingowym KenWood Camp.
Wydanie filmu.
Podobnie jak "Piątek, trzynastego", sequel osiągnął wspaniały sukces komercyjny, lecz przez krytykę nie został przyjęty pozytywnie. Status kultu i klasyki horroru uzyskał dopiero na przestrzeni lat.
Pomimo pojawiających się opinii dodatnich, przeważały werdykty negatywne. Roger Ebert, publicysta dziennika "Chicago Sun-Times", w swojej recenzji w skali od jednego do czterech przyznał filmowi niepochlebną ocenę 0,5, uzasadniając: "Ten film jest skrzyżowaniem szalonego slasher'a i" "„horroru martwego nastolatka”" ("Dead Teenager genre" jest określeniem swoistego podpodgatunku "slasher'a", którego zadaniem jest epatowanie widza scenami zgonów młodzieżowych bohaterów – przyp.). "W ciągu roku powstają blisko dwa tuziny filmów, w których niezrównoważony morderca wpada w szał, wszystkie są prawie tak złe, jak ten". Amerykański magazyn "Fangoria", zajmujący się tematyką filmów grozy, uznał "Piątek, trzynastego II" za najgorszy horror 1981 roku.
Na ekranach kin "Piątek, trzynastego II" zadebiutował 30 kwietnia 1981 roku. Film okazał się przebojem amerykańskiego notowania box-office’u, 1 maja osiągając pozycję szczytową zestawienia. Jeszcze pierwszego weekendu zainkasował 6 429 784 USD; ostatecznie zarobił niemal dwadzieścia dwa miliony dolarów. Film znalazł się na trzydziestej piątej pozycji największych przebojów box-office’u wczesnego 1981 roku. Zajmuje również siódme miejsce wśród filmów z serii "Piątek, trzynastego" pod względem zarobkowym.
Zyski ogólnoświatowe z promocji filmu:
W późniejszych latach film był pozytywnie oceniany przez krytyków, zwłaszcza tych recenzujących kino grozy. Albert Nowicki ("His Name Is Death") pisał: "Sztandarowy "slasher". Filmowa "final girl", studentka psychologii, jest bystra i obdarzona empatią, a Jasonowi bardziej współczuje niż się go boi. Z tego powodu, gdy staje z nim oko w oko, stać ją na więcej niż tylko okrzyk trwogi. Obok emocjonującej kulminacji filmu, asem w rękawie okazują się efekty "gore".

</doc>
<doc id="1066263" url="https://pl.wikipedia.org/wiki?curid=1066263" title="Patesko">
Patesko

Patesko właściwie Rodolfo Barteczko (ur. 12 listopada 1910 roku, zm. 14 marca 1988 roku) – brazylijski piłkarz, lewoskrzydłowy. Syn polskiego emigranta i Niemki. Gracz Club Nacional de Football, Forca e Luz Porto Alegre i Botafogo FR. Mierzył 171 cm wzrostu.
Uczestnik mistrzostw świata 1934 (Włochy) i 1938 (Francja), gdzie rozegrał 4 mecze. Brązowy medalista MŚ'1938. Uczestnik Copa América lat 1936/1937 (Argentyna) i 1942 (Urugwaj), na których rozegrał 9 meczów i strzelił 6 bramek. Wicemistrz Ameryki 1937 roku. Mistrz Urugwaju w 1933 roku oraz mistrz stanu Rio w 1935 roku. Wraz z Timem w latach trzydziestych uchodzili za jeden z najlepszych lewoskrzydłowych w Ameryce.

</doc>
<doc id="1066264" url="https://pl.wikipedia.org/wiki?curid=1066264" title="Barney Frank">
Barney Frank

Barnett „Barney” Frank (ur. 31 marca 1940), amerykański polityk, Działacz Partii Demokratycznej, wieloletni członek Izby Reprezentantów.
Życiorys.
Od 3 stycznia 1981 do 3 stycznia 2013 był członkiem Izby Reprezentantów, w której pełni funkcję szefa komitetu ds. finansów.
W 1987 był drugim w historii Izby deputowanym, który ujawnił publicznie swoją orientację homoseksualną. W 2009 zajął pierwsze miejsce na dorocznej liście 50 najbardziej wpływowych amerykańskich gejów i lesbijek, przygotowywanej przez magazyn "Out".

</doc>
<doc id="1066265" url="https://pl.wikipedia.org/wiki?curid=1066265" title="NGC 1555">
NGC 1555

NGC 1555 – zmienna mgławica refleksyjna znajdująca się w konstelacji Byka w odległości ponad 400 lat świetlnych od Ziemi. Została odkryta 11 października 1852 roku przez Johna Hinda.
Zarówno znajdująca się w pobliżu gwiazda T Tauri, jak i sama mgławica wykazują znaczne zmiany jasności, niekoniecznie w tym samym czasie. Przyczyna tego zjawiska nie jest znana. NGC 1555 jest obserwowana ponad gromadą Hiady, w pobliżu płaszczyzny ekliptyki.

</doc>
<doc id="1066267" url="https://pl.wikipedia.org/wiki?curid=1066267" title="Zinków">
Zinków

Zinków (ukr. Зіньків, "Zińkiw") – miasto na Ukrainie w obwodzie połtawskim, siedziba władz rejonu zinkowskiego. Ośrodek przemysłu spożywczego.
Historia.
Wzmiankowany po raz pierwszy w 1604 w związku z budową polskiej twierdzy. Zinków przynależał administracyjnie do województwa kijowskiego Korony Królestwa Polskiego. Utracony został na rzecz Rosji w 1667.
W 1989 roku miasto miało 11 244 mieszkańców.
W 2013 roku liczba mieszkańców wynosiła 9953 mieszkańców.

</doc>
<doc id="1066268" url="https://pl.wikipedia.org/wiki?curid=1066268" title="Izabela Kastylijska (1283–1328)">
Izabela Kastylijska (1283–1328)

Izabela Kastylijska, Isabel de Castilla y de Molina (ur. 1283, zm. 1328) – królowa Aragonii jako pierwsza żona króla Jakuba II Sprawiedliwego, i księżna Bretanii jako druga żona księcia Jana III. Wicehrabina Limoges.
Życiorys.
Izabela była najstarszą córką króla Kastylii – Sancha IV Odważnego i Marii de Molina. Rodzicami jej ojca byli: Alfons X Mądry i Jolanta Aragońska. Rodzicami jej matki byli: infant Alfons de Molina i Mayor Alonso de Meneses. Obaj jej dziadkowie byli ze sobą spokrewnieni.
Małżeństwa.
1 grudnia 1291, w mieście Soria, Izabela poślubiła Jakuba II, króla Aragonii. Ona miała wtedy jedynie osiem lat, a jej małżonek dwadzieścia cztery. Małżeństwo to nigdy nie zostało skonsumowane. Sancho IV zmarł 25 kwietnia 1295, a Jakub postanowił zerwać zawarte z Kastylią przymierze. Anulował swoje małżeństwo i rozpocząć przygotowania do ślubu z Blanką Andegaweńską, drugą córką Karola II Kulawego, króla Neapolu, i Marii Arpadowicz z Węgier.
Izabela przez prawie dekadę pozostała niezamężna. Wreszcie w 1310 w Burgos, w wieku 27 lat, poślubiła 24-letniego Jana III, księcia Bretanii. Jego pierwszą żoną była Izabela de Valois (1292–1309), córka Karola de Valois. Para nie miała razem dzieci.

</doc>
<doc id="1066272" url="https://pl.wikipedia.org/wiki?curid=1066272" title="Nowodniestrowsk">
Nowodniestrowsk

Nowodniestrowsk (ukr. Новодністровськ, trb. "Nowodnistrowśk") – miasto na Ukrainie w obwodzie czerniowieckim.
Historia.
W 1989 liczyło 10 511 mieszkańców.
Miasto od 1993 roku.

</doc>
<doc id="1066278" url="https://pl.wikipedia.org/wiki?curid=1066278" title="Wuhłehirśk">
Wuhłehirśk

Wuhłehirśk () – miasto na Ukrainie w obwodzie donieckim, liczy 7,5 tys. mieszkańców (2015). Od 2015 roku znajduje się pod kontrolą Donieckiej Republiki Ludowej.

</doc>
<doc id="1066279" url="https://pl.wikipedia.org/wiki?curid=1066279" title="Język marszalski">
Język marszalski

Język marszalski (, ) – język oceaniczny z grupy języków mikronezyjskich używany przez mieszkańców Wysp Marshalla i Nauru. Według danych z 2001 roku posługuje się nim 42,5 tys. mieszkańców Wysp Marshalla. Język ten, podobnie jak angielski, jest objęty w tym kraju statusem języka urzędowego.
Dzieli się na dwa główne dialekty: rālik (zachodni) i ratak (wschodni), używane przez mieszkańców dwóch łańcuchów wysp: Ralik Chain i Ratak Chain.
Do jego zapisu stosuje się alfabet łaciński.

</doc>
<doc id="1066284" url="https://pl.wikipedia.org/wiki?curid=1066284" title="Książę Dracula (film 1931)">
Książę Dracula (film 1931)

Książę Dracula albo Dracula (ang. "Dracula") – amerykański horror z 1931 roku w reżyserii Toda Browninga. Film jest adaptacją w sztuki scenicznej Hamiltona Deane’a "Dracula", napisanej według powieści Brama Stokera o tym samym tytule.
Fabuła.
Hrabiego Draculę, mieszkającego w mrocznym, pełnym pajęczyn zamku w Transylwanii, ma odwiedzić Renfield z dokumentami umożliwiającymi hrabiemu wynajęcie opactwa Carfax. Podczas podróży urzędnika mają miejsce przerażające zdarzenia, które powodują, że Renfield popada w obłęd. Sam hrabia zajmuje mroczną posiadłość, położoną w pobliżu szpitala psychiatrycznego. Wampir, w poszukiwaniu krwi, rusza na nocne łowy.
Wizerunek bladego wampirzego bruneta żyjącego w ciemnym, budzącym grozę zamku, stworzony przez Bélę Lugosiego był wykorzystywany przez innych filmowców. Później pojawił się w komiksach, książkach dla młodzieży czy nawet w bajkach dla dzieci.

</doc>
<doc id="1066289" url="https://pl.wikipedia.org/wiki?curid=1066289" title="Teuderyk I">
Teuderyk I

Teuderyk I (484–533/534) – król Franków od 511 z dynastii Merowingów, jego dzielnica obejmowała wschodnią część państwa z Metz, Reims, tj. obszar później nazwany Austrazją.
Był pierworodnym synem Chlodwiga I z nieznaną z imienia konkubiną lub żoną. Za życia ojca brał czynny udział w wojnie z Wizygotami w latach 507–508. Po śmierci ojca w 511 r. nastąpił podział państwa na cztery części. Teuderykowi przypadła wówczas największa dzielnica zamieszkała przez ludność germańsko-frankijską. Były to ziemie po obu stronach Renu ze stolicą w Reims. Przez większość swego panowania pozostawał w opozycji do swych przyrodnich braci. W początkach panowania próbował nawet otruć swego brata Chlotara I na uczcie urządzonej na jego cześć.
Dzielnica Teuderyka sąsiadowała z królestwem Turyngów. Byli oni wówczas rządzeni przez braci Hermanfrieda i Baderyka. W 521 roku Hermanfried zwrócił się do Teuderyka o pomoc w obaleniu brata. Baderyk został zamordowany, a Teuderyk za udzieloną pomoc otrzymał część królestwa Turyngów.
Jego drugą żoną była Suavegotha księżniczka burgundzka. W związku z powyższym w 523 roku odmówił udziału w wyprawie wojennej swojego brata Chlodomera przeciwko Burgundom. Rok później Teuderyk stłumił rewoltę podanych w Owernii.
W 531 roku Chlotar namówił Teuderyka do wyprawy na Turyngów. Wojska frankijskie rozbiły siły króla Hermanfrieda. Królestwo Turyngów zostało włączone do państwa Franków.
W czasie swojego panowania Teuderyk musiał również odeprzeć najazd Waregów, którzy wtargnęli Renem w głąb państwa Teuderyka. W misji zawarcia porozumienia z Waregami został wysłany syn Teuderyka z pierwszego małżeństwa Teodebert I. W zamian za wycofanie się Waregów ich wódz poślubił córkę Teuderyka – Telchydę.
Po jego śmierci tron w Metzu przejął jego syn Teodebert I.
Został wspominany ze swym synem w eposach "Hugdietrich" i "Wolfdietrich."

</doc>
<doc id="1066290" url="https://pl.wikipedia.org/wiki?curid=1066290" title="Toronto Blue Shirts">
Toronto Blue Shirts



</doc>
<doc id="1066291" url="https://pl.wikipedia.org/wiki?curid=1066291" title="Duke Keats">
Duke Keats

Gordon Blanchard "Duke" Keats (ur. 21 marca 1895 r. w Montrealu, zm. 16 stycznia 1972 r.) – zawodowy kanadyjski hokeista, który grał na pozycji centra. Grał w lidze NHL w klubach: Chicago Blackhawks, Boston Bruins i Detroit Cougars oraz w lidze Pacific Coast Hockey Association w klubie Edmonton Eskimos oraz w National Hockey Association w zespole Toronto Blue Shirts. W sezonie NHL (1926/1927) trenował w 11 meczach zespół Detroit Cougars (obecnie Detroit Red Wings). Od 1958 członek Hockey Hall of Fame.

</doc>
<doc id="1066292" url="https://pl.wikipedia.org/wiki?curid=1066292" title="John Hamilton-Gordon">
John Hamilton-Gordon

John Hamilton-Gordon, 1. markiz Aberdeen i Temair (ur. 3 sierpnia 1847 w Edynburgu, zm. 7 marca 1934 w Tarland w hrabstwie Aberdeenshire) – brytyjski arystokrata i polityk, w 1886 oraz w latach 1905–1915 pełnił funkcję lorda namiestnika Irlandii, a w latach 1893–1898 był gubernatorem generalnym Kanady.
W 1870, tuż po ukończeniu studiów, odziedziczył po starszym bracie parostwo i stał się 7. hrabią Aberdeen. Równocześnie z zasiadaniem w Izbie Lordów, w roku 1880 uzyskał w dużej mierze honorowy urząd lorda namiestnika Aberdeenshire, który pełnił formalnie przez kolejne 35 lat. W latach 1881–1885 był wysokim komisarzem (osobistym przedstawicielem monarchy) przy Kościele Szkocji. W 1886 był krótko lordem namiestnikiem Irlandii, w tym samym roku stał się członkiem Tajnej Rady. W 1883 wyjechał na 5 lat do Kanady, gdzie pełnił urząd gubernatora generalnego tego dominium. W 1905 ponownie stanął na czele administracji w Irlandii, tym razem na całą dekadę. Od 1913 do 1916 był także rektorem Uniwersytetu w St. Andrews. W 1916 został podniesiony do godności markiza.
W 1877 poślubił Ishbel Marjoribanks, mieli pięcioro dzieci.

</doc>
<doc id="1066298" url="https://pl.wikipedia.org/wiki?curid=1066298" title="Erytrogram">
Erytrogram

Erytrogram – termin medyczny, określający opis erytrocytów, wykonany na podstawie oceny rozmazu krwi, po jego wybarwieniu metodą May-Grunwalda-Giemsy (barwienie MGG).
Obecnie badania morfologii krwi wykonywane są zwykle przez automatyczne analizatory hematologiczne w związku z czym nie ma możliwości zauważenia pewnych odchyleń w budowie erytrocytów. Stwierdzenie jednak zaburzeń, takich jak nieprawidłowa objętość erytrocytu, lub zaburzenia dotyczące stężenia hemoglobiny powinny być wskazaniem do wykonania tradycyjnego rozmazu krwi i jego oceny pod mikroskopem.
W warunkach prawidłowych, erytrocyt ma kształt dwuwklęsłego dysku (krążka) i jego środku widoczne jest przejaśnienie.
W trakcie oceny erytrogramu można stwierdzić następujące odchylenia od stanu prawidłowego:

</doc>
<doc id="1066300" url="https://pl.wikipedia.org/wiki?curid=1066300" title="Cephalophus silvicultor">
Cephalophus silvicultor



</doc>
<doc id="1066306" url="https://pl.wikipedia.org/wiki?curid=1066306" title="Karate (album Breakout)">
Karate (album Breakout)

Karate – czwarty oficjalny album polskiej grupy rockowo-bluesowej Breakout wydany przez Polskie Nagrania „Muza” w 1972 roku (numery katalogowe: XL 0858, SXL 0858).
Lista utworów.
Muzyka: Tadeusz Nalepa.Słowa: Bogdan Loebl.

</doc>
<doc id="1066307" url="https://pl.wikipedia.org/wiki?curid=1066307" title="Roscoe Arbuckle">
Roscoe Arbuckle

Roscoe Conkling Arbuckle, również Fatty Arbuckle (ur. 24 marca 1887 w Smith Center, zm. 29 czerwca 1933 w Nowym Jorku) – amerykański aktor komediowy z okresu kina niemego, jedna z największych gwiazd swojej epoki, symbol komedii slapstikowej, jeden z najbardziej zasłużonych dla tego gatunku (obok Charlesa Chaplina, Bustera Keatona i Harolda Lloyda).
Życiorys.
Urodził się w republikańskim domu i to znanemu w tamtych czasach politykowi, Roscoe Conklingowi, zawdzięcza swoje imiona. Jego ojciec był zagorzałym konserwatystą. Gdy Roscoe dojrzał skłonił się raczej ku demokratom, co było powodem konfliktu z ojcem. Już rok po narodzinach chłopca wyprowadził się z rodziną do Santa Fe w Kalifornii. W 1899 umarła jego matka, Mollie. Wkrótce potem ojciec zostawił go bez opieki i Roscoe, aby przeżyć, podejmował się różnych dorywczych prac, pracował m.in. w kuchni hotelu w San Jose. Miał zwyczaj śpiewać podczas gotowania i dzięki temu został zauważony przez piosenkarkę, która występowała wieczorami w tymże hotelu i zaprosiła śpiewającego kucharza do pobliskiego teatru, gdzie odbywał się wieczór amatorów. Tam jego talent dostrzegł David Grauman, showman i producent widowisk wodewilowych, który zatrudnił Arbuckle’a jako tancerza i piosenkarza jego trupy. Od 1904 występował z grupą „Pantages”, głównie na Zachodnim Wybrzeżu Stanów Zjednoczonych, gdzie w 1906 przeżył trzęsienie ziemi i pomagał przy odgruzowywaniu. W tym okresie wystąpił w swoim pierwszym filmie, "Ben’s Kid" (1909), ale był tym faktem tak zakłopotany, że nikomu się do tego nie przyznał.
W tym samym roku poślubił Minte Durfee, aktorkę z zespołu, z którą podróżował po Hawajach, Japonii i Chinach. Do Stanów powrócili na początku 1913. Zaraz po powrocie do kraju skierował się do wytwórni filmowej Keystone Studios, w której dostrzegł go Mack Sennett i zaproponował pracę nowego komika na miejsce Freda Mace’a. Sennett zatrudnił również żonę Arbuckle’a i jego siostrzeńca.
Już od pierwszego filmu ("Gangsters", 1913) stał się jednym z najbardziej popularnych aktorów w Keystone. Od 1914 wraz z inną gwiazdą tej wytwórni, Mabel Normand, stworzył duet komediowy „Fatty i Mabel”, który w ciągu dwóch lat zarobił miliony dla wytwórni Sennetta i jego nowojorskich wspólników. Para komików była bardzo popularna aż do 1916, po czym przestali razem pracować. W tym samym roku Sennett rozstał się też z Keystone. Arbuckle postanowił spróbować swoich sił niezależnie od Sennetta, w międzyczasie – na początku 1917 – rozpadło się jego małżeństwo.
Pod koniec 1916 dostał propozycję nowego kontraktu. Oferowano mu 1 tys. dol. za każdy dzień pracy oraz 25% dochodów z filmów, w których występował, a dodatkowo zapewniono mu pełną kontrolę artystyczną i wolną rękę w sprawach realizacyjnych. Arbuckle przyjął ofertę i rozpoczął intensywną pracę, jednak wyhamował go czyrak, który o mało nie doprowadził do amputacji nogi. Choroba skłoniła go również do zrzucania ok. 36 kg nadwagi, ale też sprawiła, że Arbuckle uzależnił się od morfiny.
Od 1917 pracował pod sztandarem grupy „Comique”. W Nowym Jorku poznał Bustera Keatona, którego zaprosił do współpracy. Na początku 1918 grupa przeniosła się do Los Angeles, podobnie jak większość liczących się wytwórni i studiów. To w tym okresie Arbuckle święcił największe sukcesy. W następnym roku dostał jeszcze korzystniejszy kontrakt, w którym jego gaża wynosiła aż 1 mln dol. rocznie. Miał coraz więcej pracy i kontrolę nad „Comique” przekazał po części Keatonowi, samemu wiążąc się z Paramount Pictures. Z perspektywy czasu okazało się, że wysoki kontrakt był błędem artystycznym, bowiem jednocześnie Arbuckle stracił nieco kontroli nad swoimi filmami. Przez następne półtora roku Arbuckle nakręcił 10 filmów, jednak poprzez sztuczne popędzanie produkcje traciły na jakości, ale studio musiało regularnie wypuszczać nowe tytuły, dlatego czasem się zdarzało, że aktor grał w trzech filmach jednocześnie. Po tym okresie wzmożonej pracy komik udał się na krótki urlop, który spędził w San Francisco.
Życie od incydentu.
W San Francisco zatrzymał się w jednym z hoteli, gdzie wieczorem urządzono niewielkie przyjęcie. W trakcie zabawy młoda aktorka Virginia Rappe, poczuła się źle, a po kilku dniach zmarła na zapalenie otrzewnej. 11 września 1921 Arbuckle został zatrzymany w związku z oskarżeniem o morderstwo i choć dowody przeciwko niemu były słabej jakości, prasa bulwarowa opisywała całe zdarzenie na niekorzyść aktora. Snuto insynuacje, jakoby Arbuckle wykorzystał seksualnie ofiarę, a truciznę podał jej w butelce coli lub mleka, a nawet w kostce lodu, jednak śledztwo nie potwierdziło tych rewelacji. 12 kwietnia 1922 sąd wydał werdykt uniewinniający, jednak ze strony społeczeństwa spotykał go ostracyzm, a szczególnie środowisko Hollywood stało się dla niego nieprzychylne. Producenci, z którymi Arbuckle miał podpisaną umowę, bojąc się skutków skandalu, a także za namową Williama Haysa wycofali wszystkie kopie filmów Arbuckle’a z obiegu. Choć zakaz wydany przez Haysa dotyczył formalnie grudnia 1921, to w efekcie Arbuckle nie wystąpił w żadnym filmie przez następne 10 lat. Przez kilka lat reżyserował pod pseudonimem, ale przed kamerą nie mógł się pokazać. Problemem były również długi aktora wobec reprezentujących go prawników. Mimo sukcesu, proces doszczętnie go zrujnował, a w trudnym czasie pomógł mu Buster Keaton, który wraz z grupą najlepszych przyjaciół Arbuckle’a spłacili jego zobowiązania. Keaton w 1924 poprosił aktora o wyreżyserowanie swojej najnowszej komedii "Sherlock Holmes Jorku", jednak nacisk opinii publicznej był na tyle duży, że musiał wycofać się z tych planów.
W 1925 Arbuckle’owi pozwolono wrócić do zawodu reżysera pod warunkiem, że będzie tworzył pod pseudonimem. Wybrał imię William Goodrich, bo tak nazywał się jego ojciec. W tym samym roku ożenił się drugi raz, jednak trzy lata później się rozwiódł. Po 10 latach banicji w prasie pojawił się artykuł zatytułowany „Doesn’t Fatty Arbuckle Deserve a Break?” (pol. Czy Fatty Arbkuckle zasługuje na przerwę?), pod którym podpisały się tuziny amerykańskich gwiazd, żądając przywrócenia Arbuckle’owi pełnego prawa do występów. On sam wkrótce wziął trzeci ślub. Podpisał też nowy kontrakt z wytwórnią Warner Bros., jednak w noc po podpisaniu kontraktu umarł z powodu wady serca. Keaton powiedział, że powodem śmierci Arbuckle’a było pęknięte serce. Wdowa po nim dodała, że umarł we śnie, uśmiechając się.
Jego ciało zostało poddane kremacji, a prochy wysypano do oceanu.

</doc>
<doc id="1066309" url="https://pl.wikipedia.org/wiki?curid=1066309" title="Bill Gadsby">
Bill Gadsby

William Alexander "Bill" Gadsby (ur. 9 sierpnia 1927 w Calgary, zm. 10 marca 2016 w Farmington Hills) – kanadyjski hokeista, który grał na pozycji obrońcy. Grał w klubach Chicago Black Hawks, New York Rangers i Detroit Red Wings. Trenował również Detroit Red Wings w 78 meczach. Od 1970 roku członek Hockey Hall of Fame. W 1998 znalazł się na 99 miejscu wśród 100 najlepszych hokeistów w gazecie The Hockey News. W NHL rozegrał 1248 spotkań.

</doc>
<doc id="1066312" url="https://pl.wikipedia.org/wiki?curid=1066312" title="Wimbledon 2004 (gra pojedyncza kobiet)">
Wimbledon 2004 (gra pojedyncza kobiet)

Eliminacje.
Drabinka eliminacji 

</doc>
<doc id="1066315" url="https://pl.wikipedia.org/wiki?curid=1066315" title="Ivan Đurđević">
Ivan Đurđević

Ivan Đurđević (cyryl. Иван Ђурђевић; wym. []; ur. 5 lutego 1977 w Belgradzie) – serbski piłkarz grający na pozycji obrońcy lub pomocnika, trener piłkarski posiadający licencję UEFA A. Występował m.in. w Lechu Poznań, z którym związany był kontraktem do 30 czerwca 2013 roku. Dwukrotny laureat nagrody „piłkarza z charakterem” w „Plebiscycie Lecha Poznań”. Posiada dwa obywatelstwa: serbskie oraz portugalskie.
Kariera piłkarska.
Rozgrywki krajowe.
Đurđević zaczynał swoją piłkarską karierę w juniorskiej sekcji FK Voždovac. W wieku 11 lat na krótko trafił do Crvenej Zvezdy, jednak szybko wrócił do poprzedniego klubu. Siedem lat później ponownie znalazł się w Crvenej Zvezdzie, tym razem w drużynie rezerw. Wiosną 1996 roku przeniósł się do drugoligowego FK Zvezdara. Kolejne półtora sezonu spędził w pierwszoligowym FK Rad, gdzie doczekał się debiutu w jugosłowiańskiej Ekstraklasie.
W 1998 roku opuścił Belgrad i Jugosławię, zostając zawodnikiem grającego w hiszpańskiej Segunda División CD Ourense. Barwy tego klubu reprezentował do końca sezonu 1999/2000. Kolejnych kilka lat spędził w najwyższej klasie rozgrywkowej Portugalii. Przez pierwsze dwa sezony był piłkarzem SC Farense. Drużyna ta nie zdołała utrzymać się w Primeira Lidze, a Đurđević przeszedł do Vitórii de Guimarães, gdzie spędził trzy lata. W obu zespołach odgrywał ważną rolę i wystąpił w większości ligowych spotkań. W sezonie 2005/2006 trafił do CF Os Belenenses. Szczególnie nieudane dla zawodnika były kolejne rozgrywki, w których nabawił się poważnej kontuzji i klub zdecydował się nie przedłużać z nim kontraktu.
1 sierpnia 2007 roku podpisał roczną umowę z Lechem Poznań. Zadebiutował w nim w spotkaniu 3. kolejki Ekstraklasy przeciwko Górnikowi Zabrze. Szybko został ważnym piłkarzem poznańskiej drużyny, przedłużając kontrakt o kolejne 12 miesięcy. Latem 2008 roku doznał kontuzji i do gry powrócił w październiku. W tym miesiącu zdobył też swojego pierwszego gola w barwach Lecha podczas meczu trzeciej rundy Remes Pucharu Polski z Odrą Wodzisław, dającego awans jego zespołowi do ćwierćfinału.
Rozgrywki europejskie.
Đurđević zadebiutował w Pucharze UEFA w sezonie 2008/2009 będąc zawodnikiem Lecha Poznań i rozgrywając pełne 90 minut w pierwszym spotkaniu I rundy kwalifikacyjnej z Xəzərem Lenkoran. Kontuzja przeszkodziła mu w systematycznych występach, w związku z czym na boisku pojawił się dopiero pod koniec rewanżowego meczu ostatniej fazy eliminacji z Austrią Wiedeń. W spotkaniu 5. kolejki fazy grupowej z Feyenoordem strzelił bramkę na 1:0, dającą awans do kolejnej rundy. W sezonie 2008/2009 dotarł z Lechem do 1/16 rozgrywek.
W sezonie 2009/2010 zagrał w trzech meczach rundy eliminacyjnej Ligi Europy, a Lech odpadł z pucharów po przegranym dwumeczu z Club Brugge.
Reprezentacja.
Đurđević wystąpił w pięciu spotkaniach jugosłowiańskiej reprezentacji U-21. Nie zagrał jednak nigdy w reprezentacji A Jugosławii bądź Serbii.
Kariera trenerska.
Od 1 lipca 2015 roku Đurđević piastował funkcję trenera III-ligowych rezerw Lecha Poznań. Na tym stanowisku zastąpił Patryka Kniata.
17 maja 2018 roku został oficjalnie ogłoszony trenerem pierwszej drużyny Lecha Poznań. 4 listopada tegoż roku po przegranym meczu z Lechią Gdańsk 0-1 został zwolniony ze stanowiska trenera.
1 lipca 2019 roku został trenerem Chrobrego Głogów.. 4 maja 2022 podjął decyzję o nieprzedłużaniu kontraktu.
2 czerwca 2022 Djurdjević został trenerem Śląska Wrocław.
Kariera trenerska.
Statystyki wg stanu na dzień 13 czerwca 2022.

</doc>
<doc id="1066317" url="https://pl.wikipedia.org/wiki?curid=1066317" title="Piątek, trzynastego III">
Piątek, trzynastego III

Piątek, trzynastego III (ang. "Friday the 13th Part III") – amerykański filmowy horror z podgatunku slasher powstały w 1982 roku w reżyserii Steve’a Minera, twórcy poprzedniej części filmu.
Kolejną odsłonę serii o maniakalnym zbrodniarzu znad Crystal Lake zrealizowano w wersji trójwymiarowej. Przed tym filmem nie było przypadku równie dochodowego sequela. Charakterystycznym elementem trzeciej części "Piątku, trzynastego" jest wzbogacenie postaci Jasona o maskę hokeisty.
Fabuła.
Akcja filmu rozgrywa się jeden dzień po wydarzeniach przedstawionych w "Piątku, trzynastego II". Jason Voorhees (Richard Brooker) włamuje się do położonego na odludziu sklepu, morduje właścicieli, przebiera się i zaszywa swój przecięty bark. Następnie rusza w kierunku położonej nad jeziorem Crystal Lake posesji Higgins Haven.
W tym samym czasie dziewczyna, imieniem Chris (Dana Kimmell), wraz z przyjaciółmi podąża vanem do Higgins Haven – miejscówki należącej do jej rodziców. Kilka miesięcy temu Chris została zaatakowana przez przerażającego nieznajomego o zdeformowanej twarzy, który dopadł ją w lasach nieopodal Crystal Lake. Po drodze nastolatkowie napotykają się na Abela (David Wiley), fanatycznego katolika-alkoholika, który wręcza im znalezione w lesie oko Paula, bohatera poprzedniej części filmu. Młodzi odjeżdżają w popłochu, a u celu podróży poznają chłopaka Chris, Ricka (Paul Kratka). Chris decyduje się zmierzyć ze swoimi lękami i spędzić udany weekend. Nikt z urlopowiczów nie wie, że w miejscowej stodole ukrywa się Jason Voorhees.
Dwójka przyjaciół Chris – piękna, lecz kapryśna Vera (Catherine Parks) i nieudolny żartowniś Shelly (Larry Zerner) – wpada w kłopoty, stając na drodze gangowi motocyklowemu, który następnie nawiedza rezydencję Higgins Haven, by wziąć odwet na sprawcach zamieszania. Członkowie gangu zostają zabici na miejscu przez Jasona. Wieczorem, gdy Chris i Rick wybierają się na romantyczną przejażdżkę samochodem, morderca uderza ponownie. Nad jeziorem zabija Verę. Podrzyna też gardło Shelly'emu i zabiera mu maskę hokejową. W masce okrywającej jego twarz podąża ku posiadłości, by wykończyć resztę przyjaciół. Morduje Andy’ego (Jeffrey Rogers), jego ciężarną dziewczynę Debbie (Tracie Savage), Chucka (David Katims), a na końcu Chili (Rachel Howard), która znajduje na piętrze zwłoki swoich przyjaciół. Po powrocie Rick i Chris zastają dom pusty. Rozdzielają się, by odnaleźć przyjaciół. Przed domem Rick zostaje zaatakowany i zabity przez Jasona, który miażdży mu głowę gołymi rękoma.
Chris, przerażona rozpętaną wichurą i powracającymi wspomnieniami, oczekuje w posiadłości powrotu swojego chłopaka, który nieoczekiwanie zostaje wrzucony przez okno – martwy. Jason atakuje dziewczynę i goni ją, aż do momentu, w którym ta ukrywa się w stodole. Na miejscu Chris obezwładnia Jasona, wiąże mu pętle wokół szyi i wiesza go na grubej linie. Jason jednak nadal żyje, a Chris rozpoznaje w nim agresora, który zaatakował ją przed kilkoma miesiącami. Gdy Jason rusza na Chris, zjawia się Ali (Nick Savage), jeden z członków gangu, który przeżył wcześniejszy atak Jasona. Próbuje go powstrzymać, jednak Jason dobija go na dobre. W tym czasie okazję wykorzystuje Chris i wbija mu w głowę siekierę, obezwładniając go. Następnego poranka Chris budzi się w kajaku, na środku jeziora. Nagle spod wody wyłania się nadgniły trup Pameli Voorhees, który wciąga dziewczynę do jeziora. Jakiś czas później policja usuwa Chris z miejsca zbrodni w skrajnej histerii...
Alternatywne zakończenie.
W alternatywnej, nieopublikowanej powszechnie wersji zakończenia filmu, Chris Higgins zostaje ostatecznie zdekapitowana przez Jasona w wyśnionej sekwencji (jako opozycja do sekwencji snu bohaterki o zmartwychwstaniu Pameli Voorhees). Niektóre zdjęcia, które wykonano podczas kręcenia tej sceny, zostały wykorzystane w książce Peter Bracke'a z 2005 roku "Crystal Lake Memories".
Historia filmu.
Preprodukcja.
Stanowisko reżysera filmu Steve Miner miał zapewnione jeszcze przy okazji realizacji "Piątku, trzynastego". Sukces kasowy poprzedniego filmu zachęcił twórców do wydania kolejnej odsłony serii, co z czasem stało się tradycją – filmy z cyklu na przestrzeni lat osiemdziesiątych w kinach debiutowały średnio raz do roku. Rozpoczęcie zdjęć do filmu dzieliło od premiery pierwszego sequela blisko dziesięć miesięcy, podczas których realizatorzy prowadzili prace przygotowawcze i czerpali pomysły na materiał do scenariusza, ostatecznie stworzonego przez Martina Kitrossera i Carol Watson. Aktorka Amy Steel, w poprzedniku wcielająca się w postać Ginny Field, dostała propozycję powtórzenia swojej roli, lecz odrzuciła ją. Na jej miejsce, do roli filmowej „final girl”, Chris Higgins, zaangażowano Danę Kimmell, wówczas znaną z występów telewizyjnych.
Pierwotnie film zrealizowano jako epizod finałowy, zamykający serię. W amerykańskim magazynie "Fangoria" (wykorzystanym także w scenie, w której bohaterka kreowana przez Tracie Savage przegląda owo pismo) zaprezentowano zdjęcia promujące film, na których Jason Voorhees triumfalnie morduje swoje ofiary. Wzbudziły one niemałe kontrowersje i z tego powodu nakręcono nowe zakończenie – "", który wbrew tytułowi również doczekał się kontynuacji.
Plan zdjęciowy.
Film kręcony był w okresie od 29 marca do czerwca 1982 roku na terenie stanów Kalifornia i New Jersey. Lokacje atelierowe obejmowały przede wszystkim kalifornijskie miejscowości Green Valley i Saugus; w drugim z miast twórcy korzystali z plenerów Veluzat Motion Picture Ranch, które posłużyło za ranczo Higgins Haven. W New Jersey, w gminie Vernon, zrealizowano jedną zaledwie scenę, rozgrywającą się w sklepie spożywczym.
Box Office.
Film był przebojem kinowym. Na ekranach amerykańskich kin zadebiutował w piątek, 13 sierpnia 1982 roku. Został wyświetlony w 1079. kinach w formacie 3D, zarabiając 9 406 522 dolarów w weekend premierowy. Ostatecznie na terenie Stanów Zjednoczonych zainkasował 34 581 519 $, czyli ponad piętnaście milionów dolarów więcej niż poprzedni film z serii, "Piątek, trzynastego II", który zarobił 21 722 776 $.
Zyski ogólnoświatowe z promocji filmu:
Recenzje.
Dustin Putman (TheMovieBoy.com) okrzyknął film jako „nieodpowiedzialny”. Albert Nowicki (witryna His Name Is Death) chwalił efekty specjalne oraz „sprawny i żywy” montaż projektu, lecz za jego najmocniejszą stronę uznał muzykę skomponowaną przez Harry’ego Manfrediniego.

</doc>
<doc id="1066318" url="https://pl.wikipedia.org/wiki?curid=1066318" title="Katalog astronomiczny">
Katalog astronomiczny

Katalog astronomiczny – uporządkowany zbiór danych dotyczących ciał niebieskich. Danymi tymi mogą być położenia obiektów na niebie (współrzędne – dane astrometryczne), ich odległości, jasności (dane fotometryczne), widma (dane spektroskopowe) czy też zdjęcia, w postaci klisz lub elektronicznej (np. plików FITS). Najbardziej znanymi katalogami są Katalog Messiera i New General Catalogue.
Specjalistyczne katalogi.
Oprócz tych trzech katalogów, które same w sobie zawierają różnego rodzaju obiekty astronomiczne, istnieje spora liczba specjalistycznych katalogów zawierających tylko wybrane typy obiektów. Katalogi te zawierają dużą liczbę wspólnych obiektów, więc spora liczba obiektów astronomicznych posiada dużą liczbę nazw katalogowych. Przykładem jest Galaktyka Panna A, wśród astronomów amatorów znana jako Messier 87, nosząca również oznaczenia: NGC 4486, Virgo A, 3C 274, 1ES 1228 +126, 87GB 122819,0 +124029, IRAS 12282 +1240 oraz jeszcze kilkanaście innych. Niektóre ze słynnych specjalistycznych katalogów (kolejność według rodzajów obiektów):
Inne.
i wiele innych.
W astronomii w odniesieniu do gwiazd używa się także małego alfabetu greckiego (rzadziej łacińskiego) lub liczb w połączeniu z łacińską dopełnieniową nazwą gwiazdozbioru, w którym dana gwiazda się znajduje – są to tzw. oznaczenia Bayera i Flamsteeda. W powszechnym użyciu są też nazwy własne gwiazd, zazwyczaj pochodzenia arabskiego. Przykład zastosowania małego alfabetu greckiego na gwieździe Betelgeza – α Orionis.

</doc>
<doc id="1066320" url="https://pl.wikipedia.org/wiki?curid=1066320" title="Tęcza (bilard)">
Tęcza (bilard)

Tęcza, ang. Rainbow – gra bilardowa przeznaczona dla dwóch do trzech osób, pochodząca z Holandii. Powstała prawdopodobnie w 1984 r., podczas obchodów Święta Tulipanów w Dilbeek. Nie upowszechniła się jednak ona poza północnym regionem Niderlandów. Gra przeznaczona jest dla dwojga, bądź trojga graczy, w dowolnym stopniu zaawansowania.
Używane bile.
Zestaw bil jak do ósemki: bila biała oraz piętnaście ponumerowanych, kolorowych bil.
Kolory bil: 1 – żółta, 2 – niebieska, 3 – czerwona, 4 – fioletowa, 5 – pomarańczowa, 6 – zielona, 7 – brązowa, 8 – czarna, 9 – żółta, 10 – niebieska, 11 – czerwona, 12 – fioletowa, 13 – pomarańczowa, 14 – zielona, 15 – brązowa,
Ustawienie początkowe.
Przed rozbiciem bile są ustawione w trójkącie z bilą czarną nr 8 w centrum – jak w standardowej formacji do gry w ósemkę.
Cel gry.
Zdobycie największej ilości punktów.
Zasady.
Rozbijający ustawia białą bilę w bazie i rozbija. Rozbicie jest prawidłowe gdy co najmniej cztery bile dotkną bandy lub co najmniej jedna wpadnie do łuzy (bez faulu). Po nieprawidłowym rozbiciu przeciwnik (następnik) decyduje, czy akceptuje sytuacje na stole, czy żąda ponownego rozbicia. Gracz w swej turze stara się wbijać bile w kolejności numerycznej bądź „tęczowej”. Kolejność tęczowa: brąz, czerwień, oranż, żółcień, zieleń, błękit, fiolet. Gracz może przeskakiwać pomiędzy kolejnościami w dowolnym momencie. Gracze zapisują swe wbite bile w kolejności wbijania.
Po zbiciu wszystkich bil ze stołu gracze podliczają punkty: za każdą kolejno wbitą bilę w ciągu gracz uzyskuje 1 pkt. Wygrywa gracz z większą ilością punktów.
Podstawowa strategia.
Ważnym jest aby kontrolować również bile przeciwnika i starać się uniemożliwić mu kontynuowanie ciągu, można to robić poprzez odpowiedni dobór wbijanej bili bądź wbijanie bil przeciwnika gdy samemu nie jest się w stanie kontynuować ciągu.

</doc>
<doc id="1066322" url="https://pl.wikipedia.org/wiki?curid=1066322" title="Buzkaszi">
Buzkaszi

Buzkaszi, Kok-boru lub Oglak Tartis (perski: بزکشی "bozkaszī", tadżycki: бузкашӣ "buzkaszī", dosł: "wydzieranie sobie kozy") (uzbecki, tatarski, turkmeński: "kökbörü", "kök" "niebieski" + "börü" "wilk", kazachski: "көкпар", kirgiski: "улак-тартыш"); dosłownie: "wydzieranie sobie kozy" – tradycyjna gra zespołowa uważana za narodowy sport Tadżyków, Uzbeków i Turkmenów w północnym Afganistanie, uprawiana głównie w północnych prowincjach kraju: Balchu, Samanganie oraz Kunduzie. 
W 2017 roku kirgiska gra kok-boru została wpisana na listę niematerialnego dziedzictwa UNESCO.
Opis gry.
W grze biorą udział dwie drużyny jeźdźców na koniach ("čapandazi"), nie ma z góry określonej liczby zawodników mogących brać udział w rozgrywkach. Podczas gry do grających zespołów mogą dołączać się również kolejni gracze. Zadaniem zawodników każdej z drużyn jest poderwanie podczas jazdy z wyznaczonego na środku boiska kręgu leżących na ziemi zwłok kozła z obciętą głową (dawniej do gry tej używano korpusu zabitego wcześniej niewolnika, współcześnie zamiast ciała zabitego wcześniej zwierzęcia używa się również obciążonego worka wykonanego z jagnięcej bądź cielęcej skóry), przewiezienie ich dookoła boiska i zrzucenie do "bramki", której rolę spełniają zaznaczone na ziemi okręgi. Zadaniem zawodników przeciwnej drużyny jest odebranie "piłki" przeciwnikom, przewiezienie jej dookoła boiska i zrzucenie do okręgu rywali.
Czasami w celu utrudnienia gry wcześniej przygotowany worek jest moczony przez kilkanaście dni w lodowatej wodzie, przez co staje się cięższy i trudniejszy do utrzymania.
W grze właściwie nie ma żadnych zasad. Dozwolone jest bicie konia lub jeźdźca trzymanymi (często w zębach) małymi biczami ("nahajkami"), przepychanie, strącanie z konia. Nie ma żadnych upomnień lub kar. W grze zawodnicy muszą wykazać się niezwykłą sprawnością fizyczną, zręcznością oraz sprytem.
Do gry wykorzystywane są specjalnie do tego celu szkolone konie, które potrafią osłonić jeźdźca własnym ciałem, gdy ten spadnie podczas potyczki.
W czasie rządów talibów (od 1996 roku) gra była zakazana. Po upadku reżimu talibów w 2002 roku gra stała się ponownie legalna.
Wokół najważniejszych zawodów, królewskich buzkaszi, odbywających się w Kabulu, toczy się fabuła książki Josepha Kessela "Jeźdźcy" (franc. "Les Cavaliers") i opartych na niej filmów z 1956 i 1971.

</doc>
<doc id="1066328" url="https://pl.wikipedia.org/wiki?curid=1066328" title="Aufbau Magdeburg">
Aufbau Magdeburg



</doc>
<doc id="1066331" url="https://pl.wikipedia.org/wiki?curid=1066331" title="Sportclub Aufbau Magdeburg">
Sportclub Aufbau Magdeburg



</doc>
<doc id="1066332" url="https://pl.wikipedia.org/wiki?curid=1066332" title="Fiat Ulysse (1994)">
Fiat Ulysse (1994)

Fiat Ulysse – samochód osobowy typu minivan klasy średniej produkowany pod włoską marką FIAT w latach 1994 – 2010.
Pierwsza generacja.
Fiat Ulysse I został po raz pierwszy został zaprezentowany w 1994 roku.
Samochód został zbudowany na płycie podłogowej opracowanej we współpracy z koncernem PSA. Bliźniacze modele opracowane w ramach projektu Eurovan różnią się od siebie przednimi i tylnymi reflektorami, atrapą chłodnicy oraz niektórymi elementami wyposażenia.
Lifting.
W 1997 roku auto przeszło face lifting polegający na zmianie wyglądu pasa przedniego, a w 2001 roku modernizację wnętrza.
Wyposażenie.
Samochód mógł być wyposażony m.in. w elektryczne sterowanie szyb, elektryczne sterowanie lusterek, a także klimatyzację.
Druga generacja.
Fiat Ulysse II został po raz pierwszy oficjalnie zaprezentowany w 2002 roku.
Samochód został zbudowany na bazie płyty podłogowej opracowanej przez koncern PSA. Bliźniacze modele różnią się od siebie stylizacją nadwozia oraz elementami wyposażenia. Nowe modele otrzymały bardziej energiczny wygląd, wraz z nowocześniej wyglądającą deską rozdzielczą z centralnie zamontowanymi wskaźnikami. Siedzenia w środkowym i tylnym rzędzie otrzymały funkcję przesuwania, oraz regulację pochylenia oparcia. 
W 2007 roku samochód wycofano ze sprzedaży na rynku polskim. 
Wyposażenie.
Standardowe wyposażenie pojazdu obejmuje m.in. 2 poduszki powietrzne, dwie boczne oraz dwie kurtyny oraz system ABS z EBD, a także klimatyzację manualną oraz elektryczne sterowanie szyb i elektryczne sterowanie lusterek. Opcjonalnie pojazd mógł być wyposażony m.in. klimatyzację automatyczną, komputer pokładowy, tempomat, system ESP, reflektory ksenonowe, elektrycznie sterowane drzwi boczne oraz 8-głośnikowy system audio z radiem CD.
Silniki.
Benzynowe:
Wysokoprężne:

</doc>
<doc id="1066336" url="https://pl.wikipedia.org/wiki?curid=1066336" title="Puchar Polski w piłce nożnej (1988/1989)">
Puchar Polski w piłce nożnej (1988/1989)

Puchar Polski w piłce nożnej mężczyzn 1988/1989 – 35. edycja rozgrywek mających na celu wyłonienie zdobywcy Pucharu Polski, który uzyskał tym samym prawo gry w 1/16 finału Pucharu Zdobywców Pucharów w sezonie 1989/1990. Mecz finałowy odbył się na Stadionie OSiR w Olsztynie.
Tytuł zdobyła Legia Warszawa, dla której był to ósmy tryumf w historii klubu.
I Runda – 25 lipca 1988
II Runda – 3 sierpnia 1988
III Runda – 17 sierpnia 1988
IV Runda – 31 sierpnia 1988
1/8 finału.
Mecze zostały rozegrane 14 września 1988.
Bałtyk Gdynia – Lech Poznań 2:1 ""
Stal Stalowa Wola – Jagiellonia Białystok 2:4 ""
Hutnik Kraków – GKS Katowice 2:3 ""
GKS Jastrzębie – Górnik Zabrze 1:3 ""
Stomil Olsztyn – Pogoń Szczecin 0:2 ""
Odra Opole – Śląsk Wrocław 1:1, k. 4:5 ""
Odra Wodzisław Śląski – Ruch Chorzów 1:2 ""
Legia Warszawa – ŁKS Łódź 3:0 ""
Ćwierćfinały.
Pierwsze mecze zostały rozegrane 16 listopada 1988, a rewanże 27 listopada 1988.
Jagiellonia Białystok – Bałtyk Gdynia 0:0
Bałtyk Gdynia – Jagiellonia Białystok 1:1 ""
Pogoń Szczecin – Ruch Chorzów 3:3 ""
Ruch Chorzów – Pogoń Szczecin 4:0 ""
Górnik Zabrze – Legia Warszawa 2:3 ""
Legia Warszawa – Górnik Zabrze 2:0 ""
GKS Katowice – Śląsk Wrocław 3:1 ""
Śląsk Wrocław – GKS Katowice 1:2 ""
Półfinały.
Pierwsze mecze zostały rozegrane 4 i 5 marca 1989, a rewanże 15 marca 1989.
Ruch Chorzów – Jagiellonia Białystok 0:0
Jagiellonia Białystok – Ruch Chorzów 2:0 ""
GKS Katowice – Legia Warszawa 1:0 ""
Legia Warszawa – GKS Katowice 2:0 ""

</doc>
<doc id="1066338" url="https://pl.wikipedia.org/wiki?curid=1066338" title="Strawberry Field">
Strawberry Field

Strawberry Field (ang. "Truskawkowe Pole") było założonym w 1936 roku i prowadzonym przez Armię Zbawienia sierocińcem w Woolton - południowej dzielnicy Liverpoolu. 
Miejsce przestało pełnić funkcję domu dziecka w styczniu 2005 roku. Teraz znajduje się tam kościół i centrum modlitwy. Zachowała się słynna brama wejściowa.
Nazwa sierocińca stała się popularna w roku 1967, po wydaniu przez zespół The Beatles singla z piosenką "Strawberry Fields Forever" autorstwa Johna Lennona. Muzyk dorastał w pobliżu Strawberry Field. Często bawił się na zadrzewionym terenie wokół budynku z przyjaciółmi z dzieciństwa: Pete'em Shottonem i Ivanem Vaughanem. Uczestniczył też w organizowanym corocznie przyjęciu na wolnym powietrzu. Podobno występujące na nim zespoły zainspirowały go do zostania muzykiem.

</doc>
<doc id="1066339" url="https://pl.wikipedia.org/wiki?curid=1066339" title="Konklawe 1394 (antypapież Benedykt XIII)">
Konklawe 1394 (antypapież Benedykt XIII)

Konklawe 26-28 września 1394 – konklawe okresu wielkiej schizmy zachodniej, które wybrało Benedykta XIII na drugiego po Klemensie VII antypapieża obediencji awiniońskiej.
Śmierć Klemensa VII.
Antypapież Klemens VII zmarł 16 września 1394 w Awinionie w wieku 52 lat. W tym czasie już od 16 lat trwała w Kościele schizma, a rywalem „awiniończyka” Klemensa VII z rzymskiej obediencji był wybrany w 1389 Bonifacy IX. W 1394 do obediencji awiniońskiej należały Francja, Aragonia, Kastylia, Nawarra, Szkocja, Cypr, Zakon Joannitów i niektóre terytoria w Cesarstwie (np. Sabaudia). Wielu duchownych i świeckich opowiadało się za przywróceniem jedności Kościoła poprzez cesję, tj. rezygnację obu pretendentów, żaden z nich nie był jednak skłonny do ustępstw. Także po śmierci Klemensa VII wielu proponowało wstrzymanie się z wyborem następcy, opowiadał się za tym m.in. król Francji Karol VI oraz uniwersytet paryski. Ostatecznie jednak kardynałowie postanowili dokonać wyboru nowego papieża.
Lista uczestników.
Kolegium Kardynalskie awiniońskiej obediencji we wrześniu 1394 liczyło dwudziestu czterech kardynałów. dwudziestu jeden z nich wzięło udział w konklawe, w tym trzynastu Francuzów, sześciu Włochów i dwóch Hiszpanów:
Jednego z elektorów (Saint-Martiala) mianował jeszcze Innocenty V, dwóch Urban V, czterech Grzegorz XI, a trzynastu Klemens VII. Galeatto Tarlati di Pietramala został mianowany 18 września 1378 przez rzymskiego papieża Urbana VI i dopiero w 1387 przeszedł do obediencji Klemensa VII, który potwierdził jego godność kardynalską.
Urząd kamerlinga sprawował François de Conzie, arcybiskup Narbonne.
Nieobecni.
Nieobecnych było trzech kardynałów, w tym dwóch Hiszpanów i Francuz:
Wszystkich trzech mianował Klemens VII. Kardynał Jean de Neufchatel przybył do Awinionu krótko po zakończeniu konklawe.
Wybór Benedykta XIII.
Dwudziestu jeden kardynałów zebrało się w pałacu papieskim w Awinionie na konklawe 26 września, mimo że nawet wśród nich nie brakowało zwolenników odroczenia elekcji (np. kardynał Saluzzo). Tego samego dnia do Awinionu przybył posłaniec z listem od króla, jednak Święte Kolegium jednogłośnie zadecydowało, że list nie zostanie otwarty przed zakończeniem konklawe i wyborem nowego papieża.
Najpierw kardynałowie zredagowali kapitulację wyborczą zobowiązującą elekta do dążenia ze wszystkich sił do zakończenia schizmy, w razie potrzeby także przez abdykację. Podpisało ją osiemnastu elektorów, odmówili jedynie Corsini, Aigrefeuille i Saint-Martial. Następnie, 28 września jednogłośnie wybrano aragońskiego kardynała Pedro Martineza de Lunę, który do tej pory uchodził za jednego z największych zwolenników cesji i już przed konklawe uchodził za jednego z głównych kandydatów.
Elekt przybrał imię Benedykt XIII. 3 października przyjął święcenia kapłańskie z rąk kardynała biskupa Palestriny Gui de Malsec, a 11 października został konsekrowany na biskupa w awiniońskiej katedrze przez kardynała biskupa Ostia e Velletri Jeana de Neufchatel i koronowany przez protodiakona Huguesa de Saint-Martiala.
Mimo że po wyborze Benedykt XIII powtórzył zapewnienia o swojej woli doprowadzenia do jedności Kościoła, jego późniejsze działania były zaprzeczeniem tych deklaracji. Odmówił abdykacji nawet wówczas, kiedy na Soborze w Konstancji zrezygnowali dwaj jego rywale – Grzegorz XII i Jan XXIII, i do końca życia twierdził, że jest prawowitym papieżem.

</doc>
<doc id="1066340" url="https://pl.wikipedia.org/wiki?curid=1066340" title="Konklawe 1394">
Konklawe 1394



</doc>
<doc id="1066341" url="https://pl.wikipedia.org/wiki?curid=1066341" title="Beskidzka Wyższa Szkoła Umiejętności w Żywcu">
Beskidzka Wyższa Szkoła Umiejętności w Żywcu

Beskidzka Wyższa Szkoła Umiejętności w Żywcu – niepaństwowa wyższa szkoła zawodowa działająca od 2000 roku w Żywcu. Początkowo była to Beskidzka Wyższa Szkoła Turystyki, a obecna nazwa została jej nadana 1 września 2006.
W roku 2012 szkoła dawała możliwość podjęcia kształcenia na czterech kierunkach I stopnia:
Zajęcia prowadzą pracownicy naukowi z Uniwersytetu Śląskiego w Katowicach, Uniwersytetu Ekonomicznego w Krakowie, Akademii Wychowania Fizycznego w Krakowie, Akademii Wychowania Fizycznego w Katowicach, Politechniki Śląskiej w Gliwicach, Śląskiego Uniwersytetu Medycznego w Katowicach i Akademii Techniczno-Humanistycznej w Bielsku-Białej.
Uczelnia w stanie likwidacji.

</doc>
<doc id="1066347" url="https://pl.wikipedia.org/wiki?curid=1066347" title="The Million Dollar Hotel (ścieżka dźwiękowa)">
The Million Dollar Hotel (ścieżka dźwiękowa)

The Million Dollar Hotel: Music from the Motion Picture – ścieżka dźwiękowa filmu pochodzącego z 2000 roku, "The Million Dollar Hotel". Album został wydany w tym samym czasie, w jakim na ekrany kin wszedł obraz. Jednym z producentów płyty był Bono, a jednym z wykonawców pojawiających się na albumie było U2.
Wiadomości o utworach.
Tekst piosenki „The Ground Beneath Her Feet” został napisany przez Salmana Rushdie'a i znalazł się w jego książce o tym samym tytule. Wersja utworu, która znalazła się na płycie różni się od tej wykorzystanej w filmie, która nigdy nie została wydana.
Podobnie jak utwór „Stateless”, „The Ground Beneath Her Feet” powstała podczas sesji nagraniowej grupy U2 do albumu "All That You Can’t Leave Behind", jednakże ukazały się one na tej ścieżce dźwiękowej. „The Ground Beneath Her Feet” znalazł się później jako utwór bonusowy na brytyjskiej i japońskiej wersji All That You Can’t Leave Behind. Z kolei piosenka „Sttateless” ukazała się na EP "Unreleased &amp; Rare", części "The Complete U2".
"The First Time” w wykonaniu U2 oryginalnie ukazał się na ich albumie "Zooropa". Wersja na soundtracku była taka sama jak ta z płyty.
"Anarchy in the USA” jest hiszpańskim coverem piosenki Sex Pistols z 1976 roku, „Anarchy in the U.K.”.

</doc>
