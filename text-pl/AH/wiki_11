<doc id="1066348" url="https://pl.wikipedia.org/wiki?curid=1066348" title="Grupa Akrobacyjna Żelazny">
Grupa Akrobacyjna Żelazny

Grupa Akrobacyjna „Żelazny” – polski, cywilny zespół akrobacji lotniczej.
Historia.
Grupa powstała w 2000 r. z inicjatywy dyrektora Aeroklubu Ziemi Lubuskiej – Lecha Marchelewskiego. W 2008 r. Grupa przeniosła się z Zielonej Góry do Poznania na lotnisko Aeroklubu Poznańskiego. Żelazni dają pokazy w Polsce, oglądać ich można było także m.in. w Korei Południowej, Szwecji, Niemczech, Czechach czy na Słowacji. Nazwa „Żelazny” pochodzi od nazwy jej pierwszego sponsora.
Grupa korzysta z czerwono-białych samolotów Zlin Z-526, Z-50 i Extra-330LC. Od sezonu 2012 Grupa dysponuje szybowcem wyczynowym MDM-1 Fox, za sterami którego zasiada wielokrotny mistrz świata w akrobacji szybowcowej - Jerzy Makula.
Piloci i członkowie.
Wojciech Krupa - lider lub zamykający
Piotr Haberland - lewoskrzydłowy lub zamykający
Paweł Antkowiak - lewoskrzydłowy
Wojciech Muszyński - prawoskrzydłowy
Agata Nykaza - solo
Krzysztof "Szopa" Szopiński - prezes i komentator
Byli piloci i członkowie.
Marek Dubkiewicz - zginął 2 czerwca 2003
Sebastian Chrząszcz - zginął 2 czerwca 2003
Lech Marchelewski – lider – zginął 1 września 2007
Piotr Banachowicz – lewoskrzydłowy – zginął 1 września 2007
Krzysztof Kossiński – prawoskrzydłowy
Wojciech Grzechowiak - latał w pokazach w 2017 roku
Tadeusz Kołaszewski - prawoskrzydłowy lub zamykający - działalność w GA Żelazny zakończył udziałem w pokazach lotniczych, które odbyły się w roku 2017 w Gdyni w ramach imprezy Aerobaltic.
Żelaźni w Muzeum.
4 listopada 2011 r. samolot Zlin-50LA "4" o numerze seryjnym 0009 i znakach SP-AUB został doprowadzony lotem na Lądowisko Rakowice-Czyżyny, a następnie przekazany Muzeum Lotnictwa przez przedstawicieli Grupy Akrobacyjnej Żelazny: Artura Haładyna, Wojciecha Krupę oraz Piotra Haberlanda.
Wypadki.
2 czerwca 2003.
2 czerwca 2003 roku w czasie lotu treningowego samolotem Let L-200 Morava w okolicach Zielonej Góry doszło do wypadku, w którym zginęło dwóch pilotów grupy: Marek Dubkiewicz i Sebastian Chrząszcz. .
1 września 2007.
1 września 2007 roku o godzinie 15.51 (czasu lokalnego) podczas Radom Air Show doszło do wypadku w trakcie wykonywania akrobacji, podczas którego zginęło dwóch pilotów należących do zespołu: Lech Marchelewski (60 lat, nalot ponad 3352 godziny, płk rezerwy, dyrektor Aeroklubu Ziemi Lubuskiej, doświadczony pilot i twórca tej grupy akrobacyjnej), oraz Piotr Banachowicz (25 lat, wylatał ponad 540 godzin), inżynier pilot.
Kolizja nastąpiła w trakcie wykonywania na trzech maszynach pętli z rozejściem u szczytu – tzw. „rozety”. Samoloty miały minąć się w najniższym punkcie manewru w bardzo małej odległości od siebie, jednak samolot Marchelewskiego zderzył się z samolotem Banachowicza. Oba samoloty uległy niemal całkowitemu zniszczeniu, a piloci zginęli w momencie kolizji. Na ziemię spadły już tylko szczątki obu maszyn.
Przyczyny tragedii badały prokuratura i Państwowa Komisja Badania Wypadków Lotniczych. Jako najbardziej prawdopodobną przyjęły hipotezę o błędzie pilota, Lecha Marchelewskiego.
W związku z tragedią w Radomiu i Zielonej Górze wprowadzono trzydniową żałobę. Pożegnanie pilotów miało miejsce 7 września na lotnisku AZL w Przylepie koło Zielonej Góry. W ceremonii uczestniczyli gen. Gromosław Czempiński, a także dowódca Sił Powietrznych gen. Andrzej Błasik, zmarłych lotników pożegnali także członkowie grupy „Biało-Czerwone Iskry” z Dęblina. Piloci zostali pośmiertnie oznaczeni Złotą odznaką pilota.
30 czerwca 2008 Państwowa Komisja Badania Wypadków Lotniczych opublikowała raport końcowy dotyczący wypadku, w którym stwierdza, że decydujący wpływ na błąd pilota i katastrofę mogło mieć słabe zdrowie lidera grupy, Lecha Marchelewskiego, który przyjmował leki na obniżenie ciśnienia tętniczego krwi, o czym nie informował w czasie obowiązkowych okresowych badań dla pilotów. Stwierdzono również, że drugi z uczestników kolizji, Piotr Banachowicz, mimo iż był dobrze przygotowany do wykonywanych zadań i nie popełnił błędów, nie posiadał upoważnienia do wykonywania pokazów lotniczych.
We wrześniu 2008 Prokuratura Okręgowa w Radomiu umorzyła śledztwo w sprawie katastrofy z powodu śmierci Lecha Marchelewskiego, który zdaniem prokuratury nieumyślnie spowodował zderzenie dwóch samolotów.

</doc>
<doc id="1066349" url="https://pl.wikipedia.org/wiki?curid=1066349" title="Bitwa pod Froeschwiller">
Bitwa pod Froeschwiller



</doc>
<doc id="1066351" url="https://pl.wikipedia.org/wiki?curid=1066351" title="Okręty podwodne projektu 945">
Okręty podwodne projektu 945

Okręty podwodne projektu 945 (typu Barrakuda / Kondor, NATO: Sierra) – radzieckie atomowe okręty podwodne należące do tzw. okrętów myśliwskich, przeznaczone do zwalczania jednostek pływających przeciwnika (nawodnych lub podwodnych).
Wyróżnia się dwie wersje jednostek tego typu:
Historia.
Prace nad "projektem 945" rozpoczęły się w marcu 1972 w 112. Biurze Projektowym „Lazurit”. Nowa konstrukcja w założeniu miała stać się głównym okrętem myśliwskim w siłach Marynarki Wojennej ZSRR. Przy jej opracowywaniu wykorzystano doświadczenia zdobyte przy budowie pojedynczego okrętu typu "Mike" (K-278 „Komsomolec”). Pierwotnie planowano zbudowanie 40 okrętów tego typu, ale wysokie koszty produkcji sprawiły, że jedynie 4 jednostki weszły do służby w latach 1984–1993. W miejsce kolejnych jednostek zdecydowano się wprowadzić tańsze okręty typu "Akuła".
Opis.
"Projekt 945", podobnie jak typ "Alfa", wyposażony został w tytanowy kadłub sztywny, który był głównym czynnikiem wpływającym na wysokie koszty produkcji. Kadłuby produkowane były w stoczni Krasnoje Sormowo w Niżnym Nowogrodzie i następnie transportowane wodami śródlądowymi do Siewierodwińska, gdzie dokonywano ich końcowej obróbki. Do napędu użyto reaktor OK-650, taki sam jak w okrętach typu "Akuła" i "Mike".
Główne modyfikacje, którym poddano konstrukcję w ramach "projektu 945A" ("Sierra II") to przede wszystkim powiększony kadłub – długość okrętu zwiększyła się o 5 metrów, a długość kiosku o 6 metrów. Przedłużenie kadłuba pozwoliło na powiększenie przedziału mieszkalnego oraz zainstalowanie dodatkowych elementów poprawiających wyciszenie okrętu. Zwiększenie kiosku umożliwiło montaż dwóch kapsuł ratunkowych (jednostki typu "Sierra I" wyposażone były w jedną kapsułę) przystosowanych do wynurzenia z głębokości do 1500 metrów. Zainstalowano również nowy, podobny do amerykańskich konstrukcji sonar, a przedział torpedowy został zmodyfikowany w celu przystosowania go do pocisków S-10 "Granat". W konstrukcji tego typu okrętów, ostatecznie wykorzystano technologie pochodzące z zarzuconego projektu ultra-cichych okrętów "991".
Uzbrojenie.
Okręty typu "Sierra" zostały wyposażone w 8 wyrzutni torpedowych (4 kalibru 533 mm oraz 4 kalibru 650 mm), które mogą wykorzystywać różne rodzaje uzbrojenia:
Wykaz jednostek.
Sierra I
Poprzednia nazwa: „Krab”
Sierra II

</doc>
<doc id="1066355" url="https://pl.wikipedia.org/wiki?curid=1066355" title="Raczkowa Czuba">
Raczkowa Czuba

Raczkowa Czuba lub Jakubina (słow. "Jakubina") – szczyt o wysokości 2194 m n.p.m. w masywie Otargańców w słowackich Tatrach Zachodnich. Znajduje się w tym masywie pomiędzy Jarząbczym Wierchem (2137 m), od którego oddziela ją nienazwana przełęcz (2092 m), a Wyżnią Magurą (2094 m), od której oddzielona jest Jakubińską Przełęczą (2070 m) oraz bezimiennym siodłem o wysokości 2057 m. Jest to najwyższy szczyt Otargańców i drugi co do wysokości szczyt Tatr Zachodnich. Jego zachodnie zbocza opadają do Doliny Jamnickiej, zbocza wschodnie do Doliny Raczkowej z Raczkowymi Stawami (a dokładniej Doliny Zadniej Raczkowej). Wierzchołek wznosi się ok. 500–700 m ponad tymi dolinami. Z kamienisto-trawiastych, nieporośniętych kosodrzewiną zboczy w zimie zsuwają się potężne lawiny, jedne z największych w Tatrach. W rejonie często przebywają kozice.
Raczkowa Czuba zbudowana jest ze skał metamorficznych (granodiorytów rohackich). Z jej górującego nad otoczeniem wierzchołka bardzo rozległa panorama widoków, jedna z najładniejszych w Tatrach. Znajduje się tam niewielkie wgłębienie otoczone kamieniami, dające pewną (niewielką) ochronę przed wiatrem. Na szczyt od dawna wchodzili pasterze, kłusownicy, turyści, kartografowie. Pierwsze wejście zimowe – grupa narciarzy z Zakopanego w 1910 r.
Szlak turystyczny prowadzący przez Jakubinę granią Otargańców nie sprawia trudności technicznych, jest jednak wyczerpujący ze względu na dużą liczbę podejść (suma wzniesień 1440 m). Na szlaku istnieją miejsca eksponowane. Zmylenie drogi (np. podczas mgły) może być niebezpieczne.

</doc>
<doc id="1066357" url="https://pl.wikipedia.org/wiki?curid=1066357" title="Sport w Kędzierzynie-Koźlu">
Sport w Kędzierzynie-Koźlu

Sport w Kędzierzynie-Koźlu – organizacją życia sportowego w Kędzierzynie-Koźlu kieruje i nadzoruje Wydział Kultury, Sportu i Rekreacji Urzędu Miasta. Współpracuje on z Miejskim Ośrodkiem Sportu i Rekreacji.
Kluby sportowe.
Klub Brenntag UKS 15 Kędzierzyn-Koźle] W sezonie 2009/2010 II miejsce w Ekstraklasie badmintona
Obiekty sportowe.
W mieście znajdują się 5 stadionów sportowo-rekreacyjnych, 3 korty tenisowe, 2 hale widowiskowo-sportowe, kryta pływalnia i dwa baseny odkryte.

</doc>
<doc id="1066359" url="https://pl.wikipedia.org/wiki?curid=1066359" title="Przejście graniczne Gubinek-Guben">
Przejście graniczne Gubinek-Guben

Przejście graniczne Gubinek-Guben – istniejące do 2007 roku polsko-niemieckie drogowe przejście graniczne, położone w województwie lubuskim, w powiecie krośnieńskim, w gminie Gubin, w miejscowości Gubinek.
Opis.
Przejście graniczne Gubinek-Guben z miejscem odprawy granicznej po stronie polskiej w miejscowości Sękowice, zostało utworzone 6 kwietnia 2003 roku. Czynne było przez całą dobę. Dopuszczone było przekraczanie granicy dla ruchu osobowego i towarowego oraz mały ruch graniczny. Kontrolę graniczną osób, towarów i środków transportu wykonywała kolejno: Graniczna Placówka Kontrolna Straży Granicznej w Gubinku, Placówka Straży Granicznej w Gubinku. Obie miejscowości łączył most na rzece Nysie Łużyckiej. Do przejścia granicznego po stronie polskiej prowadziła droga krajowa nr 32, a po stronie niemieckiej Bundesstraße 97.
21 grudnia 2007 roku na mocy układu z Schengen przejście graniczne zostało zlikwidowane.

</doc>
<doc id="1066367" url="https://pl.wikipedia.org/wiki?curid=1066367" title="Zespół Pendreda">
Zespół Pendreda

Zespół Pendreda (ang. Pendred's syndrome) – rzadki zespół chorobowy charakteryzujący się występowaniem wrodzonej, pierwotnej niedoczynności tarczycy z wolem nieendemicznym oraz głuchoty spowodowanej wadami ucha wewnętrznego najczęściej o typie dysplazji Mondiniego. Zespół Pendreda został opisany po raz pierwszy przez angielskiego lekarza Vaughana Pendreda w 1896 roku. 
Głuchota występująca w zespole Pendreda jest zwykle obustronna i nieodwracalna. Występuje także zmniejszenie pobudliwości obu błędników. Choroba jest uwarunkowana genetycznie (autosomalna recesywna) i związana z mutacją w genie "SLC26A4" w "locus" 7q31. Nieprawidłowy metabolizm jodu i synteza hormonów tarczycy prawdopodobnie niekorzystnie wpływają na narząd słuchu powodując rozwinięcie głuchoty.

</doc>
<doc id="1066369" url="https://pl.wikipedia.org/wiki?curid=1066369" title="Luis Henríquez">
Luis Henríquez

Luis Alfonso Henríquez Ledezma (ur. 23 listopada 1981 w Panamie) – panamski piłkarz występujący na pozycji obrońcy w Szturmie Junikowo. W Panamie znany pod pseudonimem „Coco”.
Kariera.
Henríquez piłkarską karierę rozpoczął w klubie Sporting '89. Następnie grał w Árabe Unido, z którym w 2004 roku został mistrzem Panamy. Rok później został zawodnikiem kolumbijskiego Envigado FC, lecz szybko powrócił do rodzimej ligi, podpisując kontrakt z Tauro FC, z którym w 2007 roku po raz drugi w karierze wywalczył tytuł mistrza kraju.
Przed sezonem 2007/2008 został piłkarzem Lecha Poznań. Zadebiutował w zespole 22 września 2007 roku w wygranym spotkaniu z Ruchem Chorzów (6:2), zaś pierwszego gola strzelił pod koniec maja 2009 roku w meczu przeciwko Polonii Warszawa. W sezonie 2008/2009 sięgnął z Lechem po puchar Polski, a w finale, w którym "Kolejorz" zmierzył się z Ruchem, zagrał pełne 90 minut. Po zdobyciu mistrzostwa Polski w sezonie 2009/2010, podpisał 25 czerwca 2010 roku nową umowę z Lechem, obowiązującą do 30 czerwca 2011, która została przedłużona. Po sezonie 2014/2015 Lech postanowił nie przedłużać kontraktu z zawodnikiem.
W reprezentacji Panamy zadebiutował w 2003 roku. Dwa lata później zajął z nią drugie miejsce w Złotym Pucharze CONCACAF 2005.
Od stycznia 2018 roku do początku lipca 2022 roku reprezentował barwy trzecioligowego KS Polonia Środa Wielkopolska, z którego dołączył do Szturmu Junikowo, występującego na co dzień w klasie okręgowej.
Ma dwóch synów: Giovanniego i Aimara.

</doc>
<doc id="1066371" url="https://pl.wikipedia.org/wiki?curid=1066371" title="Pietro Corsini">
Pietro Corsini

Pietro Corsini (ur. 1335, zm. 16 sierpnia 1405) – włoski kardynał.
Życiorys.
Pochodził z Florencji ze szlacheckiej rodziny. W 1362 został wybrany biskupem Volterra i wysłany jako legat papieski do Niemiec. Po powrocie z legacji w 1363 został awansowany na arcybiskupa Florencji. W 1370 papież Urban V mianował go kardynałem prezbiterem S. Lorenzo in Damaso, co wiązało się z rezygnacją z arcybiskupstwa florenckiego. Kardynał-biskup Porto e Santa Rufina od 1374. Grzegorz XI powierzył mu kierowanie reformą dyscypliny wspólnot zakonnych we Włoszech, a w 1373 mianował pierwszym protektorem zakonu rycerskiego joannitów. W 1378 uczestniczył w kwietniowym wyborze Urbana VI, ale wkrótce przeszedł do opozycji wobec niego. Choć był obecny, nie głosował na drugim konklawe 1378. Wkrótce potem uznał Klemensa VII za papieża i we wrześniu 1381 przyłączył się do jego kurii w Awinionie. Przewodniczył konklawe 1394. Autor żywotów papieży oraz zbioru homilii (zaginionych). Zmarł w Awinionie i został pochowany w miejscowym kościele augustianów, jednak później jego szczątki przeniesiono do katedry florenckiej.

</doc>
<doc id="1066373" url="https://pl.wikipedia.org/wiki?curid=1066373" title="Księżniczka na ziarnku grochu (film 2002)">
Księżniczka na ziarnku grochu (film 2002)

Księżniczka na ziarnku grochu (ang. "The Princess and the Pea", 2002) – amerykański film animowany na podst. baśni Hansa Christiana Andersena pod tym samym tytułem.
Obsada.
i inni
Wersja polska.
Wersja polska: Master Film
Reżyseria: Krzysztof Kołbasiuk
Dialogi: Jan Jakub Wecsile
Kierownik muzyczny: Piotr Gogol
Teksty piosenek: Andrzej Brzeski
Wystąpili:
i inni

</doc>
<doc id="1066374" url="https://pl.wikipedia.org/wiki?curid=1066374" title="Jarosław Zarychta">
Jarosław Zarychta

Jarosław Zarychta (ur. w 1964 w Radomiu) – polski muzyk rockowy. Gra na instrumentach klawiszowych. Jest absolwentem VI LO im. Jana Kochanowskiego w Radomiu.
Do zespołu Ira dołączył wraz z basistą Piotrem Sujką po sesji nagraniowej do płyty "Ira" pod koniec 1989 roku. Był trzecim a zarazem ostatnim muzykiem który grał na instrumentach klawiszowych w zespole. Z Irą zagrał m.in. na przełomie kwietnia i maja 1990 roku trasę koncertową po byłym ZSRR, promując debiutancką płytę, oraz w sierpniu na Festiwalu w Sopocie. Odszedł w styczniu 1991 roku wraz z gitarzystą Pawłem Matrackim.

</doc>
<doc id="1066379" url="https://pl.wikipedia.org/wiki?curid=1066379" title="Antoni Orleański (książę Montpensier)">
Antoni Orleański (książę Montpensier)

Antoni Orleański (fr. "Antoine Marie Philippe Louis d’Orleans," 31 lipca 1824, w zamku Neuilly-sur-Seine – 4 lutego 1890, w Sanlúcar de Barrameda, w Hiszpanii) – książę Montpensier, książę Galliera.
Życiorys.
Urodził się jako najmłodszy syn króla Francuzów – Ludwika Filipa I, i księżniczki Obojga Sycylii Marii Amelii. W 1824 otrzymał tytuł księcia Montpensier, a w 1830 jego ojciec został królem Francuzów. Jako młody człowiek Antoni służył następnie w armii francuskiej. 10 października 1846, w Madrycie poślubił 15-letnią infantkę Ludwikę Ferdynandę, córkę króla Hiszpanii Ferdynanda VII i Marii Krystyny (bratanicy Marii Amelii). Ludwika Ferdynanda była młodszą siostrą królowej Izabeli II i tego samego dnia odbył się również ślub Izabeli II z Franciszkiem de Asís.
Dalsze życie.
Antoni żył w Hiszpanii od 1848, kiedy to on i jego rodzina musieli opuścić Francję po rewolucji lutowej. Podczas hiszpańskiej rewolucji w 1868, Antoni pomógł w obaleniu swojej szwagierki – Izabeli II. 12 marca 1870 Antoni obrażony przez artykuł infanta Henryka, księcia Sewilli i brata króla Franciszka de Asís, walczył z nim i zabił go, za co został skazany na miesiąc więzienia.
16 listopada 1870 Kortezy 191 głosami wybrały na króla Amadeusza I Sabaudzkiego. Kandydatura Antoniego otrzymała jedynie 27 głosów. Po tym wydarzeniu Antoni wyjechał z Hiszpanii. Powrócił w 1874 i jego królewskie ambicje zostały w części spełnione, kiedy jego córka Mercedes poślubiła swojego brata ciotecznego – króla Alfonsa XII, syna Izabeli II. W 1888 zmarła Maria Brignole-Sale, włoska księżna, która wspierała orleanistów – wszystkie swoje włoskie ziemie zapisała księciu Montpensier. Po jej śmierci Antoni otrzymał od króla Umberto I tytuł księcia Galliera (który od tego momentu należał do orleańskiej gałęzi hiszpańskiej rodziny królewskiej).
Potomstwo.
Antoni i Ludwika Ferdynanda mieli razem 10 dzieci:

</doc>
<doc id="1066380" url="https://pl.wikipedia.org/wiki?curid=1066380" title="Turniej Nordycki 2006">
Turniej Nordycki 2006

Turniej Nordycki 2006 to 10. edycja Turnieju Nordyckiego (Skandynawskiego) w historii skoków narciarskich. W tym sezonie odbyły się cztery konkursy. Zwycięzcą całego cyklu został po raz pierwszy w swojej karierze Thomas Morgenstern. Zawody turnieju zostały rozegrane w Lahti, Kuopio, Lillehammer i Oslo.
Klasyfikacja końcowa 2006.
Zwycięzcą klasyfikacji generalnej został Thomas Morgenstern.

</doc>
<doc id="1066382" url="https://pl.wikipedia.org/wiki?curid=1066382" title="French Open 2006 (gra podwójna kobiet)">
French Open 2006 (gra podwójna kobiet)



</doc>
<doc id="1066383" url="https://pl.wikipedia.org/wiki?curid=1066383" title="Inlet">
Inlet

Inlet – rodzaj bardzo gęstej tkaniny pościelowej bawełnianej, o splocie skośnym, atłasowym bądź płóciennym. Inlet podczas wykańczania jest woskowany oraz bardzo silnie gładzony. Ta tkanina głównie jest używana na wsypy na poduszki oraz kołdry. Cechą charakterystyczną jest konstrukcja tkaniny, która uniemożliwia przedostawanie się piór oraz pierza na zewnątrz. Tkaninę wsypową wyróżniamy ze względu na konstrukcję tkania oraz na gramaturę, zwykle od 105 do 190 gramów na metr kwadratowy.
Spotykana jest również tak zwana tkanina wsypowa surowa, bez barwienia. Stosowana ona jest do produkcji mebli z wypełnieniem naturalnym z pierza.

</doc>
<doc id="1066387" url="https://pl.wikipedia.org/wiki?curid=1066387" title="Zlin Aircraft">
Zlin Aircraft

Zlin Aircraft (wcześniej "Moravan") – czeski, a wcześniej czechosłowacki producent samolotów z siedzibą w miejscowości Otrokovice.
Od założenia przedsiębiorstwa w 1934 r. przez koncern Bata jako "Zlínská letecká akciová společnost" wyprodukowano ponad 5600 samolotów, głównie modeli przeznaczonych do akrobacji lotniczych, jak Zlín Z-242, oraz samolotów treningowych.

</doc>
<doc id="1066390" url="https://pl.wikipedia.org/wiki?curid=1066390" title="Sól Seignette'a">
Sól Seignette'a



</doc>
<doc id="1066391" url="https://pl.wikipedia.org/wiki?curid=1066391" title="Syslog">
Syslog

Syslog – program, jedno z najważniejszych narzędzi systemowych w systemach operacyjnych uniksowych i uniksopodobnych. 
Umożliwia rejestrowanie zdarzeń zachodzących w systemie przy pomocy scentralizowanego mechanizmu. Pozwala na rejestrowanie informacji pochodzących ze źródeł: zgłoszeń przekazywanych przez bibliotekę systemową oraz informacji pochodzących od jądra systemu. Program ten działający w tle dokonuje sortowania wpisów i decyduje co zrobić z informacją, stosując dwa kryteria przy podjęciu decyzji: priorytet i źródło komunikatu.
Konfiguracja programu odbywa się za pomocą pliku "syslog.conf".
Rozwinięciem standardowego programu syslog jest między innymi syslog-ng (), który posiada wszystkie cechy standardowego Sysloga.
Dodatkową możliwością jest nasłuchiwanie na określonym porcie (z reguły 514) przy pomocy protokołu TCP lub UDP w celu importowania zdarzeń.
Syslog-ng również potrafi te zdarzenia eksportować, co w kombinacji umożliwia stworzenie zwartej infrastruktury logującej.

</doc>
<doc id="1066394" url="https://pl.wikipedia.org/wiki?curid=1066394" title="Zespół Tapii">
Zespół Tapii

Zespół Tapii (łac. "hemiplegia palatopharyngolaryngea", ang. Tapia's syndrome, Tapia's vagohypoglossal syndrome) – połowicze porażenie nerwu błędnego i nerwu podjęzykowego. Opisał go po raz pierwszy hiszpański neurolog Antonio Garcia Tapia w 1905 roku.
Etiologia.
Uszkodzenie obu nerwów wywołane jest najczęściej procesem nowotworowym, zapalnym lub urazem części nosowej gardła.

</doc>
<doc id="1066401" url="https://pl.wikipedia.org/wiki?curid=1066401" title="Żelazny">
Żelazny

Osoby:
Tytuły:
Inne:

</doc>
<doc id="1066406" url="https://pl.wikipedia.org/wiki?curid=1066406" title="Zabytki Raciborza">
Zabytki Raciborza

Wybrane zabytki Raciborza:
Najstarszymi obiektami na terenie miasta są budowle sakralne. 
W 1205 r. ufundowany został z bliskim sąsiedztwie rynku pierwszy w Raciborzu kościół parafii Wniebowzięcia Najświętszej Maryi Panny. Zachowana po dziś dzień bryła architektoniczna pochodzi jednak z początków XIV wieku, gdy po pożarze zbudowano na jego miejscu nową gotycką budowlę. 
W niewielkiej odległości od niej, przy płycie raciborskiego rynku, wybudowano inną gotycką świątynię, pw. Św. Jakuba, należącą wcześniej do dominikanów. Pierwsza wzmianka pochodzi z 1285 r. 
Perłą śląskiego gotyku nazywają historycy sztuki kaplicę zamkową pw. Św. Tomasza Kantuaryjskiego na Ostrogu, ufundowaną po 1287 r. przez księcia raciborskiego Przemysła. 
Mury zamku, wzniesione na fundamencie dawnej gotyckiej budowli, pochodzą z 1 połowy XVII wieku. W tym też czasie wybudowany został piętrowy budynek bramy z charakterystycznym przejazdem w kształcie łuku. Staraniem ostatniego Piasta raciborskiego Leszka w 1327 r. wzniesiono kościół pod wezwaniem Świętego Ducha. W czasie prac wykopaliskowych w centralnym miejscu starego kościoła odkryto grobowiec ostatniego Przemyślidy opawsko-raciborskiego Walentego. W murach świątyni mieści się obecnie muzeum.
Istnienie murów miejskich wzmiankuje dokument księcia Przemysła w 1290 r. Ich resztki oraz zabytkowa baszta, tzw. Więzienna wybudowana z XVI wieku, znajdują się przy Placu Długosza. Nieopodal stoi późnoklasyczny gmach sądu, wzniesiony w latach 1823-1826 według projektu Karola Fryderyka Schinkla. 
Na raciborskim rynku w samym jego centrum znajduje się kolumna Matki Boskiej, wykonana w latach 1725-1727 przez Johanna Melchiora Österreicha. Ten późnobarokowy kamienny monument wotywny, ozdobiony licznymi rzeźbami, w tym podobiznami patrona Raciborza św. Marcelego, został wzniesiony w podzięce za odsunięcie od miasta epidemii cholery.
Wielką czcią otaczano w Raciborzu czeskiego męczennika św. Jana Nepomucena. Jego kamienne figury można spotkać na Placu Długosza, na Ostrogu, ulicy Londzina i przy ulicy Ocickiej.
Na uwagę zasługuje położony przy ulicy Londzina 45 tzw. zajazd biskupi, wzniesiony z cegły w 1784-1787, kilkakrotnie przebudowywany. Jest to jeden z nielicznych zachowanych budynków z tego okresu.
Na rogu ulicy Głubczyckiej i Mikołaja wybudowana została na przełomie XVIII/XIX wieku tzw. "Statua zgody",upamiętniająca zawartą w 1287 r. między księciem śląskim Henrykiem IV Probusem a biskupem wrocławskim Tomaszem II z rodu Zarębów, ugodę obydwu feudałów.
W 1911 r. oddany został do użytku Dom Narodowy '"Strzecha" stanowiący do 1945 r. ośrodek mniejszości polskiej w Raciborzu. Gmach zniszczony podczas działań wojennych, został oddany ponownie do użytku w 1958 r. Mieści się tam Dom kultury "Strzecha".
Przy ulicy Gliwickiej 21a mieści się budynek z początków XX wieku, dawniej zawierający sklep rzeźniczy. Zdobią go płytki ceramiczne przedstawiające wzory trójliścia, przy narożnikach łączące się w powtarzalny wzór tapetowy. Zachowały się również listwy oraz umieszczone nań haki. Sklep rzeźny znajdował się również przy ulicy Opawskiej 12, gdzie najprawdopodobniej płytki położono po 1900 (budynek wzniesiony został w latach 1890–1900). Ozdobiono je wzorem geometryczno-roślinnym, tworzącym powtarzalny wzór. Przy ulicy Opawskiej 34 stoi budynek z 4. ćwierci XIX wieku z secesyjną okładziną ceramiczną, na której uwieczniono kwiaty (w tym niebieskie grążele) i wijące się wstęgi. Przy Pawła Stelmacha 1 ulokowana jest narożna kamienica z lat 1890–1910. Ceramika, którą wyłożono dawny sklep rzeźny pochodzi natomiast z lat około 1910–1914, pokrywają ją geometryczne wzory.

</doc>
<doc id="1066408" url="https://pl.wikipedia.org/wiki?curid=1066408" title="Sól Seignette’a">
Sól Seignette’a



</doc>
<doc id="1066411" url="https://pl.wikipedia.org/wiki?curid=1066411" title="Bitwa pod Froeschwiller (1793)">
Bitwa pod Froeschwiller (1793)

Bitwa pod Froeschwiller – starcie zbrojne, które miało miejsce 22 grudnia 1793 roku podczas wojny Francji z pierwszą koalicją.
Głównodowodzący francuskiej Armii Mozeli ("Armée de Moselle") generał Hoche przeprowadził frontalny atak dwiema kolumnami na armię pruską, zajmującą w okolicach Froeschwiller pozycje wzmocnione fortyfikacjami. Naczelnym wodzem sił pruskich był Karol Wilhelm Ferdynand, książę Brunszwicki. Atak od czoła dał Francuzom zdobycz w postaci dwóch redut. Gdy trzecia kolumna francuska wyszła na pruskie tyły, armia księcia Brunszwickiego musiała się wycofać, tracąc około 1 000 jeńców i 6 dział.

</doc>
<doc id="1066412" url="https://pl.wikipedia.org/wiki?curid=1066412" title="Franz-Albrecht Metternich-Sándor">
Franz-Albrecht Metternich-Sándor

Franz-Albrecht Metternich-Sándor, właściwie "Franz Albrecht Maximilian Wolfgang Josef Thaddäus Maria Metternich-Sándor 4. Herzog von Ratibor und 4. Fürst von Corvey, Prinz zu Hohenlohe-Schillingfürst-Breunner-Enkervoith" (ur. 5 listopada 1920 w Raciborzu – zm. 25 czerwca 2009 w Cetonie, Włochy) – książę raciborski (Herzog von Ratibor) i książę Corvey (Prinz zum Corvey).
Życiorys.
Urodził się dokładnie w 40. rocznicę nadania tytułu księcia raciborskiego jego dziadkowi, Wiktorowi Maurycemu, przez cesarza Wilhelma I w nagrodę za wierną służbę.
W lipcu 1926 r. książę został adoptowany w Budapeszcie przez księżnę Klementynę von Metternich-Sándor, bezdzietną właścicielkę ogromnych majątków w Austrii i na Węgrzech. 13 stycznia 1927 r. umowę adopcyjną zatwierdził raciborski sąd.
Franciszek Albrecht został obywatelem Austrii i Węgier. Na Węgrzech spędził młodość, zdał maturę. Z powodu wojny przerwał studia prawnicze oraz rolnicze w Wiedniu i Budapeszcie.
Od najmłodszych lat był zainteresowany Polską i jej kulturą, co nie podobało się jego ojcu. W 1936 r. odwiedził Wawel, Warszawę i Poznań. Pierwotnie to nie on miał być księciem, lecz jego starszy brat Wiktor IV (który zginął jako żołnierz Wehrmachtu, w czołgu, 18 września 1939 r. w trakcie kampanii wrześniowej).
W 1937 r. otrzymał od ojca browar raciborski i 2 folwarki, którymi sprawnie zarządzał. W 1940 r. zmienił recepturę piwa, które zaczęło zdobywać cały rynek niemiecki.
Rodzina książąt raciborskich stale rezydowała w Rudach. Należał do niej pałac. Była również właścicielem zamku i browaru raciborskiego oraz szeregu folwarków w powiecie raciborskim. Na miejscu obecnego Zespołu Szkół Mechanicznych znajdował się zarząd korony książęcej.
Jesienią 1943 r. za sprzeciwienie się niemieckiej polityce na ziemiach polskich i publiczne potępienie Holocaustu został uwięziony w Dachau. Został uwolniony przez Armię Czerwoną w maju 1945 r. Został doradcą pierwszego polskiego prezydenta Raciborza, lecz olbrzymia popularność księcia przysporzyła mu wrogów w obejmującej władzę nad krajem PPR i mimo wstawiennictwa SD i PSL musiał uciekać z kraju przed represjami. Schronił się w jedynym niezagarniętym majątku swej rodziny – pałacu Corvey. Tam pielęgnował dogorywającego ojca, z którym się pogodził. W listopadzie 1945 r. został tytularnym księciem Raciborza i Corvey.
Utrzymywał korespondencję z prezydentami RP na uchodźstwie Edwardem Raczyńskim, Kazimierzem Sabbatem i Ryszardem Kaczorowskim, z którym się przyjaźnił, oraz z kanclerzem Niemiec Helmutem Kohlem, a także z prezydentem i kanclerzem Austrii Karlem Rennerem oraz arcyksięciem Ottonem Habsburgiem.
Po 1989 r. zajął się poprawą stosunków polsko-niemieckich w dziedzinie gospodarczej i dyplomatycznej, a także poszerzaniem kontaktów Raciborza z niemieckimi miastami (szczególnie z Roth). Książę był w Raciborzu dość częstym gościem. Systematycznie zabiegał zarówno o rozwój miasta, jak i kompleksu zamkowego w Rudach. W 2005 r. został przez prezydenta Raciborza Jana Osuchowskiego, przewodniczącego Rady Miasta Tadeusza Wojnara uhonorowany medalem „Zasłużony dla miasta Raciborza”. W 2004 r. prezydent RP Aleksander Kwaśniewski uhonorował Franciszka Albrechta Złotym Krzyżem Zasługi.
Książę znany był ze starań w celu restauracji pałacu w Grafenegg w Dolnej Austrii oraz współpracy w naukowym opracowaniu biblioteki pałacu Corvey.
Miał 5 synów urodzonych w Wiedniu:

</doc>
<doc id="1066420" url="https://pl.wikipedia.org/wiki?curid=1066420" title="Bertrand Zimolong">
Bertrand Zimolong

Bertrand (Franz) Zimolong (ur. 26 listopada 1888 w Chróścicach k. Opola, zm. 18 czerwca 1945 tamże) – śląski franciszkanin, biblista, męczennik.
Syn rolników Tomasza i Jadwigi, imię chrzcielne - Franciszek (Franz). Po ukończeniu szkoły podstawowej w Chróścicach kontynuował naukę w gimnazjum franciszkanów we Wrocławiu - Karłowicach. W 1907 roku, po maturze, wstąpił do zakonu franciszkanów (imię zakonne - Bertrand). Święcenia kapłańskie przyjął 18 czerwca 1914 roku z rąk wrocławskiego biskupa pomocniczego Karla Augustina. 
W latach 1912-1918 studiował na wydziale teologii katolickiej Uniwersytetu Wrocławskiego i dodatkowo na wydziale filozofii filologię orientalną. W 1918 roku uzyskał doktorat z teologii Nowego Testamentu na podstawie rozprawy "Die Nikodemusperikope (Jo 2,23-3,22) nach dem syrosinaitischen Text", której promotorem był prof. Joseph Sickenberger. W 1922 roku na wydziale filozofii obronił drugą pracę doktorską pt. "Das sumerisch-assyrische Vokabular". W latach 1925-1927 odbył specjalistyczne studia we Franciszkańskim Instytucie Biblijnym w Jerozolimie. Pracował głównie jako wykładowca w wyższym seminarium duchownym franciszkanów we Wrocławiu - Karłowicach. Pełnił także różne funkcje w śląskiej prowincji Zakonu Braci Mniejszych.
W marcu 1935 roku aresztowany przez Gestapo w ramach walki z katolickimi zakonami, spędził 6 miesięcy w więzieniu, następnie uniewinniony. W styczniu 1945 roku opuścił Wrocław i schronił się na Górnym Śląsku. Po zakończeniu wojny przebywał w domu rodzinnym w Chróścicach. W nocy z 1 na 2 czerwca 1945 r. w czasie napaści na dom żołnierzy Armii Czerwonej stanął w obronie godności swojej siostrzenicy i został ciężko ranny od ciosów bagnetem. Zmarł wskutek odniesionych ran 18 czerwca 1945 roku, w 31. rocznicę swoich święceń kapłańskich. Pochowany na cmentarzu parafialnym w Chróścicach.

</doc>
<doc id="1066421" url="https://pl.wikipedia.org/wiki?curid=1066421" title="Protictitherium">
Protictitherium

Protictitherium – wymarły rodzaj ssaka drapieżnego z rodziny hienowatych (Hyaenidae). 
Etymologia.
"Protictitherium": "prōto" „pierwszy, przed”; rodzaj "Ictitherium" .
Podział systematyczny.
Do rodzaju należały następujące gatunki:

</doc>
<doc id="1066426" url="https://pl.wikipedia.org/wiki?curid=1066426" title="Carmichael">
Carmichael

Carmichael – miejscowość spisowa (obszar niemunicypalny) w Stanach Zjednoczonych, w Kalifornii, w hrabstwie Sacramento. 
W Carmichael urodziła się Brenda Song, amerykańska aktorka znana z roli London Tipton w serialach "Nie ma to jak hotel" oraz "".

</doc>
<doc id="1066427" url="https://pl.wikipedia.org/wiki?curid=1066427" title="Media w Kędzierzynie-Koźlu">
Media w Kędzierzynie-Koźlu

Media w Kędzierzynie-Koźlu – ogół środków masowego przekazu społecznego (prasa, radio, telewizja i internet) działających na terytorium miasta Kędzierzyna-Koźla. W mieście wydawane są lokalne tygodniki. Działa rozgłośnia radiowa oraz telewizja miejska, a także portale internetowe.
Historia.
W latach 1954-1956 przejściowo wydawano miesięcznik "Głos Kozielski", a w 1957 ukazywał się miesięcznik "Nowiny Kozielskie". Systematycznie ukazywały się lokalne gazety zakładowe: "Trybuna Kędzierzyńskich Azotów" (1951-2000) i "Życie Blachowni" (1966-1999). W 1990 w dzielnicy Sławięcice zaczęto wydawać kwartalnik "Gazeta Sławięcicka". 20 lutego 1991 z inicjatywy władz miejskich ukazał się zwiastun czasopisma "Przyodrze", jednak ten projekt nie powiódł się.
W latach 1991-1992 przejściowo ukazywał się informator "Ot, Kultura. Niecodzienne Aktualności Kędzierzyna-Koźla", a od 1993 "NAK. Niecodzienne Aktualności Kędzierzyna-Koźla". W latach 1992-1997 wydawano bezpłatny periodyk "Serwus. Miejski Serwis Informacyjny Kędzierzyna-Koźla". W 1995 przez krótki czas wydawano prywatny tygodnik "Głos Kędzierzyna-Koźla". W latach 1996-1998 wydawano tygodnik "Jest Nasza Gazeta". W 1997 w dzielnicy Kłodnica wydawany jest kwartalnik "Zwiastun Kłodnicki". W latach 1997-2009 wydawany był tygodnik "Echo Gmin".
Od 1999 wydawany jest tygodnik "Gazeta Lokalna", który w 2007 zmienił nazwę na "Nowa Gazeta Lokalna" i jest dostępny na terenie całego powiatu kędzierzyńsko-kozielskiego.
Od 27 stycznia 2007 wydawany jest Tygodnik Lokalny 7 DNI.
Od grudnia 2013 wydawny jest bezpłatny "Flesz Kędzierzyńsko-Kozielski".

</doc>
<doc id="1066428" url="https://pl.wikipedia.org/wiki?curid=1066428" title="John White">
John White

John White (ur. 10 czerwca 1981 w Toronto) – kanadyjski aktor filmowy i telewizyjny.

</doc>
<doc id="1066430" url="https://pl.wikipedia.org/wiki?curid=1066430" title="Christy Turlington">
Christy Turlington

Christy Nicole Turlington Burns (urodzona 2 stycznia 1969 w Walnut Creek, Kalifornii) - amerykańska supermodelka, działaczka charytatywna i reżyserka. Reprezentowała perfumy Calvina Kleina "Eternity" w 1989 i 2014, oraz jest twarzą firmy kosmetycznej Maybelline. Turlington została okrzyknięta jedną z Kobiet Roku 2013 według czasopisma "Glamour", oraz znalazła się na liście 100 najbardziej wpływowych osób według magazynu "Time". Zdobyła sławę w późnych latach 80. i wczesnych latach 90. XX wieku jako jedna z supermodelek, a w szczytowym punkcie swojej kariery była ulubienicą projektantów mody. Wraz z Naomi Campbell i Lindą Evangelistą została nazwana "Trójcą", ze względu na popularność, jaką wszystkie trzy modelki zdobyły w tym samym czasie.
Wczesne lata.
Christy Nicole Turlington była drugą z trzech córek Dwaina Turlingtona, pilota Pan American World Airways, i Marii Elizabeth Turlington (z domu Parker Infante), stewardesy z Cojutepeque w Salwadorze.
Christy została odkryta jako czternastolatka przez lokalnego fotografa Denniego Cody, gdy jeździła konno w Miami na Florydzie, gdzie jej ojciec pracował jako kapitan treningowy. Turlington uczestniczyła w sesjach zdjęciowych po zajęciach szkolnych do wieku 16 lat, a po ukończeniu liceum przeprowadziła się do Nowego Jorku w celu rozpoczęcia pełnej kariery.
Kariera.
W wieku 18 lat Turlington trafiła na okładkę magazynu mody „Vogue”. W tym czasie ukończyła szkołę średnią. Jako modelka zaczęła pojawiać się na wybiegach we Włoszech. Po pojawieniu się jej na okładce włoskiego Vogue razem z Lindą Evangelistą i Heleną Christensen była twarzą domu mody Versace. Ma 179 cm wzrostu.
W późniejszym okresie kariery zaczęła grać w filmach. Nie odniosła jednak w tej dziedzinie sukcesu. Turlington występowała także w jednym z teledysków George'a Michaela razem ze swoimi koleżankami z wybiegu: Campbell, Evangelistą i Crawford. Aktualnie Turlington angażuje się w wiele akcji dobroczynnych, jest członkinią wielu organizacji m.in. Fashion Targets Breast Cancer i PETA. Wzięła także udział w rozbieranej sesji zdjęciowej pod hasłem „Wolę być naga niż nosić futro”.
W 2000 zdiagnozowano u niej wczesne stadium rozedmy płuc. Od 1995 propaguje zdrowy tryb życia. Kontynuowała naukę na uniwersytecie UCLA i w The Gallatin School w New York University, gdzie studiowała filozofię i literaturę.
Życie osobiste.
Od 7 czerwca 2003 jest żoną aktora Edwarda Burnsa. Ich ślub odbył się w jednym z kościołów katolickich na Manhattanie w Nowym Jorku. Z powodu śmierci ojca Turlington pannę młodą do ołtarza prowadził Bono. Podczas uroczystości modelka była w czwartym miesiącu ciąży. Pięć miesięcy później na świat przyszła córka Grace. Cztery lata później Turlington urodziła chłopca Finna.

</doc>
<doc id="1066431" url="https://pl.wikipedia.org/wiki?curid=1066431" title="Moravan">
Moravan



</doc>
<doc id="1066436" url="https://pl.wikipedia.org/wiki?curid=1066436" title="Hrabstwo Sacramento">
Hrabstwo Sacramento

Hrabstwo Sacramento (ang. "Sacramento County") – hrabstwo w stanie Kalifornia w Stanach Zjednoczonych. Obszar całkowity hrabstwa obejmuje powierzchnię 995,48 mil² (2578,28 km²). Według szacunków United States Census Bureau w roku 2009 miało 1 400 949 mieszkańców.
Hrabstwo powstało w 1850 roku. Na jego terenie znajdują się:

</doc>
<doc id="1066439" url="https://pl.wikipedia.org/wiki?curid=1066439" title="Pierre Seignette">
Pierre Seignette

Pierre Seignette (ur. 4 grudnia 1660 w La Rochelle, zm. 11 marca 1719 tamże) – francuski lekarz, członek Francuskiej Akademii Nauk.
Medycynę ukończył w protestanckim uniwersytecie Académie de Saumur w Saumur, po studiach najprawdopodobniej zmienił wyznanie na katolickie i został przyjęty do kolegium lekarzy w La Rochelle. Był nadwornym lekarzem króla Ludwika XIV, a następnie regenta Filipa II Burbona-Orleańskiego. Badał wody termalne w Pirenejach.
Przypisuje mu się błędnie wynalezienie soli winianu sodowo-potasowego zwanej solą Seignette’a, która w rzeczywistości została wynaleziona przez jego ojca Elie Seignette.

</doc>
<doc id="1066444" url="https://pl.wikipedia.org/wiki?curid=1066444" title="Chwostkowate">
Chwostkowate

Chwostkowate (Maluridae) – rodzina ptaków z rzędu wróblowych (Passeriformes), obejmująca 32 gatunki. Występują w Australii, na Nowej Gwinei i sąsiednich wyspach.
Charakterystyka.
Są to małe ptaki o krótkich dziobach, długich i grubych nogach oraz długim ogonie, który często trzymają uniesiony. Najczęściej przebywają na ziemi lub w zaroślach. 
Występuje dymorfizm płciowy, z wyjątkiem rodzaju "Amytornis". Upierzenie różnorodne, zazwyczaj ma kolorystykę:
Gniazdo zwykle ma dach i wejście z boku. W lęgu 2–4 jaja, białawe z czerwonobrązowym cętkowaniem, wysiadywane przez 12–15 dni. Po około 10–12 dniach pisklęta opuszczają gniazdo.
Podział systematyczny.
Do rodziny należą następujące podrodziny:

</doc>
<doc id="1066447" url="https://pl.wikipedia.org/wiki?curid=1066447" title="Tygodnik Lokalny 7 Dni">
Tygodnik Lokalny 7 Dni

Tygodnik Lokalny 7DNI – polski tygodnik społeczno-polityczny wydawany przez wydawnictwo założone w 2002 przez Leszka Stańskiego. Ukazuje się od stycznia 2007 w Kędzierzynie-Koźlu i powiecie kędzierzyńsko-kozielskim.

</doc>
<doc id="1066448" url="https://pl.wikipedia.org/wiki?curid=1066448" title="Niezależne Państwo Chorwackie">
Niezależne Państwo Chorwackie



</doc>
<doc id="1066453" url="https://pl.wikipedia.org/wiki?curid=1066453" title="Ictitherium">
Ictitherium

Ictitherium – wymarły rodzaj ssaka drapieżnego z rodziny hienowatych (Hyaenidae). 
Podział systematyczny.
Do rodzaju należały następujące gatunki:

</doc>
<doc id="1066454" url="https://pl.wikipedia.org/wiki?curid=1066454" title="Krystyna Myszkiewicz">
Krystyna Myszkiewicz

Krystyna Myszkiewicz (ur. 13 marca 1977), polska poetka, wydała 5 książek poetyckich oraz płytę z melorecytacjami wierszy i jazzem – "Klaustropolis" (marzec 2007, pismo literackie Portret); publikowała m.in. w Cegle, Bregart, Akancie, Obrzeżach, Nowej Okolicy Poetów, Odrze, Arkadii. Laureatka wielu wyróżnień i nagród w konkursach poetyckich m.in. w I Ogólnopolskim Konkursie Poetyckim "O Wawrzyn Sądecczyzny", Wyróżnienie w Turniej Jednego Wiersza im. Rafała Wojaczka, III Nagroda w XVI Konkursie Poetyckim o Nagrodę im. K. K. Baczyńskiego, Łódź, I Nagroda w V Edycji Ogólnopolskiego Konkursu Poetyckiego im. C. K. Norwida, Pruszków, itd. Swoją twórczość prezentowała między innymi w Warszawie podczas festiwalu Manifestacje Poetyckie 2006, w Olsztynie podczas festiwalu Pora Poezji oraz podczas festiwalu Poznań Poetów w 2007, laureatka 3. Ogólnopolskiego Konkursu na tomik Wierszy, Duży Format 2015, kategoria: po debiucie.
Muzyka.
W marcu 2007 ukazała się płyta zawiera melorecytacje wierszy w wykonaniu Krystyny Myszkiewicz i oprawę muzyczną (acid-jazz), skomponowaną przez Cezarego Horonia. Przy koncertach dodatkowym elementem projektu jest strona wizualna w postaci filmów, wykonanych przez Aleksandrę Rzepkę. Zespół występuje w składzie: Krystyna Myszkiewicz (głos), Cezary Horoń (instrumenty klawiszowe), Dawid Główczewski (saksofon), Aleksandra Rzepka (perkusja), Leszek Cyganek (gitara basowa). Płyta nagrana została w studiu Rafała Nowaka w Sosnowcu w marcu 2006. W marcu 2007 płyta dostępna była w sprzedaży w sieci Empik jako załącznik do pisma literackiego Portret.

</doc>
<doc id="1066455" url="https://pl.wikipedia.org/wiki?curid=1066455" title="Werchiwcewe">
Werchiwcewe

Werchiwcewe (ukr. Верхівцеве) – miasto na Ukrainie, w obwodzie dniepropetrowskim.

</doc>
<doc id="1066456" url="https://pl.wikipedia.org/wiki?curid=1066456" title="Łarpia">
Łarpia

Łarpia (do 1945 niem. "Larpe") – ramię boczne rzeki Odry w mieście Police na Pomorzu Zachodnim. 
Wody Łarpi wraz z wodami głównego nurtu Odry – Domiąży i innej odnogi Odry – Polickiego Nurtu otaczają największą wyspę Polic – Polickie Łąki. Do Łarpi uchodzi Przęsocińska Struga.
Nad Łarpią położone jest Stare Miasto Polic i osiedle Mścięcino. 
W 2003 roku, zarejestrowane zostało pozarządowe Stowarzyszenie Ekologiczne "Łarpia" mające na celu oczyszczenie rzeki, promowanie jej terenów jako miejsca do wypoczynku, organizowanie imprez turystycznych i rekreacyjnych, edukację ekologiczną oraz promowanie wędkarstwa, żeglarstwa czy kajakarstwa.
Od Łarpi pochodzi nazwa festiwalu Łarpia Sail Festival.

</doc>
<doc id="1066457" url="https://pl.wikipedia.org/wiki?curid=1066457" title="Biłyćke">
Biłyćke

Biłyćke () – miasto na Ukrainie w obwodzie donieckim.
Historia.
Prawa miejskie ma od 1966. W lipcu 1995 r. Rząd Ukrainy zezwolił na sprzedaż piekarni miejskiej (13 października 2010 r. zbankrutowała, a 27 stycznia 2011 r. - zlikwidowana).

</doc>
<doc id="1066460" url="https://pl.wikipedia.org/wiki?curid=1066460" title="Leges">
Leges



</doc>
<doc id="1066461" url="https://pl.wikipedia.org/wiki?curid=1066461" title="Pachycephalidae">
Pachycephalidae



</doc>
<doc id="1066462" url="https://pl.wikipedia.org/wiki?curid=1066462" title="Pereszczepyne">
Pereszczepyne

Pereszczepyne (ukr. Перещепине) – miasto na Ukrainie w obwodzie dniepropietrowskim, liczy 9,9 tys. mieszkańców.
Historia.
Od 1938 roku miejscowość posiada status osiedla typu miejskiego.
W 1989 liczyła 9 882 mieszkańców.
13 stycznia 2000 uzyskała prawa miejskie.
W 2013 liczyła 10 178 mieszkańców.

</doc>
<doc id="1066463" url="https://pl.wikipedia.org/wiki?curid=1066463" title="Sacramento (Kentucky)">
Sacramento (Kentucky)

Sacramento – miasto w Stanach Zjednoczonych, w stanie Kentucky, w hrabstwie McLean. Według danych z 2000 roku, miasto miało 517 mieszkańców.

</doc>
<doc id="1066465" url="https://pl.wikipedia.org/wiki?curid=1066465" title="U2.Communication">
U2.Communication

U2.Communication – album grupy U2 nagrany na żywo, wydany ekskluzywnie dla osób zarejestrowanych na oficjalnej stronie zespołu. Album ukazał się w 2005 roku i zawierał zapisy wykonań piosenek z dwóch różnych koncertów, będących częścią "Vertigo Tour". Pierwszym był występ w Chicago, udokumentowany i wydany później na DVD , a drugim koncert w Mediolanie, który również został wydany na DVD, pt. . W wersji deluxe zostało ono wydane z kompilacyjnym albumem U218 Singles.
Album zawiera m.in. bardzo emocjonalne wykonanie piosenki "Miss Sarajevo". Było ono zadedykowane ofiarom zamachu bombowego w Londynie, który miał miejsce w 2005 roku. Bono podczas śpiewania utworu wykonał jedną z arii Luciano Pavarottiego.
Album ukazał się także wraz z dodatkowym CD zawierającym tapety, wygaszacze ekranu oraz wideo "Vertigo" z koncertu w Mediolanie.
Lista utworów.
Piosenki "City of Blinding Lights", "Vertigo", "Elevation", "Miracle Drug" i "The Fly" zostały nagrane na żywo w Chicago, 9 i 10 maja 2005 roku.
Piosenki "I Still Haven't Found What I'm Looking For", "Miss Sarajevo" i "With or Without You" zostały nagrane na żywo w Mediolanie, 20 i 21 lipca 2005 roku.

</doc>
<doc id="1066467" url="https://pl.wikipedia.org/wiki?curid=1066467" title="Semeniwka (obwód czernihowski)">
Semeniwka (obwód czernihowski)

 
Semeniwka (ukr. Семенівка) – miasto na Ukrainie w obwodzie czernihowskim, siedziba władz rejonu semeniwskiego.

</doc>
<doc id="1066473" url="https://pl.wikipedia.org/wiki?curid=1066473" title="Anańjiw">
Anańjiw

Anańjiw (ukr. Ананьїв, dawn. pol. "Ananiów" lub "Ananiew") – miasto na Ukrainie w obwodzie odeskim, siedziba władz rejonu podolskiego, liczy 8400 mieszkańców (2016).
Historia.
W 1897 miasto zamieszkiwało 16 684 osób, głównie Ukraińcy (43%), Rumuni i Mołdawianie (25%) oraz Żydzi (21%). W latach 1924–1940 należało do Mołdawskiej ASRR, a od 1941 do 1944 znajdowało się pod zarządem Rumunii jako część Transnistrii.

</doc>
<doc id="1066475" url="https://pl.wikipedia.org/wiki?curid=1066475" title="Monastyryszcze">
Monastyryszcze

Monastyryszcze (ukr. Монастирище, pol. hist. Monasterzyska) – miasto na Ukrainie w obwodzie czerkaskim, w rejonie humańskim.
Historia.
W 1642 Aleksander Bębnowski herbu Odrowąż wraz ze żoną Jadwigą z Jankowskich procesował ks. Wiśniowieckich o odebranie im dzierżawy Monastyryszcz w województwie kijowskim.
Miasto zostało w 1768 objęte koliszczyzną. Kozacy i ruskie chłopstwo współdziałając ze sobą ograbiło tutejszy kościół, plebanię i zabudowania folwarczne.
Siedziba dawnej w powiecie lipowieckim w guberni kijowskiej.
W 1989 liczyło 16 359 mieszkańców.
W 2013 liczyło 9040 mieszkańców.

</doc>
<doc id="1066476" url="https://pl.wikipedia.org/wiki?curid=1066476" title="Yannis Baraban">
Yannis Baraban

Yannis Baraban (ur. 9 stycznia 1972 w Nîmes) – francuski aktor i reżyser teatralny, filmowy i telewizyjny.
Życiorys.
Urodził się w Nîmes, w regionie Langwedocja-Roussillon. Jako nastolatek odnosił międzynarodowe sukcesy w grze w piłkę ręczną, lecz w wieku siedemnastu lat doznał kontuzji kolana i został zmuszony do porzucenia swoich marzeń. Następnie zainteresował się teatrem, co zmieniło jego życie. Dorabiał jako barman. W 1997 studiował dramat w Conservatoire National Superieur d 'Art dramatique, a potem kontynuował naukę w Szkole Rue Blanche. 
Po debiutanckim występie na małym ekranie w telefilmie France 2 "Zabicie bez ryzyka" ("Meurtres sans risque", 1998) z Ludivine Sagnier, zagrał postać Litavica w biograficznym dramacie przygodowym "Druidzi" ("Vercingétorix", 2001) u boku Christophera Lamberta, Klausa Marii Brandauera i Maxa von Sydow. Zdobył popularność jako Mathias Rousseau, wychowanek fundacji Saint-André w serialu kryminlnym "Horoskop śmierci" ("Le Zodiaque", 2004) i sequelu "Horoskop śmierci 2" ("Le Maitre de Zodiaque", 2006).

</doc>
<doc id="1066479" url="https://pl.wikipedia.org/wiki?curid=1066479" title="Wilkowo (Ukraina)">
Wilkowo (Ukraina)

Wilkowo (ukr. Вилкове, trb. "Wyłkowe") – miasto na Ukrainie w obwodzie odeskim, liczy 9200 mieszkańców (2006). Ośrodek przemysłu spożywczego.

</doc>
<doc id="1066480" url="https://pl.wikipedia.org/wiki?curid=1066480" title="Mandat przedstawicielski">
Mandat przedstawicielski



</doc>
<doc id="1066483" url="https://pl.wikipedia.org/wiki?curid=1066483" title="Muhammad Iqbāl">
Muhammad Iqbāl



</doc>
<doc id="1066485" url="https://pl.wikipedia.org/wiki?curid=1066485" title="Łypowec">
Łypowec



</doc>
<doc id="1066488" url="https://pl.wikipedia.org/wiki?curid=1066488" title="Nowodrużeśk">
Nowodrużeśk

Nowodrużeśk (ukr. Новодружеськ) – miasto na Ukrainie w obwodzie ługańskim.
Ośrodek przemysłu spożywczego i wydobywczego (węgiel).
Historia.
Osada została założona w 1935 roku.
Miasto od 1963.
W 1989 liczyło 11 167 mieszkańców, w 2013 – 7749 mieszkańców.

</doc>
<doc id="1066494" url="https://pl.wikipedia.org/wiki?curid=1066494" title="Zawodśke (obwód połtawski)">
Zawodśke (obwód połtawski)

Zawodskie (ukr. Заводське) – miasto na Ukrainie w obwodzie połtawskim. Ośrodek przemysłu spożywczego.
W 1989 liczyła 10 076 mieszkańców.
W 2013 liczyła 8612 mieszkańców.

</doc>
<doc id="1066499" url="https://pl.wikipedia.org/wiki?curid=1066499" title="Prywilla">
Prywilla

Prywilla (ukr. Привілля) – miasto na Ukrainie w obwodzie ługańskim. Ośrodek przemysłu spożywczego.
Historia.
Osiedle typu miejskiego od 1938.
W latach 1942 - 1943 pod okupacją niemiecką.
W 1959 liczyło 9017 mieszkańców.
Miasto od 1963.
W 1989 liczyło 11479 mieszkańców.
W 2013 liczyło 7747 mieszkańców.

</doc>
<doc id="1066500" url="https://pl.wikipedia.org/wiki?curid=1066500" title="George A. Sinner">
George A. Sinner

George A. Sinner (ur. 29 maja 1928 w Fargo, Dakota Północna, zm. 9 marca 2018 tamże) – amerykański polityk, członek Partii Demokratycznej NPL w Dakocie Północnej. W latach 1985–1992 pełnił funkcję gubernatora stanu Dakota Północna.

</doc>
<doc id="1066504" url="https://pl.wikipedia.org/wiki?curid=1066504" title="Map of the Problematique">
Map of the Problematique

Map of the Problematique – piosenka angielskiego zespołu rockowego Muse z ich czwartego albumu, "Black Holes and Revelations". Utwór został wydany jako piąty singel z tej płyty 18 czerwca 2007 roku i był dostępny tylko jako download. Data wydania była poprzedzona dwoma koncertami, które Muse zagrali na Stadionie Wembley w dniach 16-17 czerwca 2007 roku.
Do singla nie ma teledysku promującego.
Piosenka zajęła 18. miejsce na UK Singles Chart i tym samym odniosła większy sukces niż poprzedni singel grupy, „Invincible”.
„Map of the Problematique” było wykorzystywane w wielu reklamach telewizyjnych w latach 2006–2007, m.in. w reklamie brytyjskiego serialu science fiction "Primeval" oraz w spotach telewizyjnych do filmu "Ludzkie dzieci".
Utwór zajął 82. miejsce na liście „100 lost tracks of 2006” magazynu „Q”.

</doc>
<doc id="1066505" url="https://pl.wikipedia.org/wiki?curid=1066505" title="Stanisław Staszewski (polityk)">
Stanisław Staszewski (polityk)

Stanisław Telisforowycz Staszewski, ukr. Станіслав Телісфорович Сташевський (ur. 10 marca 1943 w m. Marjaniwka w obwodzie kijowskim) – ukraiński polityk narodowości polskiej, inżynier, deputowany, w 2001 minister, w latach 2005–2006 wicepremier.
Życiorys.
Z wykształcenia inżynier elektryk, absolwent instytutu politechnicznego w Kijowie (1972). Uzyskał później stopień kandydata nauk. Pracował jako inżynier i w administracji miejskiej. W latach 90. został wiceprezesem holdingu budowlanego. W latach 1996–2001 pełnił funkcję zastępcy mera Kijowa Ołeksandra Omelczenki. Od marca do listopada 2001 był ministrem paliwa i energetyki.
W 2002 uzyskał mandat deputowanego do Rady Najwyższej w okręgu jednomandatowym, kandydując jako przedstawiciel Ukraińskiej Partii "Jedność" (założonej przez kijowskiego mera). W parlamencie w 2004 przystąpił do frakcji Centrum, której większość posłów poparła następnie Wiktora Juszczenkę. W rządzie Jurija Jechanurowa sprawował urząd pierwszego wicepremiera (2005–2006). W 2006 został ponownie wybrany posłem z listy Naszej Ukrainy. W przedterminowych wyborach parlamentarnych w 2007 bez powodzenia ubiegał się o reelekcję. W 2008 został doradcą premiera Ukrainy.

</doc>
<doc id="1066508" url="https://pl.wikipedia.org/wiki?curid=1066508" title="Zorynśk">
Zorynśk

Zorynśk (ukr. Зоринськ) – miasto na Ukrainie w obwodzie ługańskim.
Stacja kolejowa.
Historia.
Miasto od 1963 roku.
W 1989 liczyło 9776 mieszkańców.
W 2013 liczyło 7331 mieszkańców.
Od 2014 roku jest pod kontrolą Ługańskiej Republiki Ludowej.

</doc>
<doc id="1066509" url="https://pl.wikipedia.org/wiki?curid=1066509" title="Grubosz drzewiasty">
Grubosz drzewiasty

Grubosz drzewiasty ("Crassula arborescens") – gatunek rośliny z rodziny gruboszowatych. Pochodzi z Afryki Południowej. Jest uprawiany w wielu krajach świata jako roślina ozdobna.

</doc>
<doc id="1066511" url="https://pl.wikipedia.org/wiki?curid=1066511" title="Maluridae">
Maluridae



</doc>
<doc id="1066512" url="https://pl.wikipedia.org/wiki?curid=1066512" title="Tepłodar">
Tepłodar

Tepłodar (ukr. Теплодар) – miasto na Ukrainie w obwodzie odeskim, liczy 10 160 mieszkańców. Ośrodek przemysłu spożywczego.

</doc>
<doc id="1066513" url="https://pl.wikipedia.org/wiki?curid=1066513" title="Geny homeotyczne">
Geny homeotyczne

Geny homeotyczne, geny homeoboksowe (ang. homeobox genes, z gr. = podobny, zob. też ) – grupa genów kontrolujących rozwój morfologiczny poszczególnych części ciała w początkowych stadiach rozwoju zarodkowego, zarówno u bezkręgowców jak i kręgowców. Mutacje w obrębie tych genów zazwyczaj nie wpływają negatywnie na układ segmentów ciała, ale prowadzą do stanu określanego mianem homeosis, w którym określony segment zostaje zastąpiony przez inny. Wynika to z tego, że w przypadku takiej mutacji niektóre komórki otrzymały w czasie rozwoju zarodka błędną informację pozycyjną i dlatego zachowują się w niewłaściwy dla siebie sposób. Geny homeotyczne niższych bezkręgowców oznacza się "HOM", u wtóroustych – "Hox", a u człowieka – "HOX".
Odkrycie.
Geny homeotyczne zostały odkryte w 1983 roku przez niezależnie pracujące zespoły Waltera Jakoba Gehringa z Uniwersytetu w Bazylei, i Matthew Scotta i Amy Weiner, pracujących z Thomasem Kaufmanem na Indiana University w Bloomington.
Dokonano tego dzięki zastosowaniu mutagenezy skierowanej na poszukiwanie fenotypów z zaburzonym wzorem rozwojowym. Mutanty homeotyczne często wykazują dosyć spektakularne i dziwaczne fenotypy, takie jak np. występowanie odnóży krocznych w miejscu czułków.
Budowa.
Wszystkie geny homeotyczne posiadają tzw. kasetę homeo (homeobox), czyli swoistą, wysoce konserwatywną ewolucyjnie sekwencję nukleotydową. Homeobox tworzy około 180 pz. Odcinek białka kodowany przez kasetę określa się jako homeodomenę; białkowe produkty kasety homeo są regulatorami genów odpowiadających za rozwój poszczególnych segmentów ciała organizmu w okresie zarodkowym. Białka homeotyczne zaliczane są do czynników transkrypcyjnych. Uważa się, że mutacje homeotyczne przyczyniają się do zmian ekspresji zespołów zależnych od siebie genów, tworzących alternatywne szlaki rozwojowe. Geny homeotyczne stanowią "przełączniki" dla poszczególnych szlaków ekspresji przez co sprawują kontrolę nad genami, działającymi w następnym etapie rozwoju organizmu.
Nieco inaczej sytuacja wygląda w przypadku roślinnych genów homeotycznych. Rośliny kodują pokrewny czynnik transkrypcyjny, który zawiera odmienny moduł wiążący DNA nazywany kasetą MADS (ang. MADS box). Tego rodzaju czynniki transkrypcyjne występują także u zwierząt (przykładem jest czynnik transkrypcyjny MEF2, który odpowiada za regulację rozwoju mięśni).
Najlepiej geny homeotyczne poznano u "Drosophila melanogaster". U tego owada zgrupowane są one w dwa kompleksy na chromosomie 3:
U kręgowców geny należące do rodziny genów homeotycznych można podzielić na dwie grupy:
Roślinne geny homeotyczne odpowiedzialne są za prawidłowy rozwój kwiatów. 
Geny homeotyczne klasy I u człowieka tworzą cztery grupy:
Właściwości genów homeotycznych.
W przypadku "Drosophila" geny homeotyczne tworzą zwarty kompleks w genomie. Przestrzenno-czasowa kolejność ekspresji genów kompleksu HOM jest praktycznie zgodna z ich ułożeniem w chromosomie. Zjawisko to nazywane jest kolinearnością, aczkolwiek jego molekularna podstawa jest nadal nieznana. U "Drosophila" geny homeotyczne ulegają ekspresji wedle specyficznego wzorca, w którym geny eksprymowane w tylnych regionach zarodka nakładają się nieco na obszary ekspresji genów eksprymowanych w przednim obszarze ciała. Z kolei inne geny homeotyczne ulegają ekspresji na przodzie zarodka tak, że natężenie ekspresji stopniowo maleje wzdłuż osi przednio-tylnej zarodka, by ostatecznie uległa ona zahamowaniu w częściach położonych najbardziej z tyłu organizmu. Zjawisko to nazywane jest dominacja tylną i polega na tym, że ekspresja danego genu homeotycznego jest ujemnie regulowana przez geny ulegające ekspresji w tylnym obszarze zarodka. Podsumowując można zestawić podstawowe cechy genów homeotycznych:
Regulacja ekspresji genów homeotycznych.
Geny homeotyczne wykorzystują mechanizmy oparte na remodelingu chromatyny w celu utrzymanie swej ekspresji.
Sam wzór ekspresji jest utrwalany przez modyfikację struktury chromatyny przy wykorzystaniu aktywności białkowych produktów genów "trithorax" i "Polycomb". Białka te mają zdolność do łączenia się z chromatyną i są względem siebie antagonistyczne. Białko Polycomb wiąże się z nieaktywną transkrypcyjnie chromatyną i remodeluje jej strukturę w taki sposób, że "locus" genu jest konstytutywnie (trwale) zablokowane. Jest ono konserwatywne ewolucyjnie oraz posiada chromodomenę, która jest w stanie wiązać się ze zmetylowanymi histonami. Natomiast białko Trithorax oddziałuje z aktywną transkrypcyjnie chromatyną i utrzymuje ją w stanie gotowości; do swojej aktywności wymaga ATP (innymi słowy jest białkiem ATP-zależnym). Oczywiście białka te działają nie samodzielnie, a są składnikami złożonych kompleksów białkowych. Modyfikacje wyznaczone i utrzymywane przez wyżej opisane białka są dziedziczone w kolejnych rundach replikacyjnych. W ustalaniu wzorca ekspresji ważną rolę odgrywa metylacja histonów a dokładniej niektórych reszt lizyny w histonie H3.
Roślinne geny homeotyczne.
Pomimo że kwiaty często charakteryzują się bardzo złożoną budową i rozmaitymi typami symetrii, to najprostsze kwiaty obupłciowe mają symetrię promienistą i można w nich wyróżnić cztery koncentryczne okółki (wymienione w kolejności od brzegu kwiatu do jego środka): działek kielicha, płatków, pręcików oraz owocolistków. Tożsamość określonych części kwiatu jest określona poprzez ekspresje genów homeotycznych, decydujących o położeniu poszczególnych okółków. W ramach tzw. modelu ABC zakłada się obecność trzech klas genów homeotycznych (są to odpowiednio klasy A, B, C). Ekspresja każdej z nich zachodzi w dwóch sąsiadujących ze sobą okółkach. Odkryć tych dokonano, badając fenotypy mutantów homeotycznych o zaburzonym układzie okółków w kwiecie. W przypadku "Arabidopsis thaliana", znanej rośliny modelowej w badaniach genetycznych wykryto co najmniej pięć genów homeotycznych odpowiedzialnych za rozwój kwiatu.

</doc>
<doc id="1066517" url="https://pl.wikipedia.org/wiki?curid=1066517" title="Piwdenne">
Piwdenne

Piwdenne () – miasto na Ukrainie w obwodzie charkowskim.
Demografia.
W 1989 liczyła 9878 mieszkańców.
W 2017 liczyła 7 705 mieszkańców.

</doc>
<doc id="1066519" url="https://pl.wikipedia.org/wiki?curid=1066519" title="Płomyczka galaretowata">
Płomyczka galaretowata

Płomyczka galaretowata, płomykowiec galaretowaty ("Guepinia helvelloides" (DC.) Fr.) – gatunek grzybów należący do rzędu uszakowców ("Auriculariales").
Systematyka i nazewnictwo.
Pozycja w klasyfikacji według Index Fungorum: "Incertae sedis, Auriculariales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1805 r. Augustin Pyramus de Candolle nadając mu nazwę "Tremella helvelloides". Obecną, uznaną przez Index Fungorum nazwę nadał mu w 1828 r. Elias Fries, przenosząc go do rodzaju "Guepinia".
Synonimy naukowe:
Nazwę polską „płomykowiec galaretowaty” nadał Władysław Wojewoda w 1987 r. (dla synonimu "Tremiscus helvelloides"). W polskim piśmiennictwie mykologicznym gatunek ten opisywany był też jako płomyk galaretowaty lub płomykówka galaretowata. Nazwę „płomyczka” dla rodzaju "Guepinia" i konsekwentnie „płomyczka galaretowata” dla gatunku zarekomendowała Komisja ds. Polskiego Nazewnictwa Grzybów Polskiego Towarzystwa Mykologicznego w 2021 r.
Morfologia.
Wysokość 5–12 cm, szerokość 3–7 cm, kształt łopatkowaty, językowaty, lejkowaty, często ukształtowany w postaci rożka, dołem zwężony, często ze szczeliną. Jest półprzeźroczysty. Powierzchnia naga, u młodych owocników o barwie od pomarańczowej do łososiowoczerwonej, u starszych koralowoczerwona do czerwonobrązowej. Hymenium występuje na wewnętrznej stronie. Początkowo jest gładkie, później żebrowato pomarszczone lub żyłkowane i często białawe od zarodników.
Krótki, walcowaty lub zwężony ku dołowi, pusty, górą rozdarty. Barwa biaława.
Ma grubość 2–5 mm, początkowo jest sprężysty i chrząstkowaty, potem galaretowaty, u starszych owocników rozpływa się. Początkowo ma barwę pomarańczową, z czasem blednie i staje się żółtawy. Jest bez smaku, ma przyjemny zapach.
Wysyp zarodników biały. Zarodniki eliptyczne, gładkie, nieamyloidalne, o rozmiarach 9–12 × 4–8 μm. Podstawki jajowate, o rozmiarach 14–21 × 9–13 μm.
Występowanie i siedlisko.
Występuje w Ameryce Północnej, Środkowej i Europie. Na południu Niemiec i w krajach alpejskich dość częsty, poza tymi regionami w Europie jest raczej rzadki. W Polsce jest rzadki. W Tatrach stanowiska stwierdzono m.in. w dolinach: Kościeliskiej, Strążyskiej i Małej Łąki. Do 2020 r. podano 81 stanowisk. Znajduje się na "Czerwonej liście roślin i grzybów Polski". Ma status R – potencjalnie zagrożony z powodu ograniczonego zasięgu geograficznego i małych obszarów siedliskowych. W latach 1995–2004 objęty ochroną częściową, w latach 2004–2014 ochroną ścisłą, a od 2014 roku ponownie ochroną częściową. Znajduje się na listach gatunków zagrożonych także w Belgii, Niemczech, Danii, Estonii, Anglii, Norwegii, Finlandii, Litwie.
Rozwija się w miejscach wilgotnych, zacienionych na resztkach drewna, głównie na kłodach świerkowych lub jodłowych (rzadziej innych gatunków), często zagrzebanych w ziemi, przez co wydaje się, że rośnie na ziemi. Czasem pojawia się wprost u nasady pni. Spotykany jest w górach, na glebach wapiennych. Owocniki wytwarza od lipca do października.
Znaczenie.
Grzyb saprotroficzny. Grzyb jadalny, chociaż bez smaku. Może być spożywany na surowo lub używany do marynat. Dzięki swojemu charakterystycznemu wyglądowi, płomykowiec nie może być pomylony z jakimkolwiek innym grzybem.

</doc>
<doc id="1066520" url="https://pl.wikipedia.org/wiki?curid=1066520" title="Buphagus erythrorhynchus">
Buphagus erythrorhynchus



</doc>
<doc id="1066522" url="https://pl.wikipedia.org/wiki?curid=1066522" title="Rzyszczów">
Rzyszczów

Rzyszczów (, "Rżyszcziw") – miasto na Ukrainie w obwodzie kijowskim. Ośrodek przemysłu spożywczego.
Historia.
W 1506 Zygmunt I Stary nadał Rzyszczowowi magdeburskie prawa miejskie. Miasto leżało w granicach województwa kijowskiego I Rzeczypospolitej. Eryk Lassota w 1594 r. zanotował, że położone koło przeprawy przez rzekę miasteczko było ufortyfikowane i był w nim zamek pana Chaleckiego. Na mapie Wilhelma Beauplana miasto zaznaczono jako "Ryszow". W XVII w. dobra rzyszczowskie przeszły z rąk Chaleckich w posiadanie Woroniczów, a w 1644 Daniel Jerzy Woronicz je odsprzedał Januszowi Tyszkiewiczowi. W 1649 r. Rzyszczów zajęli Kozacy. Miejsce przeprawy armii króla Polski Jana Kazimierza Wazy w pochodzie na Moskwę 10 listopada 1664 r. W 1677 r. spalony przez Tatarów. Podczas buntu Janenka w 1678 r. Semen Samojłowicz obległ zamek, na którym bronił się Truszczenko, i po oblężeniu zdobył i spalił zamek. Po 1739 r. nowy właściciel starosta Stanisław Szczeniowski odbudował zamek, który jednak spalili hajdamacy w 1751 r. Pozostałości zamku były widoczne jeszcze w XIX w. i miejsce w którym stał określano jako "Iwanhora", od Jana Kazimierza.
W 1793 Rzyszczów został zajęty przez Rosję w II rozbiorze Polski. Pod zaborami był siedzibą w powiecie kijowskim.

</doc>
<doc id="1066524" url="https://pl.wikipedia.org/wiki?curid=1066524" title="Mac OS X 10.3">
Mac OS X 10.3

Mac OS X 10.3 "(nazwa kodowa Panther)" – system operacyjny firmy Apple Inc. zaprezentowany 24 października 2003 roku dla komputerów Macintosh, jako następca systemu Mac OS X 10.2.
Wymagania.
Komputery:
Następcy systemu.
Bezpośrednim następcą systemu Mac OS X 10.3 jest system Mac OS X 10.4 Tiger.

</doc>
<doc id="1066525" url="https://pl.wikipedia.org/wiki?curid=1066525" title="Janusz Habich">
Janusz Habich

Janusz Habich (ur. 15 lipca 1895 w Warszawie, zm. 20 kwietnia 1977 tamże) – polski lekkoatleta, jeden z pionierów tego sportu w niepodległej Polsce.
Życiorys.
Ukończył Gimnazjum Rontalera w Warszawie. Startował w zawodach lekkoatletycznych od 1913. W 1915 wstąpił do klubu Wisła Warszawa, a w 1917 do Polonii Warszawa, w której barwach pozostał do końca kariery. 
Zdobył trzy tytuły mistrza Polski. Na pierwszych mistrzostwach Polski w 1920 został mistrzem w biegu na 200 metrów i sztafecie 4 × 100 metrów oraz wicemistrzem w biegu na 400 metrów. Zwyciężył również w sztafecie 4 × 400 metrów, ale była to konkurencja pokazowa (startowała tylko 1 sztafeta – reprezentacja Polski), W 1921 wygrał bieg na 400 metrów, a w biegu na 100 metrów był drugi. Wystąpił w pierwszym meczu lekkoatletycznym reprezentacji Polski (był to trójmecz z Czechosłowacją i Jugosławią w 1922), startując na 100 metrów, 400 metrów i w obu sztafetach. Sześciokrotnie był rekordzistą Polski w sztafecie 4 × 100 metrów, sztafecie 4 × 400 metrów, sztafecie szwedzkiej i olimpijskiej.
Rekordy życiowe:
W 1923 zakończył karierę zawodniczą. Był działaczem Polonii Warszawa do wybuchu II wojny światowej. Po wojnie prowadził zakład rzemieślniczy obróbki metalowej w Warszawie na Woli. Spoczywa na cmentarzu Powązkowskim w Warszawie (kwatera 70, rząd 6, grób 2/3).

</doc>
<doc id="1066526" url="https://pl.wikipedia.org/wiki?curid=1066526" title="Tremiscus helvelloides">
Tremiscus helvelloides



</doc>
<doc id="1066527" url="https://pl.wikipedia.org/wiki?curid=1066527" title="Irena Iłłakowiczowa">
Irena Iłłakowiczowa

Irena Iłłakowiczowa z domu Morzycka, ps. „Irena”, „Barbara Zawisza” (ur. 26 lipca 1906 w Berlinie, zm. 4 października 1943 w Warszawie) – polska podporucznik Narodowych Sił Zbrojnych, agentka wywiadu Organizacji Wojskowej Związku Jaszczurczego i NSZ.
Córka Bolesława Morzyckiego i Władysławy z Zakrzewskich, siostra Jerzego. Poliglotka, władająca sześcioma językami obcymi: francuskim, angielskim, perskim, fińskim, niemieckim i rosyjskim.
Życiorys.
Urodziła się w Berlinie, zaś po wybuchu rewolucji październikowej, po 1917 wraz z rodziną przebywała w Finlandii. Po powrocie do kraju, uczyła się w przyklasztornej szkole sióstr Zgromadzenia Najświętszego Serca Jezusowego w Zbylitowskiej Górze. Następnie studiowała nauki humanistyczne na Uniwersytecie Grenoble we Francji.
Podczas wędrówki po alpejskich górach jeden z jej uczestników spadł w głąb wąskiej szczeliny. Wypadek ten zakończył się jego śmiercią. Irena, która podjęła się wydobycia zwłok, została spuszczona na linie i odnalazła ciało zmarłego. Została za ten czyn nagrodzona szwajcarską złotą odznaką alpinistyczną.
W Paryżu poślubiła Azisa Zangenaha – syna księcia Kurdystanu. Następnie wspólnie zamieszkali w pałacu w Persji. Irena była przyzwyczajona do częstych kontaktów rodzinnych i towarzyskich, toteż pobyt w Kurdystanie stawał się dla niej coraz bardziej uciążliwy. Po dwóch latach, za zgodą męża, opuściła ten rejon i na motocyklu udała się do Teheranu, gdzie w poselstwie polskim umożliwiono jej powrót do Polski.
Po pobycie w kraju wyjechała do Paryża. Poznała tam Jerzego Olgierda Iłłakowicza, którego poślubiła 23 października 1934 w Warszawie. 25 czerwca 1936 urodziło się ich jedyne dziecko – córka Ligia.
Działalność wywiadowcza.
W październiku 1939 Irena Iłłakowiczowa rozpoczęła działalność konspiracyjną, szczególnie koncentrując się na współpracy z Organizacją Wojskową Związek Jaszczurczy. Podczas okupacji niemieckiej przyjęła nazwisko Barbara Zawisza. Irena i jej mąż Jerzy ukrywali się pod różnymi adresami ze względu na zagrożenie aresztowania przez gestapo. Rozpoczęła służbę jako agentka wywiadu w podcentrali „Zachód”. Do zadań sieci „Z” należało rozpoznanie wojskowe, gospodarcze i komunikacyjne. Oddział II Komendy OW ZJ, w porozumieniu z Oddziałem II Komendy Głównej Związku Walki Zbrojnej – Armii Krajowej, prowadził nadzór nad siecią. Biegle władała językiem niemieckim, wyjeżdżała więc kilkakrotnie do Berlina, gdzie znajdował się punkt kontaktowy Ekspozytury podcentrali „Zachód”.
Na przełomie lat 1941 i 1942 sieć została rozbita przez Niemców. Konsekwencją tego wydarzenia było wiele aresztowań działaczy konspiracyjnych. Irenę gestapo aresztowało 7 października 1942. Uwięziono ją na Pawiaku i rozpoczęto przesłuchania, na których nikogo nie wydała. Działacze organizacji, w której służyła, świadomi jej roli w wywiadzie, przesłali jej potajemnie cyjanek, z którego nie skorzystała. Dzięki staraniom jej męża, 16 stycznia 1943 zorganizowano wydostanie Ireny z hitlerowskiego więzienia. Przekupiony strażnik miał umieścić ją w grupie więźniów niepolitycznych, skierowanych na transport do Majdanka. Gdy tam się znalazła, oddział żołnierzy Narodowych Sił Zbrojnych z Pomorza, w marcu 1943 dokonał udanego odbicia Ireny z obozu. Przebrani w mundury gestapo, przyjechali pod bramę obozu i przedstawili dokument nakazujący przekazanie Ireny na śledztwo w Warszawie. Wydarzenie to zostało udokumentowane w raporcie Delegatury Rządu.
Przebywała krótko w Lubelskiem; następnie znalazła się w Klarysewie-Janówku. Wróciła do Warszawy i zamieszkała u dr Miłodroskiej przy ul. Filtrowej. Rozpoczęła służbę rozpoznawczą w NSZ przeciw ekspozyturze sowieckiej. Jej mąż miał zostać wysłany do Anglii jako przedstawiciel TNRP. Zaproponował, że zabierze ze sobą swoją żonę, jednak dowództwo uznało ten pomysł za niewłaściwy i podjęło decyzję o wysłaniu Ireny wraz z Tadeuszem Salskim (ps. "Jan"). Dziewięć dni przed wyjazdem, wieczorem w dniu 4 października 1943 poprzez rozmowę telefoniczną została wezwana w ważnej sprawie. Irena, podejrzewająca prowokację, udała się jednak w określone przez rozmówcę miejsce, gdyż wezwanie to uznała za zbyt istotne. W razie gdyby nie powróciła do godz. 22, poprosiła dr Miłodroską, aby powiadomiła określony punkt kontaktowy.
Śmierć i pochówek.
Irena Iłłakowicz została zamordowana w nieznanych okolicznościach. Mąż Jerzy rozpoczął poszukiwania i odnalazł ciało Ireny w kostnicy przy szpitalu przy ul. Oczki (które zostało znalezione na Polu Mokotowskim).
Sprawcy jej zabójstwa pozostają nieznani. W dniach przed śmiercią zajmowała się rozpracowywaniem radiostacji w Otwocku wspierającej akcje przejmowania sowieckich spadochroniarzy zrzucanych na teren Polski. Z tych też powodów podejrzenia padały na NKWD lub PPR. Prof. Jan Żaryn natrafił (przy poszukiwaniu materiałów dotyczących inwigilacji przez komunistyczną bezpiekę jej córki - Ligii Iłłakowicz-Grajnert) na notatkę w materiałach Instytutu Pamięci Narodowej, w której zapisano: „Zastrzelona z wyroku GL jesienią 1943 jako konfidentka Gestapo”. 
Została pochowana na cmentarzu Powązkowskim w Warszawie pod nazwiskiem Barbara Zawisza (kwatera 148-5-4). Gestapo często wysyłało swoich funkcjonariuszy na uroczystości rodzinne, dlatego też jej mąż dla bezpieczeństwa uczestniczył w pogrzebie w przebraniu grabarza, jej matka zaś – osoby z obsługi cmentarnej. W roku 1948 na nagrobku matka Ireny Iłłakowiczowej umieściła tabliczkę z prawdziwym nazwiskiem zmarłej.
Odznaczenia i nagrody.
20 maja 1944 została pośmiertnie awansowana do stopnia podporucznika czasu wojny rozkazem dowódcy NSZ. W 1995 została odznaczona Krzyżem Narodowego Czynu Zbrojnego (nr 1-95-59).

</doc>
<doc id="1066529" url="https://pl.wikipedia.org/wiki?curid=1066529" title="Worożba">
Worożba

Worożba (ukr. Ворожба) – miasto na Ukrainie w obwodzie sumskim. Ośrodek przemysłu spożywczego.
Węzeł kolejowy.
Historia.
Słoboda gubernii charkowskoi
Miasto od 1959.
W 1989 liczyła 9 811 mieszkańców.
W 2013 liczyła 7 444 mieszkańców.

</doc>
<doc id="1066532" url="https://pl.wikipedia.org/wiki?curid=1066532" title="Taras (architektura)">
Taras (architektura)

Taras – odkryta, pozioma powierzchnia (budowla) umieszczona na wysokości parteru ( „ziemia”), ale również piętra lub na dachu (stropodach) i wówczas ogrodzona balustradą, przystosowana do przebywania na niej ludzi. Na wyższych piętrach taras utrzymuje się na stropach lub kolumnach.
Tarasy stanowią rodzaj wybiegu i pełnią najczęściej funkcję miejsc wypoczynkowych w budynkach mieszkalnych i reprezentacyjnych (pałacach). W budynkach biurowych, usługowych (np. w hotelach) spełniają dodatkowo rolę ogródków kawiarnianych, restauracyjnych itp.
Tarasy znane były już w starożytności (Egipt, Rzym). Nadal są bardzo popularne zwłaszcza w krajach o łagodnym klimacie.
Istotnym elementem budowy tarasu jest poprawne wykonanie izolacji, zwłaszcza wodochronnej w celu zabezpieczenia pomieszczeń znajdujących się poniżej tarasu oraz samej warstwy izolacyjnej, przed uszkodzeniami mechanicznymi.

</doc>
<doc id="1066534" url="https://pl.wikipedia.org/wiki?curid=1066534" title="Nowosełyca">
Nowosełyca



</doc>
<doc id="1066538" url="https://pl.wikipedia.org/wiki?curid=1066538" title="Static Prevails">
Static Prevails

Static Prevails – drugi album Jimmy Eat World, wydany 23 lipca 1996.
Lista utworów.
Wszystkie piosenki napisane przez Jimmy Eat World.

</doc>
<doc id="1066539" url="https://pl.wikipedia.org/wiki?curid=1066539" title="Sól z Rochelle">
Sól z Rochelle



</doc>
<doc id="1066541" url="https://pl.wikipedia.org/wiki?curid=1066541" title="Polickie Łąki">
Polickie Łąki

Polickie Łąki – wyspa odrzańska w Dolinie Dolnej Odry otoczona odnogami Odry: Domiążą, Cieśnicą, Łarpią i Polickim Nurtem. Jest to największa wyspa w Policach. .
Istnieje przeprawa mostowa na wyspę:
Dawniej na terenie wyspy znajdowały się nadodrzańskie osiedla Czapliniec i Szaniec.
Przy brzegu wyspy podczas II wojny światowej ulokowano statek SS Bremerhaven – statek handlowy zamieniony na obóz dla niewolników pracujących w hitlerowskiej fabryce benzyny syntetycznej w Policach.
Na wyspie zlokalizowana jest część portu morskiego Police.
Na wyspach i terenach nadrzecznych występują łozowiska i trawiaste zbiorowiska roślinne. 
Do 1945 r. stosowano niemiecką nazwę "Pölitzer Wiesen". W 1949 r. ustalono urzędowo polską nazwę "Polickie Łąki".

</doc>
<doc id="1066544" url="https://pl.wikipedia.org/wiki?curid=1066544" title="Leptoptilos falconeri">
Leptoptilos falconeri

Leptoptilos falconeri – gatunek olbrzymiego plioceńskiego ptaka z rodziny bocianów (Ciconiidae).
Etymologia.
Gatunek ten opisał Alphonse Milne-Edwards w 1868 roku na podstawie skamieniałości pochodzących z gór Siwalik w Indiach. Autor nadał nowemu gatunkowi nazwę "Argala Falconerii" na cześć Hugh Falconera (1808–1865) – szkockiego geologa, botanika i paleontologa, którego praca bardzo przyczyniła się do poznania wymarłej fauny gór Siwalik.
Występowanie i wiek.
Występował w południowej Azji (Indie), na sawannach północnej i wschodniej Afryki (Czad, Etiopia) i prawdopodobnie w południowej Europie (Ukraina) we wczesnym i późnym pliocenie około 5–1,94 MLT. W Kenii prawdopodobnie występował już w późnym miocenie. Był prawdopodobnie jednym z najbardziej rozprzestrzenionych bocianowatych w tamtym okresie.
Wielkość.
Był to największy znany gatunek bociana, jednak był bardzo zmienny pod względem wielkości. Największe osobniki przewyższały rozmiarami największy współcześnie żyjący gatunek marabuta indyjskiego, natomiast najmniejsze były jego wielkości. Gatunek ten cechował wyraźny dymorfizm płciowy. Masę jego ciała szacuje się do ok. 20 kg, a wysokość do ok. 2 m. Prawdopodobne miał nieco zredukowane skrzydła, dlatego sugeruje się, że miał on mniejsze zdolności lotne niż współczesne marabuty.
Wymarcie.
Powody wyginięcia tego gatunku są niejasne, ponieważ ciężko stwierdzić, który z żyjących wówczas gatunków mógł z nim konkurować. Dzisiejsze gatunki rodzaju z "Leptoptilos" zdobywają pokarm na otwartych terenach z terenami podmokłymi. Do gniazdowania potrzebują dużych drzew oraz zbiorników słodkiej wody w okolicy gniazda. Prawdopodobnie "Leptoptilos falconeri" miał podobne wymagania środowiskowe. Przy swoich rozmiarach był to jeden z największych latających ptaków. Ogromne wymiary i nieco zredukowane kończyny przednie pociągały za sobą ograniczenie zdolności lotnych, co sugeruje, że był to ptak o głównie naziemnym trybie życia.

</doc>
<doc id="1066545" url="https://pl.wikipedia.org/wiki?curid=1066545" title="Mołoczanśk">
Mołoczanśk

 
Mołoczanśk (ukr. Молочанськ) – miasto w południowo-wschodniej części Ukrainy pod okupacją rosyjską, w obwodzie zaporoskim.
Historia.
Wieś została założona w 1803 roku w guberni taurydzkiej.
Status miasta od 1938.
W 1950 r. wybudowano , w 1954 r. zbudowano fabrykę mebli.
W 1989 liczyła 9096 mieszkańców.
W 2013 liczyła 6980 mieszkańców.

</doc>
<doc id="1066548" url="https://pl.wikipedia.org/wiki?curid=1066548" title="Sweetness">
Sweetness

Sweetness jest piosenką i singlem Jimmy Eat World. Została wydana w 2001 roku na albumie Bleed American. Jako singel została wydana w roku 2002. Piosenka znalazła się również na sountracku do gry NHL 2003 firmy EA Sports.
Lista utworów.
UK CD2.
Utwory live zostały nagrane w La Scala w Londynie 10 listopada 2001.

</doc>
<doc id="1066550" url="https://pl.wikipedia.org/wiki?curid=1066550" title="Hrabstwo McLean (Kentucky)">
Hrabstwo McLean (Kentucky)

Hrabstwo McLean - hrabstwo w USA, w stanie Kentucky. Według danych z 2000 roku, hrabstwo zamieszkiwało 9938 osób. Siedzibą hrabstwa jest Calhoun.

</doc>
<doc id="1066551" url="https://pl.wikipedia.org/wiki?curid=1066551" title="Taras (ogrodnictwo)">
Taras (ogrodnictwo)

Taras – ukształtowanie terenu (naturalne lub sztuczne) nadające ogrodom specyficzny, schodkowy wygląd.
Występowały ogrody jednotarasowe (płaskie) lub zespół tarasów (ogrody tarasowe). Główny taras znajdował się zawsze przy domu. 
Poziome płaszczyzny często otoczone były balustradą oraz wzmacniane murem oporowym stawianym od strony stoku. Wzmocnienie zabezpieczało płaszczyznę tarasu przed osuwiskiem. W mury oporowe wkomponowywane były schody łączące poszczególne poziomy. Ogrody tarasowe znano w starożytności (Babilon, kraje muzułmańskie, Ameryka Południowa), w czasach nowożytnych najpopularniejsze w okresie renesansu i baroku we Włoszech.

</doc>
<doc id="1066553" url="https://pl.wikipedia.org/wiki?curid=1066553" title="Błahowiszczenśke">
Błahowiszczenśke

Błahowiszczenśke (ukr. Благовіщенське) – miasto na Ukrainie w obwodzie kirowohradzkim, siedziba władz rejonu błahowiszczenskiego.
Stacja kolejowa.
Historia.
Od 1924 do 19 maja 2016 roku nosiło nazwę Uljanowka (ukr. Ульяновка).
W 1935 roku zaczęto wydawać gazetę.
Podczas II wojny światowej Uljanowka była okupowana przez wojska niemieckie od 1 sierpnia 1941 r. do 12 marca 1944 r.
W 1967 r. otwarto zasadnicza szkoła zawodowa.
Status miasta od 1974.
W 1989 liczyło 10 648 mieszkańców.
W 2013 liczyło 6109 mieszkańców.

</doc>
<doc id="1066554" url="https://pl.wikipedia.org/wiki?curid=1066554" title="Puchar Zdobywców Pucharów (1964/1965)">
Puchar Zdobywców Pucharów (1964/1965)

V Puchar Europy Zdobywców Pucharów 1964/1965

</doc>
<doc id="1066556" url="https://pl.wikipedia.org/wiki?curid=1066556" title="Karl Friedrich Mohr">
Karl Friedrich Mohr

Karl Friedrich Mohr (ur. 4 listopada 1806 w Koblencji, zm. 28 września 1879 w Bonn) – niemiecki farmaceuta i chemik.
Wynalazł sól zwaną solą Mohra. Twórca i konstruktor wagi do oznaczania ciężaru właściwego cieczy noszącej od jego nazwiska nazwę wagi Mohra.

</doc>
<doc id="1066557" url="https://pl.wikipedia.org/wiki?curid=1066557" title="Seredyna-Buda">
Seredyna-Buda

Seredyna-Buda (ukr. Середина-Буда) – miasto na Ukrainie w obwodzie sumskim, siedziba władz rejonu seredynobudskiego. Ośrodek przemysłu spożywczego.
Historia.
Status miasta od 1964 roku.
W 1989 liczyło 8499 mieszkańców.
W 2013 liczyło 7231 mieszkańców.

</doc>
<doc id="1066560" url="https://pl.wikipedia.org/wiki?curid=1066560" title="Niezależny Kościół Filipiński">
Niezależny Kościół Filipiński

Niezależny Kościół Filipiński () – Kościół starokatolicki, działający prawnie na terenie Filipin, USA i Kanady, będący członkiem Światowej Rady Kościołów, Konferencji Chrześcijańskiej w Azji oraz Narodowej Rady Kościołów na Filipinach. Jest drugim co do wielkości (po Kościele rzymskokatolickim) związkiem wyznaniowym na Filipinach (2,6% ogółu ludności Filipin). Organem prasowym wspólnoty jest "Ang Tagapunla" („Siewca”). Zwierzchnikiem kościoła jest bp najwyższy Ephraim Fajutagana y Servanez.
Historia.
W roku 1521 portugalski odkrywca Ferdynand Magellan przybył na Filipiny i przyłączył je do Królestwa Hiszpanii. Kościół katolicki rozpoczął pracę misyjną na Filipinach w 1565 roku, kiedy augustiańscy misjonarze przybyli wraz z armią hiszpańską. W ciągu kilku lat większość ludności została ochrzczona. W XVII wieku na ziemie filipińskie przybyli także franciszkanie i jezuici. Kościół szybko stał się integralną częścią rządu kolonialnego. W roku 1898 na Filipinach wybuchło powstanie przeciwko Hiszpanom. W okresie rewolucji rozpoczęła się także walka z kolonialistycznym Kościołem. W konflikcie uczestniczyły Stany Zjednoczone, w efekcie czego przejęły one kontrolę nad krajem.
Po przegranej rewolucji misjonarze hiszpańscy musieli opuścić kraj, nieliczni katolicy filipińscy zostali osamotnieni, pozbawieni kierownictwa duchowego z powodu niewielkiej grupy rodzimych kapłanów, którzy nie byli w stanie zapewnić sobie szacunku wśród własnej ludności ze względu na przywiązanie do Kościoła reżimowego. W wyniku tego ksiądz katolicki Gregori Aglipay y Labayon postanowił zorganizować krajowy i niezależny Kościół katolicki, który do dnia dzisiejszego opiera się na połączeniu katolicyzmu z nacjonalizmem filipińskim.
Dialog ekumeniczny.
Silne związki zostały wypracowane ze Wspólnotą anglikańską i Unią Utrechcką Kościołów Starokatolickich, które ostatecznie doprowadziły do pełnej komunii. W 1999 roku zawiązano interkomunię z Wielkim Kościołem Chrystusa na Filipinach.
Nauka Niezależnego Kościoła Filipińskiego.
Nauka Kościoła nie odbiega od wiary i tradycji Kościoła katolickiego. W sprawowaniu świętych czynności posługuje się kalendarzem liturgicznym roku kościelnego i językiem hiszpańskim. Najwyższą cześć Kościół oddaje Bogu w Trójcy Świętej Jedynemu. Kościół oddaje cześć aniołom, apostołom, męczennikom i świętym, a wśród nich w szczególny sposób Maryi Pannie. Kościół uznaje tradycyjne 7 sakramentów, zgodnie z nauką Kościoła katolickiego. Eucharystia sprawowana jest pod dwiema postaciami: Ciała i Krwi Pańskiej. Wierni wierzą jednak, że chleb i wino, pozostają tylko symbolami podczas Mszy Świętej i nie zmieniają się w rzeczywiste Ciało i Krew Jezusa Chrystusa. W Kościele są sprawowane dwie formy spowiedzi: indywidualna (uszna w konfesjonale) oraz ogólna (sprawowana bądź jako odrębny obrzęd przed ołtarzem, bądź w połączeniu z Mszą Świętą w części zwanej Spowiedzią Powszechną). Do spowiedzi indywidualnej są zobowiązane przystępować dzieci oraz młodzież do sakramentu bierzmowania. Kościół nie uznaje dogmatu o nieomylności papieża oraz odrzuca celibat duchownych. Kościół uznaje trójstopniową władzę święceń kapłańskich: diakonat, kapłaństwo i biskupstwo. Posługa kapłaństwa kobiet jest dopuszczona, chociaż nie jest powszechnie praktykowana. W kwestii moralnej Kościół charakteryzuje się liberalnymi poglądami, nie zabrania swoim wiernym antykoncepcji, a w określonych przypadkach nie potępia również aborcji.
Najwyższy biskup.
Zwierzchnicy Kościoła (noszący tytuł: "Najwyższego biskupa") na przestrzeni lat:
Administracja.
Kościół podzielony jest na 40 diecezji, w skład których wchodzą 726 parafie, obsługujące 2218 kaplic i kościołów. Niezależny Kościół Filipiński ma 44 biskupów, 688 kapłanów i 50 diakonów oraz ok. 3 mln wiernych (najwięcej z nich mieszka na wyspie Luzon), będąc uznanym za największy Kościół starokatolicki na świecie. Kościół w swoim zarządzaniu podzielony jest na Radę Biskupów, Radę Kapłanów i Radę Świeckich. Niezależny Kościół Filipiński prowadzi również trzy seminaria duchowne. Siedzibą zwierzchnich władz Kościoła jest Manila.

</doc>
<doc id="1066562" url="https://pl.wikipedia.org/wiki?curid=1066562" title="Chorostków">
Chorostków

Chorostków (ukr. "Хоростків", ) – miasto na Ukrainie, w obwodzie tarnopolskim, w rejonie czortkiwskim, do 1945 w Polsce, w województwie tarnopolskim, w powiecie kopyczynieckim, siedziba gminy Chorostków. Ośrodek przemysłu spożywczego.
Historia.
Chorostków pierwszy raz wzmiankowano w 1564 roku jako wieś nadaną Jakubowi i Jerzemu Strusom. Jeden z późniejszych właścicieli, Marcin Kalinowski, wybudował tu zamek i w 1632 roku podniósł miejscowość do rangi miasteczka. Następnymi właścicielami Chorostkowa byli Sanguszkowie, a po nich Lewiccy. W XVIII wieku corocznie odbywało się tu 18 targów i jarmarków.
W 1851 roku założono w Chorostkowie pierwszą parafię rzymskokatolicką a w roku 1859 roku wybudowano kościół.
W 1890 roku przez Chorostków przeprowadzono linię kolejową Tarnopol-Czortków.
W II Rzeczypospolitej miasto w powiecie kopyczynieckim województwa tarnopolskiego. W 1921 roku liczył 6787 mieszkańców, w tym 2591 Ukraińców, 2209 Polaków i 1979 Żydów. W 1931 roku liczba mieszkańców wzrosła do 6924.
Po zajęciu Chorostkowa przez Niemców w lipcu 1941 roku SD rozstrzelało 40 Żydów, a w toku pogromu zabito ich co najmniej 110. 1 października 1941 Niemcy rozstrzelali kolejnych 147 Żydów. 30 września 1942 hitlerowcy deportowali 1,2 tys. Żydów do obozu śmierci w Bełżcu, a pozostałych przesiedlili do Kopyczyniec.
W kwietniu 1944 roku banderowcy dokonali ataku na miejscowość i zabili 17 Polaków oraz 3 byłych sowieckich żołnierzy. W marcu 1945 roku Komitet Ziem Wschodnich wskazywał Chorostków jako jedno z kilku skupisk Polaków w powiecie kopyczynieckim.
W 1977 roku Chorostkowowi nadano prawa miejskie.
W 1989 liczyło 8811 mieszkańców.
W 2013 liczyło 7057 mieszkańców.
Sport.
Zoria (Chorostków) - ukraiński klub piłkarski.

</doc>
<doc id="1066563" url="https://pl.wikipedia.org/wiki?curid=1066563" title="Keep of Kalessin">
Keep of Kalessin

Keep of Kalessin – norweska grupa muzyczna, powstała w 1993 roku w Trondheim. Do 2006 roku zespół prezentował black metal. Jako formę scenicznej ekspresji stosował także corpse paint. W latach późniejszych grupa zmieniła styl wykonywanej muzyki na melodic death metal z nielicznymi wpływami melodic black metalu. Zmiany przysporzyły kwartetowi popularności, m.in. w rodzimej Norwegii gdzie nagrania Keep of Kalessin był notowane na liście sprzedaży VG-Lista.
Historia.
Grupa powstała 1993 roku w Trondheim pod nazwą Ildskjaer. Obecna nazwa grupy Keep of Kalessin została zaczerpnięta z serii książek "Ziemiomorze" autorstwa Ursuli Le Guin. W 1995 roku ukazało się pierwsze demo zespołu zatytułowane "Skygger av Sorg" wydane nakładem Demonion Productions.
W 1997 roku nakładem włoskiej wytwórni muzycznej Avantgarde Music ukazał się pierwszy album grupy pt. "Through Times of War". Dwa lata później również nakładem Avantgarde Music ukazał się drugi album Keep of Kalessin "".
6 grudnia 2003 roku ukazał się pierwszy minialbum zespołu "Reclaim" wydany nakładem FaceFront Records. Wcześniej do grupy dołączyli wokalista Attila Csihar występujący m.in. we włoskiej grupie Aborym oraz Kjetil „Frost” Haraldstad perkusista pochodzącej z Oslo grupy Satyricon. W 2004 roku grupę opuścił Kjetil „Frost” Haraldstad, którego zastąpił poprzedni perkusista Keep of Kalessin Vegard „Vyl” Larsen.
2 maja 2005 roku grupa przystąpiła do prac nad swoim trzecim albumem zatytułowanym "Armada". Płyta ukazała się 27 marca 2006 roku nakładem wytwórni muzycznej Tabu Recordings, debiutując na 20 miejscu listy sprzedaży w rodzimej dla grupy Norwegii. W styczniu 2007 roku zespół otrzymał nominację do Spellemannprisen, norweskiego odpowiednika nagrody Grammy, w kategorii "najlepszy zespół metalowy 2006 roku".
W kwietniu 2008 roku wraz z grupami Behemoth i Dimmu Borgir zespół wystąpił podczas trasy koncertowej The Invaluable Darkness Tour Part 2 w Stanach Zjednoczonych i Kanadzie. 6 czerwca tego samego roku nakładem Indie Recordings i Nuclear Blast ukazał się czwarty album grupy zatytułowany "Kolossus".
W roku 2010 ukazał się zaś piąty album zespołu "Reptilian". Tak jak na dwóch ostatnich wydawnictwach zespół odbiegł od typowo black metalowej stylistyki wplatając w swoją muzykę elementy thrash i melodic death metalu. Album już został wysoko oceniony przez krytyków. Zespół wziął także udział w eliminacjach do Eurowizji wraz z piosenką z nowego albumu „The Dragontower”, jednak nie przeszedł do finału.

</doc>
<doc id="1066564" url="https://pl.wikipedia.org/wiki?curid=1066564" title="Lista nagród i nominacji Beyoncé">
Lista nagród i nominacji Beyoncé

Beyoncé Knowles na przestrzeni swojej kariery muzycznej zdobyła szereg nagród i wyróżnień. Jest ona jedną z najczęściej nominowanych i jednocześnie honorowanych artystek w historii nagród Grammy, z 46 nominacjami (6. miejsce pośród wszystkich artystów, a zarazem 1. miejsce pośród kobiet, na równi z Dolly Parton) oraz z 17 wygranymi statuetkami (10. miejsce pośród wszystkich artystów, a zarazem 3. miejsce pośród kobiet). Podczas ceremonii w 2010 roku Knowles otrzymała 6 nagród Grammy – najwięcej statuetek zdobytych jednego wieczora przez kobietę w historii. Tego samego roku miała jednak szansę na aż 10 wyróżnień, jako że otrzymała 10 nominacji – co stanowi drugi wynik pod względem liczby nominacji zdobytych jednego roku przez artystę.
Beyoncé została pierwszą kobietą w historii, która zdobyła nagrodę dla najlepszego amerykańskiego artysty na arenie międzynarodowej na gali American Music Awards w 2007 roku. Wokalistka zdobyła 7 statuetek BET Awards, najwięcej spośród wszystkich artystów w historii nagród. Jednocześnie, dzięki 28 nominacjom, jest najczęściej nominowanym artystą do BET Awards. W 2001 roku Beyoncé, jako pierwsza w historii Afroamerykanka oraz druga w historii kobieta, otrzymała nagrodę Songwriter of the Year przyznawaną przez Amerykańskie Stowarzyszenie Kompozytorów, Autorów i Wydawców (ASCAP).
Film i telewizja.
"Lista przedstawia nagrody Beyoncé zdobyte jedynie w Stanach Zjednoczonych i Wielkiej Brytanii, pozostałe nie zostały uwzględnione."
Muzyka.
"Lista przedstawia nagrody Beyoncé zdobyte jedynie w Stanach Zjednoczonych i Wielkiej Brytanii oraz najważniejsze wyróżnienia w skali światowej, pozostałe nie zostały uwzględnione."
American Music Awards.
Beyoncé była pierwszą kobietą w historii, która otrzymała statuetkę dla artysty z największymi sukcesami międzynarodowymi, a także najmłodszym zwycięzcą w tej kategorii.
American Society of Composers, Authors, and Publishers (ASCAP) Awards.
W 2001 roku Knowles jako pierwsza w historii Afroamerykanka oraz druga w historii kobieta otrzymała nagrodę Songwriter of the Year przyznawaną przez Amerykańskie Stowarzyszenie Kompozytorów, Autorów i Wydawców (ASCAP).
BET Awards.
Beyoncé jest artystką, która zdobyła najwięcej statuetek BET w historii, a także utrzymuje rekord dla największej liczby otrzymanych nominacji (28).
 
Demand International Entertainer of the Year.
Knowles była pierwszą gwiazdą w historii, która otrzymał nagrodę Demand International Entertainer of the Year.
Grammy.
Beyoncé w 2004 roku stała się jedną z sześciu kobiet w historii, którym udało się zdobyć pięć statuetek Grammy podczas jednej gali (pozostałe to: Alicia Keys, Lauryn Hill, Norah Jones, Alison Krauss i Amy Winehouse). W 2010 roku Knowles ustanowiła nowy rekord, otrzymując sześć nagród podczas jednej gali.
NRJ Awards.
Beyoncé była czterokrotnie nominowana do francuskich nagród NRJ Awards, a w 2010 roku, podczas ceremonii w Cannes, otrzymała honorową statuetkę NRJ - najwyższe wyróżnienie za dokonania w muzyce.

</doc>
<doc id="1066565" url="https://pl.wikipedia.org/wiki?curid=1066565" title="Oster (miasto)">
Oster (miasto)

Oster (ukr. Остер) – miasto na Ukrainie, w obwodzie czernihowskim, w rejonie kozieleckim, u ujścia rzeki Oster do Desny.
Historia.
Pierwsza wzmianka o Ostrze jako twierdzy księstwa perejasławskiego pochodzi z 1098 roku. W połowie XII wieku Jerzy Dołgoruki wzmocnił fortyfikacje i wyznaczył miejscowość jako miejsce stacjonowania swoich wojsk. W 1240 roku Oster został zniszczony przez Tatarów. Wkrótce potem na miejscu twierdzy wzniesiono osadę Stary Oster, a na początku XIV wieku, bliżej rzeki Desny, powstała nowa miejscowość nazwie Oster. W 1662 roku nadano prawo magdeburskie.
Oczekując na wojska litewskie Michała Paca, późną jesienią 1663 roku pod miastem stacjonowała przez miesiąc polska armia koronna pod dowództwem króla Jana Kazimierza i Stefana Czarnieckiego. Ostatnie dni grudnia w 1663 roku przebywał w nim król Jan Kazimierz.
W 1961 roku miejscowość otrzymała prawa miejskie.
W 1989 liczyło 8426 mieszkańców.
W 2013 liczyło 6339 mieszkańców.

</doc>
<doc id="1066566" url="https://pl.wikipedia.org/wiki?curid=1066566" title="Zoo TV Live">
Zoo TV Live

Zoo TV Live – nagrany na żywo album rockowej grupy U2. Został wydany 20 listopada 2006 roku, ekskluzywnie dla osób zarejestrowanych na oficjalnej stronie zespołu. Dwa dyski CD składają się z tego samego materiału jaki znalazł się na wydaniach DVD i VHS oraz jednego bonusowego utworu z trasy koncertowej "Zoo TV Tour", „Tryin' to Throw Your Arms Around the World”.
Lista utworów.
Wszystkie piosenki wykonują Bono, Adam Clayton, The Edge, Larry Mullen Jr., wyjątki są oznaczone.

</doc>
<doc id="1066568" url="https://pl.wikipedia.org/wiki?curid=1066568" title="Aleksandrowsk">
Aleksandrowsk

Aleksandrowsk () – miasto na Ukrainie w obwodzie ługańskim. Ośrodek przemysłu spożywczego. Od 2014 roku znajduje się pod kontrolą Ługańskiej Republiki Ludowej.
Prawa miejskie posiada od 1961 roku.

</doc>
<doc id="1066569" url="https://pl.wikipedia.org/wiki?curid=1066569" title="Cerkiew św. Dymitra w Piątkowej">
Cerkiew św. Dymitra w Piątkowej

Cerkiew św. Dymitra w Piątkowej – drewniana parafialna cerkiew greckokatolicka, znajdująca się w Piątkowej, w gminie Dubiecko, w powiecie przemyskim. 
Na nadprożu głównego wejścia widnieje napis: "Oddaje się tą cerkiew Roku Bożego 1732". Data zapisana jest cyframi arabskimi i cyrylicą. Taką datę podają również szematyzmy duchowieństwa greckokatolickiego. Analiza cech architektonicznych sugeruje jednak, że jest to data remontu lub przebudowy cerkwi, a sama konstrukcja jest wcześniejsza. Cerkiew była odnawiana w 1881, następnie w latach 1958-1961. Od czasu wojny cerkiew nie była użytkowana, całe jej wyposażenie skradziono. W 2006 firma francuska Gonty Polskie zabezpieczyła elementy konstrukcyjne dachu oraz wymieniła podwalinę i zręby ścian sanktuarium. Cerkiew od 1947 nieużytkowana.
Cerkiew jest konstrukcji zrębowej, trójdzielna, na kamiennym podmurowaniu. Nakryta trzema kopułami na ośmiobocznych bębnach. Dookoła opasanie oparte na kamiennych słupach otynkowanych zaprawą wapienną. Wewnątrz posadzka z dzikiego kamienia, w sanktuarium kamienny prestoł. Ściany powyżej opasania i wszystkie połacie dachowe obite gontem. 
Świątynia w Piątkowej należy do nielicznych na terenie południowo-wschodniej Polski, trójdzielnych cerkwi kopułowych. Obiekt leży na Szlaku Architektury Drewnianej, jest filią Muzeum Budownictwa Ludowego w Sanoku.

</doc>
<doc id="1066570" url="https://pl.wikipedia.org/wiki?curid=1066570" title="Taras (geomorfologia)">
Taras (geomorfologia)

Taras – we wspinaczce i tatrologii nazwą tą określa się poziomy lub mało stromy fragment stoku góry lub ściany, ale także niewielkie płaskie lub mało strome miejsce w dolinie. Dawniej synonimem tego słowa było określenie terasa, jednak obecnie nie jest już we wspinaczce i taternictwie używane. Natomiast używane są inne słowa o zbliżonym lub takim samym znaczeniu: płaśń, rówień i galeria. Płaśń (i zdrobniale płaśnia, płasienka) oraz platforma oznacza niewielki taras. Określenia galeria używa się dla tarasu w ścianie skalnej, zaś taras na dolinie to rówień lub równia.

</doc>
<doc id="1066571" url="https://pl.wikipedia.org/wiki?curid=1066571" title="Ogrody tarasowe">
Ogrody tarasowe



</doc>
<doc id="1066572" url="https://pl.wikipedia.org/wiki?curid=1066572" title="Zalizne">
Zalizne

Zalizne () — miasto na Ukrainie w obwodzie donieckim.
Historia.
Prawa miejskie posiada od 1938.
Podczas II wojny światowej od 28 października 1941 r. do 5 września 1943 r. miasto było okupowane przez wojska niemieckie.
Do 19 maja 2016 roku nosiło nazwę Artemowe (ukr. Артемове).

</doc>
<doc id="1066573" url="https://pl.wikipedia.org/wiki?curid=1066573" title="Ogród tarasowy">
Ogród tarasowy



</doc>
<doc id="1066574" url="https://pl.wikipedia.org/wiki?curid=1066574" title="Beata Krupska-Tyszkiewicz">
Beata Krupska-Tyszkiewicz

Beata Krupska-Tyszkiewicz (ur. 23 stycznia 1970 w Olsztynie) – polska koszykarka, grająca na pozycji rozgrywającej, reprezentantka Polski, wielokrotna medalistka mistrzostw Polski.
Kariera sportowa.
Jest wychowanką Stomilu Olsztyn, z którym w latach 1986-1989 występowała w II lidze. W latach 1989-1995 reprezentowała barwy Olimpii Poznań. Z poznańskim klubem zdobyła mistrzostwo Polski w 1993 i 1994, wicemistrzostwo Polski w 1995 i brązowy medal mistrzostw Polski w 1990, 1991 i 1992. W 1993 wystąpiła w finale Pucharu Ronchetti (2 miejsce), w 1994 w Final Four Pucharu Europy (3 miejsce). W 1995 wyjechała razem z mężem, piłkarzem Piotrem Tyszkiewiczem do Niemiec, przez poznański klub obłożona karencją, powróciła na parkiety w 1997, występowała w niemieckiej drużynie Halchter Linden Wolfenbuettel. W 2000 powróciła do gry w polskiej ekstraklasie, reprezentowała barwy Startu Gdańsk (2000/2001), Łączności Olsztyn (2001-2003), AZS Stary Browar Poznań (2003-2005), MTK Pabianice (2005-2007) i AZS Poznań (2007/2008). W 2004 zdobyła wicemistrzostwo Polski z AZS Poznań, w sezonie 2003/2004 i 2004/2005 była najlepszą w lidze w klasyfikacji asyst.
Z reprezentacją Polski seniorek wystąpiła na mistrzostwach świata w 1994 (13 miejsce), mistrzostwach Europy w 2001 (6 m.), 2003 (4 m.) i 2005 (7 m.)

</doc>
<doc id="1066575" url="https://pl.wikipedia.org/wiki?curid=1066575" title="Morszyn">
Morszyn

Morszyn (ukr. Моршин) – miasto na Ukrainie w obwodzie lwowskim.
Znajduje tu się stacja kolejowa Morszyn, położona na linii Stryj – Iwano-Frankiwsk.
Historia.
W 1924 r. Morszyn został uznany za uzdrowisko posiadające charakter użyteczności publicznej. Morszyn jest kurortem. Znajdują się tam liczne sanatoria, m.in. sanatorium zdrowia matki i dziecka. W miasteczku są dwa jeziora (jedno leśne, które utworzyło się w sposób naturalny, drugie stworzone sztucznie).
Morszyn posiada złoża wód mineralnych, wydobywana w nim woda „Morszanka” była popularna w całej II Rzeczypospolitej.
Za II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Morszyn w powiecie stryjskim w woj. stanisławowskiem, której była siedzibą. Po wojnie wieś w wyniku zmiany granic została przyłączona do Ukraińskiej SRR.
W 1989 liczyło 9158 mieszkańców.
W 2013 liczyło 6037 mieszkańców.

</doc>
<doc id="1066577" url="https://pl.wikipedia.org/wiki?curid=1066577" title="Forum Obywatelskiego Rozwoju">
Forum Obywatelskiego Rozwoju

Forum Obywatelskiego Rozwoju (FOR) – polska organizacja pozarządowa o statusie fundacji powstała w 2007 z inicjatywy Leszka Balcerowicza, byłego Prezesa Narodowego Banku Polskiego.
Misja i cele.
"Misją FOR jest zwiększanie w społeczeństwie aktywnego poparcia dla szerokiego zakresu indywidualnych wolności (w tym zwłaszcza wolności gospodarczej) oraz – co się z tym wiąże – dla podnoszenia poziomu praworządności w państwie. Celem jest też odpowiednio zmniejszanie poparcia i wzmacnianie w społeczeństwie oporu wobec rozwiązań idących w przeciwnych kierunkach""."Wśród celów, jakie stawia przed sobą FOR jest rozwój społeczeństwa obywatelskiego w Polsce. Fundacja prowadzi zatem działania mające prowadzić do zwiększenia aktywności obywateli i wzrostu świadomości społecznej. Głosi także potrzebę wprowadzenia modelu, w którym decyzje dotyczące społeczeństwa podejmowane są w oparciu o wiedzę, doświadczenie i wiarygodne badania.
Deklarowanym celem FOR ma być również podniesienie poziomu debaty publicznej w Polsce. Fundacja ma prowadzić badania społeczne i udostępniać wyniki opinii publicznej (wzorując się na modelu działania takich organizacji jak amerykańska Heritage Foundation czy brytyjski Institute of Economic Affairs). W celu upowszechnienia poglądów mających wsparcie w nauce i doświadczeniu międzynarodowym, FOR będzie prowadzić własne badania oraz czerpać z wiedzy zgromadzonej przez inne organizacje i instytucje.
Stałym celem FOR jest zachęcanie Polaków do udziału w wyborach. Pierwszą tego rodzaju akcją było włączenie się w kampanię na rzecz zwiększenia frekwencji w wyborach parlamentarnych z października 2007.
Kolejnym celem, jaki stawia sobie FOR, jest monitorowanie pracy parlamentarzystów. W Stanach Zjednoczonych funkcję taką pełnią tzw. organizacje typu watchdog, które obserwują poczynania kongresmenów i senatorów, a następnie przekazują informację o ich pracy do okręgów wyborczych. Jest to sprawdzony mechanizm sprawowania demokratycznej kontroli, który fundacja pragnie przenieść na grunt polski.
Działania.
FOR dąży do realizacji swoich celów prowadząc trzy rodzaje działań:
Działania analityczne dają diagnozy, opinie, ostrzeżenia i rekomendacje w sprawach zgodnych z celami FOR. Zmierzają do promowania dobrych rozwiązań i blokowania złych oraz skupiają się na dwóch, częściowo krzyżujących się obszarach tematycznych:
Działania w sferze komunikacji społecznej zmierzają do maksymalnego przekazywania owych treści do wybranych grup społecznych oraz uzyskania od nich reakcji zwrotnych, ważnych dla działań analitycznych i samej komunikacji społecznej.
Działania w sferze komunikacji, formułując opinie, ostrzeżenia i rekomendacje odnośnie do konkretnych propozycji w celu zwiększenia lub zmniejszenia dla nich poprawia w społeczeństwie, odwołują się do głębszych i szerszych ustaleń odnośnie do pożądanej roli państwa w społeczeństwie – a w tym w gospodarce. Realizują więc one jednocześnie efekt edukacyjny. FOR dąży do tego, aby przy okazji dyskusji nad konkretnymi propozycjami czy zdarzeniami, skupiającymi uwagę mediów i opinii publicznej, maksymalizować ten efekt, pokazując głębsze aspekty owych projektów czy zdarzeń. Oprócz tego prowadzi kampanie edukacyjne w wybranych środowiskach.
Projekty i obszary badawcze.
Działalność analityczną Forum Obywatelskiego Rozwoju można podzielić na sześć obszarów badawczych:
Realizowane projekty:
Nagrody.
W 2011 Forum Obywatelskiego Rozwoju znalazło się w gronie 16 organizacji wyróżnionych Templeton Freedom Awards.

</doc>
<doc id="1066579" url="https://pl.wikipedia.org/wiki?curid=1066579" title="Monika Sibora">
Monika Sibora

Monika Sibora (ur. 23 marca 1976) – była polska koszykarka, głównie kojarzona z Poznaniem, gdzie w Lechu i AZSie spędziła większość swojej kariery, poza tym grała także w klubach z Torunia, Krakowa, Rybnika i ostatnio w Bydgoszczy. Podczas swojej kariery występowała na pozycji rozgrywającej lub obrońcy. Po sezonie 2010/11 zakończyła zawodniczą karierę. Obecnie jest tenerem w klubie AZS Poznań.

</doc>
<doc id="1066580" url="https://pl.wikipedia.org/wiki?curid=1066580" title="Gallinagininae">
Gallinagininae



</doc>
<doc id="1066582" url="https://pl.wikipedia.org/wiki?curid=1066582" title="Lotar von Supplinburg">
Lotar von Supplinburg



</doc>
<doc id="1066586" url="https://pl.wikipedia.org/wiki?curid=1066586" title="Reda Aleliūnaitė-Jankovska">
Reda Aleliūnaitė-Jankovska

Reda Aleliūnaitė-Jankovska (ur. 24 stycznia 1973) - litewska koszykarka, grająca na pozycji centra. Większość kariery spędziła na polskich parkietach, jednak grała także za granicą.
Z powodzeniem występowała też w reprezentacji Litwy z którą zanotowała największy sukces jakim było zdobycie złotego medalu Mistrzostw Europy w 1997. Koszykarka posiada polskie obywatelstwo.

</doc>
<doc id="1066587" url="https://pl.wikipedia.org/wiki?curid=1066587" title="Miusynśk">
Miusynśk

 
Miusynśk (ukr. Міусинськ) – miasto na Ukrainie w obwodzie ługańskim.
Status osiedla typu miejskiego posiada od 1938. Miasto od 1965.
W 1989 liczyło 7828 mieszkańców, a w 2013 4830 mieszkańców.

</doc>
<doc id="1066589" url="https://pl.wikipedia.org/wiki?curid=1066589" title="Maclean (Nowa Południowa Walia)">
Maclean (Nowa Południowa Walia)

Maclean – miejscowość w Australii, w stanie Nowa Południowa Walia. Według danych z 2001 roku miasto miało 3245 mieszkańców.

</doc>
<doc id="1066591" url="https://pl.wikipedia.org/wiki?curid=1066591" title="Waszkowce">
Waszkowce

Waszkowce (ukr. "Вашківці", trb. "Waszkiwci") – miasto na Ukrainie w rejonie wyżnickim obwodu czerniowieckiego, nad Czeremoszem.
W latach 80. XIX wieku w mieście powstała czytelnia polska, a w 1909 oddano do użytku Dom Polski.
Znajduje się tu stacja kolejowa Waszkowce, położona na linii Zawale – Wyżnica.
Liczba mieszkańców.
W 1989 liczyło 5811 mieszkańców.
W 2013 liczyło 5406 mieszkańców.

</doc>
<doc id="1066592" url="https://pl.wikipedia.org/wiki?curid=1066592" title="Monika Ciecierska">
Monika Ciecierska

Monika Ciecierska, z d. Gonciarz (ur. 23 października 1973 w Szprotawie) – polska koszykarka, grająca na pozycji skrzydłowej, mistrzyni i reprezentantka Polski.
Kariera sportowa.
Jest wychowanką Sprotavii Szprotawa, w sezonie 1991/1992 debiutowała w II lidze, w barwach AZS Zielona Góra, w latach 1992-1998 była zawodniczką I-ligowego Stilonu Gorzów. Po likwidacji sekcji została w sezonie 1998/1999 zawodniczką Foty Porta Gdynia i w 1999 zdobyła mistrzostwo Polski. W latach 1999-2001 występowała w Starcie Gdańsk, w latach 2001-2003 w CCC Aquapark Polkowice, w latach 2003-2008 w AZS Poznań. Z poznańskim klubem zdobyła w 2004 wicemistrzostwo Polski. 
Z reprezentacją Polski seniorek wystąpiła na mistrzostwach Europy w 2001 (6 miejsce).
Po zakończeniu kariery zawodniczej pracuje jako trener, m.in. w UKS 7 Sopot

</doc>
<doc id="1066596" url="https://pl.wikipedia.org/wiki?curid=1066596" title="Drużba (miasto na Ukrainie)">
Drużba (miasto na Ukrainie)

Drużba (ukr. Дружба) – miasto na Ukrainie w obwodzie sumskim. Ośrodek przemysłu spożywczego.
Węzeł kolejowy.
Historia.
Status miasta posiada od 1962 roku.
W 1989 liczyła 7 459 mieszkańców.
W 2013 liczyła 5 031 mieszkańców.

</doc>
<doc id="1066602" url="https://pl.wikipedia.org/wiki?curid=1066602" title="Antonio Palacios">
Antonio Palacios

Antonio Palacios Ramilo (ur. 8 stycznia 1874 w O Porriño, zm. 27 października 1945 w Madrycie) – hiszpański architekt.
Uznanie przyniósł mu jego pierwszy projekt "Palacio de Comunicaciones" w Madrycie (1904–1918) oraz Teatr "García Barbón" (1910–1927) w Vigo i projekty w galicyjskich miastach Mondariz, Baiona i rodzinnym mieście O Porriño. 
Działał w Madrycie, gdzie powstały jego projekty takie jak: "Círculo de Bellas Artes" (1919-1926), banki "Río de La Plata" i "Mercantil e Industrial" (1933–1945) czy szpital "Maudes" (1908). Pracował przy projekcie pierwszej linii metra madryckiego – stacje jego projektu można oglądać w centrum miasta.

</doc>
<doc id="1066604" url="https://pl.wikipedia.org/wiki?curid=1066604" title="Świętogórsk">
Świętogórsk

Świętogórsk (, "Swiatohirśk") – miasto na Ukrainie, w obwodzie donieckim, w rejonie kramatorskim.
Historia.
Do 1938 r. wieś Banno-Tetianiwka, od 1938 r. wieś Banne (Banniwśke), od 1964 r. miasto Słowianohirśk, od 2003 r. miasto Swiatohirśk (pol. Świętogórsk).
Znajduje się nad brzegiem Dońca, w pobliżu granicy trzech obwodów – donieckiego, charkowskiego i ługańskiego. W pobliżu miasta znajduje się stacja kolejowa Świętogórsk. Ośrodek przemysłu spożywczego. W 1980 roku utworzono w mieście Państwowy Rezerwat Historyczno-Architektoniczny. W pobliżu miasta znajduje się prawosławny klasztor Świętogórski, który w 2004 roku klasztor Świętogórski otrzymał status Ławry.
W latach 1930–1941 istniała linia tramwajowa ze stacji kolejowej Świętogórsk na brzeg Dońca (działał tramwaj konny). Obecnie transport publiczny wykonuje linia autobusowa łącząca stację kolejową Świętogórsk z centrum miasta i Ławrą.
7 czerwca 2022 r., podczas rosyjskiej inwazji na Ukrainę, miasto zostało zajęte przez wojska rosyjskie. 12 września 2022 r., podczas kontrofensywy Sił Zbrojnych Ukrainy w obwodzie charkowskim, miasto zostało wyzwolone. Do tego czasu 90% budynków mieszkalnych zostało zniszczonych w wyniku działań bojowych i zachowania rosyjskich wojsk okupacyjnych.

</doc>
<doc id="1066608" url="https://pl.wikipedia.org/wiki?curid=1066608" title="Lick It Up">
Lick It Up

Lick it Up – jedenasty album studyjny amerykańskiej grupy rockowej Kiss. Został wydany we wrześniu 1983 roku. Jest to pierwszy album zespołu z oficjalnym udziałem Vinniego Vincenta.
Lista utworów.
Strona pierwsza
Strona druga

</doc>
<doc id="1066609" url="https://pl.wikipedia.org/wiki?curid=1066609" title="Owady i pajęczaki">
Owady i pajęczaki

Owady i pajęczaki - polski dwutygodnik, wydawany od 2007 roku, przez wydawnictwo De Agostini Polska.

</doc>
<doc id="1066612" url="https://pl.wikipedia.org/wiki?curid=1066612" title="Mistrzostwa Polski Seniorów w Lekkoatletyce 1977">
Mistrzostwa Polski Seniorów w Lekkoatletyce 1977

53. Mistrzostwa Polski Seniorów w Lekkoatletyce – zawody sportowe, które rozgrywane były w Bydgoszczy na stadionie WKS Zawisza w dniach 29–31 lipca 1977 roku.
Podczas mistrzostw ustanowiono jeden rekord Polski: Grażyna Niestój uzyskała w pięcioboju 4235 punktów.
Wynik Henryka Wasilewskiego w biegu na 1500 metrów – 3:37,4 jest do tej pory rekordem mistrzostw Polski.
Biegi przełajowe.
Mistrzostwa Polski w biegach przełajowych rozegrano 3 kwietnia w Tarnowie. Seniorki rywalizowały na dystansie 3 kilometrów, a seniorzy na 6 km i 12 km.
Półmaraton.
Półmaraton mężczyzn odbył się 17 kwietnia w Krakowie. Rywalizowano na dystansie 20 kilometrów.
Maraton.
Maratończycy (tylko mężczyźni) rywalizowali 23 czerwca w Dębnie. Zawody miały obsadę międzynarodową; zgłoszono 148 zawodników, z 13 państw. W biegu triumfowali zawodnicy z Polski. Najlepszy biegacz zagraniczny – Satymkuł Dżumanazarow ze Związku Radzieckiego zajął 5. miejsce (z czasem 2:18:17,5).

</doc>
<doc id="1066614" url="https://pl.wikipedia.org/wiki?curid=1066614" title="Żarski Stawek">
Żarski Stawek

Żarski Stawek, Stawek pod Żarską Przełęczą (słow. "Pliesko pod Žiarskom sedlom") – niewielki staw w słowackich Tatrach Zachodnich.
Opis.
Znajduje się w górnym piętrze Doliny Żarskiej w tzw. Małych Zawratach, na wysokości ok. 1860 m n.p.m., pod zachodnią granią Żarskiej Przełęczy. Poniżej stawku charakterystyczna bula, po północnej stronie piętrzy się ściana Rohacza Płaczliwego. Obok stawku, którego głębokość nie przekracza 1 m, prowadzi szlak turystyczny. Otoczenie stawku jest kamienisto-trawiaste z pojedynczymi kępami kosodrzewiny. W błotnistej zatoczce stawu rośnie wełnianka pochwowata. Stawek zasilany jest niewielkim strumykiem spływającym spod Żarskiej Przełęczy.
Nazewnictwo.
W klasycznej literaturze tatrzańskiej Żarskim Stawkiem nazywany jest opisany staw pod Żarską Przełęczą. Na niektórych mapach staw ten jest opisany jako Stawek pod Żarską Przełęczą. Żarskim Stawkiem (słow. "Žiarske plesko") nazwane jest natomiast niewielkie jeziorko, Stawek w Dolinie Żarskiej w środkowej części Doliny Żarskiej, tuż obok spływającego jej dnem potoku Smreczanka, ok. 300 m przed Schroniskiem Żarskim.

</doc>
<doc id="1066616" url="https://pl.wikipedia.org/wiki?curid=1066616" title="Ałmazna">
Ałmazna

Ałmazna () – miasto na Ukrainie w obwodzie ługańskim. Ośrodek przemysłu spożywczego. Od 2014 roku pod kontrolą Ługańskiej Republiki Ludowej.
Miasto od 1977 roku. W miejscowości znajduje się stacja kolejowa.

</doc>
<doc id="1066618" url="https://pl.wikipedia.org/wiki?curid=1066618" title="Źródło wszelkiego zła?">
Źródło wszelkiego zła?

Źródło wszelkiego zła? (ang. "The Root of All Evil?") – telewizyjny film dokumentalny, napisany i wyreżyserowany przez Richarda Dawkinsa, w którym stara się dowieść, że świat byłby o wiele lepszy bez religii. Książka Dawkinsa "Bóg urojony" wydana we wrześniu 2006 jest kontynuacją i wnikliwą analizą kwestii poruszonych w programie. Filmową kontynuacją pewnych wątków jest film Wrogowie rozsądku z 2007.
Program został wyemitowany w styczniu 2006 na Channel 4 w Wielkiej Brytanii.
Dawkins powiedział, że tytuł "The Root of All Evil?" nie został wybrany przez niego. Channel 4 nalegał na ten tytuł, by wywołać polemikę wokół całej sprawy. Jedynym ustępstwem Channel 4 było dodanie znaku zapytania na końcu. Dawkins stwierdził, że samą ideę, że cokolwiek może być uznane za przyczynę wszelkiego zła, uważa za niedorzeczną.
Część 1 – Bóg urojony.
Zajmuje się kwestią nieudowodnionych przekonań, które są traktowane w wielu religiach jako odpowiadające rzeczywistości oraz skrajnościom, ku którym to prowadzi. Dawkins rozpoczyna program opisując "potencjalnych morderców... którzy chcieliby zabić nas i samych siebie, ponieważ są motywowani tym co uważają za najwyższy idealizm". Twierdzi, że "proces nie-myślenia nazywany wiarą" nie jest metodą zrozumienia świata, ale wręcz przeciwnie, powoduje podziały, jest niebezpieczny oraz stoi w zasadniczej opozycji do współczesnej nauki i metod naukowych.
Lourdes.
Dawkins odwiedza świątynię w Lourdes w południowej Francji, gdzie dołącza do niosącej świece procesji pielgrzymów śpiewających "Laudate Maria!". Duże wrażenie robi na nim poczucie grupowej solidarności, który dla kontrastu porównuje z indywidualną iluzją przekonania np. w to, że się jest Napoleonem. Pod koniec dnia po długim staniu w kolejce dostaje swoją porcje uzdrawiającej wody i mówi, że bardziej prawdopodobne jest złapanie tu choroby niż znalezienie lekarstwa. Rozmawia z Irlandką, która uważa to doświadczenie za pożyteczne.
Potem pyta Ojca Liama Griffina o liczbę cudownych uzdrowień, które miały miejsce przez wszystkie te lata. Griffin mówi o 66 zgłoszonych cudach i około 2 tysiącach niewytłumaczonych uzdrowień (na ok. 80 tysięcy chorych przybywających tu co roku przez ponad sto lat) i twierdzi, że miliony zostały uleczone duchowo. Dawkins pozostaje sceptyczny i zaznacza, że nikt nie zgłosił takiego cudu jak np. odrośnięcie nogi, cudowne uzdrowienia zawsze dotyczą schorzeń, które mogą się cofnąć bez żadnej duchowej interwencji.
Wiara kontra nauka.
Dawkins zarysowuje to co widzi jako konflikt pomiędzy wiarą a nauką. Nauka ma wbudowany proces ciągłego testowania i krytycznej analizy własnych teorii w obliczu nowych dowodów, podczas kiedy religia za szczytne uważa wiarę w twierdzenia nieudowodnione i nieprawdopodobne. Dla przykładu podaje dogmat Wniebowzięcia, którą Pius XII ogłosił jako nieomylną i wynikającą z tradycji. Porównuje to z naukowymi metodami, które opisuje jako system, za pomocą którego robocze przypuszczenia mogą zostać sfalsyfikowane przez odwołanie się do rozumu i dowodów. Podaje przykład ze swoich studiów kiedy wizytujący badacz obalił hipotezę profesora, co ten zaaprobował z wdzięcznością "Drogi kolego, chcę ci podziękować, wyciągnąłeś mnie z błędu w którym tkwiłem przez 15 lat"
Dawkins przywołuje teorie o wielkim dla niego znaczeniu – teorię ewolucji Karola Darwina – opisuje ją odwołując się do analogii wspinaczki na Szczyt Nieprawdopodobieństwa (pojęcie wyjaśnione w książce "Wspinaczka na szczyt nieprawdopodobieństwa"). Wyobrażenie, że zjawisko o tak wielkiej złożoności jakim jest życie wyłoniło się w wyniku działania ślepego przypadku lub inteligentnego projektanta porównuje do zdobycia stromego stoku góry jednym podskokiem. Inaczej jest w przypadku darwinowskiej teorii naturalnego doboru zapewniającej wyjaśnienie podobne do stopniowej wspinaczki po łagodnym zboczu. Przypomina także, że teoria projektanta wymaga wyjaśnienia – skąd się wziął projektant? Kto go zaprojektował?
Colorado Springs.
Następnie odwiedza Colorado Springs, by przyjrzeć się wzrostowi znaczenia fundamentalistycznego chrześcijaństwa w USA. Odwiedza Kościół Nowego Życia (New Life Church), ośrodek wybudowany za 18 milionów dolarów, którego pastor Ted Haggard przewodniczył kongregacji złożonej z 14 tysięcy ludzi oraz Narodowemu Stowarzyszeniu Ewangelickiemu. Wywiad z Haggardem rozpoczyna od porównania praktykowanych tam form kultu do "parteitagów" NSDAP, Haggard odpowiada, że nic nie wie o "parteitagach", ale niektórzy ewangelicy widzą te obrzędy jako coś w rodzaju koncertów rockowych. Dodaje, że Biblia mówi prawdę i nie zawiera wewnętrznych sprzeczności tak jak nauka. Dawkins sprzeciwia się temu mówiąc, że przewagą nauki jest to, że nowe dowody zmieniają teorie, co pozwala na rozwój, a w religii jest to niemożliwe.
Haggard twierdzi, że amerykańscy ewangelicy w pełni przyswoili metody naukowe, oczekując, że w ten sposób pokażą jak Bóg stworzył niebo i ziemię. Na pytanie czy jest w stanie zaakceptować naukowe wyjaśnienie, że Ziemia ma 4,5 miliarda lat odpowiada, że jest to tylko jeden z poglądów zaakceptowany zaledwie przez część środowiska naukowego i dodaje, że wnuki Dawkinsa będą się śmiać słysząc takie stwierdzenia. Zapytany czy się założy Haggard utrzymuje, że niektórzy z ewolucjonistów myślą, że ucho lub oko "powstało przez przypadek" a także "oko się w jakiś sposób samo uformowało". Dawkins odpowiada, że żaden ze znanych mu ewolucjonistów nic takiego by nie powiedział a Haggard po prostu nie rozumie o czym mówi. Wtedy Haggard mówi, że powtarza co słyszał od niektórych ewolucjonistów. Rozmowa zmienia atmosferę kiedy gospodarz mówi, że "ten problem" "intelektualnej arogancji" jest przyczyną dla której ludzie podobni do Dawkinsa i inni krytykujący kreacjonizm mają problem z wierzącymi. Na koniec mówi Dawkinsonowi, że ten z wiekiem sam zobaczy, że "w niektórych sprawach się mylił, a miał rację w innych" i nie powinien być taki arogancki.
Kiedy Dawkins i jego ekipa zbiera się do wyjścia, na parkingu dochodzi do przykrego incydentu. Haggard nakazał ekipie Dawkinsa opuszczenie terenu pod groźbą podjęcia działań prawnych i konfiskaty sprzętu mówiąc "nazwałeś moje dzieci zwierzętami". Później zdanie to Dawkins komentuje mówiąc iż z ewolucyjnego punktu widzenia wszyscy ludzie są zwierzętami.
Później Dawkins bierze udział w spotkaniu wolnomyślicieli, na którym nauczyciel biologii opowiada iż za nauczanie ewolucji został określony jako "inkarnacja Szatana", a inny porównuje obecną sytuację z epoką maccartyzmu.
Jerozolima.
Na koniec Dawkins odwiedza Jerozolimę, którą uważa za mikrokosmos zawierający wszystko co jest złego w religii. Bierze udział w wycieczce do Bazyliki Grobu Świętego, uważanego przez niektórych chrześcijan za miejsce ukrzyżowania i pochówku Jezusa. Dawkins zauważa napięcie panujące na Starym Mieście. Pod szczególną kontrolą sił bezpieczeństwa jest Wzgórze Świątynne, na którym są meczet Al-Aksa i Kopuła na Skale. Jest to również miejsce żydowskiej Świątyni. Widać tu wyraźnie napięcie pomiędzy religiami i ich źródło.
Dawkins spotyka się z reprezentantami poszczególnych religii. Najpierw z reprezentującym Żydów Yisraelem Medadem a potem z Wielkim Muftim Jerozolimy Szejkiem Ekrima Sa'id Sabri. Ponieważ obaj wyglądają na nieprzejednanych mając nadzieję na spotkanie kogoś kto będzie w stanie zrozumieć oba punkty widzenia przeprowadza wywiad z Yousefem al-Khattab, który przedtem nazywał się Józef Cohen, urodzonym w USA Żydem, który przybył do Izraela jako osadnik, a potem przeszedł na islam. Po serdecznym przywitaniu al-Khattab wyjaśnia swoje poglądy mówiąc o dekadencji wartości Zachodu.
Al-Khattab koncentruje się na dwóch rzeczach, po pierwsze pragnie by wszyscy nie-muzułmanie opuścili ziemię Mahometa, po drugie jest zaniepokojony tym jak ubierają się kobiety, nie chce żeby wyglądały mówiąc jego słowami "jak kurwy". Zapytany o ataki z 11 września odpowiada, że ich pierwotną przyczyną było powstanie państwa Izrael. Przy okazji radzi Brytyjczykom by "zabrali swoje wojska z naszej ziemi, zajęli się swoim społeczeństwem i kobietami". Po emisji filmu Al-Khattab skrytykował sposób w jaki zostały użyte jego wypowiedzi twierdząc, że zostały wyjęte z kontekstu.
Czajniczek Russella.
Dawkins kończy ten odcinek przedstawiając ideę niebiańskiego czajniczka wymyślonego przez Bertranda Russella. Mówi, że fakt iż nauka nie odpowiedziała jeszcze na wszystkie możliwe pytania o wszechświat nie jest jeszcze powodem by zwracać się ku religii, która jak dotąd nie udzieliła żadnej znaczącej odpowiedzi.
Część 2 – Wirus wiary.
W drugiej części filmu Dawkins zajmuje się problemem religijnej moralności oraz zagrożenia religijną indoktrynacją dzieci. Tytuł tego odcinka jest wzięty z książki "Samolubny gen", w której Dawkins rozważa ideę memów.
Sekciarska edukacja.
Dawkins przedstawia w jaki sposób sekciarska edukacja jest przyczyną podziałów, jak dzieci są podzielone i etykietowane według religii swoich rodziców. Opisuje społeczność chasydzkich Żydów z Północnego Londynu jako odizolowaną od zewnętrznych wpływów takich jak telewizja; gdzie dzieci uczęszczają do przeznaczonych dla nich religijnych szkół. Rozmawia z rabinem Herschelem Gluckiem i sprawdza czy ich kultura pozwala dzieciom na dostęp do myśli naukowej.
Gluck wierzy, że dla grup mniejszościowych ważne jest posiadanie przestrzeni, w której mogą uczyć się i wyrażać swoją kulturę i wierzenia. Dawkins twierdzi, że wolałby by tradycja była nauczana bez wprowadzania zabobonów. Gluck podkreśla, że studenci wierzą, że Bóg stworzył świat w dosłownie sześć dni i uczyli się ewolucji w szkole, większość z nich nie będzie w to wierzyła kiedy opuszczą szkołę. Gluck przeciwstawia tradycję judaizmu nauce, która "ma swoją tradycję", na co twarz Dawkinsa wyraża zdziwienie zapewnieniem, że nauka oparta jest wyłącznie na "tradycji". Gluck przechodzi do krytyki tego co jest nazwane "teorią ewolucji" a nie "prawem ewolucji". Dawkins wskazuje, że pojęcie to używane jest w znaczeniu technicznym i opisuje ewolucję jako fakt, wtedy Gluck nazywa go "fundamentalistycznym fanatykiem". Kiedy Dawkins pyta Glucka ile dzieci w jego szkole wyrosło uznając ewolucję ten nie wie co powiedzieć, a na koniec dodaje, że większość z nich prawdopodobnie nie.
Dawkins wyraża zaniepokojenie wzrostem znaczenia religii w brytyjskich szkołach. Jest tam obecnie siedem tysięcy religijnych szkół a rząd zachęca do tworzenia nowych. Ponad połowa szkół średnich (City Academies) będzie utrzymywana przez organizacje religijne. Mówi, że najbardziej niepokojącym trendem jest powstawanie coraz większej ilości prywatnych, ewangelickich szkół, które przyswoiły program American Baptist Accelerated Christian Education i jako przykład podaje Phoenix Academy w Londynie. Dawkinsa oprowadza nauczyciel (head teacher) Adrian Hawkes. Zwraca uwagę, na to że materiały edukacyjne prawie na każdej stronie wspominają o Bogu lub Jezusie. Hawkes odpowiada, że te opowieści mają dużo wspólnego z nauką jeśli się w nie wierzy, a nauka obecnie wykładana w szkołach jest śmiechu warta. Jako przykład podaje to czego jak wspomina uczono go w szkole o tym jak ziemskiego oceanu powstał Księżyc i był czymś co "wypłynęło w przestrzeń" we wczesnym okresie istnienia Ziemi. Dawkins mówi, że powinno to być przedstawiane jako mająca solidne podstawy, aktualna teoria. Inna lekcja mówi o AIDS jako o karze za grzechy, więc Dawkins pyta czy nie jest to mieszanie edukacji zdrowotnej z kaznodziejską moralnością, na co słyszy, że bez koncepcji dawcy praw nie wiedzielibyśmy dlaczego np. gwałty lub pedofilia są złe oraz że jeśli ludzie uwierzyliby, że mogą robić złe rzeczy mieliby do nich skłonność. Dawkins odpowiada pytając czy jedynym powodem, dla którego Hawkes nie robi tych rzeczy jest strach przed Bogiem. Potem opisuje to jako typowe dla wypaczonej moralności podejście, które religia wpaja w ludziach.
Religia jako wirus.
Następnie Dawkins analizuje ideę religii jako wirusa w sensie jakim nadaje temu pojęciu memetyka. Zaczyna wyjaśniając jak dziecko jest zaprogramowane genetycznie by wierzyło we wszystko co słyszy bez kwestionowania autorytetów, szczególnie rodziców. Jest to ewolucyjny imperatyw, ponieważ żadne dziecko nie przetrwałoby mając sceptyczne podejście do wszystkiego co mówią starsi. Ale ten sam imperatyw czyni je podatnym na "zainfekowanie" religią.
Dawkins rozmawia z psycholog Jill Mytton, która ucierpiała w wyniku religijnego wychowania w Exclusive Brethren – obecnie pomaga w rehabilitacji dzieci z tego typu urazami. Mytton wyjaśnia, że dla dziecka obrazy ogni piekielnych nie są w żadnym sensie metaforyczne, ale wręcz przeciwnie, są realistycznie doświadczanym horrorem. Opisuje własne dzieciństwo jako "zdominowane przez strach". Nawet teraz poproszona przez Dawkinsa by opisała piekło odmawia wyjaśniając, że obrazy wiecznej męki, które wpojono jej w dzieciństwie wciąż przeżywa traumatycznie.
Potem Dawkins odwiedza pastora Keeana Robertsa, który od 15 lat prowadzi zajęcia "Hell House Outreach", wystawiając przedstawienia teatralne dla dzieci powyżej dwunastego roku życia. Celem tych przedstawień jest wpoić przekonanie, że "grzech niszczy". Widzimy próbę sceny, w której lekarze zmuszają do aborcji kobietę, chociaż właśnie zmieniła zdanie oraz ceremonię ślubu pary lesbijskiej prowadzoną przez Szatana. Roberts całkowicie i bezkrytycznie wierzy w nauki biblijne o grzechu i kiedy Dawkins pyta go o podstawę moralności odpowiada, że jest to kwestia wiary.
Moralność biblijna.
Następnie Dawkins zajmuje się Biblią jako podstawą moralności i stwierdza, że teksty są wątpliwego pochodzenia, nie wiadomo do jakiego stopnia oryginalne oraz wewnętrznie sprzeczne, a analizowane dokładnie opisują system moralny trudny dziś do zaakceptowania. Opisuje Stary Testament jako źródło judaizmu, chrześcijaństwa i islamu i jako przykład podaje Pwt 13, który nakazuje wiernemu zabić każdego przyjaciela lub członka rodziny, który służy innym bogom, oraz Lb 31 gdzie Mojżesz wściekły na miłosierdzie jego zwycięskich wojsk, które wzięły kobiety i dzieci jako jeńców, rozkazał im zabić wszystkich jeńców, a dziewice wziąć w niewolę; czyn ten nazywa Dawkins ludobójstwem. Istnieje również historia opisana w Sdz 19, w której pewien starszy mężczyzna chce własną córkę, jeszcze dziewicę wydać tłumowi "przewrotnych mężów" na gwałt i pohańbienie by ocalić przed tym losem swoich gości. Według Dawkinsa starotestamentowy Bóg jest najbardziej nieprzyjemną fikcyjną postacią.
Dawkins rozważa Nowy Testament, który na początku opisuje jako wielki rozwój z moralnego punktu widzenia. Ale odrazę w nim budzi to co nazywa obrzydliwą, sadomasochistyczną doktryną świętego Pawła – że Jezus musi zostać okrutnie torturowany i zabity byśmy mogli zostać odkupieni; doktryna pokuty za grzech pierworodny. Pyta "jeśli Bóg chciał nam wybaczyć nasze grzechy, czemu po prostu tego nie zrobił? Na kim chciał zrobić wrażenie?". Dodaje, że współczesna nauka udowodniła, iż domniemani złoczyńcy Adam i Ewa nigdy nie istnieli, co podważa doktrynę świętego Pawła.
Przeprowadza wywiad z Michaelem Brayem, który odczytuje Biblię dosłownie – np. chciałby wprowadzenia kary śmierci za cudzołóstwo. Bray był przyjacielem Paula Hilla, na którym w 2003 wykonano wyrok śmierci za zamordowanie lekarza wykonującego aborcje, Jamesa Baretta, oraz jego ochroniarza. Bray usprawiedliwia działanie Hilla i uważa, że "dobrze się miewa" w niebiosach. Później Dawkins rozmawia z Richardem Harriesem, byłym biskupem Oxfordu i liberalnym anglikaninem. Harries widzi pismo jako tekst, który powinno się czytać w kontekście czasów, kiedy został napisany i interpretowany w świetle współczesnej wrażliwości. Dawkins pyta go co myśli o cudach, czy np. wierzy w Niepokalane Poczęcie? Harries odpowiada, że to "nie stoi na równi" ze zbawieniem.
Moralność świecka.
Na koniec Dawkins szuka wyjaśnienia moralności opartej na biologii ewolucyjnej, którą uważa za dającą więcej nadziei niż starożytne teksty. Razem z psychologiem ewolucyjnym Olivierem Curry rozważa pierwotną moralność istniejącą wśród szympansów. Curry wyjaśnia, że nie potrzebujemy religii by wyjaśnić moralność, bardziej przekonywającym wyjaśnieniem są koncepcje odwzajemnionego altruizmu i doboru krewniaczego.
Po podkreśleniu znaczenia świeckich wartości Dawkins dyskutuje z pisarzem Ianem McEwanem, który zaczyna od śmiertelności jako cechy ludzkiego życia, która powinna w naturalny sposób prowadzić nas do moralności opartej na empatii – która w oczywisty sposób wynika z odpowiedzialności za nasz krótki żywot.
Dawkins kończy dowodząc, że ateizm nie jest lekiem na rozpacz, ale wręcz przeciwnie, zamiast widzieć ludzkie życie jako próbę, którą trzeba wytrzymać przed osiągnięciem mitycznego raju, ateista widzi swoje życie jako wszystko co ma. Ateizm – podsumowuje – jest afirmacją życia w sposób niedostępny dla religii.

</doc>
<doc id="1066619" url="https://pl.wikipedia.org/wiki?curid=1066619" title="Kalinów Nowy">
Kalinów Nowy

Kalinów Nowy (ukr. Новий Калинів, "Nowyj Kałyniw") – miasto na Ukrainie w rejonie samborskim obwodu lwowskiego, liczy 4233 mieszkańców (2020), dla porównania w 2001 było ich 3584. Prawa miejskie otrzymał w 2005 roku.
W pobliżu miasta znajduje się lotnisko Kalinów Nowy.

</doc>
<doc id="1066620" url="https://pl.wikipedia.org/wiki?curid=1066620" title="Derhaczi">
Derhaczi



</doc>
<doc id="1066627" url="https://pl.wikipedia.org/wiki?curid=1066627" title="Parafia św. Barbary w Krzykawie-Małobądzu">
Parafia św. Barbary w Krzykawie-Małobądzu

Parafia pw. św. Barbary w Krzykawie-Małobądzu – parafia Kościoła Polskokatolickiego w RP położona na terenie diecezji krakowsko-częstochowskiej, w dekanacie śląskim. Msze św. odprawiane są w niedzielę o godz. 9:30, 11:15 i 16:30. W dni powszednie zgodnie z ogłoszeniami parafialnymi. W 2020 liczyła około 1000 wiernych.
Historia.
Parafia polskokatolicka św. Barbary w Krzykawie-Małobądzu została erygowana dekretem ordynariusza diecezji krakowsko-częstochowskiej księdza biskupa Jerzego Szotmillera 23 lutego 1988. Wyodrębniła się ona wtedy z parafii Bożego Ciała w Bolesławiu, gdzie przez kilkanaście lat była jej filiałem. W latach 1987–2001 funkcję proboszcza sprawował tutaj ksiądz mgr Jerzy Białas. Obecnie parafią opiekuje się ks. dziek. mgr Tadeusz Budacz. 
Parafia kultywuje regionalne tradycje związane z ziemią śląską i małopolską m.in. tradycję święcenia wieńców dożynkowych, czy uroczystości barbórkowe. Przy parafii prężnie działa Rada Parafialna, Chór parafialny i Schola Dziewczęca oraz Stowarzyszenie Młodzieży Polskokatolickiej. Parafia prowadzi również działalność charytatywną. W okresie Adwentu i wielkiego postu organizowana jest pomoc dla rodzin najbardziej potrzebujących parafian, ale nie tylko. Parafia wydaje gazetkę „Wieści Parafialne”.
Zasięg parafii.
Do parafii należą wierni z miejscowości: Krze, Krzykawa, Krzykawka, Kuźniczka, Małobądz, Pniaki, Podlipie, Ujków Nowy oraz miasto Sławków.

</doc>
<doc id="1066628" url="https://pl.wikipedia.org/wiki?curid=1066628" title="Friedrich Ernst Dorn">
Friedrich Ernst Dorn

Friedrich Ernst Dorn (ur. 27 lipca 1848 w Guttstadt, zm. 6 grudnia 1916 w Halle) – niemiecki fizyk; w 1900 odkrył pierwiastek chemiczny radon – radioaktywną substancję emitowaną z radu.
Życie i praca.
Dorn podjął naukę w Königsbergu i zdecydował się nauczać w szkolnictwie wyższym. W 1885 przejął stanowisko profesora zwyczajnego na uniwersytecie w Halle od Antona Oberbecka w zakresie fizyki teoretycznej. Ponieważ Dorn był już profesorem zwyczajnym, również pozwolono mu w pełni przyjąć tytuł profesora (tak, aby nie było podejrzeń, że jest zdegradowanym pracownikiem naukowym). W 1895 Dorn został następcą Hermana Knoblaucha w Halle na stanowisku profesora zwyczajnego w zakresie fizyki eksperymentalnej oraz dziekana instytutu fizyki. Poprzednie obowiązki Dorna przejął Karl Schmidt, noszący tytuł Privatdozent i będący profesorem nadzwyczajnym w zakresie fizyki teoretycznej.
W 1900 Dorn opublikował artykuł, w którym opisał eksperymenty powtarzające i rozszerzające wcześniejsze prace Ernesta Rutherforda nad torem. Dorn zweryfikował obserwacje Rutherforda, mówiące, że radioaktywny materiał był emitowany przez tor, a ponadto odkrył, że podobna emisja pojawiła się z pierwiastka radu.
Dorn nazwał radioaktywny gazowy produkt z radu po prostu „emanacją”, natomiast w 1904 Rutherford wprowadził nazwę „emanacji radu”. Ramsay później zasugerował „niton”, z łacińskiego słowa "nitens" oznaczającego „świecący”. Propozycja ta nie została przyjęta i ostatecznie w roku 1923 "International Committee on Chemical Elements" nadał „emanacji radu” nazwę „radon”.
W roku 2003 Virginia i James Marshall opublikowali swoje badania historyczne dotyczące odkrycia radonu i przedstawili przekonujące dowody wskazujące, że rzeczywistym odkrywcą tego pierwiastka był Ernest Rutherford.

</doc>
<doc id="1066631" url="https://pl.wikipedia.org/wiki?curid=1066631" title="Revenge (album Kiss)">
Revenge (album Kiss)

Revenge – szesnasty album studyjny amerykańskiej grupy rockowej Kiss wydany w maju 1992 roku. Album jest dedykowany pamięci zmarłego perkusisty zespołu, Erica Carra. Jest to pierwszy album z udziałem perkusisty Erica Singera.

</doc>
<doc id="1066635" url="https://pl.wikipedia.org/wiki?curid=1066635" title="Hasta la Vista Baby!">
Hasta la Vista Baby!

Hasta la Vista Baby! to nagrany na żywo album rockowej grupy U2. Został wydany w 2000 roku dla członków oficjalnego fan clubu zespołu. Zawiera on 14 piosenek z 25 wykonanych podczas koncertu będącego częścią ich trasy z 1998 roku, "Popmart Tour". Cały koncert ukazał się wcześniej, w 1998 roku jako wideo . Występ składał się m.in. z emocjonalnej interpretacji piosenki „One”, zadedykowanej piosenkarzowi zespołu INXS, Michaelowi Hutchence'owi, który zmarł kilka tygodni wcześniej. Tytuł płyty wziął się od popularnej kwestii „Hasta la vista, baby”, która pojawiła się w filmie z 1991 roku, . Album został nagrany na stadionie Foro Sol w Meksyku, 3 grudnia 1997 roku.
Lista utworów.
Wszystkie piosenki zostały stworzone przez U2. Wyjątkiem jest „Pop Muzik”, oryginalnie nagrany przez zespół M.

</doc>
<doc id="1066637" url="https://pl.wikipedia.org/wiki?curid=1066637" title="Uljanowka">
Uljanowka



</doc>
<doc id="1066639" url="https://pl.wikipedia.org/wiki?curid=1066639" title="Jutro idziemy do kina">
Jutro idziemy do kina

Jutro idziemy do kina – polski film telewizyjny z 2007 roku w reżyserii Michała Kwiecińskiego.
Zdjęcia rozpoczęto 21 maja 2007.
Obsada.
i inni.
Opis fabuły.
Scenariusz filmu powstał na kanwie debiutanckiej powieści Dawida Bieńkowskiego "Jest". Film opowiada o losach trzech przyjaciół, maturzystów z 1938. Opisuje tragiczne losy pokolenia ludzi urodzonych już w świeżo odzyskanej ojczyźnie. Wojna tym ludziom odebrała u progu dorosłości bliskich, nadzieję, przyszłość, cały dobytek, szanse na normalne życie, a bardzo często pozbawiła ich życia.
Jest rok 1938, coraz poważniej mówi się o wojnie. Polska młodzież wychowana w duchu romantyzmu, a przede wszystkim będąca pierwszym pokoleniem urodzonym w wolnym kraju, za punkt honoru bierze sobie wojskową służbę. Troje przyjaciół: Andrzej Skowroński, Jerzy Bolesławski i Piotr Dołowy kończą gimnazjum. Zaraz po maturze stają przed pierwszym poważnym życiowym krokiem – co dalej?
Do wojska dostają się Andrzej – do szkoły podchorążych kawalerii w Grudziądzu i Jerzy – do szkoły podchorążych łączności w Zegrzu. Piotr, mający wadę serca, pozostaje w cywilu i rozpoczyna studia na medycynie. Każdy z trójki przyjaciół, tak naprawdę jeszcze chłopców, wciąż traktuje życie jako ekscytującą przygodę, więc zapowiedzi coraz bardziej nieuchronnej wojny podświadomie starają się przyjmować bez emocji. Ponieważ są młodzi, z gorącymi i otwartymi sercami, w kręgu zainteresowań są kobiety. Chłopcy są pełni wiary w to, że nic złego nie może ich spotkać, bo przecież jeszcze tyle chcą w życiu zrobić i doświadczyć.
Andrzej zakochał się w pięknej Ani (Marta Ścisłowicz), córce starosty szykującej się do studiów malarskich we Lwowie i umawia się z nią w końcu na randkę. Mają się spotkać szóstego września, gdy on wróci z ćwiczeń z Pomorza, a ona ze Lwowa. Spotkanie pierwszego września wyznaczają sobie z kolei Jurek i Krysia (Anna Gzyra), któremu udało się wreszcie przełamać opory dziewczyny. Mają iść do kina, a później do niej. Piotr i Zosia (Julia Pietrucha) są w tym samym czasie nad morzem, na pierwszych wspólnych wakacjach.
Nadchodzi wrzesień 1939 roku. Wieść o wybuchu wojny spada na nich wszystkich jak grom. Dla niektórych jej pierwszy dzień będzie zarazem ostatnim. Jerzy, Andrzej i Piotr nigdy więcej się nie spotkali. Żaden z nich nie przeżył wojny.

</doc>
<doc id="1066640" url="https://pl.wikipedia.org/wiki?curid=1066640" title="Stefan Schwarzmann">
Stefan Schwarzmann

Stefan Schwarzmann (ur. 11 listopada 1965 w Erlangen w Niemczech) – niemiecki perkusista, w swojej karierze grał w wielu znanych zespołach, min. Accept, Running Wild, U.D.O., Krokus czy Helloween. Przyznaje się do inspiracji takimi perkusistami jak Cozy Powell czy Clive Burr.
Dyskografia.
Running Wild
U.D.O.
X-Wild
Accept
Die Suicides
Pookah
Duo Mystica
Voice
Skew Siskin
Helloween
Der Bote
Krokus
Rene Thomsen
Herman Frank
Linki zewnętrzne.
 

</doc>
<doc id="1066641" url="https://pl.wikipedia.org/wiki?curid=1066641" title="Podbiel (Orawa)">
Podbiel (Orawa)



</doc>
<doc id="1066645" url="https://pl.wikipedia.org/wiki?curid=1066645" title="Love Gun">
Love Gun

Love Gun – szósty album amerykańskiej grupy rockowej KISS, wydany w czerwcu 1977 roku.

</doc>
<doc id="1066646" url="https://pl.wikipedia.org/wiki?curid=1066646" title="Termolezja">
Termolezja

Termolezja (ang. radio frequency thermolesion, RF-thermolesion) – metoda zwalczania bólu przewlekłego, polegająca na zastosowaniu prądu o częstotliwości fal radiowych (300–500 kHz).
Istotą zabiegu jest uszkodzenie struktur nerwowych poprzez kontrolowane działanie temperatury, którą uzyskuje się dzięki rozchodzącym się w tkankach falom radiowym o określonej długości, które są generowane przez generatory fal wysokiej częstotliwości.
Metoda charakteryzuje się skutecznością 50–70% i ma niewielką liczbę efektów ubocznych.
Procedura.
Zabieg polega na wkłuciu igły (elektrody), pod kontrolą RTG, w okolicę nerwu, który ma być poddany termolezji. Położenie elektrody sprawdza się dodatkowo przez stymulację ruchową, czyli obserwację czynności ruchowej po stymulacji prądem o częstotliwości 2–5 Hz, oraz stymulację czuciową prądem o częstotliwości 50–100 Hz. Po upewnieniu się o prawidłowej lokalizacji elektrody wykonuje się właściwy zabieg neurodestrukcji. Uzyskuje się to podając wzmiankowany we wstępie prąd przez okres 60–120 sekund, co zapewnia wzrost temperatury do 60–80 °C.
Zastosowanie.
Zabieg termolezji może być wykonany dla zwalczania następujących rodzajów bólu:

</doc>
<doc id="1066647" url="https://pl.wikipedia.org/wiki?curid=1066647" title="Live Session EP">
Live Session EP

Live Session EP jest EP wydanym przez Panic! at the Disco 13 czerwca 2006 roku. Jest dostępnym jedynie jako cyfrowe wydanie do ściągnięcia z iTunes Store. Zawiera bardziej akustyczne wersje piosenek, usuwając elementy elektroniki z oryginalnych wersji.

</doc>
<doc id="1066648" url="https://pl.wikipedia.org/wiki?curid=1066648" title="Tarasy">
Tarasy



</doc>
<doc id="1066649" url="https://pl.wikipedia.org/wiki?curid=1066649" title="Semeniwka">
Semeniwka

Ukraina.
Nazwę Semeniwka (ukr. "Семенівка") nosi kilkadziesiąt wsi na Ukrainie.
Rosja.
Nazwę Siemionowka (ros. "Семёновка") nosi kilkadziesiąt wsi w Rosji.

</doc>
<doc id="1066653" url="https://pl.wikipedia.org/wiki?curid=1066653" title="Mark Cross">
Mark Cross

Mark Cross (ur. 2 sierpnia 1965 w Londynie) – perkusista, który występował w zespołach takich jak Kingdom Come i Helloween, jednak nie odegrał w ich twórczości znaczącej roli. Wpływ na jego styl miały kompozycje zespołów takich jak Deep Purple, Iron Maiden, Judas Priest, The Rolling Stones czy Van Halen. Obecnie jest członkiem zespołu Firewind, w którym gra od 2006 roku. Poświęca się również nauczaniu gry na perkusji.
Dyskografia.
Magna Carta
Rakintzis
Nightfall
Metalium
Kingdom Come
Bad Habit
Helloween
Winter’s Bane
Saracen
Firewind

</doc>
<doc id="1066654" url="https://pl.wikipedia.org/wiki?curid=1066654" title="Marynka (miasto)">
Marynka (miasto)



</doc>
<doc id="1066660" url="https://pl.wikipedia.org/wiki?curid=1066660" title="Brenntag">
Brenntag

Brenntag – niemiecki koncern chemiczny zajmujący się dystrybucją surowców i usług dla przemysłu, dysponujący siecią około 640 placówek zlokalizowanych w 77 krajach.
Historia.
Historia przedsiębiorstwa sięga roku 1874, w którym niemiecki przedsiębiorca Philipp Mühsam założył przedsiębiorstwo handlowe "Philipp Mühsam oH", zajmujące się początkowo handlem jajkami na skalę hurtową. Firma stopniowo zwiększała asortyment dystrybuowanych towarów, m.in. o chemikalia, które również wytwarzała.
W 1923 roku przedsiębiorstwo przekształciło się ze spółki z ograniczoną odpowiedzialnością w spółkę akcyjną, zmieniając nazwę na "Philipp Mühsam A.-G. Berlin". Spółka pozostawała w rękach rodziny Mühsamów do 1937 roku, w którym została sprzedana Hugonowi Stinnesowi, właścicielowi Hugo Stinnes GmbH. 14 lipca 1937 roku firma przedsiębiorstwa została zmieniona na "Brennstoff – Chemikalien – und Transport AG (vormals Philipp Muhsam AG)", a 2 lutego 1938 skrócona do "Brenntag".
Po II wojnie światowej siedziba spółki została przeniesiona z Berlina do Mülheim an der Ruhr. Szereg działań akwizycyjnych i konsolidacyjnych spowodował, że "Brenntag" stał się liderem na rynku dystrybucji chemikaliów. 29 marca 2010 spółka zadebiutowała na giełdzie papierów wartościowych we Frankfurcie nad Menem (WKN A1DAHH), a 21 czerwca 2010 jej akcje weszły w skład indeksu MDAX.
Brenntag w Polsce.
Początki działalności firmy na lokalnym rynku sięgają roku 1994 kiedy swoją działalność rozpoczęła firma "Ixochem", której głównym obszarem aktywności była dystrybucja surowców chemicznych oraz import i eksport kauczuku syntetycznego. Dynamiczny rozwój "Ixochemu" doprowadził do stworzenia w 1996 roku wraz z austriacką firmą "Neuber GmbH" spółki joint venture pod nazwą "IXO Neuber Sp. z o.o."
W grudniu 1999 roku spółka została wykupiona przez "Brenntag", który rok później przejął także innego dystrybutora surowców chemicznych – firmę "HCI". Oba przedsiębiorstwa zostały połączone w jedno i od początku 2002 roku funkcjonują pod nazwą Brenntag Polska Sp. z o.o. z siedzibą w Kędzierzynie-Koźlu.
W sierpniu 2017 przedsiębiorstwo posiadało 20 placówek handlowych, magazynów i laboratoriów oraz zatrudnia ponad 600 osób. W 2016 roku została ona sklasyfikowana na 185 miejscu rankingu 500 największych firm wg dziennika „Rzeczpospolita”.

</doc>
<doc id="1066662" url="https://pl.wikipedia.org/wiki?curid=1066662" title="Psycho Circus">
Psycho Circus

Psycho Circus – osiemnasty album studyjny amerykańskiej grupy rockowej KISS nagrany w oryginalnym składzie zespołu z 1972 roku (po chwilowej reaktywacji starego składu). Został wydany we wrześniu 1998 roku.

</doc>
<doc id="1066663" url="https://pl.wikipedia.org/wiki?curid=1066663" title="Karol Gissler">
Karol Gissler

Karol Gissler właściwie Karl Gissler (ur. 20 kwietnia 1858 w Zell am Harmersbach, Badenia, zm. 14 sierpnia 1927 w Bruchsal) – niemiecki ksiądz katolicki, generał pallotynów w latach 1909-1919.

</doc>
<doc id="1066666" url="https://pl.wikipedia.org/wiki?curid=1066666" title="Bobrowycia">
Bobrowycia



</doc>
<doc id="1066667" url="https://pl.wikipedia.org/wiki?curid=1066667" title="Karl Gissler">
Karl Gissler



</doc>
<doc id="1066668" url="https://pl.wikipedia.org/wiki?curid=1066668" title="Radoslav Kráľ">
Radoslav Kráľ

Radoslav Kráľ (ur. 20 lutego 1974) – słowacki piłkarz grający na pozycji obrońcy.
Występował między innymi w MŠK Žilina, FC Koszyce, MFK Ružomberok i w węgierskim Zalaegerszeg, a ostatnio w czeskiej Viktorii Żiżkov.
Od września 2007 r. był piłkarzem Polonii Bytom, lecz 11 grudnia 2008 r. klub rozwiązał z nim kontrakt.

</doc>
<doc id="1066669" url="https://pl.wikipedia.org/wiki?curid=1066669" title="Dołgorukowowie">
Dołgorukowowie

Dołgorukowowie – rosyjski ród arystokratyczny. Wydał wielu polityków i dyplomatów.

</doc>
<doc id="1066671" url="https://pl.wikipedia.org/wiki?curid=1066671" title="Equisetum variegatum">
Equisetum variegatum



</doc>
<doc id="1066672" url="https://pl.wikipedia.org/wiki?curid=1066672" title="Kobeljaki">
Kobeljaki



</doc>
<doc id="1066674" url="https://pl.wikipedia.org/wiki?curid=1066674" title="Illińcy">
Illińcy



</doc>
<doc id="1066676" url="https://pl.wikipedia.org/wiki?curid=1066676" title="Cristian Mijares">
Cristian Mijares

Cristian Mijares (ur. 2 października 1981 w Gómez Palacio, Durango) – meksykański bokser, były zawodowy mistrz świata organizacji WBC, WBA i IBF w kategorii junior koguciej (do 115 funtów).
Zawodową karierę rozpoczął w sierpniu 1997 roku. W lutym 2006 roku, w swojej 31 walce, zremisował ze swoim rodakiem, Luisem Maldonado. W następnej walce, 18 września 2006 roku, spotkał się z byłym mistrzem świata organizacji WBC, Katsushige Kawashima. Stawką pojedynku był tymczasowy tytuł mistrzowski tej samej organizacji. Meksykanin wygrał niejednogłośną decyzją na punkty.
Zaledwie dwa miesiące później odniósł zwycięstwo w pojedynku z kolumbijczykiem Reynaldo Lopezem. 3 stycznia 2007 roku ponownie pokonał Kawashimę. Była to pierwsza obrona Mijaresa jako pełnoprawnego, a nie tymczasowego mistrza świata, ponieważ dotychczasowy posiadacz tego tytułu, Masamori Tokuyama, zdecydował się zrezygnować z mistrzowskiego pasa i zmienić kategorię wagową na wyższą.
W roku 2007 jeszcze trzy razy bronił swojego tytułu. 14 kwietnia pokonał na punkty po zaciętej walce byłego mistrza WBO i WBC w kategorii junior muszej, Jorge Arce, w lipcu wygrał pojedynek z Teppei Kikui (TKO w dziesiątej rundzie), a 19 października już w pierwszej rundzie technicznym nokautem zakończył pojedynek z Franckiem Gorjuxem.
Rok 2008 zaczął od zwycięstwa niejednogłośną decyzją sędziów na punkty z José Navarro. Walka odbyła się 16 lutego. Trzy miesiące później zmierzył się w walce unifikacyjnej z mistrzem świata organizacji WBA, Alexandrem Muñozem i pokonał go na punkty po niejednogłośnej decyzji sędziów. 30 sierpnia tego samego roku pokonał przez techniczny nokaut w trzeciej rundzie byłego mistrza świata WBC w kategorii muszej, Chatchai Sasakula, który był w tej walce dwa razy liczony.
1 listopada 2008 roku w walce unifikacyjnej został zonkautowany w dziewiątej rundzie przez mistrza federacji IBF Wachtanga Darcziniana i stracił oba swoje tytuły. Mijares leżał na deskach w tym pojedynku już w pierwszej rundzie. 14 marca 2009 roku niespodziewanie przegrał na punkty po niejednogłośnej decyzji sędziów z Nehomarem Cermeño. Stawką pojedynku był tymczasowy tytuł mistrza świata WBA w kategorii koguciej. Sześć miesięcy później doszło do walki rewanżowej pomiędzy tymi pięściarzami. Mijares przegrał po raz drugi, tym razem po jednogłośnej decyzji sędziów.
Na ring powrócił już dwa miesiące później, nokautując już w trzeciej rundzie mało znanego Jesusa Vidala. Niecały miesiąc później pokonał w szóstej rundzie BJ Dolorosę. 10 kwietnia 2010 pokonał niejednogłośnie na punkty w pojedynku eliminacyjnym WBC w kategorii koguciej Francisco Arce (brata Jorge, z którym wygrał w 2007).

</doc>
<doc id="1066681" url="https://pl.wikipedia.org/wiki?curid=1066681" title="Łochwycia">
Łochwycia



</doc>
<doc id="1066683" url="https://pl.wikipedia.org/wiki?curid=1066683" title="Ejegayehu Dibaba">
Ejegayehu Dibaba

Ejegayehu Dibaba (amh. አጀጋየሁ ዲባባ, ur. 21 marca 1982 w Chefe) – etiopska lekkoatletka, biegaczka długodystansowa, srebrna medalistka olimpijska z Aten w biegu na 10 000 metrów, dwukrotna brązowa medalistka mistrzostw świata z Helsinek na 5000 metrów i 10 000 metrów. Ma 160 cm wzrostu, waży 46 kg. Jej siostry to – Tirunesh Dibaba i Genzebe Dibaba.

</doc>
<doc id="1066686" url="https://pl.wikipedia.org/wiki?curid=1066686" title="Homeobox">
Homeobox



</doc>
<doc id="1066687" url="https://pl.wikipedia.org/wiki?curid=1066687" title="Kaseta homeo">
Kaseta homeo



</doc>
<doc id="1066690" url="https://pl.wikipedia.org/wiki?curid=1066690" title="Jim Lightbody">
Jim Lightbody

James „Jim” Davies Lightbody (ur. 16 marca 1882 w Pittsburghu, zm. 2 marca 1953 w Charleston) – amerykański lekkoatleta średniodystansowiec, wielokrotny medalista olimpijski.
Przebieg kariery.
Największe sukcesy odniósł podczas Igrzysk Olimpijskich w 1904 w St. Louis. Nie był faworytem żadnej konkurencji, a wygrał kolejno bieg na 2590 m z przeszkodami, bieg na 800 m, a także bieg na 1500 m. W tej ostatniej konkurencji ustanowił rekord świata z czasem 4:05,4. Zdobył również srebrny medal w biegu na 4 mile drużynowo, startując w barwach drużyny mieszanej reprezentującej Chicago Athletic Association.
W 1905 Lightbody został mistrzem USA (AAU) na 800 m i 1500 m. Startował na Igrzyskach Międzyolimpijskich 1906 w Atenach, gdzie wywalczył złoty medal na 1500 m i srebrny na 800 m. Wystąpił również na Igrzyskach Olimpijskich w 1908 w Londynie na 800 m, 1500 m i 3200 m z przeszkodami, ale w żadnej konkurencji nie wszedł do finału.
Rekordy życiowe.
źródło:

</doc>
<doc id="1066699" url="https://pl.wikipedia.org/wiki?curid=1066699" title="Sabine Kalter">
Sabine Kalter

Sabine Kalter (ur. 28 marca 1889 w Jarosławiu, zm. 1 września 1957 w Londynie) – polska śpiewaczka (kontralt) żydowskiego pochodzenia.
Studiowała w Akademii Muzycznej w Wiedniu, debiutowała w 1911 r. W latach 1915-1935 była solistką Opery w Hamburgu, którą opuściła w styczniu 1935 r. na fali prześladowań antysemickich w Niemczech. Osiadła w Londynie, gdzie zmarła 1 września 1957.

</doc>
<doc id="1066701" url="https://pl.wikipedia.org/wiki?curid=1066701" title="Marcel Pronovost">
Marcel Pronovost

Marcel Pronovost (ur. 15 czerwca 1930 w Lac á la Tortue, zm. 26 kwietnia 2015 w Windsor) – kanadyjski hokeista, który grał na pozycji obrońcy w zespole Detroit Red Wings i Toronto Maple Leafs. Był również trenerem zespołów: Buffalo Sabres oraz Detroit Red Wings. Od 1978 roku członek Hockey Hall of Fame.

</doc>
<doc id="1066703" url="https://pl.wikipedia.org/wiki?curid=1066703" title="Géder">
Géder

Géder, właśc. Antonio Camilo Malta Géder (ur. 23 kwietnia 1978 w Recreio w stanie Minas Gerais) piłkarz brazylijski grający na pozycji środkowego obrońcy.
Kariera klubowa.
Géder jest wychowankiem klubu CR Vasco da Gama wywodzącego się z miasta Rio de Janeiro. W 1998 roku zadebiutował w jego barwach w lidze brazylijskiej. Nie grał jednak w wyjściowej jedenastce Vasco i był tylko rezerwowym. Miał też mały udział w wywalczeniu Copa Libertadores, a także mistrzostwa stanu Rio de Janeiro. Także w 1999 i 2000 roku Géder grał w małej liczbie meczów swojego klubu, a w tym okresie został mistrzem Brazylii (2000) oraz zdobył Copa Mercosur (2000). W 2001 roku Antonio był już podstawowym zawodnikiem Vasco, jednak ani w tym, ani w następnym sezonie nie osiągnął z tym klubem większych sukcesów. Przez 5 lat rozegrał 62 mecze dla Vasco i zdobył 1 gola.
W 2003 roku Géder wyjechał do Rosji i za 625 tysięcy euro przeszedł do tamtejszego Saturna Ramienskoje. W Saturnie był liderem środka obrony i w pierwszym sezonie gry zajął z nim 7. pozycję w Premier Lidze. W 2004 Saturn powtórzył to osiągnięcie, a w 2005 nie osiągnął większych sukcesów. Géder z czasem stał się nawet kapitanem klubu, stając się jednym z nielicznych obcokrajowców w Rosji pełniących tę funkcję.
W połowie 2006 roku Géder podpisał kontrakt ze Spartakiem Moskwa. Stołeczny klub zapłacił za niego 1,8 miliona euro. Swój pierwszy mecz w nowym klubie Brazylijczyk rozegrał 9 września, a Spartak zremisował w derbach Moskwy 2:2 z CSKA. W 2007 roku Brazylijczyk walczył o miejsce na środku obrony z Austriakiem Martinem Stranzlem i Rosjaninem Romanem Szyszkinem. W tamtym sezonie został wicemistrzem Rosji.
Na początku 2008 roku za 2,3 miliona euro Géder przeszedł do francuskiego Le Mans FC.
Kariera reprezentacyjna.
W 2001 roku Géder dwukrotnie był powoływany do pierwszej reprezentacji Brazylii, jednak nie zdołał zaliczyć debiutu. W Rosji chodziły więc głosy o przyznaniu mu rosyjskiego obywatelstwa i powołaniu do tamtejszej reprezentacji.

</doc>
<doc id="1066704" url="https://pl.wikipedia.org/wiki?curid=1066704" title="George Hitchings">
George Hitchings

George Herbert Hitchings (ur. 18 kwietnia 1905 w Hoquiam, Waszyngton, zm. 27 lutego 1998 w Chapel Hill, Karolina Północna) – amerykański biochemik i farmakolog, laureat Nagrody Nobla. Był profesorem Uniwersytetu w Durham i Chapel Hill. Członek Royal Society w Londynie i National Academy of Sciences w Waszyngtonie.
Wspólne badania George'a Hitchingsa i Gertrudy Elion doprowadziły do odkrycia w 1951 roku pierwszego skutecznego lekarstwa stosowanego w terapii chorób nowotworowych. Współpracowali oni przez około 30 lat. Skupili się nad badaniami dotyczącymi poznaniu kwasów nukleinowych a w szczególności struktury DNA. Para odkryła również lekarstwa stosowane m.in. w terapii:
W 1988 roku otrzymał wraz z Jamesem W. Blackiem (Wielka Brytania) i Gertrude B. Elion (USA) Nagrodę Nobla w dziedzinie fizjologii i medycyny za sformułowanie znaczących zasad leczenia farmakologicznego (w szczególności nad wytycznymi dotyczącymi chemioterapii) i stworzenie w oparciu o nie nowej generacji leków przeciwnowotworowych.

</doc>
<doc id="1066707" url="https://pl.wikipedia.org/wiki?curid=1066707" title="Pokój w Wenecji">
Pokój w Wenecji

Pokój w Wenecji –zawarty 1 sierpnia 1177 r. po ostatniej, szóstej wyprawie Fryderyka I Barbarossy na Włochy. Został podpisany w następstwie klęski Fryderyka I pod Legano 29 maja 1176 r., gdzie został rozgromiony przez piechotę mediolańską, oraz oddziały sprzymierzone. Na mocy tego pokoju Fryderyk I uznał Aleksandra III za legalnego papieża, uznał jego suwerenność, zrezygnował z popierania antypapieża Kaliksta III oraz prawa do interwencji cesarza przy wyborze papieża, uznał integralność państwa kościelnego, obiecał wycofać swych funkcjonariuszy z państwa kościelnego oraz uznać za własność papiestwa odkupione przez Aleksandra III od Welfa VI księcia Spoletto, dobra po Matyldzie toskańskiej. Zawarł również 6-letni pokój z miastami lombardzkimi.

</doc>
<doc id="1066708" url="https://pl.wikipedia.org/wiki?curid=1066708" title="Geder">
Geder



</doc>
<doc id="1066709" url="https://pl.wikipedia.org/wiki?curid=1066709" title="Herb Imperium Osmańskiego">
Herb Imperium Osmańskiego

Herb Imperium Osmańskiego – to jeden z dwóch, obok flagi, symboli państwowych tego historycznego państwa.
Herb złożony jest z owalnej tarczy zwieńczonej monarszym fezem, ustawionej na tle panoplium, składającego się między innymi z oręża i dwóch chorągwi. Pod herbem widnieje zawieszonych na ornamentalnym postumencie, pięć orderów (od lewej patrzącego: Dobroczynności, Medżydów, Sławy, Osmana i Imtiyaz).
Ponad całością, góruje promieniście ozdobiony, zielony dysk, wewnątrz którego tugra – (złoty napis w alfabecie arabskim) „Sułtan Abd-ul-Hamid II”. Od dołu otoczony zielonym półksiężycem zwróconym rogami ku górze ze złotym napisem „Wieczny kraj”.
Dodatkowe informacje.
Każdy sułtan z dynastii Osmanów miał swój monogram, zwany tugrą, który służył jako symbol tego członka rodziny królewskiej. Herb w europejskim sensie powstał w pod koniec XIX wieku. Ostateczny projekt został przyjęty przez sułtana Abdul Hamida II w dniu 17 kwietnia 1882 roku.
Jako panoplia w jego tle, umieszczone są dwie flagi: flaga Anatolii i innych azjatyckich ejaletów – ze srebrnym półksiężycem i gwiazdą na czerwonym tle, oraz flagę Rumelii, na której widnieją trzy srebrne półksiężyce na zielonym tle.
Niektóre elementy graficzne z herbu Imperium Osmańskiego – takie jak centralny owal tarczy oraz półksiężyc i gwiazda zostały uznane i zamieszczone w obecnym godle Republiki Turcji.

</doc>
<doc id="1066710" url="https://pl.wikipedia.org/wiki?curid=1066710" title="Antonio Camilo Malta Géder">
Antonio Camilo Malta Géder



</doc>
<doc id="1066712" url="https://pl.wikipedia.org/wiki?curid=1066712" title="A Sceptic’s Universe">
A Sceptic’s Universe

A Sceptic’s Universe – pierwszy album norweskiej grupy metalowej Spiral Architect. Wydawnictwo ukazało się 16 stycznia 2000 roku nakładem wytwórni muzycznej Sensory Records.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1066714" url="https://pl.wikipedia.org/wiki?curid=1066714" title="Małe Zawraty">
Małe Zawraty

Małe Zawraty (słow. "Malé Závraty") – górne piętro Doliny Żarskiej w słowackich Tatrach Zachodnich. Są to kotły lodowcowe pod południowymi zboczami Rohacza Płaczliwego i Smutnej Przełęczy, pomiędzy grzbietem Pośredniego Gronia i granią Żarskiej Przełęczy. Wypełnione są kamiennym rumowiskiem i wałami moren, częściowo porastające murawą z sitem skuciną. W jednym z zagłębień Małych Zawratów, pod Żarską Przełęczą znajduje się Żarski Stawek (Stawek pod Żarską Przełęczą).
Małe Zawraty są jednym z centrów narciarstwa pozatrasowego i skialpinizmu.

</doc>
<doc id="1066716" url="https://pl.wikipedia.org/wiki?curid=1066716" title="Nowa Odesa">
Nowa Odesa



</doc>
<doc id="1066717" url="https://pl.wikipedia.org/wiki?curid=1066717" title="Wstawka montażowa">
Wstawka montażowa

Wstawka montażowa lub insert – rodzaj krótkiego ujęcia w filmie, komunikującego dodatkową informację na temat sceny. Inserty są często zorientowane na wzmocnienie napięcia dramatycznego. 
Wstawką można nazwać również umieszczony w filmie fabularnym fragment materiału archiwalnego, którego zadaniem jest uwiarygodnienie prezentowanej akcji, jak np. fragmenty kronik filmowych w "Casablance" (1942). Wykorzystanie wstawek archiwalnych może również wynikać z chęci zaprezentowania wydarzeń trudnych do zainscenizowania przed kamerą, np. historycznych bitew.

</doc>
<doc id="1066718" url="https://pl.wikipedia.org/wiki?curid=1066718" title="Biljajiwka">
Biljajiwka



</doc>
<doc id="1066724" url="https://pl.wikipedia.org/wiki?curid=1066724" title="Massimo Donati">
Massimo Donati

Massimo Donati (ur. 26 marca 1981 w Udine) – włoski piłkarz występujący na pozycji pomocnika.
W swojej karierze był zawodnikiem takich klubów jak Atalanta BC, A.C. Milan, Parma, Torino FC, UC Sampdoria, ACR Messina, Celtic F.C., Bari, US Palermo, Hellas, Hamilton oraz St. Mirren. W latach 2000–2003 był członkiem reprezentacji Włoch do lat 21, dla której rozegrał 26 meczów.

</doc>
<doc id="1066731" url="https://pl.wikipedia.org/wiki?curid=1066731" title="Nowyj Buh">
Nowyj Buh



</doc>
<doc id="1066733" url="https://pl.wikipedia.org/wiki?curid=1066733" title="Roman Sebrle">
Roman Sebrle



</doc>
<doc id="1066735" url="https://pl.wikipedia.org/wiki?curid=1066735" title="Apostołowe">
Apostołowe



</doc>
<doc id="1066737" url="https://pl.wikipedia.org/wiki?curid=1066737" title="Chicago Air &amp; Water Show">
Chicago Air &amp; Water Show

Chicago Air &amp; Water Show – cykliczna impreza organizowana w Chicago łącząca cywilne i wojskowe pokazy lotnicze oraz pokazy sportów wodnych na jeziorze Michigan. Dwudniowy festiwal organizowany jest corocznie od 1958 roku w sierpniu i gromadzi ponad 2 miliony widzów. Jest to najstarsza i największa dwudniowa impreza tego typu w Stanach Zjednoczonych.
Uczestnicy.
W pokazach uczestniczyły między innymi następujące lotnicze zespoły akrobacyjne:
W pokazach uczestniczyły również między innymi następujące wodne zespoły akrobacyjne:
Program w 2007 roku.
W 2007 roku pokazy miały miejsce 18 i 19 sierpnia. Zaplanowano między innymi pokazy z uczestnictwem następujących samolotów wojskowych:
Wypadki.
W 2005 roku podczas sobotniego pokazu w powietrzu doszło do drobnej kolizji pomiędzy samolotami F-16 należącymi do grupy U.S. Air Force Thunderbirds, na skutek której spod skrzydła jednego z samolotów odpadła część i wpadła do jeziora Michigan. Obyło się bez ofiar, jednak odwołano pokazy grupy Thunderbirds w kolejnym dniu oraz w 2006 roku.
W 2007 roku niedzielne pokazy zostały przerwane około południa z powodu ulewnego deszczu. Był to pierwszy przypadek przerwania pokazów z powodu niesprzyjającej pogody w 49-letniej historii imprezy.

</doc>
<doc id="1066740" url="https://pl.wikipedia.org/wiki?curid=1066740" title="Powiat Bregencja">
Powiat Bregencja

Powiat Bregencja (niem. "Bezirk Bregenz") – powiat w zachodniej Austrii, w kraju związkowym Vorarlberg. Graniczy z Niemcami (kraj związkowy Bawaria) oraz ze Szwajcarią (kanton St. Gallen). Siedziba powiatu znajduje się w 
mieście Bregencja.
Geografia.
Powiat leży nad Jeziorem Bodeńskim (całe austriackie wybrzeże znajduje się na jego terenie), w Lesie Bregenckim i Alpach Algawskich, południowo-wschodnie krańce powiatu leżą w paśmie Lechquellengebirge. W okolicach Hard znajduje się ujście Renu do Jeziora Bodeńskiego.
Gmina Mittelberg obejmująca dolinę Kleinwalsertal należy do niemieckiego obszaru celnego. Wynikło to z niemożliwości przeprowadzenia połączenia drogowego z gminą, jedyna droga krajowa B201 prowadzi z Niemiec. Kleinwalsertal od strony austriackiej otoczony jest sześcioma szczytami (najwyższy Großer Widderstein 2533 m n.p.m.).
Podział administracyjny.
Powiat podzielony jest na 40 gmin, w tym jedną gminę miejską "(Stadt)", pięć gmin targowych "(Marktgemeinde)" oraz 34 gmin wiejskich "(Gemeinde)".

</doc>
<doc id="1066743" url="https://pl.wikipedia.org/wiki?curid=1066743" title="Serge Die">
Serge Die



</doc>
<doc id="1066746" url="https://pl.wikipedia.org/wiki?curid=1066746" title="Adrian Labryga">
Adrian Labryga

Adrian Labryga (ur. 11 lutego 1979) – polski hokeista, reprezentant Polski. 
Jego ojciec Leon także był hokeistą (stąd pseudonim syna).
Kariera.
Wychowanek Naprzodu Janów. Od 2008 roku zawodnik JKH Jastrzębie. W kwietniu 2013 przedłużył umowę z klubem o rok. W połowie 2015 ogłosił zakończenie kariery zawodniczej.
W kadrze Polski rozegrał 24 spotkania i strzelił 5 goli.
W trakcie kariery określany pseudonimem "Leon".

</doc>
<doc id="1066747" url="https://pl.wikipedia.org/wiki?curid=1066747" title="Wierchnodniprowsk">
Wierchnodniprowsk



</doc>
<doc id="1066750" url="https://pl.wikipedia.org/wiki?curid=1066750" title="Safari (serial telewizyjny)">
Safari (serial telewizyjny)

Safari (oryg. "Safari") – serial telewizyjny dla dzieci, produkcji czechosłowackiej, z roku 1986. Wakacyjne przygody gromadki dzieci, spędzających lato razem u wujostwa – pracowników ogrodu zoologicznego. .

</doc>
<doc id="1066754" url="https://pl.wikipedia.org/wiki?curid=1066754" title="Ippolito Rosellini">
Ippolito Rosellini

Ippolito Rosellini, właśc. Niccolo Francesco Ippolito Baldessare Rosellini (ur. 13 sierpnia 1800 w Pizie, zm. 4 czerwca 1843 tamże) – włoski archeolog, orientalista i pisarz, przyjaciel i uczeń Jeana François Champolliona, uważany za twórcę włoskiej egiptologii.
Pierwsze lata.
Pochodził z rodziny kupieckiej wywodzącej się z Pesci. W 1817 rozpoczął studia na wydziale teologicznym uniwersytetu w Pizie, które ukończył w 1821, a następnie studiował języki orientalne w Bolonii pod kierunkiem Giuseppe Mezzofantiego. Specjalizując się w języku hebrajskim i arabskim, w 1824 został powołany na stanowisko profesora języków orientalnych na macierzystym uniwersytecie w Pizie. W tym też okresie zapoznał się z dziełem Champolliona "Précis du système hiéroglyphique des anciens Egyptiens", opublikowanym w 1824, które wywarło na nim duże wrażenie. Z samym Champollionem spotkał się latem 1825 we Florencji podczas podróży Francuza po Włoszech i od tego czasu datuje się ich głęboka przyjaźń, wsparta wspólną pasją – zgłębianiem tajemnicy hieroglifów i starożytnego Egiptu. W 1827 wyjeżdża do Paryża na rok w celu zgłębiania wiedzy o metodzie Champolliona.
Rodzina.
Podczas tego pobytu w Paryżu spotyka tam Zenobię Cherubini, córkę znanego muzyka Luigiego Cherubiniego, przyjaciela Rossiniego. I to właśnie Rossini przekonuje ojca Zenobii, aby ten pozwolił córce wyjść za mąż za młodego profesora z Pizy. Państwo Rosellini doczekali się czwórki dzieci, z których pierworodna córka Ida zmarła jeszcze w wieku dziecięcym.
Egipska ekspedycja.
W 1828 Rosellini z Champollionem zorganizowali francusko-toskańską ekspedycję naukową, sponsorowaną przez króla Francji Karola X i wielkiego księcia Toskanii Leopolda II. Oprócz obu organizatorów w wyprawie bierze udział 12 ludzi: architektów, malarzy i rysowników. Wyprawa do Egiptu trwała 18 miesięcy, a Rosellini, oprócz swoich notatek i rysunków, przywiózł także 900 eksponatów, które stały się postawą kolekcji egipskiej Muzeum Archeologicznego we Florencji, drugiej pod względem wielkości kolekcji tego rodzaju we Włoszech po zbiorach turyńskich.
Dzieło życia – „Zabytki Egiptu i Nubii”.
Obaj przyjaciele spotkali się jeszcze w 1831 w Paryżu, na którym zaplanowali wspólną pracę nad dziełem podsumowującym ich egipską ekspedycję. Plany te nie zostały jednak zrealizowane z powodu śmierci Champolliona w 1832. Rosselini postanowił więc samodzielnie wydać publikację, korzystając ze wsparcia finansowego Leopolda II.
Dzieło to, zatytułowane „Zabytki Egiptu i Nubii” („"Monumenti dell'Egitto e della Nubia"”), pierwotnie było pomyślane na 10 tomów z podziałem na 3 części, z tego jednak Rosselini zdołał wydać za życia 8 tomów, dziewiąty ukazał się już pośmiertnie, dziesiąty zaginął natomiast bezpowrotnie i nie został wydany.
Pierwsza część, dotycząca historii Egiptu, składała się z 5 tomów, wzbogaconych 169 zdjęciami, w tym 28 kolorowymi; druga opisująca życie codzienne obejmowała 3 tomy z 135 zdjęciami, w tym 74 kolorowymi; trzecia, 1-tomowa, opowiadała o religii egipskiej i zawierała 86 zdjęć, w tym 8 kolorowych. Pierwszy tom opublikowany został w 1832. Łącznie dzieło liczyło sobie prawie 3300 stron.
Ostatnie lata.
W 1835 Rosellini powołany został na stanowisko kierownika Biblioteki Uniwersyteckiej w Pizie, ale pomimo rozlicznych obowiązków oraz postępującej choroby kontynuował do końca życia pracę nad „Zabytkami...”.
W 1836 odwiedził go niemiecki egiptolog Karl Lepsius, z którym już wcześniej wymieniał listy, a z którym teraz poznał się i zaprzyjaźnił. Rosellini stał się pierwszą osobą, którą Lepsius poinformował listownie, w rok po ich spotkaniu, o swoich odkryciach i uzupełnieniu metody odczytywania hieroglifów Champolliona.
W nocy z 16 na 17 maja 1843 Rosellini zapadł w śpiączkę i zmarł 4 czerwca tego roku. Został pochowany w pizańskim Camposanto Vecchio w pobliżu katedry.

</doc>
<doc id="1066757" url="https://pl.wikipedia.org/wiki?curid=1066757" title="Skala ECOG">
Skala ECOG

Skala ECOG (skala sprawności ECOG, skala sprawności według "Eastern Cooperative Oncology Group") – skala pozwalająca określić stan ogólny i jakość życia pacjenta z chorobą nowotworową, ale stosowana też w geriatrii i psychiatrii lub innych ciężkich i przewlekłych chorobach.
Według mianownictwa WHO skala ta jest nazywana skalą Zubroda lub skalą Zubroda-ECOG-WHO

</doc>
<doc id="1066758" url="https://pl.wikipedia.org/wiki?curid=1066758" title="Skala Zubroda">
Skala Zubroda



</doc>
<doc id="1066760" url="https://pl.wikipedia.org/wiki?curid=1066760" title="Skala Zubroda-ECOG-WHO">
Skala Zubroda-ECOG-WHO



</doc>
<doc id="1066761" url="https://pl.wikipedia.org/wiki?curid=1066761" title="Pokój w Konstancji">
Pokój w Konstancji

Pokój w Konstancji – zawarty 25 czerwca 1183 między cesarzem Fryderykiem Barbarossą a miastami zrzeszonymi w Lidze Lombardzkiej.
Fryderyk Barbarossa uznał Ligę Lombardzką i potwierdził autonomiczność miast włoskich za uznanie jego zwierzchności.

</doc>
<doc id="1066762" url="https://pl.wikipedia.org/wiki?curid=1066762" title="Brad Walker">
Brad Walker

Brad Walker (ur. 21 czerwca 1981 w Aberdeen) – amerykański lekkoatleta, tyczkarz, 2-krotny medalista mistrzostw świata: srebro z Helsinek i złoto z Osaki, złoty medalista halowych mistrzostw świata z Moskwy,srebrny z 2008 z Walencji i brązowy z 2012 ze Stambułu.
Trzykrotnie stawał na podium Światowego Finału IAAF:
Walker był faworytem Igrzysk olimpijskich w Pekinie (2008), przed tą imprezą posiadał najlepszy wynik w skoku o tyczce na świecie, jednak olimpijskiego debiutu nie zaliczy do udanych – w kwalifikacjach nie skoczył żadnej wysokości i tym samym nie awansował do finału.
Należy do ekskluzywnego grona zawodników, którzy skoczyli 6 metrów. Jego rekord życiowy wynosi 6,04 m i został ustanowiony 8 czerwca 2008 w Eugene. Wynik ten do 2019 roku był rekordem Ameryki Północnej i jest siódmym wynikiem w historii światowej lekkoatletyki.
Rezultaty Walkera otwierały listy światowe przez 3 kolejne lata (2006-2008), od czasów Serhija Bubki nikomu nie udało się mieć najlepszych wyników na świecie nawet 2 lat z rzędu.

</doc>
<doc id="1066763" url="https://pl.wikipedia.org/wiki?curid=1066763" title="The Mahones">
The Mahones

The Mahones – kanadyjska grupa grająca mieszankę celtyckiego folku z punkiem.
Grupa została utworzona w Kingston, Ontario w 1990 r. przez Fintana "Finny" McConnella oraz Barry Williamsa w celu wystąpienia na festiwalu w dniu świętego Patryka.
Pierwotnie zespół miał się nazywać Pogue Mahone (co po Irlandzku znaczy "Kiss My Ass") na wzór pierwotnej nazwy The Pogues, lecz muzycy zrezygnowali z tej nazwy aby ich piosenki mogły być puszczane w radiu.
Styl gry The Mahones zawiera się gdzieś pomiędzy The Clash, The Pogues a The Who.

</doc>
<doc id="1066765" url="https://pl.wikipedia.org/wiki?curid=1066765" title="Powiat Feldkirch">
Powiat Feldkirch

Powiat Feldkirch (niem. "Bezirk Feldkirch") – powiat w zachodniej Austrii, w kraju związkowym Vorarlberg. Siedziba powiatu znajduje się w mieście Feldkirch. Do 1969 w granicach powiatu znajdował się dzisiejszy powiat Dornbirn.
Geografia.
Powiat znajduje się w dolinie Renu, graniczy na zachodzie ze Szwajcarią (kanton St. Gallen) i Liechtensteinem, na wschodzie z powiatem Dornbirn i na południu z powiatem Bludenz. Północno-wschodnie krańce powiatu znajdują się w Lesie Bregenckim.
Podział administracyjny.
Powiat podzielony jest na 24 gminy, w tym jedną gminę miejską "(Stadt)", trzy gminy targowe "(Marktgemeinde)" oraz 20 gmin wiejskich "(Gemeinde)".

</doc>
<doc id="1066767" url="https://pl.wikipedia.org/wiki?curid=1066767" title="Kanał imienia Moskwy">
Kanał imienia Moskwy

Kanał imienia Moskwy (ros. Канал имени Москвы) – kanał wodny w Rosji, łączący rzekę Moskwę z Wołgą, o długości 128 kilometrów.
Kanał ma duże znaczenie gospodarcze. Dzięki niemu Moskwa uzyskała najkrótsze połączenie z górną Wołgą oraz morzami: Bałtyckim, Białym, Czarnym i Kaspijskim, stając się portem rzecznym, którym przewozi się różne ładunki.
Wymiary śluz kanału imienia Moskwy to 290 metrów długości, na 30 m szerokości i 5,3 m głębokości.
Historia.
Kanał został oddany do użytku 15 czerwca 1937 jako Kanał Moskwa-Wołga imienia Józefa Stalina. Budowa trwała 4 lata i 8 miesięcy; budowali go więźniowie specjalnie stworzonego w tym celu łagru w mieście Dmitrow pod nadzorem Matwieja Bermana. Od 1947 nosi nazwę Kanał imienia Moskwy.

</doc>
<doc id="1066772" url="https://pl.wikipedia.org/wiki?curid=1066772" title="The Wax">
The Wax



</doc>
<doc id="1066774" url="https://pl.wikipedia.org/wiki?curid=1066774" title="Scott Brown (ur. czerwiec 1985)">
Scott Brown (ur. czerwiec 1985)

Scott Brown (ur. 25 czerwca 1985 w Dunfermline) – szkocki piłkarz występujący na pozycji pomocnika. Zawodnik Celticu, do którego trafił z Hibernianu.
Urodził się w Dunfermline, karierę zaczynał w szkółce piłkarskiej Hibernianu Edynburg. W wieku 17 lat zadebiutował w szkockiej ekstraklasie.
Do kadry narodowej został powołany przez selekcjonera reprezentacji Szkocji Waltera Smitha w 2005 roku.
W 2007 roku zadebiutował w barwach Celticu, który postanowił sprowadzić go za 4,5 miliona funtów na 5 lat. W klubie z Glasgow gra z nr 8. Zazwyczaj gra jako ofensywny środkowy pomocnik. W swoim debiutanckim sezonie w drużynie „The Hoops” wywalczył wraz z nią mistrzostwo SPL. W kolejnym natomiast zdobył nagrodę dla najlepszego piłkarza Szkocji.
25 marca 2020 roku Brown poinformował o odejściu z Celticu wraz z końcem sezonu 2020/21 po 14 latach gry w zespole The Bhoys, decydując się na parafowanie umowy z Aberdeen, gdzie będzie pełnił jednocześnie funkcję piłkarza i asystenta trenera.

</doc>
<doc id="1066775" url="https://pl.wikipedia.org/wiki?curid=1066775" title="Powiat Dornbirn">
Powiat Dornbirn

Powiat Dornbirn (niem. "Bezirk Dornbirn") – powiat w zachodniej Austrii, najmniejszy w kraju związkowym Vorarlberg. Siedziba powiatu znajduje się w mieście Dornbirn.
Geografia.
Powiat znajduje się w dolinie Renu, jednak wschodnią część stanowi Las Bregencki. Graniczy na zachodzie ze Szwajcarią (kanton St. Gallen), na północy i wschodzie z powiatem Bregencja i na południu z powiatem Feldkirch.
Historia.
Powiat Dornbirn jest relatywnie młody, został on wyłączony z powiatu Feldkirch w 1969.
Podział administracyjny.
Powiat podzielony jest na trzy gminy, w tym dwie gminy miejskie "(Stadt)" oraz jedną gminę targową "(Marktgemeinde)".

</doc>
<doc id="1066781" url="https://pl.wikipedia.org/wiki?curid=1066781" title="Kalojan">
Kalojan



</doc>
<doc id="1066782" url="https://pl.wikipedia.org/wiki?curid=1066782" title="Zamach na lotnisku w Madrycie (2006)">
Zamach na lotnisku w Madrycie (2006)

Zamach na lotnisku w Madrycie - w sobotę 30 grudnia 2006, o godzinie 9:01, organizacja terrorystyczna ETA zdetonowała samochód-pułapkę wyładowany ogromną ilością materiałów wybuchowych (między 200 a 500 kilogramów), na jednym z parkingów czwartego terminalu portu lotniczego Madryt-Barajas. Silny wybuch spowodował śmierć dwóch osób, rannych zostało około 50 osób, wyrządził także spore szkody w infrastrukturze lotniska oraz był przyczyną odwołań i opóźnień lotów.
Na poziomie politycznym zamach został przeprowadzony w czasie zaawansowanych rozmów w ramach procesu pokojowego między rządem hiszpańskim a terrorystami z ETA, którzy wcześniej ogłosili "trwałe zawieszenie broni".
Zamach.
30 grudnia 2006 organizacja terrorystyczna ETA umieściła bombę w furgonetce powodując zniszczenia w infrastrukturze lotniska, raniąc około pięćdziesięciu osób i zabijając dwie, narodowości ekwadorskiej: Carlosa Alonsa Palate i Diega Armanda Estacia. Minister Spraw Zagranicznych Moratinos potwierdził ofiary śmiertelne rządowi Ekwadoru po kilku godzinach, podczas gdy w hiszpańskich mediach nadal mówiono o zaginionych.
"Mamy do czynienia z sytuacją całkowitego zawalenia, dlatego ulegnie znacznemu opóźnieniu (mierzonemu nie w godzinach, ale w dniach) stwierdzenie czy jakieś osoby są pogrzebane pod gruzami"
Burmistrz Madrytu Alberto Ruiz-Gallardón opisał w ten sposób sytuację na parkingu czwartego terminalu lotniska Barajas, gdzie o 9.01 eksplodowała furgonetka Renault Trafic na parkingu D.
Władze oszacowały, że pojazd był wyładowany 200 kilogramami materiałów wybuchowych, natomiast EFE (hiszpańska agencja informacyjna) podniosła tę liczbę do 500 kilogramów. Doszło do ciężkich szkód materialnych: eksplozja spowodowała gęsty słup dymu, zapadnięcie się pięciu pięter modułu D parkingu T4, spłonęło też wiele samochodów. Alfredo Pérez Rubalcaba poinformował w południe, że jedną osobę uważa się za zaginioną, po południu za zaginione uważano już dwie osoby, ich krewni wszczęli alarm już rano.

</doc>
<doc id="1066784" url="https://pl.wikipedia.org/wiki?curid=1066784" title="Bagażnik">
Bagażnik

Bagażnik – część ładunkowa auta umieszczona najczęściej z tyłu samochodu. Może mieć małą objętość (auta klas A i B) lub większą (kombi, sedan). Największą przestrzeń ładunkową mają z reguły samochody dostawcze. Bagażnik może być otwierany kluczem (np. Fiat Uno, Chevrolet Aveo) lub za pomocą przycisku (np. Toyota Avensis, Volkswagen Golf V). Bagażnik może posiadać różną pojemność załadunku. Niekiedy razem z bagażnikiem unosi się także część reflektorów (np. Daewoo Lanos) albo całe reflektory (np. Opel Insignia). W samochodach dostawczych i furgonach zazwyczaj otwierany jest skrzydłowo (np. Fiat Ducato). Dostępne są również wersje jednoczęściowe (np. Renault Kangoo).
Bagażnik możemy spotkać także w skuterze. Znajduje się on zwykle pod unoszonym siedzeniem. Nie ma on wielkiej pojemności, zwykle mieści się w nim kask i podręczne przedmioty.
Producenci samochodów zazwyczaj zawyżają pojemność bagażnika. Czasem różnicę między danymi producenta a faktyczną pojemnością da się uzasadnić, lecz zdarza się również, że producent zawyża pojemność tak bardzo, że różnica jest niewytłumaczalna. Część różnic wynika prawdopodobnie z różnych sposobów mierzenia pojemności bagażnika. Mierzyć można bowiem materiałem sypkim, jak i pudełkami o pojemności 1 litra i wymiarach 100 mm × 200 mm × 50 mm.

</doc>
<doc id="1066788" url="https://pl.wikipedia.org/wiki?curid=1066788" title="Brookfield (Wisconsin)">
Brookfield (Wisconsin)

Brookfield – miasto w hrabstwie Waukesha w stanie Wisconsin, liczące niespełna 40 tys. mieszkańców. Zajmuje powierzchnię ok. 70 km².
Klimat.
Miasto leży w strefie klimatu kontynentalnego, wilgotnego z łagodnym latem i opadami przez cały rok, należącego według klasyfikacji Köppena do strefy "Dfb". Średnia temperatura roczna wynosi 12,1°C, a opady 886,5 mm. Średnia temperatura najcieplejszego miesiąca - lipca wynosi 25,4°C, natomiast najzimniejszego -6,8°C. Miesiącem o najwyższych opadach jest maj o średnich opadach wynoszących 116,8 mm, natomiast najniższe opady są w styczniu i wynoszą średnio 35,6.

</doc>
<doc id="1066793" url="https://pl.wikipedia.org/wiki?curid=1066793" title="Papuga popielata">
Papuga popielata



</doc>
<doc id="1066794" url="https://pl.wikipedia.org/wiki?curid=1066794" title="Cerkiew św. Mikołaja w Dobrej Szlacheckiej">
Cerkiew św. Mikołaja w Dobrej Szlacheckiej

Zespół cerkiewny w Dobrej Szlacheckiej – składa się z dwóch obiektów:
Cerkiew pw. Podwyższenia Krzyża Świętego.
Jest to cerkiew drewniana, zbudowana w 1879, orientowana, konstrukcji zrębowej osadzona na kamiennej podmurówce. Podmurówka osłonięta gontowym okapem. Trójdzielna: prezbiterium zamknięte trójbocznie, nawa i babiniec na planach kwadratów. Przy prezbiterium od północy zakrystia. Całość szalowana pionowym deskowaniem z listewkami. Dachy dwuspadowe, kryte blachą. Nad wszystkimi częściami ośmioboczne cebulaste kopuły na tamburach, w zwieńczeniu pseudolatarnie z żelaznymi krzyżami.
We wnętrzu stropy płaskie. Polichromia figuralna wykonana w latach 1899-1904 przez Antoniego i Michała Bogdańskich (patrz: Józef Bogdański) z udziałem Mikołaja Demkowicza. Klasycystyczny ikonostas z tego samego okresu, wykonany również przez wymienionych Bogdańskich. Jest to ikonostas czterorzędowy, w klasycznym układzie spotykanym w cerkwiach karpackich na terenie Polski.
Podczas II wojny światowej uszkodzona została w 1944 centralna kopuła, którą w 1947 rozebrano, łatając prowizorycznie dach. Pierwotny wygląd kopuły odtworzony został podczas remontu w 2003 r. Pierwotnie była cerkwią greckokatolicką, obecnie budynek służy jako kościół pw. Podwyższenia św. Krzyża, filia parafii rzymskokatolickiej w Mrzygłodzie. Teren przy cerkwi otoczony murem z dzikiego kamienia. W linię muru wbudowana jest opisana niżej dzwonnica bramna. W pobliżu opuszczony budynek starej plebanii.
Wieża-dzwonnica bramna.
Oddzielnym obiektem jest wieża-dzwonnica bramna, usytuowana na osi świątyni. Pochodzi z XVII w., przebudowana w XVIII. Składa się z trzech kondygnacji. Pierwsza jest murowana z kamienia, na rzucie kwadratu, otynkowana i pobielona, sklepiona kolebkowo. Wyższe kondygnacje są drewniane. Druga ma konstrukcję zrębową ze stropem belkowym i z nadwieszonym gankiem, opartym na czterech słupach z zastrzałami. Tutaj znajdował się ikonostas w typie archaicznym, po którym zachowała się przegroda ikonostasowa z królewskimi i jednymi diakońskimi wrotami. Trzecia kondygnacja ma konstrukcję słupowo-ramową z nadwieszoną izbicą. Na wyższe kondygnacje wchodziło się po stromych, drewnianych schodach, przypominających drabinę. Budowla nakryta jest dachem gontowym namiotowym. Kondygnację górną od środkowej oddziela dach pulpitowy daszek pulpitowy z facjatką od frontu.
Do czasu synodu zamojskiego w 1720 r. przy jednym ikonostasie można było sprawować tylko jedną eucharystię dziennie. Przez fakt istnienia ikonostasu wieża była odrębną cerkwią, co pozwalało odprawić w Dobrej dodatkową mszę św. w tym samym dniu. W niektórych cerkwiach (np. w Cerkiew św. Paraskewy w Radrużu lub cerkiew św. Jura w Drohobyczu) budowano tym celu nad babińcem dodatkowe pomieszczenie z ikonostasem. Po synodzie zamojskim można było odprawiać kolejne msze również przy ołtarzach bocznych, pozbawionych ikonostasu. Nie jest znane wezwanie, pod którym wieża była wykorzystywana jako cerkiew.
Jest to obiekt unikatowy w skali kraju. Obecnie pełni rolę dzwonnicy, z dwoma dzwonami: z 1627 i 1924 r.
Zespół cerkiewny został włączony do podkarpackiego Szlaku Architektury Drewnianej.

</doc>
<doc id="1066797" url="https://pl.wikipedia.org/wiki?curid=1066797" title="Hyper Text Coffee Pot Control Protocol">
Hyper Text Coffee Pot Control Protocol

Hyper Text Coffee Pot Control Protocol, HTCPCP – żartobliwe rozszerzenie protokołu HTTP, służące kontrolowaniu, monitorowaniu i diagnozowaniu działania ekspresów do kawy. Protokół został opisany i włączony do zbioru dokumentów Request For Comment jako 1 kwietnia 1998, jest więc żartem przygotowanym na Prima aprilis, podobnie jak inne dokumenty RFC wydawane 1 kwietnia. Nazwę protokołu można przetłumaczyć z języka angielskiego na polski jako "Hipertekstowy protokół kontroli ekspresu do kawy".
Zapytania protokołu HTCPCP są w postaci URI o schemacie "coffee:" (lub odpowiednikiem słowa "coffee" w jednym z 29 wymienionych języków, słowo "kawa" nie jest jednak obsługiwane). 
Jako rozszerzenie HTTP, protokół HTCPCP definiuje dodatkowe metody:
Opis całego protokołu można uzyskać na stronach Internet Engineering Task Force.

</doc>
<doc id="1066799" url="https://pl.wikipedia.org/wiki?curid=1066799" title="Lepczowie">
Lepczowie

Lepczowie, Lepcza (nazwa własna: "Rong-pa") – grupa etniczna w Azji, jej pierwotną siedzibą są tereny indyjskiego stanu Sikkim, współcześnie Lepczowie zamieszkują także tereny zachodniego Bhutanu i wschodniego Nepalu, a także okolice Dardżylingu w Indiach. W latach 90. XX wieku ich liczebność wynosiła około 70 tys. osób.
Lepczowie wyznają buddyzm tybetański oraz wiarę w duchy, oddają także boską cześć górom. Ich tradycyjnym zajęciem jest tarasowa uprawa ryżu, kukurydzy, gryki, trzciny cukrowej oraz chów zwierząt.
Lepczowie posługują się językiem lepcza z rodziny tybetańsko-birmańskiej, wielu przejęło jednak języki sąsiednich grup etnicznych.

</doc>
<doc id="1066803" url="https://pl.wikipedia.org/wiki?curid=1066803" title="Powiat Bludenz">
Powiat Bludenz

Powiat Bludenz (niem. "Bezirk Bludenz") – powiat w zachodniej Austrii, największy w kraju związkowym Vorarlberg. Siedziba powiatu znajduje się w mieście Bludenz.
Geografia.
Powiat leży w Alpach Centralnych, w pasmach Rätikon, Verwallgruppe i Silvretta.
Graniczy na zachodzie z Liechtensteinem, na południu ze Szwajcarią (Gryzonia), na północy z powiatami Feldkirch i Bregencja oraz na wschodzie z krajem związkowym Tyrol oraz powiatami Reutte i Landeck.
Większe miejscowości i ważniejsze drogi znajdują się w dolinach takie jak: Großes Walsertal, Lechtal, Klostertal czy Montafon.
Podział administracyjny.
Powiat podzielony jest na 29 gmin, w tym jedną gminę miejską "(Stadt)", dwie gminy targowe "(Marktgemeinde)" oraz 26 gmin wiejskich "(Gemeinde)".

</doc>
<doc id="1066804" url="https://pl.wikipedia.org/wiki?curid=1066804" title="Scott McDonald">
Scott McDonald

Scott Douglas McDonald (ur. 21 sierpnia 1983 roku w Melbourne, Australia) – australijski piłkarz występujący na pozycji napastnika w Motherwell.

</doc>
<doc id="1066806" url="https://pl.wikipedia.org/wiki?curid=1066806" title="Aston Martin DB7">
Aston Martin DB7

Aston Martin DB7 − samochód sportowy klasy wyższej produkowany przez brytyjską markę Aston Martin w latach 1994 – 2003. 
Historia i opis modelu.
Został zaprojektowany, by zastąpić wysłużonego Astona Martina V8. Zbudowany na bazie Jaguara XJS, ale z wieloma zmianami. Pierwsze modele miały sześciocylindrowe silniki, ale w 1999 r. został wprowadzony model V12 Vantage, z potężniejszym 6,0 litrowym, dwunastocylindrowym silnikiem w układzie V. Występuje w dwóch wersjach nadwozia: coupé i kabriolet Volante. Powstały też specjalne limitowane edycje, np. DB7 Zagato. Został zastąpiony przez model DB9.

</doc>
<doc id="1066810" url="https://pl.wikipedia.org/wiki?curid=1066810" title="Lepcza">
Lepcza



</doc>
<doc id="1066811" url="https://pl.wikipedia.org/wiki?curid=1066811" title="André Michel Lwoff">
André Michel Lwoff

André Michel Lwoff (ur. 8 maja 1902 w Ainay-le-Château, zm. 30 września 1994 w Paryżu) – francuski mikrobiolog.
Życiorys.
W wieku 19 lat został członkiem Instytutu Pasteura w Paryżu. W 1932 roku, po uzyskaniu doktoratu i otrzymaniu pomocy finansowej z Fundacji Rockefellera, przeniósł się do Instytutu, gdzie w latach 1938–1968 kierował działem fizjologii mikroorganizmów. Potem, w latach 1968–1972, był kierownikiem Instytutu de Recherches Scientifiques sur le Cancer w Villejuif. Był członkiem Francuskiej Akademii Nauk, Royal Society w Londynie oraz Narodowej Akademii Nauk w Waszyngtonie.
Jego badania naukowe pozwoliły na określenie budowy wirusów (udowodnił, że są one zbudowane z jednego rodzaju kwasu nukleinowego: DNA lub RNA i otoczki białkowej) oraz opisanie zjawiska lizogenii zachodzącego u bakterii. Prowadził badania nad mechanizmem działania genów.
W 1965 otrzymał, wraz z François Jacobem i Jakiem Monodem, Nagrodę Nobla w dziedzinie fizjologii i medycyny za zbadanie mechanizmów genetycznej kontroli funkcjonowania komórek. W lutym 1966 odznaczony Krzyżem Komandorskim Legii Honorowej.

</doc>
<doc id="1066812" url="https://pl.wikipedia.org/wiki?curid=1066812" title="Lepcha">
Lepcha



</doc>
<doc id="1066813" url="https://pl.wikipedia.org/wiki?curid=1066813" title="Rong-pa">
Rong-pa



</doc>
<doc id="1066814" url="https://pl.wikipedia.org/wiki?curid=1066814" title="RRS Discovery">
RRS Discovery

RRS Discovery – jeden z ostatnich drewnianych trójmasztowców wybudowanych na Wyspach Brytyjskich. Wodowany 21 marca 1901 r., przeznaczony do badań nad Antarktyką. 
Jego pierwszą misją było zawieźć Roberta Falcona Scotta i Ernesta Shackeltona na ich pierwszą udaną podróż na Antarktykę, zwaną Wyprawą Discovery. 

</doc>
<doc id="1066815" url="https://pl.wikipedia.org/wiki?curid=1066815" title="Teodor I Laskaris">
Teodor I Laskaris



</doc>
<doc id="1066818" url="https://pl.wikipedia.org/wiki?curid=1066818" title="Aleksandr Prudnikow">
Aleksandr Prudnikow

Aleksandr Aleksandrowicz Prudnikow (ros. "Александр Александрович Прудников", ur. 24 lutego 1989 w Smoleńsku) piłkarz rosyjski grający na pozycji napastnika.
Kariera klubowa.
Uchodzący za jeden z największych obecnie talentów rosyjskiej piłki Prudnikow pochodzi z Moskwy. Jako nastolatek podjął treningi w tamtejszym Spartaku Moskwa i przez parę lat występował z sukcesami w drużynie juniorów, a następnie także w zespole rezerw Spartaka. W 2007 roku został włączony przez trenera Stanisława Czerczesowa do kadry pierwszej drużyny, a 8 kwietnia 2007 zadebiutował w Premier Lidze w spotkaniu z Łuczem-Eniergiją Władywostok. W 80. minucie Prudnikow zmienił Artioma Dziubę przy stanie 1:1, a w 87. minucie ustalił wynik meczu na 2:1 dla Spartaka. Od tego czasu coraz częściej grywał w składzie moskiewskiego klubu, a w lipcowym meczu z Łuczem-Eniergiją ponownie zdobył gola, swojego drugiego w rosyjskiej ekstraklasie. Prudnikowem zainteresował się nawet dyrektor sportowy Chelsea F.C., Frank Arnesen, ale zawodnik pozostał w Spartaku. W 2007 roku został ze Spartakiem wicemistrzem kraju.
Na początku 2009 roku Prudnikow został wypożyczony do Tierieku Grozny. 15 marca zadebiutował w jego barwach w wygranym 1:0 domowym meczu ze Spartakiem Nalczyk. W połowie roku wypożyczono go do Sparty Praga, a na początku 2010 roku do Tomu Tomsk. W 2011 roku został piłkarzem Anży Machaczkała. Następnie grał w takich klubach jak: Kubań Krasnodar, Ałanija Władykaukaz i Rubin Kazań. W 2014 został zawodnikiem Dynama Moskwa.
9 lutego 2015 został piłkarzem rosyjskiego Amkar Perm. W 2016 trafił do FK Orenburg.
Kariera reprezentacyjna.
W 2006 roku Prudnikow osiągnął swój pierwszy wielki sukces w piłce. Był członkiem kadry młodzieżowej reprezentacji Rosji U-17, która wywalczyła mistrzostwo Europy na ME w Luksemburgu. Na tym turnieju Aleksander strzelił 2 gole, będąc najlepszym strzelcem Rosjan. W latach 2007-2008 rozegrał 9 meczów i zdobył 5 goli w reprezentacji U-21.

</doc>
<doc id="1066823" url="https://pl.wikipedia.org/wiki?curid=1066823" title="Karl Mohr">
Karl Mohr



</doc>
<doc id="1066824" url="https://pl.wikipedia.org/wiki?curid=1066824" title="Płamen Nikołow (ur. 1985)">
Płamen Nikołow (ur. 1985)

Płamen Nikołow (ur. 12 czerwca 1985 roku) – bułgarski piłkarz, występujący na pozycji środkowego obrońcy.
Jest wychowankiem Spartaku Plewen, z którego w wieku dwudziestu jeden lat odszedł do pierwszoligowego (Spartak grał wówczas w II lidze) Liteksu Łowecz. Niedługo potem, w sezonie 2006–2007, w jego barwach zadebiutował w ekstraklasie. W klubie początkowo był zmiennikiem doświadczonego reprezentanta Wenezueli Alejandro Cichero. Od sezonu 2007–2008, zakończonego zdobyciem Pucharu Bułgarii, miał miejsce w wyjściowej jedenastce Liteksu. W 2012 roku przeszedł do Tomu Tomsk. W 2014 roku wrócił do Liteksu, a następnie odszedł do Botewu Płowdiw.
Od 2005 roku występował w kadrze Bułgarii U-21. Oprócz niego w tamtym czasie w reprezentacji młodzieżowej grali m.in. Waleri Bożinow i Iwelin Popow.
30 sierpnia 2007 roku po raz pierwszy otrzymał powołanie do reprezentacji seniorskiej (na spotkania eliminacji Euro 2008 z Holandią i Luksemburgiem). Miesiąc później również znalazł się w kadrze A (mecz z Albanią), jednak w tym czasie selekcjoner Dimityr Penew ani razu nie wystawił go na boisko.

</doc>
<doc id="1066826" url="https://pl.wikipedia.org/wiki?curid=1066826" title="Dekanat Koszalin (diecezja wrocławsko-szczecińska)">
Dekanat Koszalin (diecezja wrocławsko-szczecińska)

Dekanat Koszalin – jeden z 5 dekanatów diecezji wrocławsko-szczecińskiej Polskiego Autokefalicznego Kościoła Prawosławnego.
Parafie.
W skład dekanatu wchodzi 5 parafii:

</doc>
<doc id="1066829" url="https://pl.wikipedia.org/wiki?curid=1066829" title="Stefan Nemanicz">
Stefan Nemanicz



</doc>
<doc id="1066830" url="https://pl.wikipedia.org/wiki?curid=1066830" title="Stefan Nemanji">
Stefan Nemanji



</doc>
<doc id="1066831" url="https://pl.wikipedia.org/wiki?curid=1066831" title="Chris Killen">
Chris Killen

Christopher Killen (ur. 8 października 1981 w Wellington) - nowozelandzki piłkarz Shenzhen Ruby F.C.
Killen swoją profesjonalną karierę zaczynał w angielskim Manchesterze City, w którym zaliczył jednak zaledwie 3 występy i był wypożyczany do niżej notowanych zespołów, Wrexham i Port Vale. W lipcu 2002 roku dołączył do Oldham Athletic za kwotę £250,000. W Oldham grał przez 3,5 roku i zdołał zdobyć 24 bramek w 78 występach.
W styczniu 2006 roku dołączył do Hibernianu Edynburg na zasadzie wolnego transferu. Bramkę w barwach „Hibees” zdobył już w swoim debiucie, na Ibrox Park - przeciwko Rangers. Pomimo że do klubu z Easter Road przybył dopiero w zimie, reprezentant „Kiwis” zdołał trafiać do siatki rywali pięciokrotnie.
Po odejściu z Hibernianu Garry'ego O'Connora i Dereka Riordana, z Killenem wiązano wielkie nadzieje na sezon 2006–2007. Do grudnia zdobył już 11 bramek, ale sezon już wtedy się dla niego zakończył, bowiem doznał bardzo poważnej kontuzji kolana.
Kontrakt Killena wygasł latem 2007 roku i właśnie wtedy przeniósł się do Celticu. 30 maja został oficjalnie zaprezentowany jako nowy zawodnik The Hoops. W 2009 roku przebywał na wypożyczeniu w Norwich City, gdzie zagrał w czterech meczach.
W styczniu 2010 roku przeszedł do Middlesbrough, natomiast obecnie gra w klubie Shenzhen Ruby w Chinese Super League.

</doc>
<doc id="1066832" url="https://pl.wikipedia.org/wiki?curid=1066832" title="Lloyd Bochner">
Lloyd Bochner

Lloyd Wolfe Bochner, lepiej znany jako Lloyd Bochner (ur. 29 lipca 1924 w Toronto, zm. 29 października 2005 w Santa Monica) – kanadyjski aktor telewizyjny, teatralny, radiowy i filmowy. Wystąpił jako Cecil Colby w operze mydlanej ABC "Dynastia" ("Dynasty", 1981-82).
Życiorys.
Wczesne lata.
Urodził się w Toronto, w prowincji Ontario, w żydowskiej rodzinie jako syn Friedy Kennen. W wieku jedenastu lat brał udział w programach radiowych Ontario z Josephem Barringtonem. Jego edukacja przy University of Toronto została przerwana w 1943 przez serwis wojenny w Royal Canadian Navy. Jednakże, w 1947, ukończył z licencjatem wydział nauk humanistycznych.
Kariera.
Swoją karierę aktorską rozpoczął w wieku 11 lat w radiu. Debiutował na ekranie w kanadyjskim filmie "Opowieść Mapleville" ("The Mapleville Story", 1946). Zdobył dwukrotnie nagrodę Liberty. W 1951 przeprowadził się do Nowego Jorku. 
Od 1953 przez kolejnych sześć lat występował podczas Stratford Festival of Canada w przedstawieniach szekspirowskich: jako Horatio w tragedii "Hamlet", Orsino w "Wieczorze Trzech Króli " ("Twelfth Night") i Duke Vincentio w "Miarce za miarkę" ("Measure for Measure"). W 1956 debiutowała na Broadwayu w sztuce "Tamerlan Wielki". W 1958 wystąpił jako Proteus w produkcji off-Broadwayowskiej "Dwaj panowie z Werony".
Pojawiał się w serialach NBC: "Kraft Television Theatre" (1951-53), "Rodzina jednego człowieka" ("One Man’s Family", 1952) w roli kapitana Nicholasa Laceya. Jego znaczące role to homoseksualny lekarz w dramacie telewizyjnym NBC "Tarasy" ("Terraces", 1977), Mateusz Ewangelista w telewizyjnym filmie biblijnym NBC "Maria i Józef - historia wiary" ("Mary and Joseph: A Story of Faith", 1979), Cecil Colby, który zmarł na atak serca po z odbyciu stosunku płciowego z Alexis (Joan Collins) w operze mydlanej ABC "Dynastia" ("Dynasty", 1981-82), Walters w dramacie sci-fi "Millennium" (1989) z Cheryl Ladd i senator Eliot Moses w serialu CBS "Doktor Quinn" ("Dr. Quinn, Medicine Woman", 1994) z Jane Seymour.
Za postać obelżywego męża scenarzystki (Pia Zadora) w dramacie "Kobieta samotna" ("The Lonely Lady", 1983) był nominowany do antynagrody Złotej Maliny jako najgorszy aktor.
W 2004 otrzymał ACTRA Award.
Życie prywatne.
Od 1948 był żonaty z Ruth Roher Bochner (1925-2017), pianistką. Miał troje dzieci: dwóch synów – aktora Harta (ur. 3 października 1956) i Paula oraz córkę Johannę Courtleigh.
Zmarł 29 października 2005 w Santa Monica w stanie Kalifornia na nowotwór złośliwy w wieku 81. lat.

</doc>
<doc id="1066833" url="https://pl.wikipedia.org/wiki?curid=1066833" title="Fryderyk II Sztauf">
Fryderyk II Sztauf



</doc>
<doc id="1066834" url="https://pl.wikipedia.org/wiki?curid=1066834" title="Green Park">
Green Park

Green Park, oficjalnie The Green Park („Zielony park”) - jeden z parków królewskich w Londynie. Znajduje się w dzielnicy City of Westminster, pomiędzy Hyde Park i St. James’s Park. Razem z parkiem Kensington Gardens i ogrodami Pałacu Buckingham, parki te tworzą otwartą przestrzeń od Whitehall i dworca Victoria aż do Kensington i Notting Hill. Granice The Green Park wyznaczają na północy ulica Piccadilly, na południu ulica Constitution Hill i na wschodzie deptak Queen’s Walk. Od strony zachodniej Green Park łączy się z St. James’s Park przy pomniku Wiktorii w Queen’s Garden, dokładnie naprzeciwko wejścia do Pałacu Buckingham. Na południowy wschód od parku znajduje się reprezentacyjna aleja The Mall. Z Green Park widać zachodnie fasady St. James’s Palace oraz Clarence House. The Green Park zajmuje powierzchnię ok. 53 akrów.
W przeciwieństwie do sąsiednich parków, w Green Park nie ma żadnych jezior ani pomników, a jedyną fontanną jest "Canada Memorial" autorstwa Pierre’a Granche. Park składa się głównie z zalesionych polan.
Historia.
Przed założeniem The Green Park pełnił funkcje cmentarza (o podmokłym gruncie) dla trędowatych z pobliskiego szpitala St. Jamesa. Cmentarz został zamknięty w XVI w. przez Henryka VIII. W 1688 r. Karol II Stuart założył tam park królewski. 
27 kwietnia 1749 roku w Green Park odbył się wielki pokaz ogni sztucznych dla uczczenia zakończenia wojny o sukcesję austriacką i podpisania pokoju w Akwizgranie w 1748 r. Wykonano wtedy napisaną przez Georga Friedricha Händla specjalnie na tę okazję "Muzykę ogni sztucznych".

</doc>
<doc id="1066835" url="https://pl.wikipedia.org/wiki?curid=1066835" title="Białynicki-Birula">
Białynicki-Birula



</doc>
<doc id="1066837" url="https://pl.wikipedia.org/wiki?curid=1066837" title="Dekanat Lubin">
Dekanat Lubin

Dekanat Lubin – jeden z 5 dekanatów diecezji wrocławsko-szczecińskiej Polskiego Autokefalicznego Kościoła Prawosławnego.
Historia.
Dekanat utworzono 1 maja 2000 poprzez wyodrębnienie 9 parafii z dekanatu wrocławskiego. Pierwszym dziekanem został ks. mitrat Michał Żuk. Od 2019 r. siedzibą dekanatu jest Zimna Woda.
Parafie.
W skład dekanatu wchodzi 9 parafii:

</doc>
<doc id="1066838" url="https://pl.wikipedia.org/wiki?curid=1066838" title="Rade (grupa etniczna)">
Rade (grupa etniczna)

Rade ("Rhade", "Ede", ) – grupa etniczna w Wietnamie i Kambodży, w 1993 roku jej liczebność w Wietnamie wynosiła 195 tys. osób. W Wietnamie Rade posiadają status oficjalnej narodowości.
Tradycyjnym zajęciem Rade jest żarowa uprawa ziemi. Lud ten posługuje się prymitywnymi narzędziami rolniczymi i domowymi. Posiada jednak bogate tradycje rzemieślnicze w dziedzinie tkactwa i plecionkarstwa.
Struktura społeczna Rade opiera się na rodach matrylinearnych, na których czele stoją stare, szanowane kobiety. Majątek rodziny dziedziczy zwykle najmłodsza z córek. Rodzina kobiety występuje o kandydata na męża.
Rade posługują się językiem rade z rodziny austronezyjskiej.

</doc>
<doc id="1066840" url="https://pl.wikipedia.org/wiki?curid=1066840" title="Rhade">
Rhade

Niemcy:

</doc>
<doc id="1066842" url="https://pl.wikipedia.org/wiki?curid=1066842" title="E De">
E De



</doc>
<doc id="1066845" url="https://pl.wikipedia.org/wiki?curid=1066845" title="Aleksiej Riebko">
Aleksiej Riebko

Aleksiej Wasiljewicz Riebko (ros. Алексе́й Васи́льевич Ребко́, ur. 23 kwietnia 1986 w Moskwie) – piłkarz rosyjski grający na pozycji środkowego pomocnika.
Kariera klubowa.
Riebko jest wychowankiem Spartaka Moskwa. Karierę rozpoczął od występów w drużynach juniorskich, a w 2002 roku został przesunięty do kadry pierwszej drużyny i Oleg Romancew umożliwił mu debiut w pierwszej drużynie w rozgrywkach Premier Ligi. Riebko stał się tym samym najmłodszym w historii graczem Spartaka (liczył sobie nieco ponad 16 lat) bijąc rekord Aleksandra Pawlenki. Po debiucie jego kariera zatrzymała się jednak w miejscu – leczył rozmaite kontuzje i grał jedynie w rezerwach. W 2004 roku powrócił do składu na Puchar Intertoto UEFA, ale w lidze nadal nie grał, a kolejną szansę otrzymał w 2006 roku od trenera Władimira Fiedotowa i wystąpił w pucharowym meczu z Urałem Jekaterynburg. W lidze do końca sezonu rozegrał 9 spotkań i został wicemistrzem Rosji. W 2007 roku powtórzył to osiągnięcie.
Na początku 2008 roku Riebko przeszedł do Rubinu Kazań. Zadebiutował 23 marca w wygranym 1:0 domowym meczu z Łuczem-Energią Władywostok. W barwach Rubinu rozegrał trzy spotkania, a zespół na koniec roku został mistrzem Rosji.
Jeszcze latem 2008 Riebko ponownie zmienił barwy klubowe i został piłkarzem FK Moskwa. Swój debiut w nim zaliczył 20 lipca w spotkaniu z CSKA Moskwa. W FK Moskwa zawodnik grał przez dwa sezony.
W 2010 roku Riebko został piłkarzem Dinama Moskwa. Zadebiutował w nim 14 marca 2010 w wygranym 1:0 wyjazdowym meczu ze Spartakiem Moskwa.
W 2011 roku Riebko odszedł z Dinama do FK Rostów. Na początku 2012 roku został zawodnikiem Tomu Tomsk, a w połowie roku odszedł do Amkaru Perm. W 2014 roku został zawodnikiem FK Rostów. W sezonie 2015/2016 najpierw grał w Nice Moskwa, a następnie przeszedł do klubu Łucz-Eniergija Władywostok. W sezonie 2017/2018 grał w Araracie Moskwa oraz Rotorze Wołgograd.
Kariera reprezentacyjna.
W swojej karierze Riebko zaliczył występy w młodzieżowych reprezentacjach Rosji w kategoriach U-17, U-19 i U-21. 5 września 2009 roku zadebiutował w dorosłej reprezentacji Rosji, w wygranym 3–0 meczu z Luksemburgiem.

</doc>
<doc id="1066847" url="https://pl.wikipedia.org/wiki?curid=1066847" title="Taras rolny">
Taras rolny



</doc>
<doc id="1066848" url="https://pl.wikipedia.org/wiki?curid=1066848" title="John Kennedy (piłkarz)">
John Kennedy (piłkarz)

John Kennedy (ur. 18 sierpnia 1983 w Bellshill) – szkocki piłkarz występujący na pozycji obrońcy.
John Kennedy jest wnukiem byłego zawodnika Celticu i Manchesteru United, Jimmy'ego Delaneya. Większość zawodowej kariery spędził w Celticu Glasgow, którego jest wychowankiem. Z klubem tym zdobył sześć mistrzostw Szkocji (choć w sezonach 2000/2001 i 2005/2006 nie rozegrał żadnego ligowego spotkania)
31 marca 2004 roku zadebiutował w reprezentacji Szkocji, która mierzyła się z Rumunami. W 14. minucie Ioan Viorel Ganea sfaulował Kennedy'ego, w wyniku czego Szkot zerwał więzadła krzyżowe. Uraz wykluczył go z gry na trzy lata.
Treningi wznowił dopiero na początku 2007 roku. Przełomowym wydarzeniem był powrót do meczowej kadry na spotkanie 1/8 Ligi Mistrzów przeciwko Milanowi. Na ponowne zaprezentowanie się kibicom Szkot czekał jednak do 22 kwietnia, gdy rozegrał pełne spotkanie ligowe przeciwko Kilmarnock. Kilka dni potem klub podpisał z nim nowy kontrakt. W 2008 roku przebywał na wypożyczeniu w angielskim Norwich City, a zaraz po powrocie odnowił mu się uraz kolana, po którym nie wrócił już do zawodowego uprawiana sortu.
13 listopada 2009 roku Kennedy ogłosił decyzję o zakończeniu piłkarskiej kariery.

</doc>
<doc id="1066849" url="https://pl.wikipedia.org/wiki?curid=1066849" title="Pola tarasowe">
Pola tarasowe



</doc>
<doc id="1066851" url="https://pl.wikipedia.org/wiki?curid=1066851" title="Pole tarasowe">
Pole tarasowe



</doc>
<doc id="1066853" url="https://pl.wikipedia.org/wiki?curid=1066853" title="Grafton (Nowa Południowa Walia)">
Grafton (Nowa Południowa Walia)

Grafton – miasto w Australii, w stanie Nowa Południowa Walia. Według Danych z 2006 roku miasto miało 17380 mieszkańców.

</doc>
<doc id="1066854" url="https://pl.wikipedia.org/wiki?curid=1066854" title="Uprawa tarasowa">
Uprawa tarasowa



</doc>
<doc id="1066855" url="https://pl.wikipedia.org/wiki?curid=1066855" title="Uprawy tarasowe">
Uprawy tarasowe



</doc>
<doc id="1066857" url="https://pl.wikipedia.org/wiki?curid=1066857" title="Spiska Sobota">
Spiska Sobota

Spiska Sobota (, , , ) – obecnie dzielnica miasta Poprad, na lewym brzegu Popradu, w przeszłości samodzielne miasto z bogatą historią. Położone jest ok. 1,5 km na północny wschód od rynku Popradu.
Historia.
Pierwsza wzmianka o miejscowości pochodzi z XIII wieku, ale prawdopodobnie została założona wcześniej (pod koniec XII w.?), jako osada handlowa na szlaku z Węgier do Polski. Po najazdach tatarskich wyludnione okolice zajęli koloniści z Niemiec, których potomkowie aż do XVIII stanowili większość mieszkańców, a później, do II wojny światowej, najliczniejszą mniejszość (w 1921 – 43%, w 1940 – 11%). Za patrona niemieccy koloniści przyjęli św. Jerzego (stąd niemiecka nazwa "Georgenberg"), pod takim wezwaniem wzniesiono też kościół, którego początki sięgają 1273 r.
W późniejszych wiekach Spiska Sobota przeżywała okres prosperity. Razem z kolonistami przybyli wytrawni rzemieślnicy; działało kilkanaście cechów, funkcjonował wodociąg, łaźnie, sierociniec, a całość otaczały fortyfikacje. Przywileje miejskie Spiska Sobota uzyskała już w 1271, a w XVI wieku otrzymała prawo organizowania targów, które, zgodnie z nazwą, odbywały się w sobotę. W latach 1412–1772 była jedną z miejscowości zastawu spiskiego, następnie na powrót stała się integralną częścią Królestwa Węgier. Po 1772 r. wchodziła w skład prowincji 16 spiskich miast (niem. "Provinz der 16 Zipser Städte") z ograniczoną autonomią, funkcjonującej do 1876 r.
W XVIII wieku nastąpił upadek miasta – powodem był spadek znaczenia lądowych szlaków handlowych oraz częste niepokoje na terenie Górnych Węgier, powodowane m.in. powstaniami antyhabsburskimi. W XIX wieku nastąpił dalszy spadek znaczenia Spiskiej Soboty (choć np. od 1821 r. jako jedyne miasto na Spiszu posiadała księgarnię), zwłaszcza kiedy w 1871 r. ominęła ją linia Kolei Bogumińsko-Koszyckiej (poszła przez sąsiedni Poprad). Dzięki temu pozostała jednak nienaruszona dawna dyspozycja miasta, nietknięta gwałtownym rozwojem przemysłowym. Pomimo włączenia jej w 1946 r. w granice administracyjne powiększanego Popradu Spiska Sobota również po II wojnie światowej zachowała swój nieco senny klimat. W 1950 ogłoszono ją miejskim rezerwatem zabytków. Dobrze zachowany zespół dawnej zabudowy miejskiej Spiskiej Soboty jest dzisiaj największą atrakcją turystyczną Popradu.

</doc>
<doc id="1066858" url="https://pl.wikipedia.org/wiki?curid=1066858" title="Dekanat Szczecin">
Dekanat Szczecin

Dekanat Szczecin – jeden z 5 dekanatów diecezji wrocławsko-szczecińskiej Polskiego Autokefalicznego Kościoła Prawosławnego. Siedzibą dekanatu są Gryfice.
Parafie.
W skład dekanatu wchodzi 9 parafii:

</doc>
<doc id="1066864" url="https://pl.wikipedia.org/wiki?curid=1066864" title="Biłopilja">
Biłopilja



</doc>
<doc id="1066865" url="https://pl.wikipedia.org/wiki?curid=1066865" title="Spišská Sobota">
Spišská Sobota



</doc>
<doc id="1066867" url="https://pl.wikipedia.org/wiki?curid=1066867" title="Hrabstwo Grafton">
Hrabstwo Grafton

Hrabstwo Grafton (ang. "Grafton County") – hrabstwo w stanie New Hampshire w Stanach Zjednoczonych. Obszar całkowity hrabstwa obejmuje powierzchnię 1750,08 mil² (4532,69 km²). Według szacunków United States Census Bureau w roku 2009 miało 89 118 mieszkańców.
Hrabstwo powstało w 1769 roku.

</doc>
<doc id="1066870" url="https://pl.wikipedia.org/wiki?curid=1066870" title="Turniej Nordycki 2005">
Turniej Nordycki 2005

Turniej Nordycki 2005 to 9. edycja Turnieju Nordyckiego (Skandynawskiego) w historii skoków narciarskich. W tym sezonie odbyły się cztery konkursy. Zwycięzcą całego cyklu został już po raz drugi w swojej karierze Matti Hautamäki. Zawody turnieju zostały rozegrane w Lahti, Kuopio, Lillehammer i Oslo.
Klasyfikacja końcowa 2005.
Zwycięzcą klasyfikacji generalnej został, po raz drugi w swojej karierze Matti Hautamäki. Wygrał on wszystkie cztery konkursy.

</doc>
<doc id="1066871" url="https://pl.wikipedia.org/wiki?curid=1066871" title="Georg Neumark">
Georg Neumark

Georg Neumark (ur. 16 marca 1621 w Langensalza, zm. 8 lipca 1681 w Weimarze) – niemiecki kompozytor i poeta, wirtuoz gry na violi da gamba, autor pieśni religijnych.
Urodził się jako syn Michaela i Marthy Neumark. Od 1630 uczęszczał do gimnazjum w Schleusingen. W późniejszych latach kontynuował naukę w Gocie. Jako muzyk działał początkowo w Milhausen, później w Królewcu, gdzie od 1640 studiował prawo. Tam zetknął się ze znanym królewieckim poetą, Simonem Dachem. Po zakończeniu studiów wyjechał do Gdańska, później (w 1649) do Torunia. W 1651 powrócił do rodzinnej Turyngii, gdzie za pośrednictwem swojego wuja zawarł znajomość z księciem saksońsko-weimarskim Janem Ernestem III, dzięki czemu został mianowany registratorem kancelarii książęcej oraz książęcym bibliotekarzem.
Pisał głównie ewangelickie pieśni religijne (zwykle muzykę i teksty). Podczas swoich podróży oraz pobytu w Gdańsku i Toruniu zapoznał się z polskimi tańcami i pieśniami, które zamieścił następnie w swoich zbiorkach muzycznych wydanych w Hamburgu ("Poetisch- und Musikalisches Lustwäldchen", 1652) oraz w Jenie ("Christlicher Potentaten Ehren-Krohne", 1675).

</doc>
<doc id="1066879" url="https://pl.wikipedia.org/wiki?curid=1066879" title="Krolewiec">
Krolewiec



</doc>
<doc id="1066880" url="https://pl.wikipedia.org/wiki?curid=1066880" title="Wide Awake in America">
Wide Awake in America

Wide Awake in America – składające się z czterech utworów EP rockowej grupy U2. Zostało wydane w 1985 roku. Album to kombinacja dwóch utworów wykonanych na żywo oraz dwóch piosenek, które wcześniej były dostępne wyłącznie w Japonii i Wielkiej Brytanii.
Początkowo EP było możliwe do nabycia tylko w Ameryce Północnej i Japonii, jednak sprzedaż była tak wysoka, że w 1990 roku album doczekał się międzynarodowej reedycji.
Informacje o utworach.
"Bad" był utworem nagranym na żywo w National Exhibition Centre, w Birmingham, w Wielkiej Brytanii, 12 listopada 1984 roku, w trakcie koncertu będącego częścią trasy "Unforgettable Fire Tour". Producentem piosenki było U2.
"A Sort of Homecoming" był utworem nagranym na żywo w Wembley Arena, w Londynie, w Wielkiej Brytanii, 15 listopada 1984 roku. Producentem piosenki był Tony Visconti.
"The Three Sunrises" oprócz tego EP utwór można było również znaleźć na limitowanej edycji kompilacyjnego albumu grupy, The Best of 1980-1990. Producentem piosenki był zespół, Brian Eno oraz Daniel Lanois.
"Love Comes Tumbling" oprócz tego EP, o nieco zmienionym początku można było również znaleźć na albumie The Best of 1980-1990. Producentem piosenki było U2.
Wszystkie piosenki, z wyjątkiem utworu "Bad", oryginalnie znalazły się na singlu The Unforgettable Fire, wydanym w kwietniu 1985 roku poza granicami Stanów Zjednoczonych.
Lista utworów.
Muzyka została skomponowana przez U2, a autorem tekstów jest Bono.

</doc>
<doc id="1066884" url="https://pl.wikipedia.org/wiki?curid=1066884" title="Dekanat Zielona Góra">
Dekanat Zielona Góra

 
Dekanat Zielona Góra – jeden z 5 dekanatów diecezji wrocławsko-szczecińskiej Polskiego Autokefalicznego Kościoła Prawosławnego. Siedzibą dekanatu jest Przemków.
Parafie.
W skład dekanatu wchodzi 8 parafii:

</doc>
<doc id="1066885" url="https://pl.wikipedia.org/wiki?curid=1066885" title="Pierwomajskyj">
Pierwomajskyj



</doc>
<doc id="1066888" url="https://pl.wikipedia.org/wiki?curid=1066888" title="Begonia">
Begonia

Begonia, ukośnica ("Begonia" L.) – rodzaj roślin z rodziny begoniowatych obejmujący według różnych autorów 1200–1500 gatunków. Występują na wszystkich, z wyjątkiem Australii obszarach tropikalnych i subtropikalnych kuli ziemskiej, najliczniejsza grupa gatunków występuje w Ameryce Południowej. Jest to jeden z najbardziej obfitujących w gatunki rodzajów roślin. Należą do niego popularne na całym świecie rośliny ozdobne. Nazwa rodzaju pochodzi od nazwiska francuskiego botanika M. Begona. Gatunkiem typowym jest " Begonia obliqua" L..
Morfologia.
Begonie są roślinami rozdzielnopłciowymi. Wyrastają na nich osobno kwiaty męskie z pręcikami, a osobno kwiaty żeńskie z charakterystyczną trójskrzydłą zalążnią. Wszystkie gatunki mają liście ułożone naprzemiennie, a blaszki liściowe nie są symetryczne, gdyż ich brzegi różnią się kątem ścięcia u nasady, stąd pochodzenie polskiej nazwy – ukośnica. Begonie cechują się wielkim zróżnicowaniem wielkości, pokroju, charakteru wzrostu. Istnieją zarówno gatunki miniaturowe o wielkości kilku centymetrów jak i prawie 3-metrowe okazy drewniejące. Są wśród nich rośliny zielne, ale także rośliny o pokroju krzaczastym, jak i drzewiastym, czasami także pnącza. Większość gatunków jest wieczniezielona, ale istnieją także geofity zamierające na zimę, a na wiosnę odradzające się ze swoich organów przetrwalnikowych (np. grupa mieszańców begonii bulwiastej). Niektóre gatunki wytwarzają kłącza lub bulwy. 
Zastosowanie.
Rośliny ozdobne. Ogrodnicy dzielą je zazwyczaj na dwie grupy: begonie o ozdobnych liściach i begonie o ozdobnych kwiatach. Rośliny ozdobne z liści różnią się między sobą kształtem blaszek liściowych, ich wielkością oraz zabarwieniem. Zróżnicowanie to sprawia, że begonie są niezwykle atrakcyjnymi roślinami, a łatwość, z jaką dają się krzyżować, doprowadziła do powstawania niezliczonych odmian. Wśród begonii o ozdobnych liściach do najbardziej cenionych należy uprawiana w licznych odmianach wielobarwna begonia królewska, wśród begonii o ozdobnych kwiatach popularne są w uprawie: begonia stale kwitnąca, begonia bulwiasta i begonie zwisające. Różne gatunki begonii uprawiane są jako rośliny pokojowe, nadają się także na balkony, werandy i altany (szczególnie begonie zwisające), niektóre gatunki (np. begonia stale kwitnąca) są uprawiane także w gruncie. Większość uprawianych begonii to wyhodowane przez ogrodników kultywary i mieszańce powstałe ze skrzyżowania różnych, dzisiaj już niemożliwych do ustalenia gatunków. 
Systematyka.
Badania nad filogenezą spowodowały w ostatnich latach włączenie do rodzaju "Begonia" roślin wyłączanych wcześniej w osobne rodzaje takie jak "Symbegonia" (stanowiących jedną z linii rozwojowych w obrębie rodzaju). Begonia to rodzaj siostrzany dla monotypowego rodzaju "Hillebrandia" z gatunkiem "H. sandwicensis". Oba stanowią rodzinę begoniowatych w obrębie rzędu dyniowców należącego do kladu różowych roślin okrytonasiennych.
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa ukęślowe ("Dilleniidae" Takht. ex Reveal &amp; Tahkt.), nadrząd "Cucurbitanae" Reveal, rząd begoniowce ("Begoniales" Dumort.), podrząd "Begoniineae" Engl., rodzina begoniowate ("Begoniaceae" C. Agardh), podrodzina "Begonioideae" Eaton, plemię "Begonieae", rodzaj begonia ("Begonia" L. Klotzsch).
Wybrane (częściej uprawiane) gatunki:

</doc>
<doc id="1066889" url="https://pl.wikipedia.org/wiki?curid=1066889" title="HTCPCP">
HTCPCP



</doc>
<doc id="1066893" url="https://pl.wikipedia.org/wiki?curid=1066893" title="Turniej Nordycki 2004">
Turniej Nordycki 2004

Turniej Nordycki 2004 to 8. edycja Turnieju Nordyckiego (Skandynawskiego) w historii skoków narciarskich. W tym sezonie odbyły się cztery konkursy. Zwycięzcą całego cyklu został Roar Ljøkelsøy. Zawody turnieju zostały rozegrane w Lahti, Kuopio, Lillehammer i Oslo.
Klasyfikacja końcowa 2004.
Zwycięzcą klasyfikacji generalnej został Roar Ljøkelsøy.

</doc>
<doc id="1066897" url="https://pl.wikipedia.org/wiki?curid=1066897" title="Edmond H. Fischer">
Edmond H. Fischer

Edmond Henri Fischer (ur. 6 kwietnia 1920 w Szanghaju, zm. 27 sierpnia 2021 w Seattle) – amerykański biochemik. Profesor biochemii na Uniwersytecie Waszyngtonu w Seattle.
Był synem naturalizowanych obywateli Włoch pochodzenia francuskiego (matka, Renée Tapernoux) i austriackiego (ojciec, Oskar Fischer). Pierwsze 7 lat życia spędził w Szanghaju, po czym przeniósł się do Genewy. W 1939 roku, w reakcji na zawarcie przez faszystowskie Włochy sojuszu z nazistowskimi Niemcami, zrezygnował z włoskiego obywatelstwa i przyjął szwajcarskie.
Od 1939 studiował biologię i chemię na Uniwersytecie Genewskim; po 8 latach obronił pracę doktorską z chemii organicznej. Zamierzał odbyć staż podoktorski na California Institute of Technology, jednak ostatecznie podjął zatrudnienie na University of Washington, gdzie rozpoczął współpracę z Edwinem Gerhardem Krebsem.
Prowadził badania, które doprowadziły do wyodrębnienia enzymów fosforylujących i defosforylujących białka proste. Przeprowadzone przez niego dalsze doświadczenia udowodniły to, że kilka białek limfocytów ma właściwości enzymów defosforylujących. Przyczyniło się to do poznania zjawiska regulacji procesów życiowych komórek.
W 1992 otrzymał wraz z E. Krebsem Nagrodę Nobla w dziedzinie fizjologii i medycyny za "opisanie procesu odwracalności fosforylacji jako włącznika uruchamiającego białka i regulującego różne komórkowe procesy".
Dwukrotnie żonaty: z Nelly Gagnoux (1948-1961, owdowienie) i z Beverley Bullock (od 1963). Z pierwszą żoną miał dwóch synów.

</doc>
<doc id="1066905" url="https://pl.wikipedia.org/wiki?curid=1066905" title="UDT">
UDT



</doc>
<doc id="1066906" url="https://pl.wikipedia.org/wiki?curid=1066906" title="Cerkiew św. Mikołaja w Zielonej Górze">
Cerkiew św. Mikołaja w Zielonej Górze

Cerkiew pod wezwaniem św. Mikołaja – prawosławna cerkiew parafialna w Zielonej Górze. Należy do dekanatu Zielona Góra diecezji wrocławsko-szczecińskiej Polskiego Autokefalicznego Kościoła Prawosławnego.
Świątynia mieści się przy ulicy Partyzantów 6.
Jest to dawna kaplica pomocnicza kościoła ewangelicko-augsburskiego wybudowana w 1927 i zaadaptowana na potrzeby liturgii prawosławnej. Wewnątrz znajduje się XVII-wieczny ikonostas, przywieziony w 1958 z miejscowości Błagodatnoje (Nowe Biskupice) w powiecie grójeckim. 
Pierwsze nabożeństwo w nowej świątyni odprawiono 8 września 1948. Uroczystej konsekracji odremontowanej cerkwi dokonał 5 czerwca 1949 ówczesny wikariusz wrocławski, biskup Michał (Kiedrow). 
W czasie swego funkcjonowania cerkiew była wielokrotnie remontowana. Wymieniono stolarkę okienną, instalację elektryczną oraz pokrycie dachowe. Najbliższy remont, przewidziany na lata 2010–2015, zakłada wykonanie fundamentu pod świątynią, podwyższenie i wzmocnienie murów, postawienie następnej kopuły oraz dobudowanie nad wejściem dzwonnicy.
W 2014 ukończono budowę wieży-dzwonnicy; na jej szczycie umieszczono kopułę z pierwszym z 3 krzyży, jakimi docelowo zostanie zwieńczona świątynia. Osadzenie środkowej, największej kopuły wraz z krzyżem miało miejsce w maju 2014. W latach 2014–2015 wykonano nowy dach świątyni. W maju 2015 osadzono trzecią kopułę z krzyżem – nad prezbiterium. Całość remontu i rozbudowy prawdopodobnie przedłuży się poza rok 2015.

</doc>
<doc id="1066908" url="https://pl.wikipedia.org/wiki?curid=1066908" title="Sól sodowa monenzyny">
Sól sodowa monenzyny



</doc>
<doc id="1066910" url="https://pl.wikipedia.org/wiki?curid=1066910" title="Nathalie Kosciusko-Morizet">
Nathalie Kosciusko-Morizet

Nathalie Geneviève Marie Kosciusko-Morizet (ur. 14 maja 1973 w Paryżu) – francuska polityk, parlamentarzystka, była sekretarz stanu, od 2010 do 2012 minister w rządzie François Fillona.
Życiorys.
Z wykształcenia biolog, ukończyła "École polytechnique" w Paryżu, studiowała też na "École nationale du génie rural, des eaux et des forêts". Odbyła studia podyplomowe MBA organizowane przez "Collège des Ingénieurs".
Od drugiej połowy lat 90. była bliskim współpracownikiem Jacques’a Chiraca, należała do Zgromadzenia na rzecz Republiki. W 2002 objęła mandat deputowanej do francuskiego Zgromadzenia Narodowego jako zastępca posła Pierre-André Wiltzeraa, który sprawował stanowiska rządowe. W 2004 wybrano ją do rady regionu Île-de-France. W 2007 wystartowała już jako kandydatka Unii na rzecz Ruchu Ludowego, pokonując w drugiej turze przedstawiciela Partii Socjalistycznej. W ramach UMP reprezentowała tzw. niebieskich zielonych ("Écologie bleue"), stanowiących ekologiczną frakcję w partii. Została działaczką Unii na rzecz Ruchu Ludowego, w której reprezentuje tzw. niebieskich zielonych (ekologiczną frakcję w partii).
W czerwcu 2007 objęła funkcję sekretarza stanu ds. ekologii w rządzie François Fillona w resorcie, na którego czele stał Jean-Louis Borloo. W marcu 2008 wygrała wybory na urząd mera Longjumeau. W styczniu 2009 została przeniesiona na stanowisko sekretarza stanu ds. planowania i rozwoju gospodarki cyfrowej, bezpośrednio podległe premierowi. W listopadzie 2010 w trzecim gabinecie tego samego premiera została ministrem ekologii, zrównoważonego rozwoju, transportu i mieszkalnictwa.
22 lutego 2012 odeszła z rządu w związku z objęciem funkcji rzeczniczki Nicolasa Sarkozy’ego w trakcie kampanii prezydenckiej. W wyborach parlamentarnych w tym samym roku uzyskała poselską reelekcję.
W lutym 2013 zadeklarowała zamiar ubiegania się o urząd mera Paryża w wyborach lokalnych w 2014. W czerwcu tego samego roku wygrała partyjne prawybory, pokonując Rachidę Dati (wynikiem ponad 58% głosów). W pierwszej turze wyborów zdobyła ponad 35% głosów i awansowała do drugiej tury, w której przegrała z socjalistką Anne Hidalgo.
W 2016 wystartowała w prawyborach prezydenckich prawicy i centrum przed wyborami prezydenckimi zaplanowanymi na 2017. W głosowaniu z 20 listopada 2016 uzyskała 2,6% głosów. Przed drugą turą prawyborów poparła Alaina Juppé.
W styczniu 2018 ogłosiła wycofanie się z działalności politycznej. W następnym miesiącu została zatrudniona w nowojorskim oddziale firmy Capgemini jako dyrektor ds. bezpieczeństwa informatycznego i "cloud infrastructure".
Życie prywatne.
Jej przodkiem był pochodzący z Suwałk kupiec Abraham Salomon Kościuszko, który wyemigrował do Francji w czasach monarchii lipcowej, natomiast przez matkę Benedice Treuille jest spokrewniona z Lukrecją Borgią.
Jest mężatką i ma dwoje dzieci.

</doc>
<doc id="1066916" url="https://pl.wikipedia.org/wiki?curid=1066916" title="Turniej Nordycki 2003">
Turniej Nordycki 2003

Turniej Nordycki 2003 to 7. edycja Turnieju Nordyckiego (Skandynawskiego) w historii skoków narciarskich. W tym sezonie odbyły się trzy konkursy. Zwycięzcą całego cyklu został Adam Małysz.
Zawody turnieju zostały rozegrane w Oslo oraz dwukrotnie w Lahti.
Klasyfikacja końcowa 2003.
Zwycięzcą klasyfikacji generalnej został po raz drugi w swojej karierze Adam Małysz. Zwyciężył on we wszystkich trzech konkursach.

</doc>
<doc id="1066922" url="https://pl.wikipedia.org/wiki?curid=1066922" title="Krajowy Fundusz Mieszkaniowy">
Krajowy Fundusz Mieszkaniowy

Krajowy Fundusz Mieszkaniowy (KFM) – utworzony w Banku Gospodarstwa Krajowego (BGK) ustawą z dnia 26 października 1995 r. o niektórych formach popierania budownictwa mieszkaniowego (), w ramach tzw. nowego ładu mieszkaniowego.
Celem KFM jest zapewnienie dostępu do mieszkań osobom o średnich dochodach, poprzez finansowanie inwestycji realizowanych przez Towarzystwa Budownictwa Społecznego i spółdzielnie mieszkaniowe. Mieszkania finansowane ze środków KFM są przyznawane na wynajem (TBS+SM) lub przydzielane na zasadach lokatorskiego prawa do lokalu (SM). Najemca/lokator nie ma możliwości wykupienia na własność/przekształcenie we własnościowe lokatorskie prawo do lokalu takiego mieszkania.
Małe zaangażowanie gmin spowodowało powszechną partycypację finansową lokatorów (obchodząc regulacje ustawowe). Co istotnie zaburzyło ideę tych mieszkań jako czynszowych i służących jedynie niezamożnym.
Pomimo ww. regulacji istnieje lobby (powiązane z JW Construction – właścicielem TBS MARKI oraz Spółdzielnią Mieszkaniową „Helenów”), które domaga się możliwości wykupu tych mieszkań, twierdząc iż najemcy spłacają kredyt – najemcy płacą czynsz, który zawiera wynagrodzenie właściciela. I nic ponadto. Jeżeli najemcę stać na zakup mieszkania, powinien skorzystać z kredytu hipotecznego. Ewentualny wykup mieszkań będzie niezgodny z konstytucją – jest to własność prywatna.
Co roku oddawanych jest 8 tys. mieszkań. Model ten został zaczerpnięty z wzoru francuskiego, choć tam występuje więcej obostrzeń w dostępie do takich mieszkań.
31 maja 2009, zgodnie z ustawą z dnia 2 kwietnia 2009 r. o zmianie ustawy o poręczeniach i gwarancjach udzielanych przez Skarb Państwa oraz niektóre osoby prawne, ustawy o Banku Gospodarstwa
Krajowego oraz niektórych innych ustaw, został zlikwidowany Krajowy Fundusz
Mieszkaniowy.
Bank Gospodarstwa Krajowego nadal będzie udzielał kredytów na preferencyjnych warunkach oraz na realizację komunalnej infrastruktury technicznej dla budownictwa mieszkaniowego, ale we własnym imieniu i na własny rachunek.
Art. 15 ustawy likwiduje instytucję Krajowego Funduszu Mieszkaniowego, zobowiązując BGK do sporządzenia sprawozdania finansowego Funduszu w ciągu 6 miesięcy od dnia likwidacji, jednocześnie aktywa netto zlikwidowanego Funduszu zwiększą fundusz statutowy BGK.

</doc>
<doc id="1066927" url="https://pl.wikipedia.org/wiki?curid=1066927" title="Tomasz Pułka">
Tomasz Pułka

Tomasz Pułka (ur. 21 czerwca 1988 w Rudniku, zm. 9 lipca 2012 we Wrocławiu) – polski poeta współczesny. 
Biografia.
Pochodził z Rudnika k. Myślenic, mieszkał w Krakowie, gdzie ukończył IX LO i gdzie studiował polonistykę na Uniwersytecie Jagiellońskim.
W 2006 ukazała się nakładem wydawnictwa Mamiko jego debiutancka książka "Rewers", w listopadzie 2007 ukazała się jego druga książka "Paralaksa w weekend". W 2009 nakładem Staromiejskiego Domu Kultury w Warszawie ukazał się trzeci tomik Pułki pt. "Mixtape", a jesienią tego samego roku Korporacja Ha!art wydała "Kryzys. Biuletyn poetycki", którego był współautorem. 25 czerwca 2010 miała miejsce premiera czwartej książki autorskiej pod tytułem "Zespół Szkół", wydanej nakładem Korporacji Ha!art. Był laureatem Dżonki 2007 oraz stypendystą miasta Krakowa. Wraz z Romanem Bromboszczem, Leszkiem Onakiem, Łukaszem Podgórnim i Piotrem Puldzianem Płucienniczakiem redagował artblog "Cichy Nabiau". Był członkiem grupy Perfokarta, zajmującej się poezją cybernetyczną – jej tworzeniem i promocją.
Pułka zmagał się z problemami, między innymi leczył się psychiatrycznie po nieudanej próbie samobójczej. Sam również nie krył się z tym, że przez wiele lat zażywał narkotyki, a jego ulubioną formą „narkonautyki” były psychodeliki. Jest autorem tomu opowiadań "Vida local" o „doświadczeniu psychodelicznym przydarzającym się językowi”. Zginął w wypadku, tonąc w Odrze 9 lipca 2012. Jego ciało odnaleziono naprzeciwko cmentarza, gdzie spoczywa Rafał Wojaczek.

</doc>
<doc id="1066930" url="https://pl.wikipedia.org/wiki?curid=1066930" title="Cerkiew Narodzenia Najświętszej Maryi Panny w Gorzowie Wielkopolskim">
Cerkiew Narodzenia Najświętszej Maryi Panny w Gorzowie Wielkopolskim

Cerkiew pod wezwaniem Narodzenia Przenajświętszej Bogurodzicy – prawosławna cerkiew parafialna w Gorzowie Wielkopolskim. Należy do dekanatu Szczecin diecezji wrocławsko-szczecińskiej Polskiego Autokefalicznego Kościoła Prawosławnego.
Cerkiew znajduje się przy ulicy Kostrzyńskiej.
Wybudowana w latach 1989–1995 z inicjatywy około 40 rodzin przesiedlonych z Sądecczyzny w okolice Gorzowa. Konsekrowana 21 września 1995. Wewnątrz znajduje się ikonostas zaprojektowany i wykonany przez Policealne Studium Ikonograficzne w Bielsku Podlaskim w 1995. Świątynia jest typu greckiego, posiada jedną główną kopułę i cztery mniejsze kopułki.

</doc>
<doc id="1066933" url="https://pl.wikipedia.org/wiki?curid=1066933" title="Luigi Amat de San Filippo e Sorso">
Luigi Amat de San Filippo e Sorso



</doc>
<doc id="1066935" url="https://pl.wikipedia.org/wiki?curid=1066935" title="Turniej Nordycki 2002">
Turniej Nordycki 2002

Turniej Nordycki 2002 – 6. edycja Turnieju Nordyckiego (Skandynawskiego) w historii skoków narciarskich. W tym sezonie odbyły się cztery konkursy. Zwycięzcą całego cyklu został Matti Hautamäki. Zawody turnieju zostały rozegrane w Lahti, Falun, Trondheim i Oslo.
Klasyfikacja końcowa 2002.
Zwycięzcą klasyfikacji generalnej został po raz pierwszy w swojej karierze Matti Hautamäki. Drugie miejsce zajął Adam Małysz.

</doc>
<doc id="1066939" url="https://pl.wikipedia.org/wiki?curid=1066939" title="Towarzystwo budownictwa społecznego">
Towarzystwo budownictwa społecznego

Towarzystwo budownictwa społecznego (TBS) – podmioty utworzone ustawą z dnia 26 października 1995 roku o niektórych formach popierania budownictwa, których celem jest realizacja zadań wynikających z ww. ustawy, w szczególności budowy mieszkań na wynajem o umiarkowanych czynszach dla osób o średnich dochodach, ze środków Krajowego Funduszu Mieszkaniowego.
TBS mogły działać w formie spółki z ograniczoną odpowiedzialnością, spółki akcyjnej lub spółdzielni osób prawnych.
Z uwagi na brak możliwości wypłaty dywidendy, TBS-y do końca 2006 roku korzystały ze zwolnienia z podatku dochodowego. Stawki czynszu ustalane były przez wewnętrzne uchwały podmiotu tworzącego TBS (spółki lub spółdzielni). Ustawy określają minimalną i maksymalną wysokość czynszu. Maksymalna wartość czynszu nie mogła przekroczyć w skali roku 4% wartości odtworzeniowej lokalu w rozumieniu przepisów ustawy z dnia 21 czerwca 2001 roku o ochronie praw lokatorów, mieszkaniowym zasobie gminy i o zmianie Kodeksu cywilnego.
Pierwszym w Polsce budynkiem czynszowym wybudowanym przez TBS jest 36-mieszkaniowy blok w Śremie, wybudowany w sierpniu 1994 roku.
Od 19 stycznia 2021 roku nie jest możliwe tworzenie towarzystw budownictwa społecznego. Zostaną one zastąpione społecznymi inicjatywami mieszkaniowymi.

</doc>
<doc id="1066940" url="https://pl.wikipedia.org/wiki?curid=1066940" title="Torsten Wiesel">
Torsten Wiesel

Torsten Nils Wiesel (ur. 3 czerwca 1924 w Uppsali, Szwecja) – szwedzki neurobiolog, profesor na uczelni Harvard Medical School w Bostonie.
Był synem Fritza Wiesela, psychiatry pracującego w szpitalu Beckomberga sjukhus, W 1954 roku ukończył studia medyczna w Instytucie Karolinska w Sztokholmie. Wśród jego wykładowców był Carl Gustaf Bernhard Pozostał przez rok w instytucie jako instruktor fizjologii, a następnie wyjechał na staż podoktorski w zespole Stephena Kufflera na Johns Hopkins University w Baltimore. Tam rozpoczął współpracę z Davidem Hublem. Ich badania, prowadzone na zwierzętach laboratoryjnych, dotyczyły badania przepływu impulsów nerwowych z oka do kory wzrokowej, co pozwoliło na opisanie jej elementów strukturalnych i funkcjonalnych. Badali także zaburzenia widzenia u młodych zwierząt, co utwierdziło ich w przekonaniu, że w przypadku wad wzroku wykrywanych u niemowląt, konieczna jest szybka interwencja chirurgiczna.
W 1959 roku Stephen Kuffler otrzymał propozycję objęcia stanowiska profesora farmakologii w Harvard Medical School. Wraz z nim przenieśli się członkowie jego zespołu, w tym Wiesel i Hubel. Od 1973 roku Wiesel kierował tam Wydziałem Neurobiologii.
W 1981 roku Torsten Wiesel i David Hubel otrzymali Nagrodę Nobla w dziedzinie fizjologii lub medycyny za odkrycie mechanizmu przetwarzania informacji wzrokowych. Trzecim laureatem (1/2) był Roger Wolcott Sperry, nagrodzony za prace dotyczące rozdzielonego mózgu.
W 1983 roku Wiesel objął stanowisko profesora na Uniwersytecie Rockefellera.

</doc>
<doc id="1066942" url="https://pl.wikipedia.org/wiki?curid=1066942" title="Turniej Nordycki 2001">
Turniej Nordycki 2001

Turniej Nordycki 2001 – piąta edycja Turnieju Nordyckiego, przeprowadzona w marcu 2001 na skoczniach w Falun, Trondheim i Oslo w ramach Pucharu Świata 2000/2001 w skokach narciarskich.
Turniej miał rozpocząć się 6 marca 2001 w Falun serią kwalifikacyjną do pierwszych zawodów indywidualnych, jednak została ona odwołana, a do konkursu, zorganizowanego dzień później, dopuszczono wszystkich zgłoszonych zawodników. Następne zawody odbyły się w Trondheim – 8 marca przeprowadzono kwalifikacje, a 9 marca konkurs główny. Finał cyklu miał miejsce w Oslo, gdzie 10 marca odbyły się kwalifikacje, a 11 marca – konkurs składający się z jednej serii skoków.
Wszystkie trzy konkursy wygrał ówczesny lider klasyfikacji Pucharu Świata, Adam Małysz, który tym samym zwyciężył w całym cyklu. Drugie miejsca w poszczególnych konkursach Turnieju Nordyckiego zajmowali: Martin Schmitt, Andreas Goldberger i Stefan Horngacher, a na najniższym stopniu podium zawodów stawali: Wolfgang Loitzl, Igor Medved i Martin Schmitt. W klasyfikacji łącznej na drugim miejscu za Małyszem uplasował się Goldberger, a trzeci był Schmitt.
Zwycięzca turnieju, Adam Małysz w trzech startach uzyskał łączną przewagę 72,7 punktu nad drugim w klasyfikacji Goldbergerem, co było najwyższym tego typu wynikiem od początku rozgrywania Turnieju Nordyckiego, niepobitym w żadnej z kolejnych edycji.
Przed Turniejem Nordyckim.
Organizacja.
Organizatorem pierwszego z konkursów, który odbył się w Falun, był związek Svenska Skidspelen. Za organizację drugiego konkursu, na skoczni w Trondheim, odpowiedzialny był miejscowy klub Sør Trøndelag Skikrets. Ostatni z konkursów, który przeprowadzono w stolicy Norwegii – Oslo, odbył się dzięki Norweskiemu Związkowi ds. Rozwoju Narciarstwa – Skiforeningen.
Tło zawodów.
Turniej Nordycki rozpoczynał ostatni, szósty period sezonu 2000/2001 w skokach narciarskich. Poza konkursami na skoczniach w Skandynawii, do tego periodu zaliczono także finałowe konkursy Pucharu Świata na mamuciej skoczni w Planicy. Poprzednią edycję Turnieju Nordyckiego, w 2000 wygrał Sven Hannawald po zwycięstwie dwóch z czterech konkursów cyklu. Z powodu problemów zdrowotnych Niemiec nie wystartował jednak w konkursach Turnieju Nordyckiego 2001 i tym samym utracił szansę, aby powtórzyć sukces.
Przed rozpoczęciem turnieju przeprowadzonych zostało siedemnaście indywidualnych konkursów Pucharu Świata, trzy konkursy drużynowe Pucharu Świata oraz cztery konkursy o mistrzostwo świata w narciarstwie klasycznym. Najwięcej zwycięstw w Pucharze Świata 2000/2001 odniósł Adam Małysz, który triumfował ośmiokrotnie i prowadził w klasyfikacji generalnej. Pięć wygranych konkursów miał na swoim koncie Martin Schmitt i plasował się na drugim miejscu w Pucharze Świata. Po jednym konkursie wygrali ponadto: Matti Hautamäki, Noriaki Kasai, Ville Kantee i Risto Jussilainen. W konkursach drużynowych wygrywały natomiast zespoły Norwegii, Japonii i Finlandii. Na przełomie 2000 i 2001, odbył się 49. Turniej Czterech Skoczni zaliczany do klasyfikacji Pucharu Świata. Zwycięstwo w cyklu odniósł Adam Małysz, który bezpośrednio wyprzedził Janne Ahonena i Martina Schmitta.
W indywidualnych konkursach o mistrzostwo świata w Lahti najlepsi okazali się Małysz i Schmitt, którzy wywalczyli po jednym złotym i jednym srebrnym medalu. Brązowe medale zdobyli natomiast Janne Ahonen i Martin Höllwarth. W konkursach o mistrzostwo drużynowe zwyciężyły ekipy Niemiec i Austrii.
Klasyfikacja Pucharu Świata przed rozpoczęciem turnieju.
Poniżej znajduje się klasyfikacja Pucharu Świata w skokach narciarskich przed rozpoczęciem Turnieju Nordyckiego 2001, czyli po przeprowadzeniu siedemnastu konkursów indywidualnych.
Zasady.
Do klasyfikacji Turnieju Nordyckiego 2001, w przeciwieństwie do edycji z 2000, wliczane były noty punktowe uzyskane podczas wszystkich trzech konkursów na takiej samej zasadzie jak w Turnieju Czterech Skoczni. Z uwagi na fakt, że Turniej Nordycki był częścią Pucharu Świata i osiągnięte w nich rezultaty były zaliczane do klasyfikacji PŚ, w turnieju obowiązywały takie same zasady jak w pozostałych konkursach. W zawodach tej rangi do konkursu głównego dopuszczanych jest 50 zawodników wyłonionych na podstawie wyników osiągniętych w serii kwalifikacyjnej, o ile ta nie została odwołana. Po pierwszej serii skoków wyłanianych jest trzydziestu najlepszych zawodników, którzy mają prawo startu w serii finałowej. Kolejność miejsc ustalana jest na podstawie osiągniętych not punktowych, w skład których wchodzą punkty za osiągniętą odległość oraz noty sędziowskie za styl.
Skocznie.
Konkursy Turnieju Nordyckiego w 2001 przeprowadzone zostały na trzech skoczniach narciarskich – Lugnet w Falun, Granåsen w Trondheim oraz Holmenkollbakken w Oslo. Wszystkie trzy obiekty były dużymi skoczniami narciarskimi.
Jury.
Podobnie jak w pozostałych zawodach Pucharu Świata, głównym dyrektorem konkursów Turnieju Nordyckiego był Walter Hofer, a jego asystentem – Miran Tepeš. Delegatem technicznym pierwszego i trzeciego konkursu był Pierre Bailly, a jego asystentem był Fredi Zarucchi. W drugim konkursie funkcję sędziego technicznego pełnił Gert Aigmüller, a asystował mu Christian Hauswirth. Dyrektorem konkursu w Falun był Pekka Hyvärinen, konkursu w Trondheim – Ole Walseth, a zawodów w Oslo – Torgeir Nordby.
W poniższej tabeli znajduje się zestawienie wszystkich sędziów, którzy oceniali styl skoków podczas konkursów Turnieju Nordyckiego 2001 wraz z zajmowanymi przez nich miejscami na wieży sędziowskiej.
Falun.
Dnia 6 marca 2001 miała odbyć się seria kwalifikacyjna przed pierwszym konkursem Turnieju Nordyckiego 2001 w Falun, jednak została odwołana z powodu niekorzystnych warunków atmosferycznych i do startu w konkursie głównym dopuszczono wszystkich, 57 skoczków. W pierwszej serii konkursowej tylko dwóm zawodnikom udało się osiągnąć odległość powyżej punktu konstrukcyjnego, umieszczonego na 115 metrze. Pierwszym, który tego dokonał, był wicelider Pucharu Świata – Martin Schmitt, który skoczył 118 metrów. Półtora metra dalej lądował Adam Małysz, dzięki czemu wyprzedził Schmitta o 2,7 punktu i po pierwszej serii był liderem. Na trzecim miejscu, po skoku na 107,5 metra, plasował się Wolfgang Loitzl. Konkurs stał na niskim poziomie ze względu na silny wiatr, który uniemożliwił zawodnikom osiąganie dobrych rezultatów. Po skokach pierwszych siedmiu zawodników sędziowie podjęli decyzję o podniesieniu belki startowej i rozpoczęciu rywalizacji od początku. Zawodnicy, których skoki zostały anulowane, wystąpili pod koniec serii.
W serii finałowej tylko trzej zawodnicy nie osiągnęli odległości równej przynajmniej 100 metrom, a czterech osiągnęło lub przekroczyło punkt konstrukcyjny. Najdalej skoczył ponownie Adam Małysz, który tym razem lądował na 124 metrze. Rezultat o pół metra gorszy uzyskał Martin Schmitt i uplasował się na drugim miejscu. Poza Małyszem i Schmittem, najdłuższe skoki oddali trzeci – Wolfgang Loitzl (118 m) oraz szósty – Andreas Goldberger (115 m).
Wyniki zawodów (07.03.2001).
Legenda:
Trondheim.
Kwalifikacje do drugiego konkursu Turnieju Nordyckiego 2001 odbyły się 8 marca na skoczni w Trondheim. Najlepszym zawodnikiem serii kwalifikacyjnej został Martin Schmitt po skoku na 129,5 metra, a drugie miejsce zajął Adam Małysz, który uzyskał rezultat o pół metra gorszy. Spośród zawodników, którzy nie mieli zapewnionej kwalifikacji do konkursu głównego, najlepiej spisał się Hideharu Miyahira, który uzyskał 124 metry.
Dzień później o godzinie 18:00 lokalnego czasu rozpoczęto rywalizację w konkursie. Po pierwszych kilku skokach pod skocznią Granåsen pojawiły się podmuchy wiatru pod narty dochodzące do 4 metrów na sekundę. Przyczyniło się to do kilku dalekich skoków osiągniętych przez nieutytułowanych zawodników, w wyniku czego jury konkursu kilkukrotnie obniżało platformę startową i wznawiano konkurs. Ostatecznie, po naradzie sędziowie postanowili przerwać rywalizację i wznowić ją o godzinie 19:00. O wskazanej godzinie ponownie rozpoczęto konkurs przy belce startowej ustawionej na trzeciej pozycji. Tak niskie ustawienie belki spowodowało, że zawodnicy nie osiągali dobrych odległości i większość z nich, włącznie z zawodnikami zajmującymi czołowe miejsca w Pucharze Świata, lądowała przed setnym metrem. Tylko siedmiu zawodnikom udało się przekroczyć granicę 100 metrów. Najdłuższą odległość, 123 metry, osiągnął Kristoffer Jåfs i był liderem po pierwszej serii. Drugie miejsce zajmował Igor Medved po skoku na 122,5 metra, natomiast na trzecim miejscu plasował się Andreas Goldberger, który skoczył 121 metrów. Z czołowej piętnastki Pucharu Świata tylko Adam Małysz skoczył ponad 100 metrów i po skoku na 116 metrów zajmował czwartą pozycję. Ze startu w konkursie zrezygnowali dwaj czołowi skoczkowie fińscy – Jani Soininen i Janne Ahonen, którzy w ten sposób chcieli wyrazić swój sprzeciw wobec działań sędziów.
W serii finałowej pierwszym zawodnikiem, który przekroczył granicę 100 metrów, był Risto Jussilainen, który uzyskał 124,5 metra. Pozwoliło to Finowi na poprawienie swojej pozycji o siedemnaście miejsc (awans z 26. na 9. pozycję). Odległość większą lub równą punktowi konstrukcyjnemu skoczni uzyskało jeszcze pięciu zawodników. Ósmy po pierwszej serii – Veli-Matti Lindström skoczył 127,5 metra. Następnie, czwarty po pierwszej serii – Adam Małysz o cztery metry poprawił dotychczasowy rekord skoczni Thomasa Hörla i Svena Hannawalda, skacząc 138,5 metra. Kolejnym z zawodników był Andreas Goldberger, który również lądował daleko, ale uzyskane przez niego 134 metry nie pozwoliły na pokonanie Małysza. Pierwsi dwaj zawodnicy pierwszej serii – Kristoffer Jåfs i Igor Medved uzyskali jedne z lepszych odległości serii finałowej – Jåfs skoczył 120 metrów, a Medved lądował dwa metry dalej, jednak było to za mało, aby wyprzedzić Adama Małysza. Mimo przegranej z Małyszem i Goldbergerem, zarówno trzecie miejsce Medveda, jak i czwarte miejsce Jåfsa były najlepszymi wynikami w dotychczasowej karierze obu zawodników. Zwycięstwo Adama Małysza zwiększyło jego przewagę na pierwszym miejscu w klasyfikacji Turnieju Nordyckiego, a także zagwarantowało mu zdobycie Kryształowej Kuli za Puchar Świata 2000/2001.
Wyniki kwalifikacji i zawodów (08.-09.03.2001).
Legenda:
Klasyfikacja Turnieju Nordyckiego po dwóch konkursach.
Po loteryjnym konkursie w Trondheim nastąpiły spore przetasowania na miejscach w klasyfikacji Turnieju Nordyckiego. Kolejność na pierwszych czterech miejscach w klasyfikacji była taka sama jak podczas drugiego konkursu TN. Z drugiego na szóste miejsce spadł Martin Schmitt, z czwartego na piąte – Risto Jussilainen, a z piątego na dziesiąte – Stefan Horngacher. Na miejsca poza pierwszą dziesiątką spadli: Wolfgang Loitzl, Noriaki Kasai i Stefan Kaiser, a na miejsca w pierwszej dziesiątce awansowali: Kristoffer Jåfs, Veli-Matti Lindström oraz Kazuhiro Nakamura. Prowadzenie w turnieju utrzymał Adam Małysz.
Oslo.
Dwa dni po przeprowadzeniu zawodów w Trondheim, tj. 10 marca 2001, odbyła się seria kwalifikacyjna do ostatniego konkursu Turnieju Nordyckiego 2001 – na Holmenkollbakken w Oslo. W kwalifikacjach najlepszy był Martin Schmitt, który jako jedyny osiągnął rezultat lepszy od punktu konstrukcyjnego skoczni, skacząc 121,5 metra. Drugi w kwalifikacjach był Stefan Horngacher, który skoczył 114 metrów, a trzecie miejsce zajął Jakub Janda, który uzyskał 112,5 metra. Janda był także najlepszym zawodnikiem spośród tych, którzy nie mieli zapewnionej kwalifikacji. Ze startu w serii kwalifikacyjnej zrezygnowało czterech zawodników z zapewnioną kwalifikacją: Adam Małysz, Noriaki Kasai, Janne Ahonen i Jani Soininen.
11 marca o godzinie 13:45 rozpoczął się konkurs główny, do którego zgłoszonych zostało pięćdziesięciu zawodników. Od początku zawodów w Oslo była mgła, co utrudniało przeprowadzanie konkursu. Pierwszym zawodnikiem, który przekroczył 110 metrów, był Toni Nieminen (111 m). Rezultat o 3,5 metra lepszy uzyskali Jussi Hautamäki i bezpośrednio po nim – Andreas Goldberger. Z 43. numerem startowym wystąpił Stefan Horngacher, który jako pierwszy przekroczył punkt K, uzyskując 120 metrów. Austriak lądował bez telemarku, za co obniżono mu noty sędziowskie, ale mimo to wyprzedził wszystkich dotychczasowych zawodników. Kolejnymi zawodnikami byli: Wolfgang Loitzl, który osiągnął 113 metrów, a następnie – Matti Hautamäki, który lądował metr bliżej. Wicelider klasyfikacji Pucharu Świata i zwycięzca kwalifikacji – Martin Schmitt jako drugi przekroczył punkt konstrukcyjny, lądując na 117 metrze, jednak nie zdołał wyprzedzić Horngachera i plasował się na drugiej pozycji. Serię zakończył lider Pucharu Świata i Turnieju Nordyckiego – Adam Małysz. Podobnie jak w poprzednich konkursach turnieju, Małysz uzyskał najlepszą odległość – 124,5 metra i o 13,6 punktu wyprzedzał drugiego w klasyfikacji Horngachera.
O godzinie 14:50 miała rozpocząć się seria finałowa zawodów w Oslo. Po obradach sędziowie postanowili jednak ją odwołać i uznać wyniki pierwszej serii za wyniki ostateczne. Dlatego też zwycięzcą zawodów został Adam Małysz, drugie miejsce zajął Stefan Horngacher, a trzeci był Martin Schmitt.
Holmenkollen Skifestival.
Tradycyjnie, konkurs w Oslo był częścią Holmenkollen Skifestival – corocznego cyklu w konkurencjach klasycznych, rozgrywanego od 1892. W 2001 po raz pierwszy podczas festiwalu rozegrano zawody kobiet w skokach narciarskich. W konkursie zwyciężyła Daniela Iraschko, która wyprzedziła drugą Henriette Smeby o 67,7 punktu, trzecią Evę Ganster o 69,6 punktu. W zawodach uczestniczyło łącznie dziewięć skoczkiń narciarskich – dwie Austriaczki, trzy Norweżki, dwie Japonki i dwie Amerykanki.
W ramach festiwalu przyznawany jest medal Holmenkollen. W 2001 postanowiono go przyznać trojgu zawodników. Wśród nich był zwycięzca Turnieju Nordyckiego – Adam Małysz, a także dwoje norweskich biegaczy narciarskich – Bente Skari i Thomas Alsgaard.
Klasyfikacja generalna turnieju.
Po przeprowadzeniu ostatniego konkursu Turnieju Nordyckiego 2001 na pierwszym umocnił się Adam Małysz, który ostatecznie wyprzedził drugiego Andreasa Goldbergera o 72,7 punktu. Była to największa przewaga punktowa pomiędzy pierwszym i drugim zawodnikiem Turnieju Nordyckiego od początku rozgrywania turnieju. Trzecie miejsce zajął Martin Schmitt ze stratą 161,6 punktu do Małysza. Sklasyfikowanych zostało 69 skoczków, co ukazane zostało w poniższym zestawieniu.
Składy reprezentacji.
Poniższa tabela zawiera składy wszystkich szesnastu reprezentacji, które uczestniczyły w Turnieju Nordyckim 2001. W nawiasie obok nazwy kraju podana została liczba zawodników z poszczególnych państw, którzy przynajmniej raz zostali zgłoszeni do serii kwalifikacyjnej. W tabeli przedstawiono także wyniki zajmowane przez zawodników we wszystkich konkursach.
Legenda:
Klasyfikacja Pucharu Świata po zakończeniu turnieju.
Po rozegraniu konkursów Turnieju Nordyckiego na prowadzeniu w Pucharze Świata umocnił się Adam Małysz, który o 408 punktów wyprzedzał Martina Schmitta i o 623 punkty – Risto Jussilainena. Poniżej znajduje się klasyfikacja generalna Pucharu Świata po przeprowadzeniu dwudziestu konkursów indywidualnych.

</doc>
<doc id="1066944" url="https://pl.wikipedia.org/wiki?curid=1066944" title="Acer spicatum">
Acer spicatum



</doc>
<doc id="1066946" url="https://pl.wikipedia.org/wiki?curid=1066946" title="Westville (Floryda)">
Westville (Floryda)

Westville na Florydzie – małe miasteczko w hrabstwie Holmes. Liczy nieco ponad 220 mieszkańców i zajmuje powierzchnię niespełna 20 km².
W roku 1891 mieszkała tu Laura Ingalls Wilder "("Domek na prerii")" z mężem Almanzem i córką Rose. Mieszkał tu również jej kuzyn; Peter Ingalls.

</doc>
<doc id="1066953" url="https://pl.wikipedia.org/wiki?curid=1066953" title="Polski Kościół Starokatolicki">
Polski Kościół Starokatolicki

Polski Kościół Starokatolicki (inne nazwy: "Kościół Polsko-Katolicki Reformowany, Kościół Staro-Katolicki Polsko-Narodowy, Kościół Katolicki Apostolski Polsko-Narodowy, Staro-Katolicki Kościół Rzeczypospolitej Polskiej, Chrystusowy Kościół Starokatolicki") – historyczny kościół starokatolicki, który działał na terenie Polski w latach 1931–1996. Organem prasowym wspólnoty było pismo "Polska Odrodzona".
Historia.
Geneza starokatolicyzmu na ziemiach polskich.
Pierwsi starokatolicy na obecnych ziemiach polskich pojawili się niedługo po Soborze Watykańskim I. W tym czasie powstały wspólnoty tego wyznania w Katowicach, Jędrzejowie i Chrzanowie.
Za pierwszą polską parafię starokatolicką uważana jest gmina wyznaniowa w Katowicach, nosząca oficjalnie nazwę – "Eine katholische Parioche unter dem Name altkatholische Parioche in Kattowitz", którą założył w 1871 ks. Paweł Kamiński. Była ona jednocześnie jedną z pierwszych w Cesarstwie Niemieckim. Należała ona do Kościoła Starokatolickiego w Rzeszy Niemieckiej, a swój byt prawny opierała na dekrecie erekcyjnym Rejencji Opolskiej Królestwa Prus z 1874 roku.
W 1906 w zaborze rosyjskim na terenie Królestwa Polskiego wskutek ekskomuniki papieskiej nałożonej na Związek Mariawitów powstał Kościół Katolicki Mariawitów, który w 1909 przystąpił do Unii Utrechckiej Kościołów Starokatolickich. W 1919 swoją misję w Polsce rozpoczął Polski Narodowy Kościół Katolicki, który ukonstytuował się w 1897 w Stanach Zjednoczonych Ameryki.
Z tego ostatniego Kościoła wyodrębnił się Polski Kościół Starokatolicki.
Polski Kościół Starokatolicki w II RP.
Powstanie Polskiego Kościoła Starokatolickiego było wynikiem rozłamu w strukturach Polskiego Narodowego Kościoła Katolickiego jaki miał miejsce w 1931 na zjeździe przedstawicieli parafii narodowych w Krakowie.
Podczas tego zgromadzenia zawieszono w czynnościach biskupich, ordynariusza diecezji polskiej PNKK, Władysława Farona. Suspendowany biskup nie podporządkował się decyzjom zjazdu. Zorganizował własną denominację starokatolicką nazywaną Staro-Katolickim Kościołem Rzeczypospolitej Polskiej lub Kościołem Katolickim Apostolskim Polsko-Narodowym, a do której w późniejszym czasie przylgnęła nazwa Polskiego Kościoła Starokatolickiego. W szczytowym okresie liczyła ona: 3 biskupów, 38 księży i około 50 placówek parafialnych.
W 1933 Kościół zawarł unię kościelną z niemiecką parafią starokatolicką w Katowicach. Nie udało się jednak tego połączenia zarejestrować w Ministerstwie Wyznań Religijnych i Oświecenia Publicznego, w związku z czym w okresie międzywojennym Polski Kościół Starokatolicki nie był wpisany do rejestru kościołów i związków wyznaniowych.
W 1936 w Polskim Kościele Starokatolickim doszło do kryzysu. Władysław Faron próbował pojednać się z Polskim Narodowym Kościołem Katolickim. Jego zabiegi udaremnili jednak biskupi pomocniczy Adam Jurgielewicz i Jan Perkowski. W efekcie napięć i nieporozumień wewnątrz Kościoła doszło do rozłamu między hierarchami. Wspólnotę Władysława Farona opuścili wraz z podległymi im parafiami biskupi Jurgielewicz i Perkowski. Swary duchownych przyczyniły się również do stopnienia liczby wiernych.
Osłabiony schizmą Polski Kościół Starokatolicki przetrwał do 1939 roku. Przestał jednak praktycznie istnieć w czasie II wojny światowej, gdy w latach 1941–1945 pod zarzutem udzielania rozwodów bez zgody władz Rzeszy Wielkoniemieckiej biskup Faron został uwięziony przez niemieckiego okupanta, następnie zaś za odmowę współpracy z Gestapo zesłany do obozu koncentracyjnego.
Polski Kościół Starokatolicki w Polsce Ludowej.
Po II wojnie światowej zwolniony z więzienia biskup Władysław Faron osiadł w Legionowie, gdzie stworzył parafię starokatolicką, wybudował kościół przy dzisiejszej ul. Piłsudskiego i rozpoczął pracę nad rozwojem struktur swojej denominacji.
W 1945 kierownictwo Chrześcijańskiej Rady Ekumenicznej zaproponowało utworzenie na terenie Polski starokatolickiego Kościoła unijnego i podjęło decyzje o mianowaniu jego zwierzchnikiem biskupa Farona. Nowe wyznanie miało przyjąć nazwę Polski Starokatolicki Kościół. Wkrótce okazało się jednak, że zjednoczeniem zainteresowane są tylko Polski Kościół Starokatolicki i Starokatolicki Kościół Mariawitów. Odmowa Polskiego Narodowego Kościoła Katolickiego na stworzenie unii starokatolickiej w Polsce spowodowała, że Polski Kościół Starokatolicki musiał starać się o rejestrację oddzielnie. W tym czasie centrum religijne Kościoła zostało przeniesione do Łodzi. Zorganizowano też biskupstwo we Wrocławiu, które objął miejscowy proboszcz starokatolicki, Zygmunt Szypold.
5 września 1947 Polski Kościół Starokatolicki otrzymał rejestrację swojej działalności w Polsce. W 1948 wspólnotę opuścił biskup Władysław Faron, który przeszedł do Kościoła rzymskokatolickiego. Nowym zwierzchnikiem Polskiego Kościoła Starokatolickiego został biskup Zygmunt Szypold. Przewodził on Kościołowi do 1964, po czym również przystąpił do Kościoła rzymskokatolickiego.
W 1948 siedzibą władz Polskiego Kościoła Starokatolickiego został Wrocław. W tym czasie starokatolicy skupili swoją główną działalność na południu Polski. Byli obecni jednak również w innych regionach. Po przystąpieniu do ich wspólnoty biskupa obrządku wschodniego, Ignacego Wysoczańskiego zorganizowali na Mazurach placówkę misyjną wśród bezpopowców. Podjęte zostały także kroki w celu stworzenia w ramach Kościoła wspólnot zakonnych. W tym celu biskup Zygmunt Szypold utworzył żeńskie zgromadzenie strokatolickich sióstr franciszkanek. Starokatolicy prowadzili dialog międzywyznaniowy z Kościołami za granicą. W 1957 zawarta została unia kościelna Polskiego Kościoła Starokatolickiego z Kościołem Prawosławnym Starego Obrządku w Rumunii. W tym samym czasie zawarto również unię z Kościołem Starokatolickim Węgier.
Po opuszczeniu Polskiego Kościoła Starokatolickiego przez biskupa Zygmunta Szypolda w strukturach organizacyjnych wspólnoty doszło do kryzysu. Koadiutor Ignacy Wysoczański nie otrzymał od władz Polski Ludowej zgody na objęcie zwierzchnictwa. W samym Kościele podważano też ważność jego sakry biskupiej.
Problemy te wykorzystały władze Polskiej Rzeczypospolitej Ludowej. Gdy Kościół nie zdecydował się na wybór lojalnego władzom biskupa, zdelegalizowały wspólnotę w 1965, powołując się na "brak w niej władzy zwierzchniej".
Kościół podziemny.
Usunięcie Kościoła z państwowego rejestru było dla niego bardzo dotkliwe materialnie. Polski Kościół Starokatolicki utracił w związku z tą decyzją administracyjną wiele obiektów sakralnych, które zostały przekazane Kościołowi Polskokatolickiemu oraz Kościołowi rzymskokatolickiemu. Do zabranych świątyń należały między innymi: kaplica w Jeleniej Górze, kościół w Cieplicach, kościół w Mysłakowicach, kościół w Janowicach Wielkich, dwa kościoły w Kamiennej Górze, trzy kościoły we Wrocławiu, kościół katedralny w Łodzi, kościół w Warszawie, kaplica w Jędrzejowie, kościół w Zamościu.
Po delegalizacji Polski Kościół Starokatolicki utracił także znaczną część duchowieństwa i wiernych, którzy konwertowali do Kościołów: polskokatolickiego, prawosławnego i rzymskokatolickiego. Pewna grupa postanowiła jednak działać nieformalnie i mimo braku zgody władz państwowych kontynuowała działalność religijną w podziemiu. Ordynariuszem tajnych struktur Polskiego Kościoła Starokatolickiego został Ignacy Jan Wysoczański. Niestety, trudno jest nawet w obecnych czasach dotrzeć do dokumentów i literatury dotyczącej działalności "katakumbowego" Polskiego Kościoła Starokatolickiego.
Wiadomo, że wspólnota ta na samym początku swojego istnienia podzieliła się na dwa nurty. Część wiernych pozostała wierna tradycji łacińskiej i doktrynie starokatolickiej, część opowiedziała się za obrządkiem bizantyjskim i doktryną staroobrzędowców. Na czele pierwszej grupy stanął biskup Piotr Bogdan Filipowicz, ordynariat drugiej objął arcybiskup Ignacy Jan Wysoczański. W 1965 na skutek schizmy Filipowicz usamodzielnił się i utworzył Kościół Staro-Katolicki w PRL. 
W 1967 w Polskim Kościele Starokatolickim powołano trzy diecezje: pomorską, śląsko-dąbrowską i warszawską. Nawiązano współpracę z Pozajurysdykcyjnym Zakonem Mariawitów w Niemczech. W tym czasie wśród największych ośrodków Kościoła wymieniano: Cieplice, Jelenią Górę, Kraków, Łagów, Warszawę oraz Wrocław.
Polski Kościół Starokatolicki na Obczyźnie.
Po zdelegalizowaniu w 1965 Polskiego Kościoła Starokatolickiego część jego wiernych po latach znalazła się na emigracji. W 1977 w Republice Federalnej Niemiec grupa polskich starokatolików pod zwierzchnictwem księdza Klaudiusza Perendyka powołała Polski Kościół Starokatolicki na Obczyźnie. Wspólnota ta odwoływała się do doktryny mariawityzmu i utrzymywała kontakty z Kościołem Starokatolickim Mariawitów.
3 lipca 1978 Kościół otrzymał rejestrację prawną w Republice Federalnej Niemiec. Został przyjęty do Niemieckiej Rady Ekumenicznej. W 1980 wspólnotę wizytowali duchowni mariawiccy z Polski Antoni Maria Roman Nowak i Przemysław Maria Sławomir Rosiak.
Polski Kościół Starokatolicki na Obczyźnie liczył kilkuset wiernych skupionych w parafiach w: Hamburgu, Bonn i Kolonii. Rozkwit wspólnoty miał miejsce po wprowadzeniu stanu wojennego w Polsce, gdy z pomocy i posługi religijnej korzystało w nim wielu uchodźców. W 1984 Kościół utracił swoją niezależność i przeszedł pod jurysdykcję Apostolskiego Katolickiego Asyryjskiego Kościoła Wschodu.
Jego były zwierzchnik ksiądz Klaudiusz Perendyk w 1986 został duchownym prawosławnym i opiekował się do śmierci parafią Polskiego Autokefalicznego Kościoła Prawosławnego w Hamburgu.
Ponowna rejestracja Kościoła.
W 1993 w Jeleniej Górze odbył się Nadzwyczajny Synod Polskiego Kościoła Starokatolickiego. W trakcie obrad tego zgromadzenia postanowiono odsunąć od władzy dotychczasowego zwierzchnika Kościoła Staro-katolickiego w PRL arcybiskupa Bogdana Filipowicza. Postanowiono też zalegalizować Kościół w nowej rzeczywistości ustrojowej i zarejestrować go pod nazwą Niezależny Kościół Katolicki.
Na synodzie wybrano administratorem Kościoła księdza Wojciecha Kolma. W grudniu 1993 złożono w Ministerstwie Spraw Wewnętrznych wniosek o rejestrację związku wyznaniowego, którą jednak administracja państwowa odrzuciła w 1995 roku. W odmowie urzędnicy zasugerowali, że nazwa Kościoła powinna nawiązywać nie do katolicyzmu, ale do starokatolicyzmu.
Ponowny wniosek o rejestrację Kościoła został rozpatrzony w 1996 roku. Po jego akceptacji przez ministerstwo wspólnota przyjęła nazwę Kościół Starokatolicki w RP.
Nauka Polskiego Kościoła Starokatolickiego.
Nauka Polskiego Kościoła Starokatolickiego nie odbiegała od wiary i tradycji Kościoła katolickiego. W sprawowaniu liturgii posługiwano się kalendarzem roku kościelnego. Najwyższą cześć Kościół oddawał Bogu w Trójcy Świętej. Kościół oddawał też cześć: aniołom, apostołom, męczennikom i świętym, a wśród nich w szczególny sposób Maryi. Kościół uznawał siedem sakramentów. Eucharystia sprawowana była pod dwiema postaciami: Ciała i Krwi Pańskiej. W Polskim Kościele Starokatolickim były sprawowane dwie formy spowiedzi: indywidualna oraz ogólna. Do spowiedzi indywidualnej zobowiązane były przystępować dzieci oraz młodzież do lat 18.

</doc>
<doc id="1066961" url="https://pl.wikipedia.org/wiki?curid=1066961" title="Tlenek żelazawo-żelazowy">
Tlenek żelazawo-żelazowy



</doc>
<doc id="1066964" url="https://pl.wikipedia.org/wiki?curid=1066964" title="Siarczan żelazawy">
Siarczan żelazawy



</doc>
<doc id="1066966" url="https://pl.wikipedia.org/wiki?curid=1066966" title="Siarczan żelazowy">
Siarczan żelazowy



</doc>
<doc id="1066968" url="https://pl.wikipedia.org/wiki?curid=1066968" title="Bitwa koło Przylądka Świętego Wincentego (1797)">
Bitwa koło Przylądka Świętego Wincentego (1797)

Bitwa koło Przylądka św. Wincentego – starcie zbrojne, które miało miejsce 14 lutego 1797 roku i było fragmentem wojny I koalicji antyfrancuskiej.
Starcie rozegrało się między flotą angielską pod dowództwem admirała Johna Jervisa z 15 okrętami liniowymi a flotą hiszpańską pod dowództwem admirała José de Córdoby dowodzącego 28 okrętami liniowymi. Była to trzecia bitwa morska, jaka odbyła się w rejonie Przylądka św. Wincentego.
Przyczyny.
W 1797 roku trwała wojna Wielkiej Brytanii z Francją w ramach działań I koalicji antyfrancuskiej. Dowódcy francuscy chcieli przechylić szalę zwycięstwa poprzez wysadzenie na wybrzeżu Anglii silnego desantu, jednak przy przewadze floty brytyjskiej było to bardzo ryzykowne. W tym samym roku do wojny po stronie Francji przystąpiły Hiszpania i Holandia. Francuzi by zapewnić sobie panowanie na morzu postanowili flotę hiszpańską przebazować do Brestu.
Przed starciem.
Brytyjska Flota Morza Śródziemnego, w chwili wypowiedzenia wojny, była liczebnie słabsza od połączonej floty francusko-hiszpańskiej - liczyła zaledwie 15 okrętów liniowych wobec 38 okrętów, które na tym akwenie mogły wystawić siły francusko-hiszpańskie. Spowodowało to wycofanie się sił brytyjskich z Korsyki oraz Elby.
Na początku 1797 roku flota hiszpańska złożona z 27 okrętów liniowych wypłynęła z Kartageny jako osłona konwoju statków handlowych zdążających do Kadyksu. Głównym jednak celem rejsu było dołączenie do floty francuskiej stacjonującej w Breście. 1 lutego flota adm. Córdoby zawinęła do Kartageny, gdzie oczekiwała na pomyślny wiatr.
Flota brytyjska złożona z 10 okrętów liniowych pod dowództwem admirała Jervisa, wypłynęła z ujścia rzeki Tag na początku lutego celem przechwycenia floty hiszpańskiej, jednak głównodowodzący nie miał pełnego rozeznania w wielkości sił hiszpańskich.
6 lutego w rejonie Przylądka św. Wincentego, do floty admirała Jervisa dołączyła eskadra 5 okrętów liniowych pod dowództwem kontradmirała Williama Parkera.
11 lutego fregata HMS "Minerva" dokonała rozpoznania sił hiszpańskich i dwa dni później informacje przekazano admirałowi Jervisowi.
14 lutego rano admirał Jervis otrzymał wiadomość, że flota hiszpańska opuściła port i płynie z wiatrem na północny zachód w odległości 35 mil od sił brytyjskich.
Bitwa.
Gdy doszło do spotkania flot okazało się, że okręty hiszpańskie płyną w dwóch oddzielnych grupach w dość luźnym szyku.
W pierwszej grupie szło 7 okrętów pod dowództwem admirała Bonaventuro Moreno, a za tą grupą płynęły siły główne admirała Cordoby.
Jervis, nie zważając na przewagę zespołu hiszpańskiego, ruszył w sztywnym szyku liniowym tak, by wykorzystać podział floty hiszpańskiej i wpłynąć w lukę pomiędzy obie grupy okrętów hiszpańskich i zniszczyć przynajmniej jedną z nich.
Gdy Anglicy wpłynęli pomiędzy obie grupy, dokonali zwrotu, chcąc okrążyć okręty hiszpańskiej straży tylnej. Na ten zwrot grupa admirała Moreno odpowiedziała nawrotem, by z kolei okrążyć tylną straż floty angielskiej; do tego manewru przyłączył się admirał Cordoba płynący z siłami głównymi po nawietrznej.
Jednak znajdujący się na trzecim od końca okręcie liniowym, HMS "Captain", komandor Horatio Nelson dostrzegł niebezpieczeństwo i łamiąc regulamin wyszedł z szyku na wiatr, a za nim poszły pozostałe 2 okręty jego straży tylnej.
W tej chwili HMS "Captain" dostał się pod ogień aż 6 okrętów hiszpańskich. w tym największego, ówcześnie 130 działowego, "Santísima Trinidad". Pod ogniem Nelson skierował swój okręt na najbliższy 80 działowy "San Nicolás", osłabiony ogniem okrętu liniowego HMS "Excellent" pod dowództwem komandora Collingwooda, po czym dokonał śmiałego abordażu, a następnie, z jego pokładu, dokonał dalszego abordażu większego 112-działowego "San José", zdobywając oba okręty.
Powstrzymanie przez Nelsona hiszpańskiej kolumny dało czas Jervisowi na dogonienie i skuteczny atak przeciwko straży tylnej floty hiszpańskiej. Tym samym manewr dokonany przez Nelsona dał pełne zwycięstwo flocie brytyjskiej, mimo niemal dwukrotnej przewagi Hiszpanów. Zwycięstwo angielskie zostało przypieczętowane zdobyciem 4 okrętów oraz zawróceniem pozostałych okrętów hiszpańskich do Kadyksu i odstąpienia od planów połączenia z flotą francuską.
Znaczenie bitwy.
Bitwa była pierwszym odstąpieniem od użycia taktyki liniowej, która narzucała sztywny plan bitwy bez możliwości manewru. Spowodowała też, że stojąca przez następne dwa lata i naprawiająca uszkodzenia w Kadyksie flota hiszpańska nie mogła dołączyć do floty francuskiej, a tym samym Francuzi musieli odstąpić od planów desantu na Wielką Brytanię.
Główny bohater bitwy, komandor Nelson, pomimo złamania szyku okrętów (co mogło prowadzić do skazania na wydalenie ze służby jak w przypadku admirała Thomasa Mathewsa), został w rezultacie bitwy odznaczony Orderem Łaźni. Późniejszy awans na stopień kontradmirała nastąpił ze względu na wcześniejsze zasługi Nelsona.
Okręty biorące udział w bitwie (liczba dział, dowódca, liczba zabitych i rannych).
Flota hiszpańska.
Pod dowództwem admirała José de Córdoby na jego okręcie flagowym "Santísima Trinidad".

</doc>
<doc id="1066972" url="https://pl.wikipedia.org/wiki?curid=1066972" title="Eureka (serial telewizyjny)">
Eureka (serial telewizyjny)

Eureka – amerykański serial science fiction, którego akcja rozgrywa się w sekretnym mieście o tej samej nazwie. Premiera odbyła się w Stanach Zjednoczonych na kanale Sci Fi 18 lipca 2006 roku. W Wielkiej Brytanii oraz Irlandii serial został wyemitowany przez stację Sky One pod nazwą "A Town Called Eureka". W Polsce 30 sierpnia 2007 emisję pierwszego sezonu rozpoczął Canal+.
Fabuła.
Akcja serialu rozgrywa się w sekretnym mieście Eureka stworzonym dla najinteligentniejszych ludzi na Ziemi. Miasto zostało założone przez prezydenta Trumana w 1945 roku z inicjatywy Alberta Einsteina. Zalicza się do niego również znajdujący się w pobliżu ośrodek naukowo-badawczy Global Dynamics.
Serial rozpoczyna się w momencie, gdy nieświadom niczego szeryf stanowy Jack Carter wraz ze swoją córką Zoe przejeżdża w czasie burzy obok Eureki. Na skutek wypadku samochodowego zmuszeni są pozostać w niej na kilka dni. W tym czasie szeryf pomaga rozwiązać pewną sprawę, za co dostaje awans i zostaje mianowany szeryfem Eureki.
Lista odcinków.
Odcinek specjalny.
W Polsce wyemitowany jako część sezonu piątego.

</doc>
<doc id="1066973" url="https://pl.wikipedia.org/wiki?curid=1066973" title="PIKO Spielwaren GmbH">
PIKO Spielwaren GmbH

PIKO Spielwaren GmbH – niemieckie przedsiębiorstwo w Sonnebergu produkujące modele kolejowe.
Historia.
Radziecka administracja wojskowa w Niemczech, jeszcze przed powstaniem Niemiec Wschodnich, postanowiła w 1948 roku o rozpoczęciu produkcji miniaturowej kolei elektrycznej, ponieważ mieszkańcy radzieckiej strefy okupacyjnej nie mogli zakupić żadnych modeli kolejowych przy pomocy wciąż obowiązującej Reichsmarki w zachodnich Niemczech po przeprowadzonej reformie walutowej. Następnie rozpoczęto produkowanie modeli w dawnych zakładach Siemens &amp; Halske w Chemnitz. Najpierw zaprezentowano dwa zestawy kolejek elektrycznych wielkości skali H0 na jesiennych targach w Lipsku w 1949 roku pod nazwą Pico Express. W jednym zestawie była lokomotywy elektryczna ME 102. W drugiem zestawie parowóz ME 101. Pierwsze zestawy składały się z modelu małej lokomotywy, wagonów typu D i blaszanych szyn, całość zapakowana była w drewnianą skrzynkę o przesuwanym wieczku, z namalowanym na nim obrazkiem. Zestawy poszukiwane są obecnie na rynku kolekcjonerskim. Pochodzenie początkowej nazwy firmy pisane przez C jest nieznane. Zdolność produkcyjna zakładu w Chemnitz była niewystarczająca, więc produkcja została przeniesiona w 1952 roku do zakładów produkcyjnych VEB Elektroinstallation Oberlind w Sonnebergu. Produkowano nowe modele kolejowe oraz zmieniono nazwę firmy na PIKO Modellbahn. W 1962 roku powstał zakład VEB Piko Sonnenberg, który przejął produkcje modeli kolejowych dotąd produkowanych przez VEB Elektroinstallation Oberlind. Zakład przejął również produkcje modeli kolejowych przedsiębiorstwa Schicht i przedsiębiorstwa Prefo. VEB Piko Sonnenberg została przyporządkowana jako jedyny producent modeli kolejowych w skali H0. Modele kolejowe zostały zabezpieczono nazwą handlową Piko. Produkowano modele kolejowe takie jak pierwszy elektrowóz E44, elektrowóz E46 oraz parowóz BR 55. W 1983 roku zaoferowano model parowozu BR 95 który jest bardzo charakterystyczny dla rejonu Turyngii i używany jest głównie na górskich trasach. Ostatnim modelem konstrukcji PIKO jako zakładu państwowego był pociąg „Saxonia” z 1988 roku.
Po zjednoczeniu Niemiec w 1990 roku przedsiębiorstwa należące do kombinatu Piko zostały zlikwidowane lub sprywatyzowane przez Urząd Powierniczy. Piko VEB Sonneberg zakupił dr Rene F. Wilfer od 1 maja 1992 r. Po prywatyzacji oprócz modeli kolejowych produkowało także zabawki z tworzyw sztucznych oraz dziecięce produkty AGD.

</doc>
<doc id="1066974" url="https://pl.wikipedia.org/wiki?curid=1066974" title="Bitwa koło przylądka św. Wincentego">
Bitwa koło przylądka św. Wincentego



</doc>
<doc id="1066978" url="https://pl.wikipedia.org/wiki?curid=1066978" title="Kwas uronowy">
Kwas uronowy



</doc>
<doc id="1066979" url="https://pl.wikipedia.org/wiki?curid=1066979" title="Błękit metylenowy">
Błękit metylenowy

Błękit metylenowy – organiczny związek chemiczny, pochodna 1,4-tiazyny, barwnik tiazynowy o charakterze soli.
W temperaturze pokojowej jest to bezwonny, ciemnozielony proszek, z wodą daje niebieski roztwór. Gęstość nasypowa 400–600 kg/m³.
Używany jako wskaźnik pH. W roztworach mocno kwasowych barwi się na zielono, w roztworach lekko kwasowych, obojętnych i zasadowych przyjmuje barwę od błękitnej do granatowej. Znajduje zastosowanie również jako barwnik w biologii, ma też wiele zastosowań w medycynie. Jest stosowany jako środek diagnostyczny, przeciwbakteryjny oraz przy zatruciach cyjankami i czadem.
W akwarystyce używany jako lek na różne choroby ryb.

</doc>
<doc id="1066983" url="https://pl.wikipedia.org/wiki?curid=1066983" title="Ester metylowy monenzyny">
Ester metylowy monenzyny

Ester metylowy monenzyny A − organiczny związek chemiczny, syntetyczna pochodna naturalnego antybiotyku jonoforowego monenzyny A.
Związek ten rozpuszcza się dobrze w rozpuszczalnikach organicznych takich jak: metanol, etanol, octan etylu, aceton, chloroform, chlorek metylenu.
Ester metylowy monenzyny A jest pierwszą pochodną jonoforu karboksylowego, dla której wykazano zdolność do tworzenia kanału protonowego.
Ponadto związek ten kompleksuje niektóre kationy litowców: Li+, Na+, K+; oraz kationy berylowców: Mg2+, Ca2+, Sr2+, Ba2+. Wykorzystuje się go również w elektrodach jonoselektywnych.

</doc>
<doc id="1066984" url="https://pl.wikipedia.org/wiki?curid=1066984" title="Syntezator modularny">
Syntezator modularny

Syntezator modularny – syntezator zbudowany w formie systemu składającego się z niezależnych modułów (bloków składowych), pełniących podstawowe funkcje generowania oraz przekształcania sygnałów (oscylatory, filtry, modulatory itp.). Poszczególne moduły posiadają wejścia sygnałowe, wejścia sterujące (pozwalające wpływać na parametry generowanego lub przekształcanego sygnału) oraz wyjścia, gdzie wyprowadzany jest produkowany przez nie przebieg sygnału.
Podstawową zasadą syntezatora modularnego jest to, że moduły można łączyć w dowolnej konfiguracji, ponieważ każdy sygnał produkowany przez moduł można potraktować zarówno jako sygnał foniczny, jak i wartość sterującą pracą kolejnego modułu. Dzięki tej uniwersalności, syntezator modularny można wykorzystać do syntezy subtraktywnej, syntezy addytywnej, syntezy FM i wielu innych sposobów wytwarzania dźwięków. Aby takie dowolne połączenia były możliwe, wszystkie moduły muszą działać według określonego standardu sterowania. Najbardziej popularnym standardem jest sterowanie napięciowe według ściśle określonej skali (na przykład: napięcie sterujące w zakresie −5 V…+5 V, przy czym zmianie napięcia o 1 V towarzyszy zmiana częstotliwości oscylatora lub filtru o 1 oktawę).
"Syntezatory modularne" mogą mieć postać sprzętową – urządzenia analogowego, urządzenia cyfrowego – lub programu komputerowego (instrument wirtualny). W przypadku realizacji sprzętowej połączenia pomiędzy modułami realizowane są za pomocą specjalnych kabli albo pola komutacyjnego (krosownicy). W przypadku realizacji programowej na ekranie komputera wyświetlane są graficzne elementy symbolizujące moduły, które użytkownik łączy posługując się myszką.
Klasyczne moduły syntezatora analogowego.
Istnieje bardzo duża rozmaitość modułów syntezatorowych pełniących różnorodne funkcje generacji i przekształcania sygnałów. Do najważniejszych i najczęściej spotykanych modułów zaliczyć można:
Historia.
Systemy modularne były pierwszymi powszechnie dostępnymi syntezatorami. Do ich zalet należały duże możliwości kreacji dźwięku, natomiast wadami były wysoka cena oraz spore wymiary. Przykładem jest seria syntezatorów modularnych Mooga, zapoczątkowana w 1967 r. W latach 70. firma ARP Instruments produkowała syntezatory ARP 2500 oraz ARP 2600. W 1978 firma Korg zaprezentowała pół-modularny model MS-20. Jego możliwości brzmieniowe nie były tak duże jak klasycznych "systemów modularnych", jednak instrument ten był w pełni przenośny.
Obecnie na rynku funkcjonuje wielu producentów modułów syntezatorowych w kilku popularnych formatach. Nazwy formatów nawiązują do gabarytów paneli czołowych modułów, liczonych w jednostakach U (1U to pojedyncza wysokość standardu studyjnego rack 19 cali): MU/5U (wzorowane na formacie firmy Moog, obecnie produkowane przez firmy Synthesizers.com, Club of the Knobs, MOTM, Cynthia), Eurorack/3U (zapoczątkowane przez firmę Doepfer, obecnie ponad 100 producentów, np. Intellijel, Mutable Instruments, Analogue Systems, Bastl Instruments, Malekko, MakeNoise, Noise Engineering, Enorphin.es, WMD, SynthTech, XAOC devices), tzw. FracRack (zapoczątkowane przez firmy Blacet i PAiA), 4U (zapoczątkowane przez firmy Serge i Buchla, obecnie oferowane przez Random*Source), i inne. Występują również "wirtualne" "syntezatory modularne", które są cyfrowymi emulacjami. Przykładami takich systemów są: Reaktor firmy Native Instruments, Nord Modular firmy Clavia, VCV rack, SofTube Modular, Arturia Modular.

</doc>
<doc id="1066990" url="https://pl.wikipedia.org/wiki?curid=1066990" title="Negotium claudicans">
Negotium claudicans

Negotium claudicans (łac. "czynność prawna kulejąca") – czynność prawna dokonana przez osobę do tego niezdolną (np. małoletni) lub nieupoważnioną (np. pełnomocnik bez upoważnienia), wymagająca zgody osoby trzeciej do zyskania ważności.
W prawie rzymskim ważność czynności prawnej rozporządzająco-zobowiązującej wykonanej na rzecz niedojrzałego zależała od zatwierdzenia czynności przez opiekuna lub niedojrzałego po osiągnięciu dojrzałości. W okresie cesarstwa powstała norma stanowiąca, że niedojrzały mógł być zobowiązany do zwrotu otrzymanego świadczenia jako bezpodstawnego wzbogacenia, jeżeli nie wykonał świadczenia wzajemnego.
W polskim prawie cywilnym czynność ta nabiera skuteczności od potwierdzenia ("ex nunc") pod warunkiem zatwierdzenia przez właściwą osobę, natomiast przy odmowie potwierdzenia czynność ta staje się nieważna od chwili dokonania ("ex tunc"). Jeżeli jest to dwustronna czynność prawna, druga strona może wyznaczyć osobie właściwej termin potwierdzenia. "Negotium claudicans" charakteryzuje się więc bezskutecznością zawieszoną.

</doc>
<doc id="1067008" url="https://pl.wikipedia.org/wiki?curid=1067008" title="Reprezentacja Indii Zachodnich w krykiecie mężczyzn">
Reprezentacja Indii Zachodnich w krykiecie mężczyzn

Reprezentacja Indii Zachodnich w krykiecie (ang. "West Indian Cricket Team") – wielonarodowościowa drużyna sportowa reprezentująca piętnaście angielskojęzycznych państw i terytoriów zależnych Karaibów (Indii Zachodnich) i Gujany. Za jej funkcjonowanie odpowiedzialny jest West Indies Cricket Board.
Indie Zachodnie są dwukrotnym tryumfatorem mistrzostw świata z lat 1975 i 1979, a także finalistą z roku 1983. W ICC Champions Trophy dwukrotnie sięgnęli po tytuł wicemistrza, raz, w 2004 po tytuł mistrza. Reprezentanci Indii Zachodnich są aktualnymi obrońcami tytułu mistrza ICC World Twenty20 z 2016 roku. W rozgrywkach tych zwyciężali również w roku 2012.
Ponieważ drużyna składa się z graczy pochodzących z różnych krajów, oficjalną flagą drużyny nie jest flaga państwowa, ale specjalnie dla tego celu zaprojektowana flaga pokazująca palmę stojącą na małej wyspie symbolizującej wszystkie wyspy Karaibów.
Historia.
Pierwsze, nieoficjalne drużyny powstały w latach 90. XIX wieku w celu grania towarzyskich meczów z odwiedzającymi wyspy krykiecistami angielskimi. Drużyna Indii Zachodnich została oficjalnie przyjęta do International Cricket Council w 1926, a pierwszy oficjalny test rozegrała dwa lata później.
Federacje zrzeszone w West Indies Cricket Board.
W West Indies Cricket Board zrzeszonych jest sześć federacji krykietowych, reprezentujących dziewięć państw i sześć terytoriów zależnych. Są to:
Wymienione związki (a także pojedyncze państwa i terytoria zależne wchodzące w ich skład) regularnie rozgrywają mecze pomiędzy sobą w lokalnych turniejach karaibskich.
Pierwsze mecze i rekordy.
Indie Zachodnie swój pierwszy mecz testowy rozegrały pomiędzy 23 i 26 czerwca 1928. Przeciwnikiem była Anglia, która w Londynie zwyciężyła różnicą inningsa i 58 punktów. Pierwszymi punktowymi rekordzistami reprezentacji zostali Freddie Martin, zdobywca 44 punktów w pierwszym inningsie, oraz Joe Small, który w drugim osiągnął 52 punkty.
Punktowym rekordzistą drużyny (a także świata) jest od 2004 roku Brian Lara, który w pierwszym inningsie meczu z Anglią uzyskał 400 punktów (nie będąc wyautowanym).
Międzynarodowym debiutem w jednodniowej odmianie krykieta (ODI) było spotkanie przeciwko Anglii (5 września 1973), przegrane jednym wicketem. Pierwszym meczem Twenty20 rozegranym przez Indie Zachodnie była porażka po dogrywce z Nową Zelandią (16 lutego 2006).
Najwięcej występów w reprezentacji Indii Zachodnich:
Bilans Indii Zachodnich w meczach testowych (stan na 22 lutego 2017):

</doc>
<doc id="1067011" url="https://pl.wikipedia.org/wiki?curid=1067011" title="Bitwa pod Guilin-Liuzhou">
Bitwa pod Guilin-Liuzhou

Bitwa pod Guilin-Liuzhou – stoczona w dniach 16 sierpnia – 24 listopada 1944 roku bitwa między Cesarską Armią Japonii a Narodową Armią Rewolucyjną Republiki Chińskiej.
Przed bitwą.
W sierpniu 1944 roku Japonia miała już nikłe szanse na wygranie wojny. Mimo to Armia Cesarska w trakcie Operacji Ichi-gō zajęła dużą część południowych Chin, wygrywając m.in. bitwę pod Hengyang.
Dowództwo wojsk Republiki Chińskiej było zaniepokojone. Informacje wywiadowcze dostarczone przez USAAF wskazywały na nadchodzące duże natarcie wroga. Chińczycy postanowili zapobiec kolejnej porażce i zorganizowali kontratak.
Japończycy wydzielili 11. i 23. armię do rejonu Guilin, spodziewając się chińskiego ataku.
Bitwa.
Siły lądowe Czang Kaj-szeka były o wiele liczniejsze od wojsk przeciwnika, poza tym miały wsparcie lotnictwa amerykańskiego i chińskiego. Udział japońskich sił powietrznych w bitwie był zaś symboliczny. Mimo to Chińczycy zostali wciągnięci w wojnę podjazdową. Japończycy wydzielali od głównej grupy wrogie oddziały, otaczali je i po kolei likwidowali. To oni ruszyli do ofensywy.
Japończycy posuwali się naprzód i palili okoliczne wioski oraz zabijali cywilów. Zginęło ich ok. 400 tys.
Armia Cesarska zmusiła wroga do odwrotu. Republika Chińska poniosła ogromne straty. Straciła 80% sił i 3 z 5 wysokich rangą oficerów.

</doc>
<doc id="1067012" url="https://pl.wikipedia.org/wiki?curid=1067012" title="Standard &amp; Poor’s">
Standard &amp; Poor’s

Standard &amp; Poor’s (S&amp;P) – agencja ratingowa, spółka zależna McGraw-Hill.
Działalność.
Agencja publikuje analizy i raporty dotyczące spółek akcyjnych, emitowanych przez nie obligacji, a także przeprowadza ratingi różnych podmiotów gospodarczych (spółki akcyjne, miasta, państwa).
Standard &amp; Poor’s przyznaje oceny ratingowe w skali od „AAA” do „D”, które służą do przekazywania opinii na temat poziomu ryzyka kredytowego.
Pod koniec stycznia 2014 agencja ratingowa Standard &amp; Poor’s otworzyła swój oddział w Polsce. Biuro w Warszawie przy ulicy Emilii Plater 53 jest centralą S&amp;P na Europę Środkowo-Wschodnią, koordynującą działania i strategię firmy w regionie.
Standard &amp; Poors posiada obecnie 12 biur w regionie EMEA (czyli region Europy, Afryki i Bliskiego Wschodu). Dyrektorem Regionalnym na obszar Europy Środkowej i Wschodniej oraz Dyrektorem Zarządzającym polskiego przedstawicielstwa został Marcin Petrykowski.
Rating Polski.
S&amp;P po raz pierwszy podniosło rating Polski do poziomu inwestycyjnego w kwietniu 1996. W połowie stycznia 2016 agencja obniżyła rating kredytowy dla Polski z poziomu A- do poziomu BBB+. W październiku 2018 roku agencja przywróciła rating kredytowy dla Polski do poziomu A-.

</doc>
<doc id="1067015" url="https://pl.wikipedia.org/wiki?curid=1067015" title="Siły Powietrzne Republiki Chińskiej">
Siły Powietrzne Republiki Chińskiej

Siły Powietrzne Republiki Chińskiej () – formacja lotnicza Armii Republiki Chińskiej, mające za zadanie obronę kraju, czyli de facto przed agresją ze strony Chińskiej Republiki Ludowej. 
Historia.
ROCAF wykorzystuje niemal wyłącznie sprzęt produkcji USA lub rodzimy, ale część uzbrojenia sprowadzono też z Francji. Skrzydła i dywizjony zachowały numerację sprzed roku 1949, ponieważ Kuomintang nie uznał legalności władz w Pekinie.
W roku 1965 posiadano 92 sztuki F-5A, 23 sztuki F-5B. W trakcie wojny w Wietnamie 48 F-5A wypożyczono Wietnamowi Południowemu jednak zostały zwrócone. Wypożyczenie odbyło się za przybycie amerykańskich Phantomów II w dwóch eskadrach w celu obrony kraju oraz wypożyczyć na 30 miesięcy 28 sztuk T-28 w celach szkoleń. Pewna część została później sprzedana, a część przebudowano na cele. 
Na mocy kontraktu z czerwca 2011 roku zamówiono 60 śmigłowców UH-60M z silnikami General Electric T-700-GE-701D, domówiono kolejne 24 sztuki w 2016 roku. 
F-16 w służbie Tajwanu.
Republika Chińska starała się o zakup F-16 (chodziło o wersję F-16/J79) jeszcze w 1979. Jednak poprawiające się stosunku USA-ChRL spowodowały wstrzymanie sprzedaży tych samolotów (na życzenie Chińskiej Republiki Ludowej). Tajwan opracował wówczas własny samolot wielozadaniowy AIDC F-CK-1 Ching-kuo, wykorzystując cichą pomoc technologiczną USA.
Powstał w ten sposób nowoczesny oraz stosunkowo tani i niezawodny (Tajwan w warunkach realnego zagrożenia ze strony ChRL nie może sobie pozwolić na słaby jakościowo sprzęt) samolot wielozadaniowy, wraz z całym zestawem opracowanych do niego rakiet Sky Sword I oraz Sky Sword II. Samolot może też korzystać z uzbrojenia opracowanego w krajach zachodnich (głównie amerykańskiego).
Ostatecznie jednak w 1992 prezydent George Bush zgodził się na sprzedaż 150 samolotów F-16 do Tajwanu (równolegle zakupiono też 60 Mirage 2000, by przyśpieszyć proces unowocześniania lotnictwa Tajwanu). Wszystkie tajwańskie F-16, 120 F-16A i 30 F-16B, zbudowano w unikalnej wersji Block 20.
Pierwsze samoloty przekazano Tajwanowi w lipcu 1996. Początkowo trafiły one do 21. FS z bazy Luke w Arizonie, gdzie prowadzono szkolenie pilotów. Pierwsze samoloty przebazowano do Tajwanu w kwietniu 1997. Samoloty te wprowadzono do uzbrojenia 21. Taktycznego Dywizjonu Myśliwskiego (zbieżność numerów – przypadkowa) z 4. Taktycznego Skrzydła Myśliwskiego Tajwanu (znanego również jako 455. Skrzydło), stacjonującego w Jiayi. Kolejnym dywizjonem był 22. TFS, który otrzymał F-16 w 1998, także bazował on w Jiayi i wchodził w skład 4. Skrzydła.
Kolejno, w latach 1999-2000 przezbrojono na F-16 trzy dywizjony 5. (401.) Taktycznego Skrzydła Myśliwskiego, bazującego w Taoyuan. W skrzydle tym w F-16 wyposażono 15. i 16. Taktyczne Dywizjony Myśliwskie (według innych źródeł – 26. i 27.) oraz 17. Taktyczny Dywizjon Myśliwski i 12. Dywizjon Rozpoznania Taktycznego. Samoloty tego ostatniego zostały wyposażone w zasobniki rozpoznawcze LOROP. Jednocześnie w 4. Skrzydle na F-16 przezbrojono kolejne, 14. i 23 TFS. Ostatnią jednostką tajwańską F-16 jest 46. Dywizjon z 7. (737.) Skrzydła, który bazuje w Taidong. Ta ostatnia jednostka pełni też funkcję "agresorów", służąc do treningu pilotów.
Początkowo Tajwan otrzymał jedynie pociski AIM-9M i AGM-65B, ale w 2000 dostarczono też AIM-120 AMRAAM, AGM-65G i przeciwokrętowe AGM-84 Harpoon, w które także wyposażono tajwańskie F-16.
Republika Chińska wykorzystuje także pociski Sky Sword I i Sky Sword II – opracowane dla samolotu AIDC F-CK-1 Ching-kuo.
Przez ostatnie lata władze wyspy prosiły USA o sprzedaż kolejnych 66 F-16 w nowocześniejszej wersji Block 52+ oraz modernizacje posiadanych maszyn do takiego standardu. Pomimo poparcia ze strony Kongresu dla tych starań (Kongres w 1979 przyjął uchwałę, która nakazuje USA zaopatrywanie Tajwan w systemy obronne), administracja prezydencka odrzuca kolejne lub opóźnia rozpatrzenie tych pism, z powodu presji ChRL. W 2011 Tajpej wniosło o zgodę na modernizację 145 posiadanych F-16A/B, na którą uzyskano zgodę. W 2012 Lockheed Martin otrzymał kontrakt na przeprowadzenie modernizacji, część prac wykona też Aerospace Industrial Development Corporation (AIDC).

</doc>
<doc id="1067024" url="https://pl.wikipedia.org/wiki?curid=1067024" title="Lech Marchelewski">
Lech Marchelewski

Lech Marchelewski (ur. 5 lutego 1947, zm. 1 września 2007 w Radomiu) – polski pilot i instruktor szybowcowy, oraz samolotowy, podpułkownik rezerwy, magister inżynier, dyrektor Aeroklubu Ziemi Lubuskiej, pomysłodawca i założyciel zespołu akrobatycznego AZL Żelazny, pilot liniowy w firmie "SKY Express", od 2006 pilot w linii lotniczej "Jet Air".
Kształcił na pilota między innymi lidera zespołu Ich Troje Michała Wiśniewskiego.
Absolwent Politechniki Wrocławskiej i Uniwersytetu Wrocławskiego. Był pilotem wojskowym, dyrektorem zielonogórskiego liceum lotniczego, a pod koniec lat 90. został dyrektorem Aeroklubu Ziemi Lubuskiej. Funkcję tę pełnił do śmierci.
Zginął w wypadku lotniczym podczas pokazów lotniczych Radom Air Show 2007. Lech Marchelewski wykonywał wraz z dwoma innymi członkami zespołu AZL Żelazny tak zwaną „rozetę”, jego samolot (Zlin) miał dokonać manewru mijania (w odległości około 1,5 metra) z samolotem Piotra Banachowicza. Samoloty leciały z prędkością około 300 kilometrów na godzinę. Maszyny zderzyły się skrzydłami, ich szczątki spadły obok pobliskiego lasu na teren lotniska na którym odbywał się pokaz. Trzeci samolot, pilotowany przez Krzysztofa Kosińskiego (znajdujący się w bezpośredniej bliskości punktu zderzenia) wylądował bezpiecznie na lotnisku. Zarówno Lech Marchelewski jak i Piotr Banachowicz zginęli na miejscu.
Lech Marchelewski wylatał w czasie swojej kariery nieco ponad 3352 godziny, a Radom Air Show 2007 miał być jego pożegnaniem z lataniem akrobacyjnym.
Z raportu PKBWL nr 383/07 wynika, iż przyczyną wypadku było wykonanie przez lidera ugrupowania manewru nie zapewniającego odpowiedniej separacji pionowej i poziomej w stosunku do samolotu bazy.
Wpływ na zaistnienie wypadku miały:
Pochowany został na cmentarzu komunalnym w części Przylep, w Zielonej Górze.

</doc>
<doc id="1067025" url="https://pl.wikipedia.org/wiki?curid=1067025" title="Witold Leszczyński">
Witold Leszczyński

Witold Leszczyński (ur. 16 sierpnia 1933 w Łodzi, zm. 1 września 2007 tamże) – polski reżyser, scenarzysta i operator filmowy, pedagog.
Życiorys.
Absolwent Wydziału Elektroniki Politechniki Warszawskiej. W 1962 ukończył studia na Wydziale Reżyserii Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi (w 1967 obronił dyplom). Od 1997 był wykładowcą w PWSFTviT.
Sławę zyskał adaptacją powieści "Ptaki" Tarjei Vesaasa, "Żywotem Mateusza" (1967). Nakręcony w mazurskich plenerach dramat psychologiczny ukazywał losy tytułowego nadwrażliwego „wiejskiego głupka” (Franciszek Pieczka), przywiązanego do życia w świecie przyrody. Dzięki wyczynowi operatorskiemu Andrzeja Kostenki oraz umiejętnie wplecionym w treść filmu fragmentom "Concerto grosso" Arcangela Corellego film wywołał poruszenie wśród krytyków, zdobywając Grand Prix młodzieżowej sekcji Festiwalu Filmowego w Cannes.
Po nieudanej "Rewizji osobistej" (1972), nagrodzonej Skisłym Gronem w Łagowie dla najgorszego filmu, oraz autobiograficznych "Rekolekcjach" (1977), Leszczyński nakręcił w 1981 roku adaptację "Konopielki" Edwarda Redlińskiego. Jej główny bohater, chłop mieszkający w zapadłej wsi na północnym wschodzie Polski na początku lat 50. XX wieku, ze sceptycyzmem podchodzi do agitatorów promujących władzę ludową, nawet mimo fascynacji nauczycielką niosącą kaganek oświaty. Spełnieniem reżysera okazała się zrealizowana w 1986 roku adaptacja powieści Edwarda Stachury "Siekierezada", której dwójka bliźniaczych bohaterów reprezentuje różne warianty osobowości tragicznie zmarłego poety: jeden wybiera życie, drugi zaś popełnia samobójstwo. "Siekierezada" otrzymała Nagrodę Forum Młodego Kina na Międzynarodowym Festiwalu Filmowym w Berlinie oraz Grand Prix Festiwalu Polskich Filmów Fabularnych.
Swoimi kolejnymi filmami, "Koloss" (1993) według powieści Finna Alnaesa oraz "Requiem" (2001) według scenariusza Redlińskiego, Leszczyński nawiązywał poetyką do "Żywotu Mateusza". Jego ostatni film, "Stary człowiek i pies" (2007), ukazywał historię starzejącego się mężczyzny na marginesie życia, który przygarnia zbłąkanego, rannego psa i bierze go w opiekę. Reżyser zdążył jedynie rozpocząć realizację filmu – w trzecim dniu zdjęciowym uległ nieszczęśliwemu wypadkowi na planie i dwa tygodnie później zmarł w szpitalu. Film ukończył według jego zamysłów współpracujący z nim wielokrotnie jako operator Andrzej Kostenko.
Witold Leszczyński został pochowany na Cmentarzu Zarzew w Łodzi.

</doc>
<doc id="1067027" url="https://pl.wikipedia.org/wiki?curid=1067027" title="Mistrzostwa Polski Seniorów w Lekkoatletyce 1978">
Mistrzostwa Polski Seniorów w Lekkoatletyce 1978

54. Mistrzostwa Polski Seniorów w Lekkoatletyce – zawody, które rozgrywane były w Warszawie na stadionie RKS Skra między 9 a 11 lipca 1978.
Biegi przełajowe.
50. mistrzostwa Polski w biegach przełajowych rozegrano 12 marca w Oleśnicy. Kobiety rywalizowały na dystansie 3 kilometrów, a mężczyźni na 6 km i na 12 km. W biegu na 6 kilometrów zdarzył się niecodzienny przypadek – dwóch zawodników przybiegło równocześnie jako pierwszych i obu przyznano złote medale.
Półmaraton.
Półmaraton mężczyzn odbył się 2 kwietnia w Krakowie. Rywalizowano na dystansie 20 kilometrów.
Chód na 50 km.
Zawody mistrzowskie w chodzie na 50 kilometrów mężczyzn rozegrano 16 kwietnia w Gdyni. Zwycięzca Jan Ornoch ustanowił czasem 4:03:18,4 najlepszy wynik w historii Polski.
Maraton.
Maratończycy (tylko mężczyźni) rywalizowali 28 maja w Dębnie. Zawody miały obsadę międzynarodową; zgłoszono 118 zawodników z 10 państw. W biegu zwyciężył Ryszard Marczak przez Henrym Olsenem z Norwegii (czas 2:17:02,7) i Clovisem Moralesem z Hondurasu (czas 2:17:58,6).
Wieloboje.
Mistrzostwa w dziesięcioboju mężczyzn i pięcioboju kobiet zostały rozegrane 24 i 25 czerwca w Spale.

</doc>
<doc id="1067032" url="https://pl.wikipedia.org/wiki?curid=1067032" title="Rahab">
Rahab

Rahab (hebr. רַהַב) – potwór morski symbolizujący według Księgi Izajasza Egipt (Iz 30,7), a według Księgi Psalmów (Ps 89,11) – siły wrogie Bogu.

</doc>
<doc id="1067033" url="https://pl.wikipedia.org/wiki?curid=1067033" title="Stanisław Dzienisiewicz (wojskowy)">
Stanisław Dzienisiewicz (wojskowy)

Stanisław Tytus Dzienisiewicz (ur. 4 stycznia 1897 w Radziechowicach, zm. 14 czerwca 1979 w Londynie) – polski komandor, uczestnik I wojny światowej, wojny polsko-bolszewickiej i II wojny światowej, kawaler Orderu Virtuti Militari, trzykrotnie odznaczony Krzyżem Walecznych, w latach 1930–1945 dowódca ośmiu okrętów Marynarki Wojennej, dowódca Dywizjonu Szkolnego MW, komendant Centrum Wyszkolenia Specjalistów Floty, w 1946 dowódca Obozu Szkoleniowego ORP „Bałtyk”.
Służba wojskowa.
Stanisław Tytus Dzienisiewicz służbę wojskową rozpoczął w 1917 w 1 pułku ułanów, walczącego w składzie I Korpusu Polskiego gen. Józefa Dowbor-Muśnickiego w Rosji. W 1918 trafił do 4 Dywizji Strzelców Polskich gen. Lucjana Żeligowskiego, a następnie walczył jako podchorąży kawalerii w składzie 14 pułku ułanów Jazłowieckich. Za okazane męstwo podczas walk w latach 1917–1920 był odznaczony Krzyżem Srebrnym Orderu Virtuti Militari oraz dwukrotnie Krzyżem Walecznych.
W 14 pułku ułanów Jazłowieckich dosłużył się stopnia porucznika i w tym stopniu przeszedł w 1923 do Marynarki Wojennej, rozpoczynając służbę od ukończenia w 1925 Oficerskiej Szkoły Marynarki Wojennej w Toruniu. Był na ORP „Kaszub” podczas jego tonięcia po wybuchu kotłów w lipcu 1925. W 1928 jako wykładowca nawigacji pływał na ORP „Iskra”. Na stopień kapitana marynarki awansował w 1929. W latach 1930–1932 dowodził ORP „Podhalanin”, a w międzyczasie ukończył w 1931 "Ecole des officiers torpilleurs" w Tulonie. W 1933 dowodził ORP „Ślązak”.
Od marca do 29 lipca 1933 pełnił obowiązki dowódcy Oddziału Pomiarowego-Hydrograficznego w Biurze Hydrograficznym Marynarki Wojennej (BHMW).
Na przełomie lat 1934/1935 był dowódcą dywizjonu szkolnego Marynarki Wojennej, w którego skład weszły następujące okręty: ORP „Mazur”, ORP „Lech”, ORP „Kujawiak”, ORP „Ślązak” i ORP „Gen. Sosnkowski” oraz została włączona Szkoła Specjalistów Morskich.
19 marca 1935 otrzymał awans na komandora podporucznika i następnie w latach 1935–1936 był zastępcą komendanta nowo utworzonego w Gdyni Centrum Wyszkolenia Specjalistów Floty. W 1936 uczestniczył w wodowaniu ORP „Gryf”. W latach 1937–1938 był komendantem Centrum Wyszkolenia Specjalistów Floty w Gdyni. 27 lutego 1938 objął dowództwo ORP „Gryf” w stoczni w Havr we Francji i przyprowadził okręt do kraju. We wrześniu 1938 został wyznaczony na stanowisko szefa Oddziału Planowania i Ewidencji Marynarek Obcych w Sztabie Kierownictwa Marynarki Wojennej, na którym służył do wybuchu II wojny światowej. 5 września 1939 w grupie Sztabu KMW ewakuował się do Pińska. 23 września został aresztowany przez NKWD w Równem i uwięziony w obozie w Juchnowie, potem w Kozielsku. Wiosną 1940, gdy większość polskich jeńców stała się ofiarami zbrodni katyńskiej, nie został skierowany do miejsca kaźni (łącznie trzech oficerów z obozu kozielskiego uniknęło tego losu, także kmdr Wacław Żejma i kmdr. por. Julian Ginsbert). Wówczas z garstką ocalonych został przewieziony do obozu w Pawliszczew Borze, a następnie do obozu jenieckiego NKWD w Griazowcu. Na mocy układu Sikorski-Majski z 30 lipca 1941 odzyskał wolność, po czym wstąpił do formowanej w Tockoje i Buzułuku Armii Polskiej w ZSRR gen. Władysława Andersa. Drogą przez Murmańsk dotarł do Wielkiej Brytanii. Stamtąd razem z kmdr. inż. Wacławem Żejmą został przewieziony do Murmańska, gdzie 20 stycznia 1942 zaokrętował się na brytyjski krążownik HMS Trinidad, po czym dotarł do Wielkiej Brytanii w lutym 1942..
Po przybyciu 2 lutego 1942 do Anglii został skierowany do Rezerwowej Grupy Oficerów. Od 9 marca do maja 1942 odbywał staż na niszczycielu ORP „Piorun, a od 7 maja 1942 na niszczycielu ORP „Kujawiak” (16 czerwca 1942 w rejonie Malty tonął na ORP „Kujawiak”, który uderzył w minę). Następnie do końca 1942 pracował w Kierownictwie Marynarki Wojennej i od 12 stycznia do końca kwietnia 1943 ponownie odbywał staż na ORP „Piorun”. 1 maja 1943 został dowódcą ORP „Piorun” i dowodził nim do 7 stycznia 1944. Następnie od 12 stycznia do 15 lipca 1944 dowodził lekkim krążownikiem ORP „Dragon”, który brał udział we wsparciu ogniem lądowania aliantów w Normandii, i z którego to, zgodnie z morskim obyczajem, zszedł w porcie Goosberry jako ostatni, po trafieniu okrętu 8 lipca 1944 żywą torpedą typu Neger (sternik pchor. mar. Karl Heinz Potthast). 4 października 1944 został pierwszym dowódcą bliźniaczego ORP „Conrad”, na którym skończył swój udział w II wojnie światowej dowodząc nim do 26 lipca 1945. Służbę w Marynarce Wojennej zakończył na stanowisku dowódcy Obozu Szkolnego Marynarki Wojennej ORP „Bałtyk” w Okehampton.
Awansowany kolejno na stopnie oficerskie:

</doc>
<doc id="1067034" url="https://pl.wikipedia.org/wiki?curid=1067034" title="Akademia Mohylańska w Kijowie">
Akademia Mohylańska w Kijowie

Akademia Mohylańska – szkoła wyższa utworzona w 1658 w Kijowie w wykonaniu postanowień unii hadziackiej, z przekształcenia prawosławnego Kolegium Kijowsko-Mohylańskiego, założonego w 1632 przez metropolitę kijowskiego Piotra Mohyłę. Akademia istniała do 1817 r. 
Akademia w Kijowie została powołana i zorganizowana jako kolegium prawosławne według wzorów kolegiów jezuickich przez metropolitę Piotra Mohyłę - reformatora organizacji Cerkwi w Rzeczypospolitej. Mohyła przez wiele lat starał się bezskutecznie o przyznanie utworzonej przez niego uczelni statusu akademii. Zorganizowanie szkoły prawosławnej według wzorców katolickich wywołało żywą dyskusję wśród prawosławnych Rzeczypospolitej; krytycy Piotra Mohyły przekonywali, że absolwenci placówki odchodzą od swojego wyznania. Unia hadziacka przewidywała powołanie w utworzonym Księstwie Ruskim wyższej uczelni o statusie akademii, co spowodowało zmianę statusu prawnego już istniejącej uczelni prawosławnej, zrównując ją z Akademią Krakowską. Po traktacie Grzymułtowskiego i trwałym przejęciu Kijowa przez Carstwo Rosyjskie status uczelni potwierdzono gramotami Piotra I w 1694 i 1701.
W Akademii Mohylańskiej kształciła się polityczna i duchowna elita ruska. Autorytet i poziom kształcenia ściągał do uczelni także wielu cudzoziemców prawosławnych, zwłaszcza Rosjan, Wołochów i Mołdawian. Językami wykładowymi Akademii były: łacina, polski i ruski, od połowy XVIII wzrastało znaczenie rosyjskiego.
Studentami Akademii byli m.in. Symeon Połocki (ruski i rosyjski pisarz), Dymitr z Rostowa (święty prawosławny, teolog, biskup Rosyjskiego Kościoła Prawosławnego), Stefan (Jaworski) (biskup Rosyjskiego Kościoła Prawosławnego, długoletni "locum tenens" patriarchatu moskiewskiego), Filoteusz (Leszczyński) (biskup Rosyjskiego Kościoła Prawosławnego, święty prawosławny), Iwan Mazepa (hetman Lewobrzeżnej Ukrainy), Filip Orlik (hetman na uchodźstwie), Samuel Wełyczko, (sekretarz Iwana Mazepy i kronikarz), Teofan Prokopowicz (prawosławny arcybiskup i wysoki urzędnik Imperium Rosyjskiego), Michaił Łomonosow (rosyjski uczony i poeta), Piotr Prokopowicz (ukraiński pszczelarz), Hryhorij Skoworoda (ukraiński poeta liryczny, filozof i kompozytor).
Decyzją Świętego Synodu – organu zarządzającego Rosyjskiej Cerkwi Prawosławnej Akademia została zamknięta w 1817, a w jej murach otwarto Kijowską Akademię Duchowną.

</doc>
<doc id="1067038" url="https://pl.wikipedia.org/wiki?curid=1067038" title="Lista rektorów Akademii Kijowsko-Mohylańskiej">
Lista rektorów Akademii Kijowsko-Mohylańskiej

Lista rektorów Akademii Kijowsko-Mohylańskiej.

</doc>
<doc id="1067040" url="https://pl.wikipedia.org/wiki?curid=1067040" title="Jana Rawlinson">
Jana Rawlinson

Jana Rawlinson, z domu Pittman (ur. 9 listopada 1982 w Sydney) – australijska lekkoatletka, płotkarka i członkini australijskiej narodowej reprezentacji sztafety 4 × 400 metrów kobiet, dwukrotna mistrzyni świata (z Paryża w 2003 i z Osaki w 2007) w biegu na 400 metrów przez płotki, olimpijka z Aten w 2004. Jest również czterokrotną mistrzynią Igrzysk Wspólnoty Narodów: dwukrotnie w biegu na 400 metrów przez płotki i dwukrotnie w sztafecie 4 × 400 metrów (Manchester (2002) i Melbourne (2006)).
Po serii kontuzji uniemożliwiających jej występy w najważniejszych lekkoatletycznych zawodach podjęła w październiku 2012 treningi bobslejowe. W pierwszych zawodach wzięła udział w styczniu 2013. W konkurencji bobslejowych dwójek zajęła 16. miejsce na mistrzostwach świata (2013) oraz 14. miejsce podczas igrzysk olimpijskich (2014).
Do kwietnia 2006 występowała pod nazwiskiem panieńskim jako Jane Pittman.
Mierzy 181 cm wzrostu, waży 69 kg.

</doc>
<doc id="1067041" url="https://pl.wikipedia.org/wiki?curid=1067041" title="Halowe Mistrzostwa Polski Seniorów w Lekkoatletyce 1978">
Halowe Mistrzostwa Polski Seniorów w Lekkoatletyce 1978

19. Halowe Mistrzostwa Polski Seniorów w Lekkoatletyce – zawody sportowe, które rozegrano 25 i 26 lutego 1978 w Zabrzu, w hali Górnika.

</doc>
<doc id="1067042" url="https://pl.wikipedia.org/wiki?curid=1067042" title="Jana Pittman">
Jana Pittman



</doc>
<doc id="1067044" url="https://pl.wikipedia.org/wiki?curid=1067044" title="Zygmunt Wiatrowski">
Zygmunt Wiatrowski

Zygmunt Wiatrowski (ur. 14 kwietnia 1928 roku w Zagórowie), polski pedagog, specjalizujący się w pedagogice pracy.
W 1951 roku ukończył studia matematyczne w Wyższej Szkole Pedagogicznej w Gdańsku. Pracował jako nauczyciel i wizytator, w 1961 roku ukończył w trybie zaocznym studia pedagogiczne. Stopień doktora uzyskał w 1969, a doktora habilitowanego w 1975 roku. Tytuł profesora nauk humanistycznych uzyskał w 1988 roku. 
W 1974 roku podjął pracę w Wyższej Szkole Pedagogicznej w Bydgoszczy (obecnie UKW), na tej uczelni pracował do przejścia na emeryturę w 1998 roku. W latach 1978-1980 był dyrektorem Instytutu Pedagogiki i Psychologii, pełnił też funkcje dziekana Wydziału Pedagogicznego (1980–1984), prorektora do spraw nauki (1984–1987) i prodziekana Wydziału Pedagogiki i Psychologii (1993–1997).
Od 1997 roku mieszka w Ciechocinku, pracuje w Wyższej Szkole Humanistyczno-Ekonomicznej we Włocławku.
Jego główne problemy i obszary badawcze to: teoretyczne i metodologiczne podstawy pedagogiki pracy, powodzenia i niepowodzenia szkolne oraz zawodowe, nauczyciel szkoły zawodowej, osobowościowe i prakseologiczne aspekty dorastania i dorosłości człowieka związane z pracą prozawodową i zawodową, aksjologiczne i powinnościowe konteksty myślenia o pracy, ale także społeczne i edukacyjne problemy filatelistyki.
15 maja 2007 otrzymał w Kijowie tytuł doktora honoris causa Akademii Nauk Pedagogicznych Ukrainy. 24 czerwca 2013 dzięki staraniom Towarzystwa Przyjaciół Ziemi Zagórowskiej podczas uroczystej sesji Rady Miasta nadano mu tytuł Honorowego Obywatela Miasta Zagórowa. 
Jest aktywnym filatelistą, działającym w PZF.

</doc>
<doc id="1067047" url="https://pl.wikipedia.org/wiki?curid=1067047" title="Trik (sztuka iluzji)">
Trik (sztuka iluzji)



</doc>
<doc id="1067048" url="https://pl.wikipedia.org/wiki?curid=1067048" title="Kościół św. Antoniego Padewskiego w Szymborzu">
Kościół św. Antoniego Padewskiego w Szymborzu



</doc>
<doc id="1067049" url="https://pl.wikipedia.org/wiki?curid=1067049" title="Kościół św. Marka Ewangelisty w Polanowicach">
Kościół św. Marka Ewangelisty w Polanowicach

Kościół świętego Marka Ewangelisty w Polanowicach – rzymskokatolicki kościół parafialny należący do parafii pod tym samym wezwaniem (dekanat kruszwicki archidiecezji gnieźnieńskiej).
Obecna, późnoklasycystyczna ceglana świątynia została wzniesiona w latach 1838-1841, natomiast konsekrowana została przez arcybiskupa Marcina Dunina w 1841 roku. Przez wiele lat kościół nie posiadał wieży i dopiero, podczas urzędowania proboszcza księdza Leona Fischbocka świątynia została wyremontowana i została dobudowana wieża (1910 rok). Trzynawowe wnętrze kościoła jest ozdobione trzema ołtarzami: głównym świętego Marka i dwoma bocznymi – świętego Klemensa i Najświętszej Maryi Panny oraz organami.

</doc>
<doc id="1067050" url="https://pl.wikipedia.org/wiki?curid=1067050" title="Kościół św. Wojciecha w Brześciu">
Kościół św. Wojciecha w Brześciu



</doc>
<doc id="1067052" url="https://pl.wikipedia.org/wiki?curid=1067052" title="Meseret Defar">
Meseret Defar

Meseret Defar (ur. 19 listopada 1983 w Addis Abebie) – etiopska lekkoatletka, mistrzyni i brązowa medalistka olimpijska, mistrzyni, wicemistrzyni i brązowa medalistka mistrzostw świata w biegu na 5000 metrów.
Halowa mistrzyni świata z Walencji w biegu na 3000 metrów. Lekkoatletka roku 2007. Pierwsza i jak na razie, jedyna Afrykanka, która otrzymała ten tytuł.
Zwyciężczyni łącznej punktacji Diamentowej Ligi 2013 w biegu na 5000 metrów.

</doc>
<doc id="1067053" url="https://pl.wikipedia.org/wiki?curid=1067053" title="Manipulacja (sztuka iluzji)">
Manipulacja (sztuka iluzji)

Manipulacja Sceniczna – dziedzina sztuki iluzji scenicznej polegająca na wywoływaniu efektów iluzjonistycznych przede wszystkim zręcznością dłoni i odpowiednią mimiką oraz sztuczkami z użyciem rekwizytów. Używana ona jest tylko i wyłącznie na scenie. 
Manipulacja iluzyjna - Manipulacja bardzo podobna do iluzji scenicznej. Różnica między nimi polega na tym, że manipulacja iluzyjna jest starsza. Na początku sztuka ta nie ukazała się na scenie, a była wykorzystywana przez złodziei, którzy oczarowywali potencjalne ofiary, po korzystając z ich odwróconej uwagi, okradali ich. Najsławniejszą sztuczką była sztuczka z piłeczkami, która polegała na tworzeniu efektu mnożenia i znikania małych gąbczastych piłeczek. Sztuczka ta nazwana została "Chicago".

</doc>
<doc id="1067055" url="https://pl.wikipedia.org/wiki?curid=1067055" title="FK Partizani Tirana">
FK Partizani Tirana



</doc>
<doc id="1067056" url="https://pl.wikipedia.org/wiki?curid=1067056" title="Actio institoria">
Actio institoria

Actio institoria – w prawie rzymskim powództwo służące przeciwko zwierzchnikowi familijnemu ze zobowiązań zaciągniętych przez podległego jego władzy (niewolnika lub innej osoby "alieni iuris") w ramach prowadzonej zarobkowej działalności gospodarczej.
Skarga ta należała do tzw. powództw o charakterze dodatkowym ("actiones adiecticiae qualitatis"). Za zobowiązania zaciągnięte przez kierownika ("institor") przedsiębiorstwa handlowego lub przemysłowego zwierzchnik (właściciel lub pater familias) odpowiadał w pełnej wysokości.

</doc>
<doc id="1067057" url="https://pl.wikipedia.org/wiki?curid=1067057" title="Actio institutoria">
Actio institutoria

Actio institutoria – w prawie rzymskim powództwo przeciwko osobie, na rzecz której zawarto "intercessio tacita".

</doc>
<doc id="1067059" url="https://pl.wikipedia.org/wiki?curid=1067059" title="Actio iudicati">
Actio iudicati

Actio iudicati – powództwo egzekucyjne w procesie formułkowym, obowiązujące w prawie rzymskim, wytaczane w celu przymusowego wykonania prawomocnego wyroku.
Tytułem egzekucyjnym mógł być prawomocny wyrok lub tzw. "confessio in iure", tj. sądowe uznanie powództwa, które miało skutki wyroku. Pretor udzielał wierzycielowi prawa do "actionis iudicati" po upływie 30 dni od zapadnięcia prawomocnego wyroku, czyli po czasie, jaki miał dłużnik na dobrowolne spłacenie długu.
Dłużnik, po wniesieniu tej skargi, mógł wdać się w spór co do zasadności egzekucji (zakwestionować ważność wyroku, tzw. "infitiatio"), co powodowało ponowne zbadanie sprawy. Najczęściej jednak już na procesowym etapie "in iure" uznawał swój obowiązek wykonania wyroku, gdyż "infitiatio" narażało go na zasądzenie sumy dwukrotnie wyższej niż orzeczona w pierwszym wyroku – tzw. "revocatio in duplum".
Wierzyciel, uzyskując wyrok w procesie egzekucyjnym, wszczętym za pomocą "actionis iudicati", mógł wedle własnego wyboru dokonać egzekucji osobistej (na osobie) lub majątkowej – tzw. "venditio bonorum" – na majątku dłużnika.
Skarga ta nie przedawniała się, a ponadto wchodziła w skład spadku i mogło służyć przeciw spadkobiercom dłużnika.
Źródła "actionis iudicati".
"Actio iudicati" zastąpiło znane wcześniej dwa sposoby postępowania legisakcyjnego: "legis actio per manus iniectionem" i dopuszczalną w wyjątkowych wypadkach "legis actio per pignoris capionem".

</doc>
<doc id="1067060" url="https://pl.wikipedia.org/wiki?curid=1067060" title="Actiones in rem scriptae">
Actiones in rem scriptae

Actiones in rem scriptae – w prawie rzymskim grupa powództw osobowych ("actiones in personam"). Powództwa "in personam" można było kierować jedynie przeciwko oznaczonemu dłużnikowi. Powództwa "in rem scriptae" można było kierować również przeciwko osobom trzecim, jeżeli pozostawały one w określonym związku z roszczeniem powoda, co upodabniało je do powództw rzeczowych ("actiones in rem").
Najcharakterystyczniejszą skargą "in rem scripta" była "actio quod metus causa", którą można było pozywać każdego kto wzbogacił się w wyniku zastosowania groźby bezprawnej ("metus"), choćby nawet sam nie był jej sprawcą.

</doc>
<doc id="1067061" url="https://pl.wikipedia.org/wiki?curid=1067061" title="Mykoła Zymomria">
Mykoła Zymomria

Mykoła Iwanowycz Zymomria (, ur. 30 listopada 1946 we wsi Holatyn w obwodzie zakarpackim) – prof. zw. dr hab., germanista, profesor Bałtyckiej Wyższej Szkoły Humanistycznej w Koszalinie, kierownik Katedry Translatoryki na Akademii Polonijnej w Częstochowie. Członek honorowy European Association for Security (Ukraina).
Członek uczestnik Międzynarodowej Konferencji Interdyscyplinarnej „Tradycja i uniwersalia”, Tatrzańskiego Seminarium Naukowego (TSN) „Edukacja jutra”, Konferencji Translatologicznej „Tabu w przekładzie” – Komisja Przekładoznawcza Międzynarodowego Komitetu Slawistów.
Prace badawcze z zakresu komunikacji społecznej w tym czynniki recepcji komunikatu w języku obcym na poziomie jego interpretacji i przekładu na język celów, konteksty funkcjonowania systemów oświaty. Tłumacz literatury ukraińskiej na język polski i niemiecki.
Jest wydawcą zbioru poezji Dmytra Pawłyczki – pisanych po ukraińsku i niemiecku – "„Kijów w maju”" („Kyjiw u trawni”, "„Kyiw im Mai”").

</doc>
<doc id="1067062" url="https://pl.wikipedia.org/wiki?curid=1067062" title="Jerzy Bronisławski">
Jerzy Bronisławski

Jerzy Bronisławski (ur. 7 maja 1930 w Łodzi) – pułkownik kontrwywiadu cywilnego PRL, prawnik, pisarz, pilot i tłumacz grup turystycznych.
Dzieciństwo.
Jego ojciec Marcin Bronisławski był przedsiębiorcą transportowym. Wraz z innymi przedsiębiorcami zorganizował zbiórkę funduszy na zakup samolotu dla Wojska Polskiego. Został on oficjalnie przekazany latem 1939 r. na lotnisku w pobliżu Łodzi. Wydarzenie to opisała prasa. Ten fakt miał duży wpływ na dalsze losy rodziny Bronisławskich. Z tego powodu Marcin Bronisławski trafił później do obozu, zaś Jerzy Bronisławski wraz z matką na przymusowe roboty. Trudne warunki obozowe oraz podczas przymusowych robót, a także wyczerpująca praca przy pozyskiwaniu torfu trwale nadwątliła im zdrowie. Po wojnie Marcin Bronisławski był obłożnie chory, aż do swojej śmierci.
Praca w kontrwywiadzie.
Był pracownikiem MSW PRL w latach 1949–1974, głównie kontrwywiadu cywilnego. Rozpoczął pracę w Wojewódzkim Urzędzie Bezpieczeństwa Publicznego w Olsztynie w październiku 1949 roku. Po rozpracowaniu siatki Werwolfu (Wilkołaków) przeniesiono go do Wydziału I Departamentu I MBP (kontrwywiad) w Warszawie, zajmującego się zwalczaniem szpiegostwa na rzecz RFN i szpiegów prohitlerowskich z czasu wojny. W roku akademickim 1955–1956 studiował w szkole kontrwywiadu w Moskwie. Po powrocie został kierownikiem sekcji kontrwywiadu w Wydziale I Departamentu II zajmującego się zwalczaniem wywiadu USA. Od października 1959 do września 1961 r. pracował w rezydenturze polskiego kontrwywiadu w Berlinie Wschodnim. Po powrocie pracował w specjalnej grupie kontrwywiadu zajmującej się wybranymi, dotychczas nie rozwiązanymi sprawami. Następnie został kierownikiem sekcji zajmującej się rozpracowywaniem akredytowanych w Polsce zagranicznych dziennikarzy. Od marca 1971 do grudnia 1974 roku był pierwszym rzecznikiem prasowym MSW.
W trakcie pracy zawodowej studiował prawo na Uniwersytecie im. Adama Mickiewicza w Poznaniu. Na tej uczelni obronił w latach 60. pracę doktorską pt. "Szpiegostwo, wywiad i dywersja w polskim prawie karnym (1772–1960)". W 1974 r. opublikował opracowaną na jej podstawie książkę pt. "Szpiegostwo, wywiad, paragrafy".
Twórczość literacka i dalsze losy.
Z twórczością literacką od jej strony warsztatowej po raz pierwszy zetknął się w połowie lat 50., gdy na polecenie przełożonych pomagał Lucjanowi Wolanowskiemu w zbieraniu materiałów do jego książki "Cichy front". W tej książce opisano działalność wywiadowczą i dywersyjną „Organizacji Gehlena” oraz walkę z nią polskiego kontrwywiadu, w których brał udział Bronisławski. Swoje pierwsze opowiadanie pt. "Kariera" przesłał na przełomie 1961–1962 r. jednemu z warszawskich tygodników, który ogłosił konkurs na opis losów powojennej inteligencji polskiej. Otrzymał za nie drugą nagrodę. Opowiadanie opublikował „Magazyn Polski”.
Jedną ze swoich powieści "Zanim przyjdą o świcie" (1969) zaadaptował na scenariusz filmu sensacyjno-szpiegowskiego "Orzeł i reszka" z 1974 roku.
Jest członkiem Związku Literatów Polskich.
Od 1976 był przewodnikiem turystycznym dla grup niemieckojęzycznych, zwłaszcza przyjeżdżających na polowania. Swoje doświadczenia w tym zakresie opisał w książce "Lasy, zwierzęta i ludzie" (1988).

</doc>
<doc id="1067063" url="https://pl.wikipedia.org/wiki?curid=1067063" title="Halowe Mistrzostwa Polski Seniorów w Lekkoatletyce 1977">
Halowe Mistrzostwa Polski Seniorów w Lekkoatletyce 1977

18. Halowe Mistrzostwa Polski Seniorów w Lekkoatletyce – zawody sportowe, które rozegrano 26 i 27 lutego 1977 w Zabrzu, w hali Górnika. W trakcie mistrzostw rozegrano konkurencję rzadko występującą w programie zawodów lekkoatletycznych w Europie – rzut ciężarem 12,5 kg.

</doc>
<doc id="1067064" url="https://pl.wikipedia.org/wiki?curid=1067064" title="Brimin Kipruto">
Brimin Kipruto

Brimin Kiprop Kipruto (ur. 31 lipca 1985 w Korkitony) – kenijski biegacz długodystansowy, złoty medalista olimpijski z Pekinu i srebrny medalista olimpijski z Aten, mistrz świata oraz srebrny i dwukrotnie brązowy medalista mistrzostw świata w biegu na 3000 metrów z przeszkodami. Mierzy 175 cm, waży 56 kg.
18 sierpnia 2008 odniósł życiowy sukces zostając w Pekinie mistrzem olimpijskim w biegu na 3000 m z przeszkodami z czasem 8:10,34 min. Rekord życiowy (a zarazem rekord Afryki) na tym dystansie ustanowił w 2011 – 7:53,64.

</doc>
<doc id="1067065" url="https://pl.wikipedia.org/wiki?curid=1067065" title="Kolegiata Świętych Apostołów Piotra i Pawła w Kruszwicy">
Kolegiata Świętych Apostołów Piotra i Pawła w Kruszwicy



</doc>
<doc id="1067066" url="https://pl.wikipedia.org/wiki?curid=1067066" title="Kościół św. Teresy od Dzieciątka Jezus w Kruszwicy">
Kościół św. Teresy od Dzieciątka Jezus w Kruszwicy

Kościół Świętej Teresy od Dzieciątka Jezus w Kruszwicy – rzymskokatolicki kościół parafialny znajdujący się w mieście Kruszwica, przy wschodniej pierzei Rynku.
Świątynia stoi na miejscu dawnej drewnianej świątyni świętego Klemensa. Wybudowano ją w latach 1926–1929. Kościół na prośbę księdza prałata Schoenborna – proboszcza kruszwickiej parafii, został zaprojektowany przez architekta Stefana Cybichowskiego z Poznania. Prace budowlane rozpoczęły się w 1926 roku, jednak ze względu na problemy finansowe zakończyły się w 1928 roku. W 1929 roku świątynia została poświęcona przez księdza kardynała Augusta Hlonda – prymasa Polski i księdza biskupa Antoniego Laubitza – biskupa pomocniczego archidiecezji gnieźnieńskiej. W czasie okupacji hitlerowcy zniszczyli wieżyczkę na kopule oraz ołtarz główny i zamienili świątynię na magazyn. Po zakończeniu II wojny światowej przywrócono budowli sakralny charakter i pełnił dalej rolę świątyni rzymskokatolickiej. W 1984 ustanowiony kościołem parafialnym przez księdza prymasa Józefa Glempa. Jako wotum na jubileusz stulecia śmierci patronki świątyni św. Teresy od Dzieciątka Jezus, przebudowano prezbiterium i wybudowano murowany ołtarz. W 2004 roku zamontowano na kopule odbudowaną wieżyczkę wraz z kopią krzyża, przywracając świątyni wygląd przed 1939 rokiem.

</doc>
<doc id="1067067" url="https://pl.wikipedia.org/wiki?curid=1067067" title="Kościół św. Jana Chrzciciela w Piaskach">
Kościół św. Jana Chrzciciela w Piaskach



</doc>
<doc id="1067068" url="https://pl.wikipedia.org/wiki?curid=1067068" title="Brimin Kiprop Kipruto">
Brimin Kiprop Kipruto



</doc>
<doc id="1067069" url="https://pl.wikipedia.org/wiki?curid=1067069" title="Kościół św. Katarzyny w Chełmcach">
Kościół św. Katarzyny w Chełmcach

Kościół św. Katarzyny w Chełmcach – rzymskokatolicki kościół parafialny zlokalizowany w Chełmcach (powiat inowrocławski, województwo kujawsko-pomorskie). Do rejestru zabytków został wpisany 16 kwietnia 2012 pod numerem A/1611.
Historia.
Istnieją przypuszczenia, że parafia w Chełmcach jest jedną z najstarszych na Kujawach (pierwsza wzmianka pochodzi z 1257). W XV wieku drewniany kościół stojący we wsi określany był mianem "wiekowego". W świątyni znajdowały się trzy ołtarze - w głównym znajdował się obraz Matki Boskiej z dzieciątkiem, a na jego zasłonie umieszczono wyobrażenie św. Katarzyny. Ołtarze boczne umieszczono w nawie głównej. Obiekt ten uległ rozbiórce dopiero w początku XIX wieku, a część materiałów wykorzystano do budowy małej kaplicy, w której odbywały się nabożeństwa. W XVI wieku funkcjonowała w Chełmcach szkoła parafialna. W czerwcu 1842 rozpoczęto prace przy wznoszeniu nowego kościoła, a zakończono je w grudniu 1843. Miał on jeden ołtarz. W tym czasie spłonęła stara kaplica. W czasie Kulturkampfu silne były we wsi tradycje pracy organicznej, w czym szczególnie wykazywał się ks. Kasper Kaczmarek. W czasie okupacji hitlerowskiej Niemcy aresztowali 2 listopada 1939 księdza proboszcza Antoniego Ludwiczaka, którego potem zamordowali w ośrodku eutanazji Hartheim. 
Po II wojnie światowej wyremontowano wieżę, organy, jak również plebanię. Przywrócony również oryginalny wystrój ołtarza głównego, uporządkowano cmentarz, jego alejki wyłożono kostkę brukową, a także położono chodnik koło kościoła. Obok świątyni wzniesiony został ołtarz polowy. W listopadzie 2019 roku przeprowadzono remont wieży kościoła z powodu jej złego stanu. 
Wyposażenie.
Ze wsi pochodzi zabytkowa monstrancja, która znajduje się w Muzeum Archidiecezjalnym w Gnieźnie. Cenne są też ornaty, także przedsoborowe. Część wyposażenia pochodzi z XIX i XX wieku. 
Otoczenie.
Wokół kościoła stoją cztery kapliczki gipsowe: prawdopodobnie św. Antoniego z Padwy, Matki Boskiej, nieznanego kapłana w komży oraz kapłana z dzieckiem na rękach.

</doc>
<doc id="1067070" url="https://pl.wikipedia.org/wiki?curid=1067070" title="Kościół św. Mateusza w Ostrowie">
Kościół św. Mateusza w Ostrowie

Kościół świętego Mateusza w Ostrowie – rzymskokatolicki kościół parafialny należący do paarafii pod tym samym wezwaniem (dekanat kruszwicki archidiecezji gnieźnieńskiej).
Jest to świątynia wzniesiona zapewne w XV wieku. Spłonęła podczas potopu szwedzkiego, następnie została odbudowana w latach 1720-1724, nabrała w tym czasie cech barokowych i być może z tego czasu pochodzą sklepienia i więźby dachowe nad korpusem i prezbiterium a także dostawiona kaplica, zapewne grobowa, fundatora odbudowy Józefa Rudnickiego. Kościół został konsekrowany w 1766 roku. Odrestaurowany został w 1886 roku – zrekonstruowano wówczas wieżyczkę „ściśle według pierwowzoru”. Budowla składa się z wyodrębnionego zamkniętego prezbiterium i jednej nawy w kształcie prostokąta oraz kruchty od strony zachodniej. Barokowe i regencyjne wyposażenie świątyni powstało w XVIII i XIX wieku. Ołtarz główny jest ozdobiony figurą Matki Bożej.

</doc>
<doc id="1067072" url="https://pl.wikipedia.org/wiki?curid=1067072" title="Kościół św. Anny w Kościeszkach">
Kościół św. Anny w Kościeszkach

Kościół świętej Anny w Kościeszkach – rzymskokatolicki kościół parafialny należący do parafii pod tym samym wezwaniem (dekanat kruszwicki archidiecezji gnieźnieńskiej).
Obecny kościół został wzniesiony w 1766 roku i ufundowany przez Franciszka Wysockiego, dzięki staraniom proboszcza Floriana Ostromęckiego. Budowla jest orientowana, reprezentuje styl barokowy i wybdowana została w drewnianej konstrukcji zrębowej, na podmurówce kamiennej. Kościół składa się z korpusu pięcioprzęsłowego, wnętrze jest trzynawowe w układzie pseudobazylikowym. Prezbiterium świątyni nie jest wydzielone z nawy głównej, zamknięte jest boczną zakrystią. Z boku nawy są umieszczone kruchta i kaplica dostawione w latach 1955–1957 na podstawie odkrytych fundamentów. Dach kościoła jest pokryty gontem, na dachu znajduje się sześciokątna wieżyczka na sygnaturkę zwieńczona blaszanym dachem hełmowym z latarnią. Do najcenniejszych zabytków świątyni można zaliczyć: ołtarz główny z 1770 roku, dwa ołtarze boczne w stylu rokokowym i ambonę (1766–1770), XIV-wieczną figurkę św. Anny, chrzcielnicę z XX wieku, ozdobioną rzeźbą z 2. poł. XVIII wieku przedstawiającą chrzest w Jordanie. We wnętrzu znajdują się liczne rzeźby gotyckie i barokowe, powstałe w okresie od XVI do XIX wieku.

</doc>
<doc id="1067073" url="https://pl.wikipedia.org/wiki?curid=1067073" title="Kościół św. Bartłomieja w Sławsku Wielkim">
Kościół św. Bartłomieja w Sławsku Wielkim

Kościół świętego Bartłomieja w Sławsku Wielkim – rzymskokaolicki kościół parafialny należący do parafii pod tym samym wezwaniem (dekanat kruszwicki archidiecezji gnieźnieńskiej).
Obecna świątynia została zbudowana w 1760 roku na miejscu poprzednich, drewnianych. Spłonęła w 1819 roku, następnie została odbudowana. Jej konsekracja miała miejsce w dniu 29 kwietnia 1824 roku. Kościół jest murowany, wybudowany z cegły w stylu późnobarokowym, orientowany, charakteryzuje się zamkniętym, trójkątnym prezbiterium. Bryła świątyni nakryta jest dachami siodłowymi, natomiast nad nawą jest umieszczona ośmiokątna wieżyczka z sygnaturką. Najcenniejszym zabytkiem kościoła jest gotycka figura Matki Bożej z Dzieciątkiem, pochodząca z XV wieku. Cenne są również: ołtarz główny z rzeźbą ukrzyżowanego Chrystusa oraz dwa późnobarokowe ołtarze boczne, powstałe w okresie budowy świątyni, ozdobione malowanymi obrazami.

</doc>
<doc id="1067074" url="https://pl.wikipedia.org/wiki?curid=1067074" title="Huemal peruwiański">
Huemal peruwiański

Huemal peruwiański, taruka ("Hippocamelus antisensis") – gatunek ssaka parzystokopytnego z rodziny jeleniowatych blisko spokrewniony z huemalem.
Występowanie i biotop.
Obecny zasięg występowania gatunku obejmuje kraje Ameryki Południowej – Ekwador, Peru, Boliwia, Chile i Argentyna. Huemal peruwiański zasiedla górskie zarośla na wysokościach 4100-5200 m n.p.m. Rzadko spotykana poniżej 4000 m n.p.m.
Charakterystyka ogólna.
Wygląd.
Ciało krępe z krótkimi kończynami, bardzo długie uszy, poroże słabo rozgałęzione, tuż nad różą od łodygi odchodzi długie rozgałęzienie. Samce zrzucają poroże w październiku-listopadzie. Długość ciała 140-160 cm, długość ogona 10-15 cm, wysokość w kłębie 75-85 cm, samice niższe (69-71 cm), masa ciała 45-65 kg. Długość poroża 22-27 cm. Ubarwienie żółtoszarobrązowe. Wierzchnia część ogona jest ciemnobrązowa, a spodnia biała. Dymorfizm płciowy jest zaznaczony. Ciąża trwa około 240 dni.
Tryb życia.
Prowadzą dzienny tryb życia. Żyją w małych grupach złożonych z 4-9 osobników obojga płci prowadzonych przez doświadczoną samicę. Poszczególne grupy są ze sobą ściśle związane i łączą się w okresie godowym w większe stada. Samce toczą walki o samice. Taruka żywi się roślinami. Żyje do 10 lat.
Rozród.
Na czas porodu samice oddalają się od stada na ok. 30 dni. Rodzą jedno, rzadko 2 młodych.
Zagrożenia i ochrona.
Głównym drapieżnikiem polującym na huemale peruwiańskie jest puma płowa. Człowiek poluje na nie dla mięsa, skór i poroża.
Gatunek jest objęty konwencją CITES (załącznik I).
W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów figuruje w kategorii VU.

</doc>
<doc id="1067075" url="https://pl.wikipedia.org/wiki?curid=1067075" title="Hippocamelus antisensis">
Hippocamelus antisensis



</doc>
<doc id="1067077" url="https://pl.wikipedia.org/wiki?curid=1067077" title="Oruro (departament)">
Oruro (departament)

Oruro – departament w południowo-zachodniej Boliwii. Zajmuje powierzchnię 53 588 km². W 2012 roku liczył 494 587 mieszkańców, a gęstość zaludnienia wynosiła 9,2 mieszk./km². Stolicą departamentu jest Oruro. Dzieli się na 16 prowincji. 
Demografia.
W 2012 roku populacja departamentu liczyła 494 587 mieszkańców. W porównaniu z 2001 rokiem rosła ona średnio o 2,06% rocznie. 
Miasta departamentu.
Tabela przedstawie główne miasta departamentu: 
Podział na prowincje.
Tabela przedstawia populację poszczególnych prowincji departamentu Oruro w 2001 roku, z wyróżnieniem mężczyzn i kobiet. 

</doc>
<doc id="1067078" url="https://pl.wikipedia.org/wiki?curid=1067078" title="Pando">
Pando

Pando – departament w północnej Boliwii. Zajmuje powierzchnię 63 827 km². W 2012 roku liczył 110 436 mieszkańców, a gęstość zaludnienia wynosiła 1,7 mieszk./km². Stolicą departamentu jest Cobija, które jest również największym miastem departamentu z populacją liczącą w 2012 roku 44 120 mieszkańców. Dzieli się na 5 prowincji. 
Demografia.
W 2012 roku populacja departamentu liczyła 110 436 mieszkańców. W porównaniu z 2001 rokiem rosła ona średnio o 6,74% rocznie. 
Podział na prowincje.
Tabela przedstawia populację poszczególnych prowincji departamentu Pando w 2001 roku, z wyróżnieniem mężczyzn i kobiet. 

</doc>
<doc id="1067083" url="https://pl.wikipedia.org/wiki?curid=1067083" title="Cobija">
Cobija

Cobija − miasto w Boliwii, położone na północ od La Paz przy granicy z Brazylią. Cobija leży nad brzegami Rio Acre, na wysokości 280 m n.p.m. Panuje tu gorący i wilgotny klimat. Populacja miasta wynosi ok. 25 tys. mieszkańców. Cobija jest stolicą departamentu Pando.

</doc>
<doc id="1067084" url="https://pl.wikipedia.org/wiki?curid=1067084" title="Rio Acre">
Rio Acre



</doc>
<doc id="1067085" url="https://pl.wikipedia.org/wiki?curid=1067085" title="Giuseppe Gasparo Mezzofanti">
Giuseppe Gasparo Mezzofanti

Giuseppe Gasparo Mezzofanti (ur. 17 września 1774 w Bolonii, zm. 15 marca 1849 w Rzymie) – włoski duchowny katolicki, kardynał, językoznawca i poliglota.
Życiorys.
Urodził się w Bolonii w rodzinie biednego cieśli. Studiował na Wydziale Teologicznym Uniwersytetu w Bolonii, który ze względu na wybitne zdolności ukończył wcześniej niż przeciętnie, tak, że nie mógł, czego pragnął, wstąpić do stanu duchownego ze względu na zbyt młody wiek. Oczekując na osiągnięcie stosownego wieku, zajął się nauką języków orientalnych. Święcenia kapłańskie przyjął w 1797 roku. W tym też roku został profesorem języków semickich (arabskiego, hebrajskiego) na swoim macierzystym Uniwersytecie w Bolonii. Stanowisko to stracił następnie na skutek odmowy złożenia przysięgi wierności, wymaganej przez rząd Republiki Cisalpińskiej, która w owym czasie sprawowała władzę w Bolonii. Został wówczas kapelanem szpitali w Bolonii, co umożliwiło mu kontakt z ludźmi różnych narodowości i praktyczną naukę języków obcych, jakimi posługiwali się ranni i chorzy żołnierze tam przebywający.
W 1803 został asystentem bibliotekarza, a wkrótce potem wrócił na uniwersytet na stanowisko profesora, tym razem języków klasycznych i orientalnych. W 1806 roku odrzucił osobiste zaproszenie Napoleona do przyjazdu do Paryża, a w 1814 odmówił wyjazdu do Rzymu, co proponował mu papież Pius VII. Pozostał w Bolonii i opiekował się przyjezdnymi i imigrantami, którzy nie posługiwali się językiem włoskim, gdyż w 1808 stracił ponownie stanowisko profesora, które odzyskał dopiero w 1814 roku. W Bolonii pracował do 1831 roku. Jego uczniem był m.in. późniejszy archeolog, egiptolog i orientalista Ippolito Rosellini.
Na prośbę papieża Grzegorza XVI wyjechał w roku 1831 do Rzymu. Został wtedy członkiem Kongregacji Rozkrzewiania Wiary. W 1833 roku został mianowany kierownikiem Biblioteki Watykańskiej, a w 1838 – kardynałem i przewodniczącym Kongregacji Rozkrzewiania Wiary. Na tych stanowiskach, mając kontakty z ludźmi różnych narodowości, pogłębiał praktyczną znajomość różnych języków.
Znał 58 języków, w tym hebrajski (rabiniczny i biblijny), arabski, chaldejski, koptyjski, aramejski, ormiański, perski, turecki, albański, maltański, greka i nowożytny grecki, łaciński, hiszpański, portugalski, francuski, niemiecki, angielski, czeski, iliryjski, polski, rosyjski, fiński, litewski, łotewski, węgierski, chiński, syryjski, amharski, hinduski, gudźarati, baskijski, rumuński, duński, holenderski.

</doc>
<doc id="1067088" url="https://pl.wikipedia.org/wiki?curid=1067088" title="Cykliczny adenozynomonofosforan">
Cykliczny adenozynomonofosforan



</doc>
<doc id="1067091" url="https://pl.wikipedia.org/wiki?curid=1067091" title="Trymetoprym">
Trymetoprym



</doc>
<doc id="1067092" url="https://pl.wikipedia.org/wiki?curid=1067092" title="Acre (rzeka)">
Acre (rzeka)

Acre (port. "Rio Acre") – rzeka w zachodniej Brazylii o długości 650 km. Acre bierze swój początek przy granicy z Peru, którą następnie biegnie aż do trójstyku z Boliwią, gdzie kontynuuje swój bieg granicą brazylijsko-boliwijskią aż do miejscowości Cobija. Kończy swój bieg wpadając do Rio Purus.
W XIX w. rzeka miała duże znaczenie przy eksploatacji drzew kauczukowych.

</doc>
<doc id="1067095" url="https://pl.wikipedia.org/wiki?curid=1067095" title="Artykuł 58 (radziecki kodeks karny)">
Artykuł 58 (radziecki kodeks karny)

Artykuł 58 kodeksu karnego Rosyjskiej Federacyjnej Socjalistycznej Republiki Radzieckiej – przepis, na podstawie którego aresztowano podejrzanych o działalność kontrrewolucyjną.
Wszedł w życie 25 lutego 1927. Składał się z 14 paragrafów. Był wielokrotnie modyfikowany – w szczególności paragraf pierwszy, który 8 czerwca 1934 roku uzupełniono o listę punktów precyzujących rozumienie paragrafu. Artykuł wprowadzał pojęcie „wroga ludu”. Stawał się nim każdy, którego czyny klasyfikowano jako odpowiedzialność z paragrafów 2–13.
Penalizowano następujące czyny:
Na kodeksie karnym RFSRR wzorowane były inne kodeksy sowieckich republik.

</doc>
<doc id="1067096" url="https://pl.wikipedia.org/wiki?curid=1067096" title="Rio Purus">
Rio Purus



</doc>
<doc id="1067098" url="https://pl.wikipedia.org/wiki?curid=1067098" title="KS Apolonia Fier">
KS Apolonia Fier



</doc>
<doc id="1067100" url="https://pl.wikipedia.org/wiki?curid=1067100" title="August von Wassermann">
August von Wassermann

August Paul von Wassermann (ur. 21 lutego 1866 w Bambergu, zm. 16 marca 1925 w Berlinie) – niemiecki lekarz bakteriolog, odkrywca odczynu nazwanego jego nazwiskiem.
Był drugim synem Angelo Wassermanna i Dory z domu Bauer. Uczęszczał do gimnazjum w Bambergu, następnie studiował medycynę na Uniwersytecie Fryderyka i Aleksandra w Erlangen, Uniwersytecie Wiedeńskim, Uniwersytecie Ludwika i Maksymiliana w Monachium oraz Uniwersytecie Cesarza Wilhelma w Straßburgu, gdzie w 1888 roku otrzymał tytuł doktora medycyny. Od 1898 był profesorem Instytutu Chorób Zakaźnych w Berlinie. W 1913 został dyrektorem wydziału terapii doświadczalnych Towarzystwa Postępu Naukowego im. Cesarza Wilhelma w berlińskim Dahlem.
Prowadził badania nad surowicą krwi. W 1906 roku odkrył odczyn stosowany w diagnostyce kiły (odczyn Wassermanna).

</doc>
<doc id="1067103" url="https://pl.wikipedia.org/wiki?curid=1067103" title="Santa Cruz (departament)">
Santa Cruz (departament)

Santa Cruz – departament we wschodniej Boliwii. Zajmuje powierzchnię 370 621 km². W 2012 roku liczył 2 657 762 mieszkańców, a gęstość zaludnienia wynosiła 7,2 mieszk./km². Stolicą departamentu jest Santa Cruz. Dzieli się na 16 prowincji. Większość terytorium departamentu pokrywają lasy deszczowe, rozciągające się od podnóża Andów do Amazonii. 
Demografia.
W 2012 roku populacja departamentu liczyła 2 657 762 mieszkańców. W porównaniu z 2001 rokiem rosła ona średnio o 2,39% rocznie. 
Miasta departamentu.
Tabela przedstawie główne miasta departamentu: 
Podział na prowincje.
Tabela przedstawia populację poszczególnych prowincji departamentu Santa Cruz w 2001 roku, z wyróżnieniem mężczyzn i kobiet. 

</doc>
<doc id="1067104" url="https://pl.wikipedia.org/wiki?curid=1067104" title="Rezerwat przyrody Jezioro Dołgie Małe">
Rezerwat przyrody Jezioro Dołgie Małe



</doc>
<doc id="1067109" url="https://pl.wikipedia.org/wiki?curid=1067109" title="Tarija (departament)">
Tarija (departament)

Tarija – departament w południowej Boliwii. Zajmuje powierzchnię 37 623 km². W 2012 roku liczył 483 518 mieszkańców, a gęstość zaludnienia wynosiła 12,9 mieszk./km². Stolicą departamentu jest Tarija. Dzieli się na 6 prowincji. 
Demografia.
W 2012 roku populacja departamentu liczyła 483 518 mieszkańców. W porównaniu z 2001 rokiem rosła ona średnio o 1,88% rocznie. 
Miasta departamentu.
Tabela przedstawie główne miasta departamentu: 
Podział na prowincje.
Tabela przedstawia populację poszczególnych prowincji departamentu Tarija w 2001 roku, z wyróżnieniem mężczyzn i kobiet. 

</doc>
<doc id="1067114" url="https://pl.wikipedia.org/wiki?curid=1067114" title="Kościół Świętego Zbawiciela w Skwierzynie">
Kościół Świętego Zbawiciela w Skwierzynie

Kościół pw. Najświętszego Zbawiciela w Skwierzynie – rzymskokatolicki kościół filialny, należący do parafii pw. św. Mikołaja w Skwierzynie, dekanatu Rokitno, diecezji zielonogórsko-gorzowskiej, metropolii szczecińsko-kamieńskiej, zlokalizowany w Skwierzynie, w powiecie międzyrzeckim, w województwie lubuskim. Zbudowany w XIX wieku.
Historia.
Świątynia wzniesiona w latach 1847-1854, jako kościół ewangelicki. Pierwotnie służyła protestanckim mieszkańcom miasta, przede wszystkim narodowości niemieckiej. Stanęła na miejscu dawnego drewnianego zboru ewangelickiego, który spłonął podczas jednego z wielu pożarów miasta, które w XIX wieku nawiedzały je bardzo często.
Po II wojnie światowej.
Po zakończeniu II wojny światowej Skwierzyna znalazła się w granicach Polski, a większość jej mieszkańców zaczęli stanowić katolicy. Przejęli oni świątynię. W 1948 roku została ona przemianowana na kościół Świętego Krzyża, co było spowodowane przystosowaniem kościoła dla potrzeb religijnych żołnierzy LWP stacjonujących w miejscowym garnizonie. W 1952 roku świątynia została poddana generalnemu remontowi. W 1958 roku kościołowi przywrócono dawną nazwę, co było związane z likwidacją oddzielnego duszpasterstwa garnizonowego (świątynia stała się placówką pomocniczą parafii św. Mikołaja). 1966 był rokiem kolejnych prac remontowych zabytku.
Od 1982 roku w kościele znajduje się obraz Ludwika Konarzewskiego-juniora z Istebnej, przedstawiający Matkę Boską Częstochowską. W połowie lat 90. XX wieku na szczycie wieży dzwonniczej umieszczono stalowy krzyż, a pod koniec 2006 roku miejscowe władze samorządowe zainwestowały w efektowne oświetlenie nocne całości budowli (podobnie stało się z Kościołem św. Mikołaja i ratuszem skwierzyńskim).
Architektura.
Główna część budynku jest prostokątną bryłą, zbudowaną w stylu neoromańskim. Przylega do niej nisza ołtarzowa. Najbardziej charakterystyczna jest jednak smukła wieża dzwonnicza, znajdująca się w pewnym oddaleniu od głównego budynku, z którym jest jednak połączona otwartym przedsionkiem. Wieża skonstruowana jest na obrysie ośmiokąta.

</doc>
<doc id="1067118" url="https://pl.wikipedia.org/wiki?curid=1067118" title="Gwardia Cesarska">
Gwardia Cesarska

Gwardia Cesarska (fr. "Garde impériale") – francuskie elitarne jednostki wojskowe okresu I Cesarstwa Francuskiego, utworzone z najlepszych żołnierzy, mające strzec osoby cesarza, a równocześnie stanowiące rezerwę strategiczną Wielkiej Armii.
Geneza.
Wywodziła się z pozostałości dawnej Gwardii Królewskiej, które przetrwały jako Gwardia Zgromadzenia Narodowego (następnie Konwentu Narodowego i Ciała Ustawodawczego) oraz Gwardia Dyrektoriatu. Wkrótce po zamachu stanu 18 Brumaire'a Bonaparte dekretem z 3 stycznia 1800 połączył te formacje i utworzył z nich 2 bataliony grenadierów pieszych, kompanię strzelców pieszych, 2 szwadrony grenadierów konnych, kompanię strzelców konnych (szaserów) i kompanię artylerii konnej. Ta Gwardia Konsularna liczyła 2089 ludzi, a dowodził nią Joachim Murat.
14 listopada 1801 Bonaparte dokonał pierwszej reorganizacji Gwardii. Przydzielił do niej czterech generałów, mających dowodzić poszczególnymi rodzajami broni, co zapowiadało dalszy wzrost liczby gwardzistów. Louis Nicolas Davout objął dowództwo nad piechotą, Jean-Baptiste Bessières nad kawalerią, Nicolas Marie Songis nad artylerią. Nie obsadzono wówczas stanowiska dowódcy wojsk inżynieryjnych. Tego samego dnia powstały "korpusy" grenadierów pieszych i strzelców pieszych, złożone z 2 batalionów. Jean Rapp zaczął tworzyć szwadron mameluków. Anne Jean Marie René Savary zajął się natomiast formowaniem legionu żandarmerii wyborowej.
Najstarszych żołnierzy Gwardii, nieraz rannych i niezdolnych do czynnej służby, zebrano 12 lipca 1802 w kompanię weteranów, która od tego czasu pełniła służbę w pałacu Saint-Cloud. W ramach przygotowań do wojny z Anglią 17 września 1803 Bonaparte utworzył batalion marynarzy Gwardii, podzielony na 5 "załóg". 21 stycznia 1804 powstały 2 bataliony welitów, przydzielone do grenadierów pieszych i do strzelców pieszych.
Lata 1804-1811.
10 maja 1804 Gwardię Konsularną przemianowano na Cesarską. Dowódcą całości Gwardii był sam cesarz. Nigdy w czasie istnienia I Cesarstwa nie mianował do tej funkcji namiestnika. Wyznaczył jednak czterech pułkowników-generałów jako dowódców poszczególnych formacji:
Stan liczebny formacji wynosił w tym czasie 11 350 ludzi. Dwa lata później, podczas kolejnej reorganizacji, utworzono pułk dragonów cesarzowej oraz pułk fizylierów Gwardii, a także żandarmerię ordynansową. Kilka miesięcy później sformowany został 1 Pułk Szwoleżerów-Lansjerów Gwardii Cesarskiej.
W 1809 nastąpił rozdział na Starą i Młodą Gwardię:
W następnych trzech latach nastąpiła dalsza rozbudowa Gwardii (przede wszystkim Młodej). Powstały: batalion marynarzy (odtworzony po kapitulacji poprzedniego batalionu pod Baylen), 6 pułków tyralierów i 6 pułków woltyżerów, batalion pociągu zaprzęgów. W związku z likwidacją Królestwa Holandii w 1810 do Gwardii włączono pewne jednostki gwardii holenderskiej. Pułk grenadierów pieszych otrzymał numer 2, pułk huzarów stał się zaś 2 pułkiem szwoleżerów-lansjerów. Do Gwardii włączono również cztery pułki piechoty Legii Nadwiślańskiej.
Kampania 1812 roku.
Kilka miesięcy przed kampanią przeciw Rosji w 1812 cesarz dokonał nowego podziału jednostek Gwardii. Wyodrębnił tym samym Gwardię Starą, Średnią i Młodą, przy czym podział przebiegał nieraz wewnątrz pułków, zależnie od stażu.
Po kampanii w 1812 roku Napoleon nie tylko starał się odbudować Gwardię, ale także powiększyć jej liczebność, aby w ten sposób wzmocnić morale całej Wielkiej Armii po nieudanej wyprawie. Wśród nowych pułków były 3 regimenty eklererów, z których 3, złożony z Polaków, został przydzielony do polskich szwoleżerów Gwardii. Powstał także polski batalion Starej Gwardii.
Lata 1813-1815.
W kampaniach 1813-1814 Gwardia tworzyła siedem dywizji, które Napoleon traktował jako jednostki bojowe i rzucał do walki niemal w każdej batalii.
Ludwik XVIII Burbon ordonansem z 12 maja 1814 rozwiązał wszystkie pułki Młodej i Średniej Gwardii. Natomiast Starą Gwardię znacznie okroił i zmienił w nowe formacje. Polski Pułk Szwoleżerów-Lansjerów Gwardii powrócił do kraju. W czasie Stu Dni Napoleon odtworzył większość pułków, a ogólna liczebność Gwardii wzrosła do 112 tysięcy. Wiele pułków było jednak w trakcie tworzenia i na pole walki wyruszyła tylko część Gwardii.
Historia Gwardii Cesarskiej zakończyła się pod Waterloo, gdzie do końca walczył pułk grenadierów pieszych. Dowodzący starymi wiarusami generał Pierre Cambronne na angielską propozycję "Poddajcie się, waleczni Francuzi!" odpowiedział: "La garde meurt, mais elle ne se rend pas" ("Gwardia umiera, ale się nie poddaje").
Istnieją hipotezy, według których Cambronne odpowiedział bardziej lakonicznie: "Merde!" ("gówno!"), a tę pierwszą wersję zmyśliła francuska prasa - lub też odpowiedź pochodziła od jednego z żołnierzy Gwardii (mogła być sarkastycznym komentarzem podniosłych słów dowódcy lub ich zbanalizowaną "żołnierskim językiem" parafrazą, skierowaną przeciwko wezwaniu do kapitulacji).
Ludwik XVIII Burbon rozwiązał wszystkie pułki Gwardii jesienią 1815.

</doc>
<doc id="1067119" url="https://pl.wikipedia.org/wiki?curid=1067119" title="Huemal chilijski">
Huemal chilijski

Huemal chilijski ("Hippocamelus bisulcus") – gatunek ssaka parzystokopytnego z rodziny jeleniowatych blisko spokrewniony z huemalem peruwiańskim ("Hippocamelus antisensis"). Gatunek rzadki i do niedawna słabo znany.
Występowanie i biotop.
Obecny zasięg występowania gatunku obejmuje Argentynę i południowe Chile. Zamieszkuje gęste i wilgotne lasy. Żyje w izolowanych populacjach.
Charakterystyka ogólna.
Wygląd.
Ciało krępe z krótkimi kończynami, bardzo długie uszy wyścielone wewnątrz jasnym futrem, oczy otoczone jaśniejszą obwódką sierści. Poroże słabo rozwidlone, od łodygi odchodzi długie rozgałęzienie – wyżej niż u taruki. Młodym samcom pierwsze poroże wyrasta w wieku około 18 miesięcy.
Huemal osiąga długość ciała 140-160 cm, długość ogona 10-15 cm, wysokość w kłębie 75-85 cm. Przeciętna masa ciała waha się w przedziale 45-65 kg (niektórzy autorzy podają 70-100 kg). Huemal ma duży czarny nos i małe oczy.
Futro huemala jest brązowe do szarobrązowego, latem krótkie, zimą gęste i dłuższe. Wierzchnia część ogona jest ciemnobrązowa, a spodnia biała. Dymorfizm płciowy wyraźnie zaznaczony. Samce są większe, cięższe i z dłuższym porożem (do 35 cm).
W kariotypie huemala stwierdzono 2n = 70 chromosomów.
Tryb życia.
Żyją w małych grupkach 2-3 osobników (samica z młodymi) lub samotnie. Prowadzą przede wszystkim dzienny tryb życia, ale mogą wykazywać aktywność również w nocy. Mają dobrze rozwinięty słuch, wzrok i węch, dobrze pływają. Żyją do 14 lat.
Rozród.
Ciąża trwa prawdopodobnie 230-240 dni (autorzy podają rozbieżne dane). Samica rodzi zwykle jedno młode, najczęściej w listopadzie lub grudniu.
Podgatunki.
Nie wyłoniono podgatunków huemala, chociaż niektórzy autorzy sygnalizują różnice występujące pomiędzy poszczególnymi populacjami.
Zagrożenia i ochrona.
Do naturalnych wrogów huemala należy przede wszystkim puma oraz domowe psy. Nibylis andyjski i ptaki drapieżne zagrażają młodym.
Dawniej zamieszkiwał rozległe obszary Ameryki Południowej. Obecna populacja – wyniszczona polowaniami i utratą siedlisk, zagrożona chorobami i wypieraniem przez gatunki obce (głównie zwierzęta hodowlane) – szacowana jest na 1000-2000 osobników jest zagrożona wyginięciem i w takiej kategorii EN ("endangered" – zagrożony wyginięciem) został ujęty w Czerwonej księdze gatunków zagrożonych Międzynarodowej Unii Ochrony Przyrody i Jej Zasobów.

</doc>
<doc id="1067120" url="https://pl.wikipedia.org/wiki?curid=1067120" title="Gwaria Cesarska">
Gwaria Cesarska



</doc>
<doc id="1067121" url="https://pl.wikipedia.org/wiki?curid=1067121" title="Garde impériale">
Garde impériale



</doc>
<doc id="1067122" url="https://pl.wikipedia.org/wiki?curid=1067122" title="Św. Jakub">
Św. Jakub



</doc>
<doc id="1067124" url="https://pl.wikipedia.org/wiki?curid=1067124" title="II Korpus Polski w Rosji">
II Korpus Polski w Rosji

II Korpus Polski (II KP) – korpus Armii Imperium Rosyjskiego sformowany z Polaków – żołnierzy Frontu Rumuńskiego i Frontu Południowo-Zachodniego.
Formowanie korpusu.
Powstał 21 grudnia 1917 roku w m. Soroki (Besarabia). O utworzeniu II Korpusu zadecydował Naczpol w drugiej połowie 1917 roku. W Kiszyniowie 2 grudnia 1917 roku został utworzony Komitet Wykonawczy Związku Wojskowych Polaków Frontu Rumuńskiego. Formowanie Korpusu rozpoczęło proces tworzenia polskiej siły zbrojnej na Ukrainie.
Korpus był formowany z Polaków – żołnierzy rosyjskich frontów: Rumuńskiego i Południowo-Zachodniego (tereny wschodniego Wołynia i Podola) oraz z Polaków w Besarabii. Przy poparciu życzliwego dla Polaków dowódcy Frontu Rumuńskiego generała piechoty Dymitra Szczerbaczewa, w Suczawie została utworzona dywizja piechoty, której przekazano sprzęt i broń po XXIX Korpusie Rosyjskim.
Skład organizacyjny.
W skład korpusu weszli też żołnierze II Brygady Legionów Polskich pod dowództwem płk. Józefa Hallera (część sił Polskiego Korpusu Posiłkowego), którzy w dniu 15 lutego 1918 przeszli przez front rosyjsko-austriacki pod Rarańczą i połączyli się z Korpusem pod Sorokami. Sama brygada została rozwiązana.
Korpus liczył 8 marca 1918 ponad 7.000 żołnierzy, z tego ok. 1.500 żołnierzy II Brygady Legionów.
Obsada personalna Dowództwa II Korpusu Polskiego.
Gwiazdka przy nazwisku oznacza, że oficer został odznaczony Krzyżem Walecznych „za męstwo i odwagę, wykazane w bitwie Kaniowskiej w składzie byłego II Korpusu Wschodniego w dniu 11 maja 1918 roku”
Działania korpusu.
Wszystkie polskie jednostki na Ukrainie podlegały początkowo utworzonemu przez Naczelny Polski Komitet Wojskowy Naczelnemu Inspektorowi Polskiej Siły Zbrojnej gen. Eugeniuszowi de Henning Michaelisowi, a od kwietnia 1918 Naczelnemu Dowództwu Wojsk Polskich na Ukrainie z gen. A. Osińskim na czele. W okresie od 7 marca do połowy kwietnia 1918, w celu nieczynienia trudności w poczynaniach Rady Regencyjnej, płk. Józef Haller podjął decyzję o zatrzymaniu II Korpusu w okolicach Kaniowa.
W końcu kwietnia okupacyjne władze niemieckie na Ukrainie przekazały dowództwu Korpusu żądanie samorozwiązania sił. Rada Naczelna II Korpusu postanowiła rozlokować swoje wojska za Dnieprem, na terenach nie kontrolowanych przez wojska Państw Centralnych. Sprzeciwili się temu wyżsi oficerowie. Generałowie Stankiewicz i Glass zostali usunięci z zajmowanych stanowisk i z grupą ok. 400 żołnierzy, pozostających przy gen. Glassie, przeszli w rejon Winnicy.
Nowym dowódca Korpusu został płk Józef Haller, który z Korpusem wymaszerował w kierunku Dniepru. Po drodze na Ukrainę naddnieprzańską musiał toczyć zaciekłe walki ze zrewoltowanym chłopstwem ukraińskim. W nocy 10 na 11 maja 1918 pod Kaniowem II Korpus został otoczony przez wojska niemieckiej po całodziennej walce skapitulował. Niemcy stracili w bitwie ok. 1000 żołnierzy. Bitwa pod Kaniowem nie miała większego znaczenia militarnego. Stanowiła jednak niewielki, ale samodzielny wkład żołnierza polskiego w dzieło zwycięstwa nad Państwami Centralnymi.
Rozwiązanie korpusu.
Data 11 maja 1918 przyjęta jest za datę kończącą istnienie II Korpusu Polskiego. Większość żołnierzy korpusu została wzięta do niewoli niemieckiej. Dowódca Korpusu gen. J. Haller zdołał przedostać się do Moskwy, a następnie przez Murmańsk do Francji, gdzie stanął na czele sformowanej Błękitnej Armii.

</doc>
<doc id="1067126" url="https://pl.wikipedia.org/wiki?curid=1067126" title="Strabla (stacja kolejowa)">
Strabla (stacja kolejowa)

Strabla – stacja kolejowa w Strabli, w województwie podlaskim, w Polsce.
W roku 2017 stacja obsługiwała 20–49 pasażerów na dobę.
Dworzec, o konstrukcji drewnianej, jest zamknięty. Jeden peron wyspowy. Stacja posiada trzy tory główne (1, 2 i 3) oraz dwa tory ładunkowe (5, częściowo rozebrany, oraz 7). Ruch pociągów prowadzony jest przez jeden okręg nastawczy – „"St”" z urządzeniami przekaźnikowymi i sygnalizacją świetlną. Nastawnia dysponująca pełni również funkcję strażnic przejazdowych dla dwóch przejazdów kolejowo-drogowych. Nadzór na przejazdem południowym i głowicą rozjazdową odbywa się przy pomocy telewizji przemysłowej. Wcześniej istniał tam posterunek SKP. W stacji (km 48,500) znajduje się kratowy most stalowy z trzema przęsłami z roku 1948 o długości 136 metrów nad starorzeczem i rzeką Narew. Przy brzegu istniała wieża ciśnień.
W latach 2017–2020 na stacji prowadzone były prace modernizacyjne obejmujące swym zakresem układ torowy, rozjazdy, urządzenia sterowania ruchem kolejowym oraz peron.

</doc>
<doc id="1067129" url="https://pl.wikipedia.org/wiki?curid=1067129" title="Giuseppe Caspar Mezzofanti">
Giuseppe Caspar Mezzofanti



</doc>
<doc id="1067131" url="https://pl.wikipedia.org/wiki?curid=1067131" title="Super Mario Bros. 3">
Super Mario Bros. 3

 – gra platformowa wyprodukowana i wydana przez Nintendo. Jest trzecią częścią serii "Super Mario Bros." na konsolę Nintendo Entertainment System. Została wydana 23 października 1988 w Japonii, 12 lutego 1990 w Ameryce Północnej i 29 sierpnia w Europie. Produkcją kierowali Shigeru Miyamoto i Takashi Tezuka, a muzykę skomponował Kōji Kondō.
Rozgrywka.
"Super Mario Bros. 3" wprowadza wiele udoskonaleń do serii Super Mario Bros., m.in. mapę, minigry, nowe power-upy, przeciwnicy i rodzaje terenu. Czerwonowłosy wygląd Bowsera (który jest używany do dziś) został wprowadzony w tej grze. Debiutuje w niej także siódemka (dawnych) dzieci Bowsera, Koopalings. W odróżnieniu od "Super Mario Bros. 2", styl rozgrywki jest podobny do tego z "Super Mario Bros.", lecz zawiera wiele nowości i ulepszeń w przeciwieństwie do "". Oryginalna gra została sprzedana w liczbie 17.28 miliona kopii, a razem z wersjami na SNES i GBA – w ponad 33 milionach egzemplarzy.
Gra pojawiła się na NES Classic Edition, a także w pakiecie "Super Mario All-Stars" wydanym na Super Nintendo Entertainment System.
Fabuła.
Mario i Luigi wyruszają na pomoc siedmiu królom panującym nad siedmioma sąsiadującymi światami składającymi się na Mushroom World. Każdemu z nich została skradziona magiczna różdżka i zostali zmienieni w zwierzęta przez Koopalings. Zadaniem braci Mario jest odzyskać różdżki i zmienić królów z powrotem w ludzi.
Na końcu siódmego świata okazuje się, że atak na Mushroom World został przeprowadzony po to, by odsunąć braci Mario od Księżniczki Peach, umożliwiając Bowserowi porwanie jej. W ostatnim, ósmym świecie gracz ma za zadanie uratować księżniczkę.

</doc>
<doc id="1067132" url="https://pl.wikipedia.org/wiki?curid=1067132" title="Kajko i Kokosz (film)">
Kajko i Kokosz (film)

Kajko i Kokosz – polski krótkometrażowy film animowany z 2005 roku. Scenariusz oparto na komiksie Janusza Christy "Zamach na Milusia". Film zrealizowany w technologii 3D.

</doc>
<doc id="1067133" url="https://pl.wikipedia.org/wiki?curid=1067133" title="Sonia Bisset">
Sonia Bisset

Sonia Bisset (ur. 1 kwietnia 1971 w Santiago de Cuba) – kubańska oszczepniczka, dwukrotna olimpijka (2000, 2004).
Kariera sportowa.
Sześciokrotna finalistka mistrzostw świata, brązowa medalistka mistrzostw świata w Edmonton. Dwukrotnie piąta podczas igrzysk olimpijskich. W 2005 roku ustanowiła swój rekord życiowy wynikiem 67,67 m, który jest jednocześnie 10. rezultatem w historii światowej lekkoatletyki.
Zdobyła także srebrny medal uniwersjady w 1997 oraz srebrny medal igrzysk panamerykańskich w 2007 roku.

</doc>
<doc id="1067134" url="https://pl.wikipedia.org/wiki?curid=1067134" title="Jan Andrzej Buzek">
Jan Andrzej Buzek

Jan Andrzej Buzek (ur. 9 sierpnia 1904, zm. 3 listopada 1977 w Montrealu) – polski prawnik i dyplomata.
Był synem Jana i Anny z Michejdów. W 1922 roku ukończył Polskie Gimnazjum imienia Juliusza Słowackiego w Orłowej, w 1926 roku Wydział Prawa Uniwersytetu Jagiellońskiego, a w 1927 roku studia uzupełniające (filologia francuska). Po studiach zaczął pracować w dyplomacji – najpierw w polskim konsulacie w Morawskiej Ostrawie, od 1930 roku w polskim poselstwie w Pradze, a od 1935 roku w Rumunii. Po powrocie z Rumunii w 1938 roku otrzymał pracę w administracji huty w Trzyńcu. W 1940 roku powrócił do dyplomacji, działając na Bliskim Wschodzie. W 1948 roku osiadł w Kanadzie. Od 1953 roku był pracownikiem Redakcji Polskiej Radia Kanada.
Jego żoną była Anna z domu Unucka.

</doc>
<doc id="1067135" url="https://pl.wikipedia.org/wiki?curid=1067135" title="Port lotniczy Akra">
Port lotniczy Akra

Port lotniczy Akra (IATA: ACC, ICAO: DGAA) – międzynarodowy port lotniczy położony w pobliżu Akry. Jest największym portem lotniczym w Ghanie. W 2006 obsłużył 1 mln pasażerów. Lotnisko jest obsługiwane przez Ghana Airports Company Limited (GACL), która posiada swoje biura na terenie lotniska. GACL powstała w wyniku rozdzielenia istniejącego Ghana Civil Aviation Authority (GCAA), zgodnie z trendami w transporcie lotniczym.
Firma lotniska zostało zarejestrowana w styczniu 2006 r., rozpoczęła działalność od 1 stycznia 2007 i odpowiada za planowanie, rozwój, zarządzanie i utrzymanie wszystkich portów lotniczych i lotnisk Ghany: Port lotniczy Akra (KIKI), regionalne porty lotnicze w Kumasi, Tamale, Sunyani oraz lądowiska.
Port lotniczy Akra służy jako centrum lotnictwa dla podregionu Afryki Zachodniej. W 2010 r. lotnisko obsłużyło 1,6 mln pasażerów. Służy jako węzeł dla krajowych operatorów: CTK – CiTylinK, Starbow Airlines i Air Antrak.

</doc>
<doc id="1067141" url="https://pl.wikipedia.org/wiki?curid=1067141" title="Eike Onnen">
Eike Onnen

Eike Onnen (ur. 3 sierpnia 1982 w Hanowerze), – niemiecki lekkoatleta, skoczek wzwyż.
Zajął 7. miejsce na mistrzostwach świata w Osace, zwyciężył w konkursie skoku wzwyż podczas superligi pucharu Europy (Monachium 2007), 3-krotny mistrz Niemiec na otwartym stadionie (2005, 2006, 2009), ma na swoim koncie także złote medale mistrzostw Niemiec w hali.

</doc>
<doc id="1067142" url="https://pl.wikipedia.org/wiki?curid=1067142" title="Świąteczny bunt">
Świąteczny bunt

Świąteczny bunt (ang. "Like Father, Like Santa" lub "The Christmas Takeover", 1998) – amerykański film familijny, opowiadający o synu legendarnego Mikołaja, przynoszącego dzieciom prezenty.
Film w Polsce jest emitowany w telewizji Jetix. Swoją premierę miał 22 grudnia 2006 roku o godz. 14:00 w Kinie Jetix.
Wersja polska.
Opracowanie i udźwiękowienie wersji polskiej: na zlecenie Jetix – Studio Eurocom
Reżyseria: Tomasz Marzecki
Dialogi: Dorota Filipek-Załęska
Dźwięk i montaż: Jacek Kacperek
Kierownictwo produkcji: Marzena Omen-Wiśniewska
Udział wzięli:
i inni

</doc>
<doc id="1067144" url="https://pl.wikipedia.org/wiki?curid=1067144" title="Spin Ghar">
Spin Ghar

Spin Ghar ("Biała Góra") – pasmo górskie na granicy afgańsko-pakistańskiej. Najwyższy szczyt (Sikaram) ma wysokość 4761 m n.p.m.

</doc>
<doc id="1067149" url="https://pl.wikipedia.org/wiki?curid=1067149" title="I Liceum Ogólnokształcące im. Władysława Broniewskiego w Bełchatowie">
I Liceum Ogólnokształcące im. Władysława Broniewskiego w Bełchatowie

I Liceum Ogólnokształcące im. Władysława Broniewskiego w Bełchatowie – publiczna szkoła ponadpodstawowa.
Historia.
Historia szkoły sięga lat 40. XX w. W 1945 r. z inicjatywy dr. Stefana Sobańca zostało założone Miejskie Gimnazjum im. Adama Mickiewicza w Bełchatowie, które początkowo znajdywało się w budynku przy Szkole Podstawowej nr 2 przy dawnej ul. Wschodniej. Miejsce to było siedzibą szkoły podstawowej, jak i liceum do 1962 roku. 
W szkole funkcjonowały dwie klasy dla 61 osób łącznie, a zatrudnienie w niej znalazło dziesięciu profesorów. Pierwsi uczniowie ukończyli szkołę w roku szkolnym 1946/47, otrzymując dyplom Małej Matury.
Pierwszym kierownikiem szkoły im. A. Mickiewicza został Stanisław Miller, odwołany w 1951 roku, który później, jako wiceburmistrz miasta, aktywnie wspierał budowę jej nowej siedziby.
W wyniku rozporządzenia ministra edukacji o reorganizacji szkół średnich Karol Pawelczyk podjął starania o przekształcenie gimnazjum w liceum ogólnokształcące.
W 1948 r. w budynku szkoły im. Adama Mickiewicza uruchomiono szkołę jedenastoletnią – pierwszą szkołę średnią w Bełchatowie, która korzystała z budynku przy ul. Wschodniej do 3 września 1962 r., kiedy to został oddany w użytkowanie nowy budynek szkolny przy ul. 1 Maja 6, należący już oficjalnie do Liceum Ogólnokształcącego im. Władysława Broniewskiego. Ówczesnym dyrektorem był mgr Józef Grzegory. Pierwsza matura została tu przeprowadzona w dniach 25-27 maja 1952 roku. Przystąpiło do niej 19 osób, z czego zdało 17.
W chwili oddania szkoła posiadała 9 sal lekcyjnych, pomieszczenia pomocnicze i 3 pracownie specjalistyczne: biologiczną, chemiczną i fizyczną. Po rozbudowie w 1977 roku w szkole znajdywało się 21 sal i 6 pracowni. Od 1971 roku istniał w liceum internat dla chłopców i dziewcząt, prowadzony przez państwa Wlazłowskich.
Profile pojawiły się w szkole w latach siedemdziesiątych, były to:
Wkrótce utworzono trzy klasy profilowane: humanistyczną, biologiczno-chemiczną i matematyczno-fizyczną. W ostatnich latach blisko 100% absolwentów I LO w Bełchatowie dostaje się na studia.
Od 1983 roku nieprzerwanie przez 24 lata, dyrektorem liceum był mgr Tadeusz Markiewicz. W 2007 roku na tym stanowisku zastąpiła go mgr Barbara Barasińska.
W roku 2008 po raz pierwszy w historii szkoły, za decyzją dyrekcji, studniówka odbyła się poza szkołą. Rozwiązano również Zespół Szkół Ponadgimnazjalnych nr 1, co wymusiło kolejne wybory, tym razem na stanowisko dyrektora Liceum im. Władysława Broniewskiego. W wyniku głosowania dyrektorem I LO została pani mgr Joanna Zalejska.
Patron szkoły.
Szkoła przyjęła imię Władysława Broniewskiego.

</doc>
<doc id="1067152" url="https://pl.wikipedia.org/wiki?curid=1067152" title="Robert Harting">
Robert Harting

Robert Harting (ur. 18 października 1984 w Chociebużu) – niemiecki lekkoatleta specjalizujący się w rzucie dyskiem.
Na początku swojej kariery zdobył w 2001 roku srebrny medal na mistrzostwach świata juniorów młodszych. Rok później odpadł w eliminacjach na mistrzostwach świata juniorów. Na rozegranych latem 2005 w Erfurcie młodzieżowych mistrzostwach Europy wywalczył złoty medal. Bez powodzenia – odpadając w eliminacjach – brał udział w mistrzostwach Europy w Göteborgu (2006). Pierwszy sukces w karierze seniora odniósł w 2007 zostając w Osace wicemistrzem świata. Na igrzyskach olimpijskich w Pekinie uplasował się tuż za podium zajmując czwarte miejsce. W 2009 podczas mistrzostw świata do ostatniej kolejki zajmował drugie miejsce przegrywając z Piotrem Małachowskim jednak w swoim szóstym rzucie osiągnął wynik 69,43 i pokonał Polaka (który w czasie konkursu dwukrotnie poprawiał rekord Polski) zostając mistrzem świata. Harting jest wicemistrzem Europy z Barcelony (2010). Na mistrzostwach świata w Daegu (2011) obronił złoty medal, który wywalczył dwa lata wcześniej w stolicy Niemiec. W 2011 zwyciężył we wszystkich swoich startach. oraz zajął 5. miejsce w plebiscycie na lekkoatletę roku w Europie. W 2012 został mistrzem Europy oraz zdobył złoty medal na igrzyskach olimpijskich w Londynie. Na koniec roku 2012 zajął piąte miejsce w plebiscycie na europejskiego lekkoatletę roku organizowanym przez European Athletics. Mistrz świata z 2013. Po Mistrzostwa Europy w Berlinie w 2018 roku planuje zakończyć karierę sportową.
Wielokrotny medalista mistrzostw Niemiec oraz reprezentant kraju w meczach międzypaństwowych, pucharze Europy, pucharze Europy w rzutach oraz drużynowych mistrzostwach Europy.
We wrześniu 2016 poślubił dyskobolkę Julię Fischer.
Rzut dyskiem uprawia także jego młoszy brat – Christoph.
Rekord życiowy: 70,66 (22 maja 2012, Turnov).

</doc>
<doc id="1067155" url="https://pl.wikipedia.org/wiki?curid=1067155" title="Dżabal Razih">
Dżabal Razih

Dżabal Razih ("Jabal Rāziḩ") – masyw górski położony na Półwyspie Arabskim, w północno-zachodnim Jemenie. 
Najwyższy szczyt masywu mierzy ok. 2366 m n.p.m. (inne źródła podają 2283 m n.p.m. albo 2790 m n.p.m.). Leży on na obszarze muhafazy Sada i oddziela wyżyny od przybrzeżnych równin nad Morzem Czerwonym, w pobliżu granicy Arabii Saudyjskiej. Bardzo słaba dostępność tego obszaru spowodowała, że zamieszkujące go plemiona wyraźnie różnią się od swoich sąsiadów i tworzą plemienny region Rāziḥ.

</doc>
<doc id="1067156" url="https://pl.wikipedia.org/wiki?curid=1067156" title="Serie A (1965/1966)">
Serie A (1965/1966)

Serie A 1965/1966 – 64. edycja najwyższej w hierarchii klasy mistrzostw Włoch w piłce nożnej, organizowanych przez Lega Nazionale, które odbyły się od 5 września 1965 do 22 maja 1966. Mistrzem został , zdobywając swój 10.tytuł.
Organizacja.
Liczba uczestników pozostała bez zmian (18 drużyn). , i awansowali z Serie B. Rozgrywki składały się z meczów, które odbyły się systemem kołowym u siebie i na wyjeździe, w sumie 34 rund: 2 punkty przyznano za zwycięstwo i po jednym punkcie w przypadku remisu, z możliwą dogrywką, rozstrzygać sytuacje ex aequo w końcowej klasyfikacji.. Zwycięzca rozgrywek ligowych otrzymywał tytuł mistrza Włoch. Trzy ostatnie drużyny spadało bezpośrednio do Serie B.

</doc>
<doc id="1067158" url="https://pl.wikipedia.org/wiki?curid=1067158" title="Psychosynteza">
Psychosynteza

Psychosynteza – otwarty system bazujący na istnieniu ja jako modelu ludzkiej świadomości, woli i jej trenowaniu oraz teorii podosobowości, włączający liczne techniki duchowe.
Psychologiczne i edukacyjne podejście do całościowego (holistycznego) rozwoju człowieka, zostało sformułowane przez Roberto Assagioliego, włoskiego psychiatrę, Psychoanalityka i neurologa.
Psychosynteza powstała w 1910 roku. Assagioli, który był pionierem psychoanalizy we Włoszech rozczarował się nią, uważając, że pomija zdrowe i wyższe aspekty ludzkiej natury. Uważał, że psychoanaliza powinna być uzupełniona o psychosyntezę – zrozumienie całej natury ludzkiej, włączając jej wyższe aspekty, nie tylko osobowość, ale i sferę duchową.
Psychosynteza wyrosła na gruncie psychoanalizy i leczenia pacjentów. Niemniej, od samego początku Assagioli był zainteresowany zdrowiem i rozwojem, a nie utwierdzaniem pacjenta w chorobie. Dlatego też jego model wychodzi od zdrowia. Psychosynteza oferuje nie tylko koncepcyjny model zrozumienia rozwoju i uzdrawiania oraz transformacji świadomości, ale pozwala na praktyczny rozwój osobisty „normalnie” funkcjonujących ludzi, dla rozwinięcia ich pełnego potencjału. Daje praktyczne narzędzia do osiągnięcia celu. Psychosynteza odnosi się do procesu integracji i harmonijnego (zrównoważonego) wyrażenia całości ludzkiej natury – fizycznej, emocjonalnej, mentalnej i duchowej.
Assagioli zaprezentował zręby psychosyntezy w swych dwóch książkach, wydanych za jego życia: "Psychosynthesis" (1965) oraz "Act of Will", oraz w książce, która wyszła już po jego śmierci: "Transpersponal Development. Dimension beyond psychosynthesis". Wiele artykułów jego autorstwa poszerzało zastosowanie psychosyntezy w wielu dziedzinach. W pierwszej ze swych książek zawarł dwa główne modele rozwoju: podstawowy model ludzkiej osobowości, znany jako jajo Assagiolego lub diagram jaja oraz zasadniczą tezę o roli woli, którą umieścił jako narzędzie osobowego ja, będącego źródłem tożsamości człowieka. Diagram rozmieszczenia funkcji psychicznych nosi nazwę diagramu gwiazdy.
Model osobowości człowieka.
Owalna struktura psychiki jest podzielona na trzy części, które reprezentują różne poziomy: niższy, średni i wyższy. Okrąg w środku przedstawia pole świadomości. Poza dużym owalem rozciąga się pole nieświadomości zbiorowej. Każdy z tych poziomów przedstawiony jest linią przerywaną, gdyż jest współprzenikalny. Zawartość psychiki nieustannie przemieszcza się pomiędzy poziomami i przestrzeniami (także indywidualną i zbiorową), podobnie jak ma to miejsce w trakcie osmozy w przestrzeniach międzykomórkowych roślin.
Wiedza o sobie jest byciem w kontakcie z Wyższym Ja, z obszarem, nazywanym w religii duszą. Psychosynteza nie precyzuje dokładnie tej terminologii, zachowuje neutralność, pozwalając na indywidualną interpretację znaczeń każdej osobie. Osoba dokonuje wyborów bycia bardziej świadomym w trakcie życia swej duchowej natury, która jest jednocześnie częścią duszy świata. Jest to jednak wybór, który należy do każdego.
Punkt na górze symbolizuje najwyższy element nadświadomości, najgłębszą tożsamość, istotę bytu, a linia łącząca wskazuje, że nie są to dwa oddzielne byty, ale dwa różne aspekty tej samej rzeczywistości. Ta rzeczywistość jest główną tajemnicą człowieka.
Doświadczenie ja nie jest teoretyczną koncepcją, lecz praktycznym doświadczeniem wewnętrznym każdej osoby. Daje poczucie samoświadomości, które jest centralnym odczuciem każdej osoby i prowadzi do świadomego życia.
Samoświadomość prezentuje się więc jako psychiczna formacja, podobna do innych i z punktu widzenia dynamiki charakteryzuje się pewnego rodzaju energią, jej intensywnością, która różnicuje poszczególne osoby, jak i zmienia się w jednej osobie. Można przypuszczać, że zanika, gdy intensywnie angażujemy się w jakieś działanie; cierpi, gdy jesteśmy zranieni i doznaje radości w chwilach przyjemnych. Ona nabiera znaczenia, gdy stoimy przed podjęciem ważnej decyzji czy odpowiedzialności lub odrzucamy coś, co wydaje nam się niewłaściwe.
Negatywizm dzieci może być wytłumaczony instynktowną potrzebą rozwinięcia samoświadomości.
W wieku dojrzewania samoświadomość ulega zmianom w dalsze burzliwe poszerzenie, które oznacza nieuchronne przejście z podporządkowania dziecka do niezależności młodego człowieka. Brak mądrości i wiedzy psychologicznej nie tylko wśród młodych ale i dorosłych czyni ten proces patologicznym i przekształca w nieprzejednany konflikt między pokoleniami.
Ja, podobnie jak instynkty, ciekawość i każda inna funkcja psychiczna ma swoją dynamikę, swoje rytmy i prawa rozwoju. Samoświadomość ma swe poziomy rozwoju i zrozumienia, w zależności od tego, jak jednostka widzi siebie i świat. Bywa, że jest to paradoks. Z jednej strony samoświadomość wydaje się oporna na wszelkie zmiany psychofizycznej osobowości. Z drugiej, staje się ona mniej lub bardziej pomieszana w różnym wieku i czasie i w zależności od jednostki i identyfikuje się z jednym lub drugim zmiennym aspektem swej osobowości (np. z ego, a nie z osobowym ja).
Pierwszym krokiem do psychosyntezy jest rozpoznanie podosobowości, zharmonizowanie w jednolitą osobowość wokół jednoczącego centrum. Wymaga to pracy nad wolą i wyobraźnią oraz wzmocnienia wszystkich nierozwiniętych jakości i nie używanych funkcji. Włącza to także integrację indywidualnej osoby z rodziną i społecznym środowiskiem ("interindywidualna i grupowa psychosynteza"). Tego rodzaju program wymaga licznych technik i różni się w zależności od wieku, psychologicznego rozwoju, konstrukcji psychologicznej każdej osoby. Psychosynteza oznacza, że każdy praktykuje ją w ciągu całego życia poprzez coraz bardziej świadomy rozwój samego siebie (samowychowanie) dla własnej spójności lub używania pewnych technik psychosyntetycznych.
Model funkcji psychicznych człowieka według Assagiolego.
Kolejny model w psychosyntezie przedstawia umiejscowienie funkcji psychicznych wokół jednoczącego centrum. Jest on obrazem podstawowego etapu psychosyntezy, zintegrowania (uporządkowania) funkcji psychicznych wokół ja, dookoła którego zorganizowana jest wola, będąca narzędziem osobowego Ja. Ona determinuje używanie wszystkich funkcji we właściwy sposób.
Poniżej zamieszczony jest rysunek obrazujący te funkcje:
Wola według podejścia psychosyntezy ma ścisłe połączenie ze "świadomością osobowego ja", jest jego narzędziem i razem tworzą "jednoczące centrum osobowe". Poprzez działanie woli osobowe ja może regulować wszystkie funkcje psychofizycznej całości. Poprzez wolę ja może działać dzięki innym psychologicznym funkcjom, regulując i kierując nimi. Istnieje ponadto wyższy poziom: relacja między ja i Transpersonalnym lub Wyższym Ja, w stosunku do którego ja jest odbiciem lub projekcją.
W swej istocie psychosynteza jest nazwą dla świadomego współdziałania z naturalnym procesem wzrostu, tendencją w każdym z nas i świecie do harmonizowania i syntezy różnych aspektów na wyższym poziomie organizacji. Według Szent-Györgyi jest to dążenie w żywych organizmach do udoskonalania siebie. U człowieka staje się ono świadome – jest to silna potrzeba do wprowadzania zmiany, do szybszego postępu.
Koncepcja nadświadomości (wyższej nieświadomości) jest kluczowym punktem w psychosyntezie. Zawiera ona wyższe impulsy: altruistyczne formy miłości i woli, artystyczne i naukowe inspiracje, akcje humanitarne, filozoficzne i religijne wglądy i podążanie za celem i znaczeniem życia. Może obejmować przyszłe możliwości, proces stawania się. Assagioli uważał, że człowiek może cierpieć nie tylko z powodu blokowania swych fundamentalnych popędów, ale z powodu „"repression of the sublime"”, a więc zaprzeczania istnienia swojej wyższej natury. Psychosynteza zawiera wiele technik dla uwalniania i aktualizowania tego, co „na górze”, wywoływania duszy i ustanawiania pomostu dzięki intuicji, dzięki której możemy docierać do prawdziwej mądrości, zawartej w poziomie nadświadomym, podobnie jak będącej źródłem energii, inspiracji i nadania kierunku indywidualnemu życiu.
Psychosynteza jest dynamiczną koncepcją psychologicznego życia, które wyrażane jest przez wiele różnych i czasami przeciwstawnych sił w człowieku. Jest to koncepcja, włączająca duchowe centrum w każdej jednostce jak i wiele metod, które umożliwiają przepływ życiowej energii w sposób twórczy i harmonijny i wyrażać naszą naturalną duchowość.
Główną zasługą Assagiolego był model świadomości ludzkiej psyche z ja i transpersonalnym ja jako głównymi elementami. Assagioli rozwinął program trenowania woli, jej jakości i poziomy. Trzecim znaczącym wkładem w psychologię była praca z podosobowościami. Psychosynteza reprezentuje model wzrostu i podejście do rozwoju, podobnie jak i leczenia od zdrowia. Psychosynteza obejmuje dwa stadia rozwojowe, dwie przestrzenie wzrostu: osobową i transpersonalną. Osobowa – włącza jasny sens indywidualnej tożsamości; transpersonalna – obejmuje jednoczący i uniwersalny rodzaj doświadczeń wychodzących poza indywidualność.
Psychosynteza osobowa dotyczy osobowego wzrostu i zajmuje się równoważeniem osobowości, porządkując funkcje psychiczne wokół odkrytego doświadczalnie osobowego centrum (osobowego ja). Zwykle zachodzi w trakcie codziennego życia, gdy np. uzdrawiamy nasze rany i polepszamy jakość naszego życia.
Psychosynteza transpersonalna (duchowa) włącza transpersonalną przestrzeń oraz mądrość i miłość, dwie fundamentalne jakości wyższego ja. Samorealizacja ma miejsce gdy odpowiadamy na głębokie potrzeby duszy, realizując i angażując obydwie przestrzenie wzrostu.
Psychosynteza rozwinęła się przez lata z wizji jednego człowieka w szerokie podejście do rozwoju, wychowania i edukacji, podobnie jak i relacji międzyludzkich (w rodzinie, szkole, społecznościach, międzynarodowych, jak i jednoczącego podejścia do środowiska (ekopsychosyntezy), włączając człowieka i świat w sieć relacji. Assagioli mówił, że 
Szeroka wizja psychosyntezy stała się efektem rozwijającej się teorii poszerzania samoświadomości człowieka, będącej żywym, eksperymentalnym procesem własnej pracy dla jednoczenia osobowości, samoobserwacji i poziomem transpersonalnego/duchowego ja, dając tym samym fundamentalny, holistyczny model rozwoju człowieka, włączając go w sieć indywidualnych i grupowych połączeń ze wszechświatem.
Przez omalże 90 lat psychosynteza rozrosła się na świecie we wszechstronne podejście do człowieka jako całej osoby. Posiada znaczącą literaturę w wielu językach oraz praktyków różnych profesji i ponad sto instytutów na świecie.

</doc>
<doc id="1067159" url="https://pl.wikipedia.org/wiki?curid=1067159" title="Romain Mesnil">
Romain Mesnil

Romain Mesnil (ur. 13 lipca 1977 w Plessis-Bouchard) – francuski lekkoatleta specjalizujący się w skoku o tyczce.
Czterokrotny uczestnik igrzysk olimpijskich (w latach 2000 – 2012), medalista mistrzostw świata i czempionatu Starego Kontynentu. W 1999 wygrał mistrzostwa Europy dla zawodników do lat 23. Wiele razy stawał na podium mistrzostw Francji i reprezentował swój kraj w halowym pucharze Europy oraz pucharze Europy.
Kariera.
Uprawianie sportu zaczynał od gimnastyki. Międzynarodową karierę lekkoatletyczną zaczynał w 1996 roku odpadając w eliminacjach na mistrzostwach świata juniorów w Sydney. Dwa lata później, w 1998, był ósmy na halowych mistrzostwach Europy oraz nie zaliczył żadnej wysokości podczas rozegranych w Budapeszcie mistrzostw Europy na stadionie. Pierwsze znaczące sukcesy odniósł w 1999 zajmując 6. miejsce w finale halowych mistrzostw globu, zwyciężając w młodzieżowym czempionacie Starego Kontynentu oraz zdobywając brązowy medal uniwersjady. W swoim debiucie na igrzyskach olimpijskich – w 2000 roku w Australii – zajął odległe miejsce w eliminacjach i nie awansował do finału. Sezon 2001 rozpoczął od zdobycia brązowego medalu halowych mistrzostw świata. Dobrze zaprezentował się kilka miesięcy później podczas globalnego czempionatu na stadionie zajmując w Edmonton piąte miejsce. Następny rok zakończył bez sukcesów na arenie międzynarodowej – bez powodzenia startował w halowym czempionacie Starego Kontynentu oraz na mistrzostwach Europy. Po zajęciu siódmej lokaty w halowych mistrzostwach globu nie udało mu się latem w Paryżu zaliczyć żadnej wysokości w eliminacjach na mistrzostwach świata (2003). W 2004 ponownie nie awansował do finału igrzysk olimpijskich. Na arenę międzynarodową powrócił w 2006 roku zdobywając wicemistrzostwo Europy. Rok później, w Osace, wywalczył srebrny medal mistrzostw świata. Podczas swojego trzeciego występu na igrzyskach olimpijskich (2008) kolejny raz zakończył swój start już na eliminacjach. Na rozegranych w sierpniu 2009 w Berlinie mistrzostwach świata ponownie stanął na drugim stopniu podium światowego czempionatu. Ósmy zawodnik mistrzostw Starego Kontynentu z 2010. Podczas mistrzostw świata (Daegu 2011) w finale nie zaliczył żadnej wysokości. W 2012 był finalistą halowych mistrzostw świata oraz bez powodzenia brał udział w mistrzostwach Europy. 
Rekordy życiowe: stadion – 5,93 (6 sierpnia 2003, Castres); hala – 5,86 (3 marca 2001, Tuluza).

</doc>
<doc id="1067161" url="https://pl.wikipedia.org/wiki?curid=1067161" title="F.C. Internazionale Milano">
F.C. Internazionale Milano



</doc>
<doc id="1067162" url="https://pl.wikipedia.org/wiki?curid=1067162" title="Air Namibia">
Air Namibia

Air Namibia – byłe namibijskie linie lotnicze z siedzibą w Windhuku. Obsługiwały połączenia po Afryce oraz do Europy. Głównym hubem był Port lotniczy Windhuk.
Linie upadły w lutym 2021.

</doc>
<doc id="1067163" url="https://pl.wikipedia.org/wiki?curid=1067163" title="Serie A (1964/1965)">
Serie A (1964/1965)

Serie A 1964/1965 – 63. edycja najwyższej w hierarchii klasy mistrzostw Włoch w piłce nożnej, organizowanych przez Lega Nazionale, które odbyły się od 13 września 1964 do 6 czerwca 1965. Mistrzem został , zdobywając swój dziewiąty tytuł.
Organizacja.
Liczba uczestników pozostała bez zmian (18 drużyn). , i awansowali z Serie B. Rozgrywki składały się z meczów, które odbyły się systemem kołowym u siebie i na wyjeździe, w sumie 34 rund: 2 punkty przyznano za zwycięstwo i po jednym punkcie w przypadku remisu, z możliwą dogrywką, rozstrzygać sytuacje ex aequo w końcowej klasyfikacji.. Zwycięzca rozgrywek ligowych otrzymywał tytuł mistrza Włoch. Trzy ostatnie drużyny spadało bezpośrednio do Serie B.

</doc>
<doc id="1067164" url="https://pl.wikipedia.org/wiki?curid=1067164" title="Obraz Matki Boskiej Klewańskiej">
Obraz Matki Boskiej Klewańskiej

Obraz Najświętszej Marii Panny w Klewaniu (zwany również Obrazem Matki Boskiej Wspomożenia Wiernych) – znajdujący się w skwierzyńskim kościele świętego Mikołaja wizerunek przedstawiający Matkę Boską z Dzieciątkiem, namalowany prawdopodobnie ok. XVII wieku, uważany za cudotwórczy. W 1945 r. przewieziony z Wołynia na tzw. Ziemie Odzyskane.
Historia.
Na wschodzie.
Obraz klewański został namalowany najprawdopodobniej w XVII wieku w Klewaniu na Wołyniu. Według Siergieja Kalibirdy, książę Kazimierz Florian Czartoryski przywiózł ikonę z Rzymu w 1642 roku. W tym czasie miał on uzyskać status cudownego. Mieszkańcy okolicznych wsi i miast mieli doznawać wielu łask i odzyskiwać wiarę dzięki wstawiennictwu Matki Boskiej Klewańskiej przedstawionej na wizerunku. Cuda zostały potwierdzone przez protokół notariusza apostolskiego Baptista de Rubeisa.
II wojna światowa.
Szczególnie silne związanie miejscowej ludności z obrazem widoczne było podczas II wojny światowej. W czasie masowych mordów, prześladowań i wywózek mieszkańcy Klewania mieli w zwyczaju spędzać całe noce na modłach przed cudownym obrazem w zamkniętym kościele. W dzień wracali do swoich domów.
Czasy powojenne.
W maju 1945 roku, w wyniku politycznych ustaleń jasne stało się, że większość polskich mieszkańców Klewania zostanie zmuszona do opuszczenia miejscowości. Jeden z Polaków, Henryk Wielogórski zaproponował swojej sąsiadce Stanisławie Basaj zabranie ze sobą cudownego obrazu, co miało uchronić dzieło przez zniszczeniem z rąk Armii Czerwonej. Sam Wielogórski nie podjął się tego trudnego zadania, ponieważ w jego domu kwaterował sowiecki żołnierz.
Stanisławie Basaj udało się zabrać obraz ze sobą i wyruszyć transportem na tzw. Ziemie Odzyskane, na tereny dzisiejszego województwa lubuskiego. Transport wyruszył z Klewania 17 maja 1945 roku (w jego skład wchodziło około 800 osób), a do Skwierzyny pod Gorzowem Wielkopolskim dotarł po niemal miesiącu, 6 czerwca.
Basaj przekazała obraz miejscowemu proboszczowi, który ze względu na liczne kontrole komunistów, zmuszony był ukrywać wizerunek na plebanii kościoła św. Mikołaja aż do 1950 roku. Później umieszczono go w kaplicy pod chórem. Przed władzami ukrywano jednak wciąż prawdziwą wartość i znaczenie obrazu.
Oficjalne umieszczenie Obrazu Matki Boskiej Klewańskiej w głównym ołtarzu świątyni nastąpiło dopiero w 1968 roku. Intronizacji wizerunku dokonano po upadku komunizmu, 23 maja 1992 roku.

</doc>
<doc id="1067165" url="https://pl.wikipedia.org/wiki?curid=1067165" title="Rdzawiec pacyficzny">
Rdzawiec pacyficzny



</doc>
<doc id="1067166" url="https://pl.wikipedia.org/wiki?curid=1067166" title="Leon Czechowski">
Leon Czechowski

Leon Czechowski (ur. 7 kwietnia 1797 w Myślatyczach, zm. 6 czerwca 1888 w Jarosławiu) – polski wojskowy.
Życiorys.
Uczęszczał do szkół w Samborze oraz Przemyślu, a po ich ukończeniu rozpoczął studia na Wydziale Filozofii Uniwersytetu we Lwowie.
W 1818 w stopniu podporucznika podjął służbę w pułku Grenadierów Gwardii Królestwa Polskiego. Następnie był instruktorem 24 korpusu litewskiego w Grodnie. Brał udział w przygotowaniach do powstania. Uczestniczył w wydarzeniach Nocy Listopadowej.
W 1831 awansował do stopnia kapitana. 25 lutego 1831 został ciężko ranny w bitwie pod Olszynką Grochowską na przedpolach Warszawy. Za męstwo wykazane w bitwie otrzymał order Virtuti Militari.
Od roku 1842 dzierżawił majątek w Zalasowej, gdzie zamieszkał, by następnie przenieść się do Tarnowa. Włączył się w wir prac niepodległościowych, brał udział w przygotowaniu powstania. W 1846 w stopniu majora został dowódcą obszaru wojskowego Tarnów. Głównym celem powstańców było zdobycie garnizonu austriackiego w Tarnowie, liczącego 560 żołnierzy piechoty oraz 600 dragonów. Na tym terenie coraz szerszy zakres przybierała propaganda antyszlachecka. Czechowski postanowił przyśpieszyć termin zbrojnego wystąpienia. Koncentracja odbyła się w nocy z 18 na 19 lutego w Lisiej Górze. Czechowski zebrał oddział liczący jedynie 150 ochotników, który nie był w stanie odnieść sukcesu w walce z żołnierzami austriackimi. Wystąpienia chłopskie położyły ostatecznie kres zrywowi niepodległościowemu. Leon Czechowski cudem uniknął śmierci z rąk rozjuszonych chłopów. Zmuszony był do emigracji. Został ranny, przebywał w szpitalu, był aresztowany i oskarżony o zdradę główną. Trafił do więzienia skąd został uwolniony na mocy amnestii 20 marca 1848 r. W maju 1849 r. przedostał się na Węgry. Organizował polską piechotę w Siedmiogrodzie w Bystrzycy. Od początku lipca jako major honwedów dowódca piechoty 2 batalionu Legionu Polskiego walczył w Siedmiogrodzie opanowanym przez Austriaków. Na tej placówce, odnosił liczne zwycięstwa a jego zdyscyplinowane oddziały zyskały sympatię zamieszkujących Siedmiogród zarówno Rumunów jak i Węgrów. Przez gen. Józefa Bema został awansowany do stopnia pułkownika. na skutek klęsk wojsk powstańczych oddziały dowodzone przez Czechowskiego wycofały się do Nagy Banya i Komorna. Czechowski dostał się do niewoli, z której wkrótce udało mu się uciec. Od roku 1853 przebywał w Paryżu.
W 1863 na polecenie gen. Józefa Wysockiego organizował galicyjską wyprawę do Królestwa. Koncentracja odbywała się w lasach pod Cieszanowem. W 600 osobowym oddziale ochotników składających się z mieszkańców Lwowa i innych miast Galicji znajdowała się około 100 osobowa grupa jarosławian. W niedzielę 15 marca oddział pułkownika Czechowskiego przekroczył granice zaborów. W Tarnogrodzie ogłoszona zostaje odezwa gen. Mariana Langiewicza z Kwatery Głównej w Goszczy z dnia 11 marca 1863 uzasadniająca potrzebę dyktatury, ustanowienia Rządu Narodowego oraz wzywająca rodaków do walki.
Dalsza trasa oddziału wiodła przez: Króle, Księżpol, Biszczę, Naklik, Potok Górny. W piątek 20 marca około godziny ósmej rozpoczęła się pod Potokiem pierwsza bitwa oddziału Czechowskiego w której poległo 2 powstańców (w tej liczbie mjr Władysław Englert) a 5 zostało rannych. Oddział wraz z rannymi i poległymi, których ułożono na wozach wyruszył w kierunku wsi Wólka Biska. Po przekroczeniu Tanwi, w pobliżu wsi Suszka, założono obóz. Około godz. 15 Rosjanie znowu zaatakowali. Walka trwała do 18. Rannych zostało trzech powstańców. Natychmiast po walce Czechowski zarządził wymarsz w kierunku wsi Ruda Solska, gdzie oddział dotarł około godziny 23. W sobotę 21 marca powstańcy wyruszyli w kierunku Huty Krzeszowskiej. Około południa podczas przemarszu przez Las Ciosmański ponownie zostali zaatakowani przez Rosjan. Walka trwała do godzin wieczornych, poległo ponad 20 powstańców a wielu innych zmarło wkrótce od ran odniesionych w bitwie. W wyniku przegranego starcia nastąpił odwrót oddziału, przekroczenie granicy austriackiej i rozbrojenie. Czechowski ukrywał się w okolicach Jarosławia, lecz został aresztowany i uwięziony w Przemyślu. Więzienie opuścił w 1866. Po wyjściu na wolność zamieszkał w Jarosławiu, gdzie zmarł 6 czerwca 1888 roku.
Został pochowany na Starym Cmentarzu w Jarosławiu. Społeczeństwo Jarosławia ufundowało Leonowi Czechowskiemu pomnik nagrobny. Jego wykonanie zlecono krakowskiej pracowni Józefa Kuleszy. U stóp krzyża, na którym umieszczono wizerunek Matki Boskiej klęczy kobieta-płaczka. Obok spoczywa szabla i zerwane kajdany. Całość posadowiona na cokole. Na frontowej części cokołu znajduje się trójdzielna tarcza herbowa z godłami Polski, Litwy i Rusi. Poniżej tablica epitafijna. W okresie zaborów pomnik był miejscem, przy którym odbywały się liczne manifestacje patriotyczne.
W Jarosławiu znajduje się również drugie miejsce upamiętniające postać pułkownika Leona Czechowskiego. Przy ulicy Opolskiej, na placu przed synagogą, stoi kopijnik. Inicjatorem jego powstania był Konsul Generalny Republiki Węgier w Krakowie Istvan Kovacs. Jarosławski kopijnik ustawiony został w 2001 r.

</doc>
<doc id="1067167" url="https://pl.wikipedia.org/wiki?curid=1067167" title="Akcja na rzecz Współpracy w zakresie Gospodarki">
Akcja na rzecz Współpracy w zakresie Gospodarki

Akcja na rzecz Współpracy w zakresie Gospodarki (ang. "Action for Co-operation in the Field of Economics", "ACE") – akcja działająca od 1990 roku jako część programu PHARE w celu wspierania wymiany doświadczeń i zdobytej wiedzy pomiędzy naukowcami Unii Europejskiej i Europy Środkowowschodniej w dziedzinie ekonomii. ACE ma promować współpracę w zakresie projektów badawczych dotyczących gospodarki, np. modyfikacja i rozwój spółek, rynków, wspieranie zarządzania, reformę sektora finansowego itd.
Środki z programu mogą otrzymać uniwersytety, centra naukowo-badawcze, podmioty sektora prywatnego, instytucje rządowe. W 1997 budżet programu wyniósł 7,5 mln ECU.

</doc>
<doc id="1067171" url="https://pl.wikipedia.org/wiki?curid=1067171" title="Auto osobowe">
Auto osobowe



</doc>
<doc id="1067175" url="https://pl.wikipedia.org/wiki?curid=1067175" title="Roscoe 'Fatty' Arbuckle">
Roscoe 'Fatty' Arbuckle



</doc>
<doc id="1067176" url="https://pl.wikipedia.org/wiki?curid=1067176" title="Rubin arsenowy">
Rubin arsenowy



</doc>
<doc id="1067177" url="https://pl.wikipedia.org/wiki?curid=1067177" title="Fatty Arbuckle">
Fatty Arbuckle



</doc>
<doc id="1067179" url="https://pl.wikipedia.org/wiki?curid=1067179" title="Gregor von Rezzori">
Gregor von Rezzori

Gregor von Rezzori właściwie Gregor d'Arezzo (ur. 13 maja 1914 w Czerniowcach na Bukowinie, zm. 23 kwietnia 1998 w Donnini w Toskanii) niemieckojęzyczny pisarz, dziennikarz, scenarzysta, aktor.
Życiorys.
Gregor von Rezzor był obywatelem Austro-Węgier, Rumunii, ZSRR, Niemiec, Włoch. W latach 1944-1984 posiadał paszport bezpaństwowca. Rezzori pochodził z sycylijskiej rodziny, która w XVIII w. przeniosła się do Wiednia. Jego pradziadek był architektem, a ojciec urzędnikiem państwowym w Czerniowcach. W młodości Rezzori uczył się w Braszowie, Fűrstenfeld i Wiedniu, gdzie studiował malarstwo, architekturę i medycynę. W latach 30. XX w. zamieszkał w Bukareszcie, skąd przeniósł się w 1938 do Berlina, w którym zadebiutował jako prozaik. Rumuńskie obywatelstwo uchroniło Rezzoriego przed służbą w niemieckiej armii w czasie II wojny światowej. 
Twórczość.
Jego debiutancką powieścią była "Flamme, die sich verzehrt" (1940, wcześniej drukowana w czasopismach). W 1953 wydał "Magrebinische Geschichten", opowiadające o wyimaginowanej krainie Magrebin, będącej literackim przetworzeniem ojczystej Bukowiny. W 1958 wychodzi "Ein Hermelin in Tschernopol", wydany w Polsce w 2003 pod tytułem "Gronostaj z Czernopola", powieść, w której Rezzori opisuje swoje czerniowieckie dzieciństwo. W 1979 pisze "Memoiren eines Antisemiten" (wyd. pol. "Pamiątki antysemity" 2006), zbiór opowiadań, z których każde mówi o istotnym dla losów bohatera spotkaniu z Żydem lub Żydówką. Większość jego cenionych utworów nie została dotąd przełożona na język polski.
Jako aktor Rezzori zagrał w kilkunastu filmach m.in. Louis’a Malle’a i Volkera Schlöndorffa, u boku Brigitte Bardot i Marcello Mastroianniego.

</doc>
<doc id="1067182" url="https://pl.wikipedia.org/wiki?curid=1067182" title="Gilbert Elliot-Murray-Kynynmound (4. hrabia Minto)">
Gilbert Elliot-Murray-Kynynmound (4. hrabia Minto)

Gilbert Elliot-Murray-Kynynmound (ur. 9 lipca 1845 w Londynie, zm. 1 marca 1914 Minto w dzisiejszym hrabstwie Scottish Borders) – brytyjski wojskowy, polityk i administrator kolonialny, w latach 1898–1904 gubernator generalny Kanady, a od 1905 do 1910 wicekról Indii.
Po ukończeniu studiów w Cambridge wstąpił do armii. W 1877 był członkiem brytyjskiego kontyngentu wspierającego armię turecką w wojnie z Rosją. Walczył także w II wojnie afgańskiej oraz służył w siłach okupacyjnych w Egipcie w 1882. W 1883 po raz pierwszy wyjechał do Kanady, gdzie został sekretarzem ds. wojskowych ówczesnego gubernatora generalnego, lorda Lansdowne. Po powrocie do kraju, w 1886 bez powodzenia próbował swoich sił w wyborach do Izby Gmin. Następnie odsunął się na kilka lat od życia politycznego i skupił się na promocji ochotniczej służby wojskowej.
W 1891 odziedziczył rodowy tytuł hrabiego Minto, a siedem lat później otrzymał nominację na gubernatora generalnego Kanady. Wrócił do Anglii w 1904 (jego następcą w Kanadzie został lord Grey – prywatnie jego szwagier), aby w kolejnym roku stać się wicekrólem Indii. Wspólnie z ówczesnym ministrem ds. Indii, Johnem Morleyem, przygotował reformę systemu administracyjnego (tzw. reforma Minto-Morleya) stanowiącą krok w stronę zwiększenia udziału samych Hindusów w rządzeniu ich własnym, lecz podbitym przez Brytyjczyków krajem.
Po powrocie do kraju w uznaniu jego zasług uhonorowano go Orderem Podwiązki. W latach 1859–1891 znany jako "lord Melgund". 

</doc>
<doc id="1067185" url="https://pl.wikipedia.org/wiki?curid=1067185" title="Reaktywność chemiczna">
Reaktywność chemiczna

Reaktywność chemiczna - zdolność związków i pierwiastków chemicznych do wejścia w reakcję chemiczną z innym związkiem lub pierwiastkiem.
O reaktywności chemicznej mówi się zwykle w kontekście ogólnej zdolności określonego związku chemicznego lub pierwiastka do reagowania z pewną grupą innych pierwiastków lub związków w określonych warunkach. Np. większa reaktywność sodu w stosunku do litu wyraża się w tym, że sód w temperaturze pokojowej znacznie szybciej i gwałtowniej reaguje z wodą i kwasami niż lit.

</doc>
<doc id="1067186" url="https://pl.wikipedia.org/wiki?curid=1067186" title="Feel">
Feel

Feel – polski zespół popowy założony w Katowicach w 2005 roku przez wokalistę Piotra Kupichę. Grupę uzupełniają klawiszowiec Łukasz Kożuch, basista Michał Nowak oraz perkusista Michał Opaliński.
Feel zdobył wiele nagród muzycznych, w tym Fryderyki, Telekamery oraz Superjedynki.
Historia.
2005–2006: Początki.
Zespół założony został w maju 2005 roku przez Piotra Kupichę dwa lata po odejściu z grupy Sami. Początkowo, pod nazwą Q2, był to duet z basistą Michałem Nowakiem. Skład zespołu uzupełnili Łukasz Kożuch oraz Michał Opaliński zmieniając szyld kolejno na Q3, Q4 oraz Kupicha Band. Zespół nagrywał piosenki, jednak nie wydał żadnego singla i albumu.
2007–2009: "Feel".
Pod koniec maja 2007 w katowickim klubie Dekadencja grupa nakręciła teledysk do pierwszego singla „A gdy jest już ciemno”, w którym gościnnie zagrała tancerka Aneta Piotrowska. W czerwcu ogłoszono, iż zespół znalazł się z nim w czołowej dziesiątce polskich wykonawców walczących na Sopot Festival. Singiel „A gdy jest już ciemno” trafił do radiostacji w sierpniu. W tym samym miesiącu, jako reprezentanci Polskiego Radia Katowice, zespół wziął z nim udział w corocznym konkursie „Przebojem na Antenę” w Hajnówce – Feel zajął drugie miejsce i otrzymał nagrodę Marszałka Województwa Podlaskiego. Podczas 44. Sopot Festival grupa została nagrodzona za ten utwór Bursztynowym Słowikiem oraz Słowikiem Publiczności otrzymując 52 procent głosów. Niecały tydzień później "Dziennik Bałtycki" poinformował, że piosenka ta może być plagiatem kompozycji Carly Simon „Coming Around Again”. Jednak ekspertyza zamówiona przez biuro Sopot Festivalu wykazała, że podobieństwo jest przypadkowe.
Pierwszy album "Feel" ukazał się 26 października i już w dniu premiery status złotej płyty oraz zadebiutował na pierwszym miejscu listy OLiS. W dniu premiery w warszawskim Traffic Clubie zorganizowano także spotkanie z zespołem, podczas którego odbył się krótki występ. Pod koniec października premierę miał również drugi singiel z płyty – „No pokaż na co cię stać”. W listopadzie w Sali Kongresowej Radio WAWA wręczyło Polskie Nagrody Muzyczne i Kulturalne Złote Dzioby. Wśród nagrodzonych znalazł się także Feel, otrzymując z rąk Elżbiety Zapendowskiej statuetkę w kategorii: Odkrycie Roku. 22 listopada ogłoszono sprzedaż albumu w nakładzie 30 tysięcy i status platynowej płyty.
4 lutego 2008 zespół odebrał Telekamerę w kategorii muzyka, zdobywając ponad dwa razy więcej głosów niż druga w tej kategorii Doda. 22 lutego nakładem Universal Music Group ukazała się składanka "Hity numer jeden!" na której znalazł się m.in. singiel „A gdy jest już ciemno”. 27 marca Feel wystąpił dla amerykańskiej Polonii w Copernicus Center w Chicago. W kwietniu grupa odebrała Fryderyka dla nowej twarzy fonografii i cztery nagrody Eska Music Awards w kategoriach: zespół roku – Polska, album roku – Polska ("Feel"), hit roku – Polska („A gdy jest już ciemno”) oraz video roku Eska.pl („Pokaż, na co Cię stać”). W tym czasie zespół wydał też teledysk do trzeciego singla, „Jak anioła głos”. W tym samym miesiącu wytwórnia EMI poinformowała, że sprzedaż albumu "Feel" przekroczyła 100 tysięcy sztuk, będąc 12 razy na pierwszym miejscu listy OLiS. W czerwcu zespół odebrał trzy Superjedynki: dla zespołu roku, za płytę roku ("Feel") oraz za superwystęp na 45. Krajowym Festiwalu Piosenki Polskiej w Opolu. 18 czerwca w Radiu Zet premierę miał utwór „Pokonaj siebie”, wykonany wraz z Iwoną Węgrowską. 15 lipca Feel ponownie gościł w Operze Leśnej na Sopot Festival dając krótki recital. 22 sierpnia wydana została reedycja albumu "Feel", zawierająca dodatkowo singiel „Pokonaj siebie”, teledyski zespołu oraz niepublikowane materiały wideo. Miesiąc wcześniej debiutancki album przekroczył nakład 150 tysięcy sztuk, zyskując status diamentowej płyty. We wrześniu grupa wzięła udział w charytatywnym koncercie „Budujemy nadzieję” na rzecz poszkodowanych przez trąbę powietrzną. Koncert zorganizowany został w katowickim Spodku, gdzie oprócz zespołu wystąpili także Zakopower, De Mono, Golec uOrkiestra i Dżem.
W październiku ukazał się teledysk do piątego singla, „W odpowiedzi na twój list”. W tym samym miesiącu głosami widzów stacji MTV zespół zdobył tytuł Najlepszy Polski Wykonawca, kandydując tym samym do tytułu Najlepszy Europejski Wykonawca na MTV Europe Music Awards. Łączny nakład debiutanckiego albumu Feel przekroczył 200 tysięcy egzemplarzy, co w pierwszej dekadzie XXI wieku udało się jeszcze jedynie zespołowi Ich Troje. 17 listopada ukazał się maxisingiel "Pocztówka do św. Mikołaja 2", na który grupa nagrała piosenkę „Gdy Wigilia jest” wspólnie z Patrycją Kosiarkiewicz i z gościnnym udziałem dziennikarzy radiostacji RMF FM. Również w listopadzie zespół po raz kolejny triumfował na rozdaniu nagród Złote Dzioby, zdobywając statuetki w kategorii: wokalista roku dla Piotra Kupichy oraz przebój roku za piosenkę „Jak anioła głos”. Na koniec 2008 roku zespół wystąpił w Warszawie na plenerowym koncercie sylwestrowym telewizji Polsat „Sylwestrowa Moc Przebojów”.
W lutym 2009 zespół uzyskał kolejne nominacje do nagrody Fryderyki w kategoriach: grupa roku, wokalista roku oraz piosenka roku („Jak anioła głos”) oraz po raz drugi otrzymał Telekamerę w kategorii muzyka. W kwietniu odebrał także Eska Music Award za wygraną w kategorii zespół roku – Polska. W międzyczasie grupa koncertowała w Stanach Zjednoczonych, występując w Chicago czy Nowym Jorku.
2009–2010: "Feel 2".
27 marca 2009 na antenie Radia Eska odbyła się premiera singla, „Pokaż mi niebo”, będącego zwiastunem płyty "Feel 2", która trafiła na rynek 8 czerwca i zadebiutowała na pierwszym miejscu listy OLiS. Album zawierał 10 utworów, m.in. „Tylko powiedz czego chcesz” nagrany w duecie z Sebastianem Riedlem, oraz dwa bonusy instrumentalne. W dniu premiery album zdobył status złotej płyty, osiągając nakład ponad 17 tys. egzemplarzy. W kwietniu ukazał się teledysk do „Pokaż mi niebo”, w którym gościnnie wystąpił Andrzej Grabowski, nakręcony w katowickim Nikiszowcu. Klip do następnego singla, „No kochaj mnie”, powstał w maju na planie serialu obyczajowego "Tancerze".
Pod koniec 2009 grupa nawiązała menedżerską współpracę z Dariuszem Krupą i wydała nowy singiel „Urodziny”. W maju 2010 ukazał się ostatni singiel z płyty, „Jeśli czegoś pragniesz”. Album "Feel 2" osiągnął łącznie nakład 30 tys. egzemplarzy, za co grupa odebrała certyfikat platynowej płyty.
2010–2012: "Feel 3".
W grudniu 2010 zespół zaprezentował utwór „Weekend”, promujący komedię pod tym samym tytułem, a w lutym 2011 piosenkę przewodnią „Rodzinka” do serialu komediowego TVP "Rodzinka.pl".
W kwietniu 2011 Piotr Kupicha zwyciężył w finale pierwszej edycji programu rozrywkowego TVP2 "Bitwa na głosy", w którym reprezentował chór z Katowic. Po finale programu nagrał z chórem piosenkę „Zwycięstwa smak”, który – wraz z wcześniejszymi dwoma singlami – trafił na trzeci album grupy pt. "Feel 3". W lipcu zespół zaprezentował kolejny singiel z nowej płyty, balladę „Cały ten świat”, do którego nakręcił teledysk w Katowicach. Album trafił na rynek dopiero 18 października, osiągając status złotej płyty po miesiącu sprzedaży i debiutując na 13. miejscu listy OLiS. W listopadzie na listy przebojów trafił następny singiel, „Jak nie to nie”.
W styczniu 2012 premierę miała tytułowa piosenka do serialu komediowego TVP "Ja to mam szczęście!", którą nagrał Feel. W tym samym miesiącu rozpoczęto promocję kolejnego singla z płyty "Feel 3", „Zwycięstwa smak”, który w kwietniu znalazł się w TOP 10 konkursu na oficjalny hit reprezentacji Polski na EURO 2012 „Hit Biało-Czerwonych”. W lutym zespół wyruszył ponadto na serię koncertów w Stanach Zjednoczonych.
2013–2017: "Feel The Best".
W marcu 2013 Feel zaczął nagrywać muzykę w stylistyce tanecznej muzyki elektronicznej, którą po raz pierwszy zaprezentował na singlu „Poczuj to”. Ze względów prawnych, spowodowanych przenoszeniem części katalogu EMI do nowego wydawcy zespołu – koncernu Universal Music Polska, singla firmuje nazwisko samego Kupichy. Zespół szybko zdementował związane z tym faktem plotki o jego rzekomym rozpadzie i zapowiedział wydanie nowego albumu. Kupicha za pośrednictwem oficjalnej informacji prasowej poinformował, że utwór ten stanowi początek kolejnego etapu w karierze Feel i chce, aby jego twórczość wzbudzała emocje i kontrowersje, oraz dodał, że zespół nie obawia się eksperymentów i nie ogranicza się do jednego nurtu muzycznego. W grudniu Feel wystąpił podczas plenerowego koncertu sylwestrowego telewizji TVN w Krakowie. W czerwcu 2014 premierę miał wyłącznie radiowy singiel zespołu, „Taki twój los”, który stanowił powrót do poprzedniego, poprockowego brzmienia. W tym samym miesiącu na Feel uhonorowano Superjedynką w kategorii SuperShow na 51. KFPP w Opolu. We wrześniu grupa zaprezentowała piosenkę „Lepiej być podobnym do nikogo”, którą nagrała do komedii „Wkręceni 2”. Kupicha zapowiedział wówczas kontynuację pracy z artystami z innych stylistyk muzycznych. W grudniu grupa wystąpiła podczas sylwestrowego koncertu TVN w Krakowie.
W marcu 2015 premierę miał kolejny singiel zapowiadający czwarty album, „Twoje włosy rozwiał wiatr”. Mimo ówczesnych deklaracji zespołu o zakończeniu prac nad nową płytą i zapowiedzi jej wydania jesienią tego samego roku, jej premiera została odwołana. W grudniu grupa uświetniła sylwestrowy koncert TVP2 we Wrocławiu, gdzie zaprezentowała cover przeboju „The Final Countdown” zespołu Europe, który powtórzyła rok później na sylwestrowym koncercie Polsatu w Katowicach.
W kwietniu 2016 Feel wydał singiel „Swoje szczęście znam”, biorący także udział w konkursie Premier na 53. KFPP w Opolu. Utwór ten okazał się największym przebojem grupy od czasu promocji jej pierwszego albumu. Zespół zapowiedział wówczas, że z okazji jubileuszu 10-lecia swojej działalności zamiast czwartego albumu studyjnego wyda album pt. "Feel The Best", na który – obok premierowych utworów – na nowo nagra swoje największe przeboje z całej kariery. Album ten ukazał się 25 listopada 2016 i był promowany nową wersją piosenki „Zostań ze mną” z poprzedniej płyty.

</doc>
<doc id="1067190" url="https://pl.wikipedia.org/wiki?curid=1067190" title="Paliwo lotnicze">
Paliwo lotnicze

Paliwo lotnicze – rodzaj paliwa stosowany do napędzania silników statków powietrznych.
Podział paliw lotniczych:

</doc>
<doc id="1067193" url="https://pl.wikipedia.org/wiki?curid=1067193" title="Natiruts">
Natiruts

Natiruts – brazylijski zespół muzyczny grający reggae; powstały w 1996 w stołecznym mieście Brasília. Skład grupy tworzą Alexandre Carlo (śpiew, gitara), Luís Mauricio (gitara basowa) oraz Juninho (perkusja).

</doc>
<doc id="1067194" url="https://pl.wikipedia.org/wiki?curid=1067194" title="Monitor Sądowy i Gospodarczy">
Monitor Sądowy i Gospodarczy

Monitor Sądowy i Gospodarczy (MSiG) – ogólnopolski dziennik urzędowy, w którym publikowane są obwieszczenia i ogłoszenia wymagane przez Kodeks spółek handlowych, Kodeks postępowania cywilnego, ustawę o Krajowym Rejestrze Sądowym, ustawę o rachunkowości i inne ustawy.
Są to m.in. ogłoszenia o zmianach w Krajowym Rejestrze Sądowym (np. likwidacji spółek, złożenia sprawozdania finansowego), wpisy dotyczące partii politycznych, postanowienia o ogłoszeniu upadłości, wezwania spadkobierców, ogłoszenia o wszczęciu postępowań o uznanie za zmarłego, wezwania w sprawach o zasiedzenie, ustanowienie kuratora oraz ogłoszenia Narodowego Banku Polskiego. Od 1 stycznia 2013 w Monitorze są publikowane sprawozdania finansowe podmiotów, które nie składają ich do rejestru sądowego, a które podlegają obowiązkowemu badaniu przez biegłego rewidenta.
Organem wydającym jest Biuro do Spraw Wydawania Monitora Sądowego i Gospodarczego mieszczące się w gmachu zajmowanym m.in. przez wydziały gospodarcze Sądów Rejonowego i Okręgowego dla m.st. Warszawy przy ul. Czerniakowskiej 100. 
Od 1 lipca 2012 bieżące i archiwalne (od 1996) numery „Monitora” są udostępniane bezpłatnie na stronie Ministerstwa Sprawiedliwości.

</doc>
<doc id="1067196" url="https://pl.wikipedia.org/wiki?curid=1067196" title="Janina Kłopocka">
Janina Kłopocka

Janina Kłopocka (ur. 18 sierpnia 1904 w Koźminie, zm. 2 lutego 1982 w Warszawie) – polska artystka, działaczka Związku Polaków w Niemczech oraz Zadrugi; była m.in. autorką Rodła – znaku graficznego tej pierwszej organizacji.
Życiorys.
Okres przedwojenny.
Była córką Jana i Marii z Niedźwiedzińskich. W 1908 r. jej rodzice w celach zarobkowych przenieśli się do Berlina. W 1914 r. Janina wstąpiła do Towarzystwa Gimnastycznego „Sokół” w Berlinie. W 1921 r. ukończyła tam liceum. Po ukończeniu szkoły handlowej postanowiła zostać artystką. Dzięki stypendium dla wybitnie uzdolnionych podjęła studia rysunku w berlińskiej Szkole Sztuk Plastycznych, którą ukończyła w 1925 r. W latach 1929–1932 studiowała grafikę u prof. Władysława Skoczylasa i rysunek u prof. M. Kotarbińskiego na Akademii Sztuk Pięknych w Warszawie. Na tej uczelni uczyła się także innych technik artystycznych – malarstwa ściennego, ceramiki oraz mozaiki. W Niemczech związała się ze Związkiem Polaków w Niemczech, była m.in. autorką Rodła – znaku graficznego tej organizacji. Wykonywała także ilustracje do publikacji i czasopism wydawanych przez związek. Swoje prace wystawiała m.in. w Zachęcie, Instytucie Propagandy Sztuki, Łodzi i Częstochowie.
II wojna światowa.
W trakcie II wojny światowej wróciła do Polski i działała w konspiracji w Warszawie. W lipcu 1944 r. zagrożona aresztowaniem przez Gestapo uciekła do Częstochowy. Później przeniosła się do Warszawy.
Okres powojenny.
Po wyzwoleniu została kierownikiem referatu Kultury i Sztuki Starostwa w Oleśnie na Górnym Śląsku, gdzie zabezpieczała i inwentaryzowała dzieła sztuki ocalałe z działań wojennych. Następnie podjęła pracę jako grafik w Ministerstwie Przemysłu. 3 września 1949 r. została aresztowana przez UB za działalność w nacjonalistycznej grupie Zadruga i osadzona w więzieniu. Sądzona była w lipcu 1952 r. wraz z Janem Stachniukiem (założycielem i duchowym przewodnikiem Zadrugi) oraz Bogusławem Stępińskim i Teodorem Jakubowskim. Zwolniona w ciężkim stanie zdrowia w grudniu 1953 r. W 1958 r. została zrehabilitowana przez Sąd Najwyższy.
Zmarła 2 lutego 1982 r. w Warszawie, lecz zgodnie z jej ostatnim życzeniem została pochowana w Oleśnie. Trumnę zmarłej okrył sztandar ze znakiem Rodła.
Twórczość.
W latach 30. wykonała dla pisma „Młody Polak w Niemczech” wiele prac artystycznych poświęconych polskiej kulturze. Ich tematem był folklor Śląska oraz legendy polskie. Najbardziej znane prace artystki to znak symbolizujący kontur rzeki Wisła Rodło – stanowiący logotyp Związku Polaków w Niemczech oraz monumentalne dzieło zawierające 16 obrazów pt. „Polski Rok Obrzędowy” namalowany w Domu Polskim w Zakrzewie k. Złotowa. Cykl zawierał serię scen przedstawiających szereg tradycyjnych polskich zwyczajów i obrzędów jak np. „Dożynki”, „Święcenie bydła na wiosnę”, „Gwiazdka”, „Kolędnicy”, „Gaik”, „Puszczanie wianków”. Dzieło to zamalowane podczas okupacji przez hitlerowców odsłonięte zostało przez konserwatorów dopiero w 1972 r. w 50-lecie istnienia Związku Polaków w Niemczech. W trakcie powstania warszawskiego wszystkie jej prace uległy zniszczeniu.
Upamiętnienie.
W Warszawie na ścianie domu przy ul. Rutkowskiego 12 (obecnie Chmielna 12), w którym artystka mieszkała od 1957 r. aż do śmierci, znajduje się poświęcona jej pamiątkowa tablica.

</doc>
<doc id="1067198" url="https://pl.wikipedia.org/wiki?curid=1067198" title="Placek lotaryński">
Placek lotaryński

Placek lotaryński (fr. "quiche lorraine") – ciasto, rodzaj placka zapiekanego z boczkiem, szynką, tartym serem i jajami oraz "creme fraiche".
Pieczony jest przez około 45 minut w okrągłej formie do momentu, gdy się przyrumieni. Placek lotaryński to tradycyjne danie z Lotaryngii – regionu północno-wschodniej Francji. Kroi się go jak tort, a podawany jest głównie w okresie świąt Bożego Narodzenia.

</doc>
<doc id="1067200" url="https://pl.wikipedia.org/wiki?curid=1067200" title="Zooksantella">
Zooksantella



</doc>
<doc id="1067203" url="https://pl.wikipedia.org/wiki?curid=1067203" title="Stara Synagoga w Gnieźnie">
Stara Synagoga w Gnieźnie



</doc>
<doc id="1067204" url="https://pl.wikipedia.org/wiki?curid=1067204" title="Misty in Roots">
Misty in Roots

Misty in Roots - pochodzący z Londynu angielski zespół wykonujący muzykę reggae. Grupa powstała we wczesnych latach 70., a jej pierwszy album "Live at the Counter Eurovision" ukazał się w 1979. Razem ze Steel Pulse oraz Aswad, Misty in Roots zalicza się do najważniejszych wykonawców reggae w Wielkiej Brytanii.

</doc>
<doc id="1067205" url="https://pl.wikipedia.org/wiki?curid=1067205" title="The Pogues">
The Pogues

The Pogues – angielsko-irlandzki zespół grający muzykę celtycką z elementami punk rocka. Zespół założony został w 1982 w Londynie w dzielnicy King’s Cross przez Shane MacGowana. Pierwotnie zespół nazywał się z zangielszczonego irlandzkiego Pogue Mahone (irl. "Póg mo Thóin") co dokładnie znaczy „pocałuj mnie w dupę”. W 1984 roku nazwa ta została skrócona do The Pogues. W 1991 roku Shane MacGowan opuścił zespół z powodu problemów alkoholowych, zastąpił go wtedy Joe Strummer, znany lepiej jako wokalista The Clash. Zespół, występujący dalej w rozmaitych składach, zawiesił swoją działalność w 1996. Od 2001 działa ponownie, chociaż bez nowych nagrań studyjnych.
Dyskografia.
Fairytale of New York.
W 1987 singel „Fairytale of New York” zajął 1. pozycję na listach przebojów w Irlandii oraz 2. miejsce na brytyjskich listach, podczas świąt Bożego Narodzenia (okres największej sprzedaży na rynku). Utwór ten z upływem lat stał się klasykiem na wyspach, oraz został wybrany w ankietach kanału muzyczno-telewizyjnego VH1 UK jako najlepsza piosenka świąteczna od 2004 przez następny szereg lat: w 2005, i w 2006, pomimo nie uzyskania 1. miejsca jako świąteczna piosenka w roku wydania. Piosenka ta została uznana także w ankiecie VH1 za 27. na liście wszech czasów spośród wszystkich „UK nr 1.” W innej ankiecie, przeprowadzonej wśród słuchaczy BBC Radio 2, otrzymała miano 84. piosenki wszech czasów (ankieta „Sold on Song”, Top 100). W 2007 na krótki okres BBC ocenzurowało ją z uwagi na słowo „faggot” (idiomatycznie po polsku: „pedał”) w tekście, ocenionego wówczas jako obraźliwego dla gejów. Jednak w obliczu powszechnych protestów wobec cenzury ze strony słuchaczy, w tym matki gościnnie występującej w tym nagraniu piosenkarki Kirsty MacColl, która zmarła w wypadku na morzu w 2000, dalszej cenzury zaniechano.

</doc>
<doc id="1067208" url="https://pl.wikipedia.org/wiki?curid=1067208" title="Paramythia">
Paramythia

Paramythia ( „zachęta, łagodne upomnienie; pocieszenie, ukojenie”) – gatunek literacki obejmujący utwory, które zawierają napomnienie oraz pouczenie moralne, a także słowa zachęty i otuchy. Utwór ten pozostaje w ścisłym związku z takimi gatunkami literatury dydaktycznej, jak przypowieść czy apolog, jako że on również opiera się na jakiejś przykładowej historii.

</doc>
<doc id="1067211" url="https://pl.wikipedia.org/wiki?curid=1067211" title="Franklin (Wisconsin)">
Franklin (Wisconsin)

Franklin – miasto w Stanach Zjednoczonych, w stanie Wisconsin, w hrabstwie Milwaukee. Według danych z 2000 roku miasto miało 29 494 mieszkańców, a w 2010 już 35 451.

</doc>
<doc id="1067219" url="https://pl.wikipedia.org/wiki?curid=1067219" title="Strawberry Fields Forever">
Strawberry Fields Forever

Strawberry Fields Forever – piosenka brytyjskiej grupy The Beatles, która wydana została na singlu w 1967.
Utwór jest uważany za jeden z najlepszych z dyskografii The Beatles i zaliczany jest do sztandarowych dzieł rocka psychodelicznego.
Choć oficjalnie autorstwo przypisywane jest zarówno Lennonowi, jak i McCartneyowi to utwór "Strawberry Fields Forever" został w całości napisany przez Lennona. Wielokrotnie dokonywano coverów tej piosenki.
Inspiracją dla Lennona przy pisaniu tego utworu był liverpoolski sierociniec Strawberry Field.
Teledysk do „Strawberry Fields Forever” (oraz do „Penny Lane”) był nagrywany w Knole Park w mieście Sevenoaks.
W 2004 utwór został sklasyfikowany na 76. miejscu listy 500 utworów wszech czasów magazynu "Rolling Stone".
Linki zewnętrzne.
 Próbka utworu 

</doc>
<doc id="1067220" url="https://pl.wikipedia.org/wiki?curid=1067220" title="Układ czuciowy">
Układ czuciowy



</doc>
<doc id="1067221" url="https://pl.wikipedia.org/wiki?curid=1067221" title="Jan Gomoła (1875–1967)">
Jan Gomoła (1875–1967)

Jan Gomoła (ur. 13 maja 1875, zm. 21 stycznia 1967) – polski aktywista plebiscytowy, powstaniec śląski, działacz Związku Polaków w Niemczech, więzień KL Buchenwald. Przez Niemców nazywany „polskim królem”.
Dzieciństwo i młodość.
Jan Gomoła urodził się 13 maja 1875 roku jako syn Franciszka i Janiny. W związku z nasilającą się represyjną polityką kulturkampfu nie miał możliwości podjąć nauki języka polskiego w szkole. Ojczystej mowy nauczyła go jego matka Janina. W wieku 14 lat zmarł jego ojciec Franciszek. Jan wybrał zawód kupiecki i po zawarciu małżeństwa z Pauliną w 1902 roku zbudował dom i otworzył sklep na ul. Głównej 24 w Grodzisku.
Zabór niemiecki i I wojna światowa.
Gomoła rozpoczął organizowanie wieców dla uświadamiania ludności polskiej zamieszkującą wsie wokół Strzelec. Jego zaangażowanie stało się powodem szykan dla administracji cesarskiej. Pracujący dla niemieckich włodarzy synowie Jana często byli poniżani czy bici oraz wypłacano im mniejsze pieniądze. Senior rodu nie mógł również liczyć na wynajęcie wiejskiej sali na czas spotkań działaczy propolskich, z powodu niechęci do Polaków niemieckiego karczmarza. Wobec tego organizowano wiece na otwartej przestrzeni lub w starych stodołach, co nie przeszkadzało uzyskiwać często ponad tysięczną frekwencję. Gomoła zawiedziony brakiem poparcia partii Centrum dla sprawy Śląska zabiegał o poparcie lokalnych ruchów na rzecz autonomii. W 1907 został koordynatorem kampanii księdza Józefa Wajdy na swój okręg. 23 stycznia ksiądz Wajda został wybrany do Reichstagu gdzie wszedł w skład Koła Polskiego reprezentującego Polaków z Wielkopolski i Śląska.
Od 1908 roku był współzałożycielem oraz członkiem zarządu Banku Ludowego w Strzelcach Opolskich aż do 4 września 1939 roku, kiedy to rozwiązano wszystkie polskie spółdzielnie z polecenia Głównego Urzędu Bezpieczeństwa III Rzeszy.
Po wybuchu I wojny światowej został wcielony do wojska niemieckiego. Po wielu przenosinach wrócił do domu w marcu 1915 jako „nieuleczalnie chory”. Jednak w 1916 roku dostał kolejne wezwanie, tym razem jako sanitariusz. W 1917 trafił jako artylerzysta na front zachodni do Francji, gdzie pozostał do końca wojny. Wrócił do domu 20 grudnia 1918 roku.
XX-lecie międzywojenne.
Po powrocie w rodzinne strony priorytetem stała się plebiscytowa walka o polskość Śląska. Jan Gomoła stanął na czele Komitetu Wyborczego w Grodzisku. W mieście tym 20 marca 1921 roku wygrała opcja polska zdecydowaną przewagą: 288 głosów za Polską, 120 za Niemcami. Wygraną Polaków zakończył się również plebiscyt w całym powiecie strzeleckim. Mimo to, wobec podejrzenia o proniemiecką decyzję Międzysojuszniczej Komisji decyzją Korfantego rozpoczęło się III powstanie śląskie. Jeszcze przed wybuchem powstania Jan został komendantem POW w Grodzisku. Stanął na czele straży obywatelskiej broniącej wsi. Po powstaniu uciekł wraz z synami do Polski w obawie przed zemstą niemieckich bojówek pustoszących tereny, na których w czasie powstania i plebiscytu ponieśli klęskę. Po ustaleniu nowych granic, mimo propozycji zamiany majątków od jednego Niemca z Lublińca zdecydował się pozostać w Grodzisku i dalej angażować się w rodzimych stronach do momentu powrotu tych ziem do Polski. Po zawierusze plebiscytowej w związku z wysoką migracją i prześladowaniami polskie organizacje na terenach przyznanych po 1921 roku Niemcom były w rozsypce. Ostateczna próba konsolidacji tamtejszej mniejszości polskiej nastąpiła w 1923 r., kiedy to 18 lutego utworzono Związek Polaków w Niemczech. Jan od pierwszych dni był aktywnym członkiem tej organizacji, między innymi został Mężem Zaufania ZPwN w Grodzisku.
Poza działalnością w strzeleckim Banku Ludowym Gomoła brał udział w wielu innych przedsięwzięciach gospodarczych. Został sekretarzem Kółka Rolniczego w Grodzisku, a 20 lutego 1920 roku wraz z utworzeniem strzeleckiego Rolnika wchodzi w skład 12-osobowej Rady Nadzorczej tej organizacji.
Najwięcej uwagi Jan poświęcał promowaniu i rozprzestrzenianiu polskiej kultury, konserwując lub przywracając jej wartości. Pierwszą poważnym przedsięwzięciem Gomoły było otrzymanie kierownictwa na teren Grodziska w Polsko-Katolickim Towarzystwie Szkolnym. Domagano się utworzenia polskiej szkoły w Grodzisku do czego ostatecznie w międzywojniu nie doszło. Wobec tego Gomoła utworzył poprzez ZPwN we własnym domu bibliotekę, która działała od 1927 roku. Biblioteka liczyła ponad 200 pozycji i korzystało z niej przez cały okres działalności około 100 osób, często całymi rodzinami. Od 1930 sala biblioteczna w domu na ul. Głównej 24 stała się również świetlicą. Organizowano tu kursy języka polskiego i historii Polski. Z czasem stała się ona głównym miejscem spotkań polskich działaczy z całego rejonu.
11 kwietnia 1926 powstał Związek Kół Śpiewaczych Śląska Opolskiego. Rok później podzielił się on na 4 okręgi. Przewodniczącym okręgu strzeleckiego był syn Jana – Józef, a dyrygentem pieśni na okręg właśnie Jan Gomoła. Senior rodu był również prezesem w powstałym w 1930 roku chórze „Lutnia” w Grodzisku. Podczas Zjazdu Kół Śpiewaczych w Strzelcach w 1934 roku chór „Lutnia” pod batutą Gomoły zdobył 3 miejsce. Rok później w podobnym zjeździe 10 lutego w Jemielnicy Jan dyrygował chórami z Jemielnicy, Baruta i Wierchlesia.
Bardzo szerokim echem odbił się konflikt Jana Gomoły z miejscowym proboszczem – księdzem Józefem Kadukiem. Ksiądz przybył do Grodziska w 1923 roku i początkowo jego współpraca z Janem układała się wzorowo. Wspólnie organizowali orkiestrę kościelną oraz sprowadzali potrzebne do tego instrumenty. Sytuacja zmieniła się gdy proboszcz zaczął przyjmować dotacje za prorządowość od rządu w Berlinie. Rozpoczął wówczas antypolską nagonkę, która diametralnie zmieniła jego relacje z Janem. Poważny kryzys wywiązał się przed wyborami do Reichstagu w 1930 roku. W trakcie kampanii z ambony niejednokrotnie wypominał: „Głosujcie na Centrum – ołówek wasz, który nie zrobi krzyżyka w kółeczku partii numer trzy, wiecznie będzie palić się w waszych rękach ogniem piekielnym”. W czasie mszy ministranci z polecenia ks. Kaduka zrywali plakaty Polsko-Katolickiej Partii Ludowej. To powodowało, że podczas naprawiania szkód polscy aktywiści stosowali odwet na ulotkach partii Centrum. Do jawnej konforntacji doszło, gdy podczas jedenej z tych mszy parafianin z Romierzy – Matysek, będący inwalidą, rozdawał polskie ulotki wyborcze wychodzącym z kościoła wiernym. Widząc to ks. Kaduk złapał starca za kołnierz i siłą wyprowadził z terenu parafii. Jan Gomoła publicznie porównał wówczas swojego proboszcza do faryzeuszy i zalecił wystrzegać się go. Dowiedziawszy się o tym ks. Kaduk udał się rozwścieczony do niemieckiej prasy, gdzie w artykule zagroził polskiej mniejszości atakiem niemieckich bojówek, oskarżając Gomołę o nawoływanie do wojny, łamania prawa państwowego i zasad kościoła oraz niszczenie niemieckiej kultury. Jan od razu interweniował u księdza o odwołanie oszczerstw – nadaremno. Sprawę wyjaśniły Nowiny Codzienne. Później sprawą zajęły się też gazety w Polsce, co nadało sprawie dużego rozgłosu. W 1931 roku biskup Bertram polecił biskupowi Wojciechowi zbadanie sprawy, po czym ks. Kaduk otrzymał nakaz opuszczenia parafii w Grodzisku.
II wojna światowa.
Wraz z początkiem kampanii wrześniowej, żołnierze Wermachtu pochodzący z Bytomia i mówiący po polsku, decyzją sztabu wojennego zostali zakwaterowani w domu Gomoły. Szybko jednak naprawiono tę pomyłkę, a pierwsze dni wojny były dla Jana czasem codziennych przesłuchiwań, między innymi z powodu dezercji z niemieckiej armii jego syna Karola. Ostatecznie internowany 21 września trafił do komisariatu w Strzelecach na przesłuchania, a stamtąd do strzeleckiego więzienia. 4 października został wywieziony przez SS do Opola, stamtąd pociągiem w głąb Rzeszy do Weimaru, a następnie ciężarówką do powstałego obozu koncentracyjnego w Buchenwaldzie, gdzie 64-letni Gomoła trafił 5 października 1939 roku. Jan po latach wspominał, że już pierwszej nocy jako bici i kopani więźniowie musieli spędzić noc stłoczeni w ciemnych, betonowych bunkrach.
Jan Gomoła został umieszczony w bloku nr. 39 z numerem obozowym 7979. Po czasie do KL Buchenwald trafili również synowie Jana – Władysław, Antoni, Jan i Józef (dwóch kolejnych: Dominik i Ludwik zostali przydzieleni do KL Gross Rosen). Jan nie potrafił akceptować zasad i zakazów narzucanych przez Niemców. Często próbował stawiać jawny opór służbie obozowej, wtedy jego synowie i inni współwięźniowie musieli studzić jego zapał. Z racji wieku był autorytetem i podporą dla wielu współwięźniów, którzy widząc jego dobrą kondycję i wytrwałość mimo tak dużego wieku zyskiwali inspirację do dalszej walki o przeżycie.
Jan początkowo pracował w kamieniołomie, później dzięki pomocy współwięźniów i życzliwych Niemców trafił do zakładu krawieckiego gdzie cerował skarpety. Jedynie dzięki temu uniknął wywózki starych więźniów do Dachau, gdzie czekałaby go pewna śmierć. Po wyzwoleniu obozu przez powstańców 11 kwietnia 1945 Jan Gomoła wraz z synami wyruszył w drogę powrotną do domu jeszcze przed przekazaniem obozu oddziałom radzieckim. Zmuszeni byli do ciągłych zmian środków transportu, w tym pieszej wędrówki. Starali się również unikać żołnierzy sowieckich, gdyż spotkanie z nimi często oznaczało utratę wszystkiego, co posiadało się przy sobie.
13 sierpnia 1945 roku Jan wraz z trzema synami (Władysław postanowił zostać tymczasowo w Niemczech) wrócili do Grodziska, gdzie oczekiwały go żona Paulina, córki oraz Karol, Dominik i Bronisława z dziećmi. Ostatecznie wojna zakończy się dość szczęśliwie dla rodziny Jana. Na 11 dzieci Jana i Pauliny przeżyło 9 z nich.
Życie Jana Gomoły po wojnie na polskim Śląsku.
Jan nie miał problemu z udowodnieniem swojej polskości. Wobec tego został członkiem powiatowej komisji weryfikacyjnej w Strzelcach. Ze względu na swoje przekonania polityczne wstąpił do Polskiego Stronnictwa Ludowego. W okresie referendum 1946 został wraz z synami Dominikiem, Janem i Karolem aresztowany i wtrącony do więzienia jako przywódca miejscowego oddziału PSL. Dopiero po interwencji Józefa i zaprzyjaźnionego starosty strzeleckiego zostali zwolnieni. Od tego momentu Jan wycofał się z działalności politycznej. Do końca 1947 prowadzi swój sklep. Później zamienił go w spółdzielnię, a sam w asyście swojego wnuka Kazimierza zajął się rąbaniem drewna w lesie, gdzie odnalazł spokój po tak burzliwych ostatnich latach jego życia.
W następnych dziesięcioleciach dom Jana często gości dostojników państwowych i dziennikarzy krajowych oraz zagranicznych. Osoba Jana oraz historia rodu Gomołów stała się dobrym przykładem dla ówczesnej propagandy podkreślającej polskość Ziem Odzyskanych. Dla Jana najważniejszą uroczystością było jednak sześćdziesięciolecie pożycia małżeńskiego przypadające na rok 1962. Zebrała się wówczas cała rodzina oraz przyjaciele. Napłynęło wiele listów i telegramów z życzeniami z całej Polski i spoza niej, między innymi od Prezydium WNR w Opolu czy biskupa Bolesława Kominka ordynariusza wrocławskiego. Uroczystość zaszczycili obecnością posłowie Jan Rychel, Józef Kachel oraz Wincenty Karuga z Bytomia. Niedługo po uroczystościach zmarła żona Jana, Paulina, a on sam po jej śmierci stał się wyraźnie bardziej osowiały i zaczął tracić z dnia na dzień chęć do życia. Zmarł w wieku 91 lat 21 stycznia 1967 roku i został pochowany wraz z żoną na cmentarzu parafialnym w Grodzisku.
Ordery i odznaczenia.
Jan Gomoła został uhonorowany następującymi odznaczeniami i wyróżnieniami

</doc>
<doc id="1067226" url="https://pl.wikipedia.org/wiki?curid=1067226" title="Cerkiew św. Mikołaja we Włocławku">
Cerkiew św. Mikołaja we Włocławku

Cerkiew pod wezwaniem św. Mikołaja – prawosławna cerkiew parafialna we Włocławku. Należy do dekanatu kujawsko-pomorskiego diecezji łódzko-poznańskiej Polskiego Autokefalicznego Kościoła Prawosławnego.
Znajduje się na cmentarzu komunalnym przy ulicy Fryderyka Chopina, sąsiaduje z powojennym (nowym) cmentarzem żydowskim. Została wybudowana w 1895. W latach 1951–1953 budynek został przebudowany na cerkiew. Wcześniej we Włocławku istniała kaplica domowa przy ulicy Przedmiejskiej 12 (do 1850 r.), cerkwie na Placu im. Mikołaja Kopernika (od 1860 do ok. 1898 r.) i cerkiew na dzisiejszym Placu Wolności (w latach 1906–1925). We wnętrzu znajduje się współczesny ikonostas, wykonany na Ukrainie (umieszczony w 2012 r.). Cerkiew jest świątynią jednokopułową. W 2010 została odremontowana, co uchroniło ją przed zawaleniem – w ramach prac renowacyjnych odnowiono dach i odwilgocono fundamenty obiektu.
Konsekracji włocławskiej cerkwi dokonał 17 listopada 2012 arcybiskup łódzki i poznański Szymon.

</doc>
<doc id="1067230" url="https://pl.wikipedia.org/wiki?curid=1067230" title="Alfred G. Knudson">
Alfred G. Knudson

Alfred George Knudson Jr. (ur. 9 sierpnia 1922 w Los Angeles, zm. 10 lipca 2016 w Filadelfii) – amerykański lekarz, genetyk, twórca teorii tłumaczącej genetyczne podstawy nowotworzenia, znanej jako hipoteza Knudsona (1971).
Życiorys.
Knudson uczył się w California Institute of Technology, i otrzymał tytuł bakałarza z biochemii i fizyki w 1956. Następnie uczył się w nowojorskiej szkole medycznej Columbia University, po której ukończeniu zajął się pracą naukową, przede wszystkim na polu onkologii pediatrycznej. Gdy opracował podstawy swojej teorii nowotworzenia, pracował w Houston. Został zatrudniony przez Fox Chase Cancer Center w Filadelfii w 1976.
Otrzymał liczne wyróżnienia i doktoraty honoris causa; w 1998 roku przyznano mu Nagrodę im. Alberta Laskera. Ponadto jest laureatem American Society of Pediatric Hematology/Oncology (ASPHO) Distinguished Career Award (1999), Nagrody Kioto (2004) i American Association for Cancer Research (AACR) Award for Lifetime Achievement in Cancer Research (2005).

</doc>
<doc id="1067239" url="https://pl.wikipedia.org/wiki?curid=1067239" title="Bronisław Jakesch">
Bronisław Jakesch

Bronisław Jan Wacław Jakesch (ur. 29 listopada 1866 w Lacku, zm. 5 sierpnia 1935 w Krakowie) – tytularny generał dywizji Wojska Polskiego, doktor medycyny.
Życiorys.
Urodził się 29 listopada 1866 we wsi Lacko, w powiecie dobromilskim, w rodzinie Ignacego i Klotyldy ze Stachów. Po uzyskaniu matury w 1886 studiował na Wydziale Lekarskim Uniwersytetu Jagiellońskiego jako stypendysta Ministerstwa Wojny w Wiedniu. W 1890 odbył jednoroczną służbę wojskową w 57 Galicyjskim Pułku Piechoty w Tarnowie. W latach 1894–1918 jako lekarz pełnił zawodową służbę wojskową w c. i k. Armii. 1 maja 1904 został przeniesiony do 12 Morawsko-śląskiego Pułku Dragonów w Krakowie na stanowisko naczelnego lekarza pułku. 1 maja 1912 został przydzielony do c. i k. Komendy 1 Korpusu w Krakowie na stanowisko zastępcy szefa sanitarnego. Od 1 sierpnia 1914 do 30 października 1918 pełnił służbę w c. i k. Komendzie Wojskowej w Krakowie na stanowisku zastępcy szefa sanitarnego.
Od 31 października 1918 zajmował stanowisko zastępcy szefa sanitarnego Dowództwa Okręgu Generalnego Kraków. Z dniem 8 stycznia został przydzielony służbowo do Departamentu Sanitarnego Ministerstwa Spraw Wojskowych w Warszawie. 30 stycznia 1919 przyjęty został do Wojska Polskiego, z zatwierdzeniem posiadanego stopnia podpułkownika ze starszeństwem z dniem 1 maja 1917. 8 maja 1919 został zatwierdzony z dniem 19 stycznia 1919 na stanowisku pomocnika szefa Dep. San. MSWojsk. 29 maja 1920 został zatwierdzony z dniem 1 kwietnia 1920 w stopniu pułkownika, w Korpusie Lekarskim, w grupie oficerów byłej armii austro-węgierskiej. 1 września 1921 został wyznaczony na stanowisko inspektora zakładów sanitarnych. 15 grudnia tego roku przydzielony do Wojskowego Instytutu Sanitarnego w Warszawie na etatowe stanowisko inspektora zakładów sanitarnych. W marcu 1922 Naczelnik Państwa zatrzymał do w służbie zawodowej pomimo przekroczenia ustawowej granicy wieku 50 lat dla pułkowników i zezwolił na umieszczenie go na liście oficerów zawodowych. 3 maja 1922 został zweryfikowany w stopniu pułkownika ze starszeństwem od 1 czerwca 1919 i 1. lokatą w korpusie oficerów sanitarnych, lekarzy. 7 lutego 1924 został przeniesiony ewidencyjnie z 5 batalionu sanitarnego w Krakowie do 1 batalionu sanitarnego w Warszawie z równoczesnym przydziałem na stanowisko szefa Wojskowego Instytutu Sanitarnego. 31 marca 1924 prezydent RP nadał mu stopień generała brygady ze starszeństwem z dnia 1 lipca 1923 i 1. lokatą. 1 października 1925 został komendantem Oficerskiej Szkoły Sanitarnej. 23 października 1925 został przydzielony do dyspozycji ministra spraw wojskowych. 11 stycznia 1926 prezydent RP nadał mu z dniem 28 lutego 1926 stopień generała dywizji, wyłącznie z prawem do tytułu, a minister spraw wojskowych przeniósł go w stan spoczynku z dniem 28 lutego 1926. Zmarł 5 sierpnia 1935 w Krakowie. Pochowany w rodzinnym grobie na cmentarzu Rakowickim (kwatera N). Nie był żonaty.

</doc>
<doc id="1067243" url="https://pl.wikipedia.org/wiki?curid=1067243" title="Reiko Tosa">
Reiko Tosa

 – japońska lekkoatletka specjalizująca się w półmaratonie i maratonie.
Reiko jest dwukrotną (srebro i brąz) medalistką mistrzostw świata (2001 i 2007), piątą zawodniczką Igrzysk Olimpijskich w Atenach w 2004, jest zdobywczynią srebrnego medalu w drużynie na Mistrzostwach Świata w półmaratonie w Palermo (1999) – indywidualnie zajęła 5. miejsce.
Z prestiżowych miejskich maratonów wygrała zawody w Nagoi (2004) i w Tokio (2006). Była też trzecia w Bostonie.

</doc>
<doc id="1067245" url="https://pl.wikipedia.org/wiki?curid=1067245" title="Cerkiew Świętych Apostołów Piotra i Pawła w Ełku">
Cerkiew Świętych Apostołów Piotra i Pawła w Ełku

Cerkiew pod wezwaniem Świętych Apostołów Piotra i Pawła – prawosławna cerkiew parafialna w Ełku. Należy do dekanatu Białystok diecezji białostocko-gdańskiej Polskiego Autokefalicznego Kościoła Prawosławnego.
Świątynia zlokalizowana przy ulicy Marii Konopnickiej, w dawnym budynku szpitalnym z początku XX wieku. Budynek w latach 1958–1959 adaptowano na potrzeby liturgii prawosławnej. W 1983 przebudowano elewację świątyni, a w 1996 gruntownie wyremontowano wnętrze. Obecny ikonostas (wykonany na początku XXI w.) umieszczono w cerkwi w 2004.
We wrześniu 2015 rozpoczęto gruntowny remont (połączony z przebudową) obiektu. 22 kwietnia 2016 zamontowano jedną z trzech kopuł, o wymiarze 2,5 m średnicy i ważącej 0,5 t. W przyszłości zostaną umieszczone dwie kolejne kopuły.

</doc>
<doc id="1067248" url="https://pl.wikipedia.org/wiki?curid=1067248" title="28 tygodni później">
28 tygodni później

28 tygodni później (ang. "28 Weeks Later") – angielski horror z 2007 roku, sequel filmu "28 dni później". Jego akcja – zgodnie z tytułem – rozgrywa się dwadzieścia osiem tygodni po wydarzeniach z poprzedniej części.
Fabuła.
Don (Robert Carlyle) i jego żona Alice (Catherine McCormack) przygotowują obiad dla ocalałej grupy ludzi w silnie umocnionym domku gdzieś na wsi w opanowanej wirusem Furii Wielkiej Brytanii. Posiłek przerywają im odgłosy dobijającego się do drzwi młodego chłopca. Don wpuszcza go do środka i dowiaduje się, że ten jest ścigany przez swoich rodziców, którzy zostali zakażeni wirusem. Chwilę później grupa zakażonych odkrywa kryjówkę niedobitków i włamuje się do niej. Przerażony Don porzuca na pastwę zarażonych swoją żonę, która chce za wszelką cenę uratować chłopca i odmawia ucieczki bez niego.
W ciągu następnych 28 tygodni wszystkie ofiary wirusa Furii zginęły śmiercią głodową i Wielka Brytania zostaje ogłoszona względnie bezpieczną. Oddziały NATO pod kierownictwem amerykańskim starają się zaprowadzić w części Londynu porządek i przywrócić jego normalne funkcjonowanie, przesiedlając ponownie do miasta wcześniejszych uciekinierów. W ten sposób Don odnajduje swoje dzieci, Tammy (Imogen Poots) i Andy’ego (Mackintosh Muggleton), które były w Hiszpanii w czasie wybuchu epidemii. Rodzina dostaje przydzielone mieszkanie, w którym Don opowiada o śmierci Alice, ukrywając jednak fakt, że nie próbował jej w żaden sposób ratować.
Tammy i Andy postanawiają pewnego dnia zapuścić się do zakazanej, niestrzeżonej części miasta, w której znajdował się ich dom. Niespodziewanie odnajdują tam swoją żywą matkę. Cała trójka zostaje przechwycona przez oddziały specjalne i poddana kwarantannie. Don dowiaduje się o całym zdarzeniu i jest zszokowany, że jego żona przeżyła. Okazuje się, że stało się tak dzięki wadzie genetycznej powodującej różnobarwność tęczówki, którą posiada również jej syn, Andy. Pozwoliło to jej nie zachorować, jednak badania krwi wykazują, że jest ona nosicielką wirusa Furii. Don postanawia się podkraść do izolatki, w której zamknięta jest Alice. Próbuje się przed nią usprawiedliwiać i ją przepraszać i w końcu postanawia ją pocałować. W ten sposób za pośrednictwem śliny zaraża się wirusem.
Don brutalnie zabija Alice i zaraża kolejne osoby, powodując lawinowy przyrost zainfekowanych. Sytuacja wymyka się spod kontroli i armia postanawia spacyfikować miasto przy pomocy napalmu oraz gazów bojowych. Tymczasem oficer medyczny, major Scarlet Ross (Rose Byrne) zdaje sobie sprawę, że wada genetyczna, którą posiadała Alice oraz Andy być może jest kluczem do stworzenia lekarstwa na wirus Furii i próbuje uratować rodzeństwo. Jej plan zakłada przetransportowanie dzieci na kontynentalną część Europy. Pomaga jej w tym strzelec wyborowy sierżant Doyle (Jeremy Renner). Wspólnie próbują przedostać się na stadion Wembley, gdzie ma na nich czekać przyjaciel Doyle’a, pilot helikoptera, Flynn (Harold Perrineau). Doyle oraz Scarlett giną, poświęcając życie w ratowaniu dzieci. Te próbują dostać się na stadion tunelami metra, tam jednak spotykają swojego zainfekowanego ojca, który atakuje i rani Andy’ego. Tammy strzela z pistoletu i zabija ojca. Ugryziony Andy wydaje się nie przejawiać objawów choroby, chociaż jego oko zachodzi na czerwono krwią. Dzieci w końcu dostają się na stadion, skąd Flynn zabiera je do Francji.
28 dni po tych zajściach ktoś woła o pomoc przez radio z helikoptera Flynna. Grupa zainfekowanych osób wybiega z przejścia podziemnego i biegnie w kierunku Wieży Eiffla, co oznacza, że wirus przeniósł się na pozostałą część Europy.

</doc>
<doc id="1067249" url="https://pl.wikipedia.org/wiki?curid=1067249" title="Blanka Vlasic">
Blanka Vlasic



</doc>
<doc id="1067251" url="https://pl.wikipedia.org/wiki?curid=1067251" title="Numero Uno (album)">
Numero Uno (album)

Numero Uno – album studyjny Tadeusza Nalepy nagrany z grupą Dżem, wydany w 1988 roku.
Muzyka autorstwa Tadeusza Nalepy, słowa napisał Bogdan Loebl. Nagrania zrealizowano w Studiu „Giełda” Polskiego Radia w Poznaniu, w dniach 10-17 czerwca 1987 roku. Realizacja dźwięku – Piotr Madziar przy współpracy Zbigniewa Suchańskiego i Ryszarda Glogera.

</doc>
<doc id="1067253" url="https://pl.wikipedia.org/wiki?curid=1067253" title="Art Duncan">
Art Duncan

Art Duncan (ur. 4 lipca 1894 w Sault Ste. Marie w Kanadzie, zm. 13 kwietnia 1975) - były zawodowy kanadyjski hokeista i trener. 
Kariera sportowa.
Grał w: Vancouver Millionaires, Vancouver Maroons, Calgary Tigers a także w Detroit Cougars i Toronto Maple Leafs, gdzie jednocześnie był trenerem. W Detroit Cougars był również menadżerem generalnym.

</doc>
<doc id="1067255" url="https://pl.wikipedia.org/wiki?curid=1067255" title="Konkurs Tańca Eurowizji 2008">
Konkurs Tańca Eurowizji 2008

2. Konkurs Tańca Eurowizji został rozegrany 6 września 2008 w Szkockim Centrum Wystawowo-Konferencyjnym (SECC) w Glasgow i zorganizowany przez brytyjskiego nadawcę publicznego BBC.
Finał konkursu prowadzili Graham Norton i Claudia Winkleman. Zwyciężyli Edyta Herbuś i Marcin Mroczek, reprezentanci Polski, którzy za prezentację choreografii do muzyki Michaela Jacksona otrzymali łącznie 154 punkty.

</doc>
<doc id="1067256" url="https://pl.wikipedia.org/wiki?curid=1067256" title="With or Without You">
With or Without You

With or Without You – ballada rockowa grupy U2, pochodząca z jej wydanego w 1987 roku albumu, "The Joshua Tree". Jest ona jednym z najpopularniejszych utworów zespołu. W marcu 1987 roku piosenka została wydana jako singel, stając się pierwszym nagraniem grupy, który znalazł się na szczycie amerykańskiego zestawienia "Billboard" Hot 100. Mała płyta utrzymywała się tam przez trzy tygodnie. W Wielkiej Brytanii singiel zajął czwarte miejsce.
Popularność.
W 2004 utwór został sklasyfikowany na 132. miejscu listy 500. utworów wszech czasów magazynu "Rolling Stone".
Wykonania na żywo.
Od momentu swojego powstania piosenka była wykonana przez U2 712 razy, czyli na zdecydowanej większości koncertów. Utwór pojawił się na wszystkich trasach koncertowych od trasy "Joshua Tree", i najczęściej był grany w ostatniej części koncertu, podczas bisów. Wielokrotnie „With or Without You” było także wykonaniem kończącym koncert.
Po raz pierwszy zespół wykonał balladę na drugim koncercie trasy "Joshua Tree Tour" w Tempe w Arizonie 4 kwietnia 1987 roku.

</doc>
<doc id="1067258" url="https://pl.wikipedia.org/wiki?curid=1067258" title="Aspanfut">
Aspanfut

Aspanfut ("Asocjacja panfuturystów") - ukraińskie ugrupowanie literackie, działające w latach 1922–1924, później przemianowane na "Komunkult", "Nowa heneracija".
Najbardziej znanymi przedstawicielami grupy są: Mychajło Semenko, Geo Szkurupij, Julijan Szpoł, Ołeksa Slisarenko, Ołeksa Błyźko.
Manifesty artystyczne i utwory "panfuturystów" opublikowano w zbiorach "Semafor w majbutne" (1922), "Katafalk mystectw" (1923), "Żowtnewyj zbirnyk panfuturystiw" (1924).

</doc>
<doc id="1067260" url="https://pl.wikipedia.org/wiki?curid=1067260" title="Esch">
Esch



</doc>
<doc id="1067261" url="https://pl.wikipedia.org/wiki?curid=1067261" title="Henryk I Parmeński">
Henryk I Parmeński

Henryk Maria Albert Ferdynand Karol Pius Ludwik Antoni Burbon-Parmeński, (ur. 13 czerwca 1873 w Rorschach, zm. 16 listopada 1939 w Lucce) – tytularny król Etrurii oraz książę Parmy i Piacenzy w latach 1907–1939.
Urodził się jako drugi syn Roberta (1848–1907), byłego księcia Parmy i Piacenzy, oraz jego żony Marii Pii Burbon-Sycylijskiej (1849–1882), królewny Obojga Sycylii. Miał liczne rodzeństwo: siostry Marię Ludwikę (1870–1899), Ludwikę Marię (1872–1943), Marię Imaculatę (1874–1914), Marię Teresę (1876–1959), Marię Pię (1877–1915), Beatrycze (1879–1949) i Marię Anastazję (1881), oraz braci Ferdynanda (1871), Józefa (1875–1950), Eliasza (1880–1959) i Augusta (1882). Większość spośród nich zmarła w dzieciństwie. Posiadał przyrodnie rodzeństwo z drugiego małżeństwa ojca z Marią Antoniną Bragança (1862–1959), królewną Portugalii: Marię Adelajdę (1885–1859), Sykstusa (1886–1934), Ksawerego (1889–1977), Franciszkę (1890–1978), Zytę (1892–1989), Feliksa (1893–1970), Renata (1894–1972), Marię Antoninę (1895–1937), Izabelę (1898–1984), Ludwika (1899–1967), Henrykę (1903–1887) i Kajetana (1905–1958).
Podobnie jak część rodzeństwa Henryk był upośledzony intelektualnie. Wraz z narodzeniem otrzymał honorowy tytuł księcia Piacenzy właściwy następcy tronu byłego księstwa. Po śmierci ojca w 1907 odziedziczył po nim pretensje do tronów byłych monarchii Etrurii i Parmy. Pozostawał pod kuratelą macochy, zaś obowiązki głowy domu Burbonów parmeńskich wypełniał w jego imieniu młodszy z braci Eliasz. Zmarł bezżennie i bezpotomnie. Tytuł głowy rodu i byłego księstwa odziedziczył po nim brat Józef, również upośledzony.

</doc>
<doc id="1067262" url="https://pl.wikipedia.org/wiki?curid=1067262" title="Dariusz Suska">
Dariusz Suska

Dariusz Suska (ur. 3 czerwca 1968 w Złotoryi) – polski poeta.
Absolwent wydziału Fizyki Uniwersytetu Wrocławskiego. Jego książki "Wszyscy nasi drodzy zakopani" i "Cała w Piachu" były w 2001 i 2005 roku nominowane do Nagrody Literackiej Nike a "Duchy dni" były nominowane w 2013 roku do Nagrody Poetyckiej Orfeusz, do Wrocławskiej Nagrody Poetyckiej „Silesius” oraz do Nagrody Literackiej Gdynia. Tom "Ściszone nagle życie" był w 2017 nominowany do Wrocławskiej Nagrody Poetyckiej „Silesius”, do Nagrody Literackiej m.st. Warszawy, do Nagrody Poetyckiej Orfeusz (finał nagrody) oraz do Nagrody Literackiej Gdynia. Mieszka w Warszawie.
Wiersze Suski często poruszają temat śmierci, zwłaszcza śmierci zwierząt, a przy tym chętnie przedstawiają świat z perspektywy dziecka. W "Duchach dni" widać jednak świadomy wysiłek na rzecz odejścia od poetyki, do jakiej Suska przyzwyczaił czytelnika.

</doc>
<doc id="1067263" url="https://pl.wikipedia.org/wiki?curid=1067263" title="Dennis Rozrabiaka (film 1987)">
Dennis Rozrabiaka (film 1987)

Dennis Rozrabiaka (ang. "Dennis the Menace: Dinosaur Hunter", 1987) – amerykańska komedia familijna o przygodach sześcioletniego łobuziaka – Dennisa Mitchella, który niejednokrotnie przysporzył kłopotów swojemu sąsiadowi – George’owi Willsonowi. Tym razem jednak dostanie się komu innemu. Dennis znajduje w swoim ogródku kość dinozaura. Henry zaprasza swojego przyjaciela Bowena Skylera III, znanego paleontologa.
W Polsce film można było oglądać za pośrednictwem telewizji Jetix i Jetix Play.
Obsada.
i inni
Wersja polska.
Opracowanie i udźwiękowienie wersji polskiej: na zlecenie Fox Kids – Studio Eurocom
Reżyseria: Andrzej Precigs
Dialogi: Katarzyna Precigs
Dźwięk i montaż: Jacek Kacperek
Kierownictwo produkcji: Marzena Wiśniewska
Udział wzięli:
i inni

</doc>
<doc id="1067267" url="https://pl.wikipedia.org/wiki?curid=1067267" title="Kukryniksy">
Kukryniksy

Kukryniksy (ros. Кукрыниксы) – trzyosobowa grupa radzieckich malarzy i grafików złożona z Michaiła Kuprijanowa (1903–1991), Porfirija Kryłowa (1902–1990) i Nikołaja Sokołowa (1903–2000). Nazwa grupy pochodzi od liter imion i nazwisk autorów.
Tworzyli karykatury wymierzone we „wrogów Związku Radzieckiego”, ilustracje (między innymi do książek Ilfa i Pietrowa), propagandowe plakaty i obrazy socrealistyczne.
Pierwszy plakat ich autorstwa został wydrukowany 24 czerwca 1941 roku, tuż po rozpoczęciu ataku Niemiec na ZSRR. Publikowali na łamach pisma „Krokodił”. Po II wojnie światowej tworzyli karykatury przywódców państw zachodnich.

</doc>
<doc id="1067268" url="https://pl.wikipedia.org/wiki?curid=1067268" title="Lista meczów reprezentacji Norwegii w piłce nożnej mężczyzn w finałach mistrzostw świata">
Lista meczów reprezentacji Norwegii w piłce nożnej mężczyzn w finałach mistrzostw świata

Francja 1998.
Bilans

</doc>
<doc id="1067269" url="https://pl.wikipedia.org/wiki?curid=1067269" title="Urodziny (album Dżemu)">
Urodziny (album Dżemu)

Urodziny – album kompilacyjny zespołu Dżem, wydany 24 czerwca 1989 roku na nośniku kasety magnetofonowej.
Realizacja dźwięku – Zbigniew Malecki i Bogdan Starzyński (1, 3, 9), Andrzej Prugar (7), Włodzimierz Kowalczyk (2, 4), Piotr Madziar przy współpracy Zbigniewa Suchańskiego i Ryszarda Glogera (5, 8), Krystyna Urbańska i Maria Olszewska (6), Rafał Paczkowski (10).
Nagrań dokonano w studio Polskiego Radia w Katowicach w dniach 7-8 stycznia 1981 roku (1, 3), 10-13 listopada 1981 roku (9), 3-5 sierpnia 1983 roku (7); w studio Tonpress KAW w Warszawie w dniach 9-13 kwietnia 1984 roku (2, 4), w studio Polskich Nagrań w Warszawie w lutym 1985 roku (6), w studio Programu Trzeciego Polskiego Radia w Warszawie w dniach 6-7 sierpnia 1985 roku (10), w studio "Giełda" Polskiego Radia w Poznaniu w dniach 22-23 maja i 13-15 września 1988 roku (5, 8).
Utwory zebrał i ułożył Marcin Jacobson.
Wydawnictwa.
MC AIA, 24 czerwca 1989

</doc>
<doc id="1067271" url="https://pl.wikipedia.org/wiki?curid=1067271" title="I liga brazylijska w piłce nożnej (1995)">
I liga brazylijska w piłce nożnej (1995)

Brazylia 1995
Mistrzem Brazylii został klub Botafogo FR, natomiast wicemistrzem Brazylii - klub Santos FC.
Do Copa Libertadores w roku 1996 zakwalifikowały się następujące kluby:
Do Copa CONMEBOL w roku 1996 zakwalifikowały się następujące kluby:
Dwa najsłabsze kluby spadły do drugiej ligi (Campeonato Brasileiro Série B)
Do pierwszej ligi awansowały dwa najlepsze kluby drugiej ligi:
Campeonato Brasileiro Série A - sezon 1995.
Liga podzielona została na dwie grupy - A i B. W pierwszym etapie drużyny w poszczególnych grupach grały ze sobą systemem każdy z każdym po jednym meczu. W drugim etapie każda drużyna z grupy A grała po jednym meczu z każdą drużyną z grupy B. Zwycięzca grupy A w pierwszym etapie walczył o prawo gry w finale ze zwycięzcą grupy A w drugim etapie. Analogicznie zwycięzca grupy B w pierwszym etapie walczył o finał ze zwycięzcą grupy B w drugim etapie.
Pierwszy etap.
Tabele pierwszego etapu.
Grupa A
Grupa B
Drugi etap.
Tabele drugiego etapu.
Grupa A
Grupa B
1/2 finału.
Santos FC i Botafogo FR awansowały do finału dzięki lepszemu dorobkowi punktowemu.
Finał.
Mistrzem Brazylii w 1995 roku został klub Botafogo FR, natomiast klub Santos FC został wicemistrzem Brazylii.

</doc>
<doc id="1067272" url="https://pl.wikipedia.org/wiki?curid=1067272" title="Bazylika Watykańska">
Bazylika Watykańska



</doc>
<doc id="1067273" url="https://pl.wikipedia.org/wiki?curid=1067273" title="Plug In Baby">
Plug In Baby

Plug In Baby – singel angielskiego zespołu rockowego Muse z ich drugiego albumu, "Origin of Symmetry". Jest to pierwszy singel z tej płyty, a został wydany 5 marca 2001 roku jako zestaw składający się z dwóch płyt CD i 7-calowego winyla. Piosenka pojawiła się na trzech koncertowych DVD zespołu – "Hullabaloo", "Absolution Tour" oraz "H.A.A.R.P". Okładka singla przedstawia trzech kosmitów, a jej autorką jest Tanya Andrew, rzekomo dziewczyna lidera Muse Matthew Bellamy’ego z tamtego okresu.
Znaczenie piosenki jest nieznane, chociaż dość często sugeruje się, że tekst może nawiązywać do Bellamy’ego i jego miłości do gry na gitarze elektrycznej. Jednak sam muzyk wyznał swego czasu, że traktuje ona o... szczeniakach modyfikowanych genetycznie, aby zachowały na zawsze młodość i żyły wiecznie.
Piosenka zyskała szerokie uznanie przede wszystkim za początkowy riff, który zajął m.in. piąte miejsce w liście 50 najlepszych riffów według magazynu "Kerrang!". Jest on nieco podobny do utworu Johanna Sebastiana Bacha „Toccata i fuga”.

</doc>
<doc id="1067275" url="https://pl.wikipedia.org/wiki?curid=1067275" title="Hrabstwo White (Illinois)">
Hrabstwo White (Illinois)

Hrabstwo White – hrabstwo w USA, w stanie Illinois, z liczbą ludności wynoszącą 15 371, według spisu z 2000 roku. Siedzibą administracji hrabstwa jest Carmi.
Geografia.
Według spisu hrabstwo zajmuje powierzchnię 1 299 km2, z czego 1 282 km2 stanowią lądy, a 18 km2 (1,36%) wody.
Historia.
Hrabstwo White powstało z terenów innego hrabstwa Gallatin w 1815 roku i został nazwane na cześć kapitana Leonarda White (niektóre źródła podają imię Isaaca White), który zalegalizował hrabstwo, oraz był pomysłodawcą rozszerzenia granic Illinois - Wisconsin w stronę południową do Jeziora Michigan. W 1811 został zabity w Bitwie pod Tippecanoe. Lokalna siedziba hrabstwa - miasto Carmi, zostało założone w 1814 roku a już w 1816 zostało wcielone w granice hrabstwa. Pierwszy budynek sądu znajdował się w chacie Johna Craw.
Pierwsi biali osadnicy przybyli do hrabstwa między 1807 a 1809 rokiem. Pierwsze osady powstały niedaleko rzeki Little Wabash i Wielkiej Prerii (Big Prairie). Pierwsze znane rodziny irlandzko-szkockie — Hanna, Land, Hay, Williams, Calvert, Ratcliff, Holderby, Robinson, Stewart - pochodziły z innego hrabstwa Carolinas znajdującego się w Kentucky lub Tennessee
Innymi wczesnymi osadami były Grayville, położona nad zatoką Bonpas u ujścia rzeki Wabash i założona przez rodzinę Gray w 1810 roku; Phillipstown nad rzeką Fox oraz osada New Haven założone przez Daniela Boone w 1818 roku. Pierwsze kościoły wybudowano w 1816 roku w Old Sharon Church - kościół prezbiteriański - w pobliżu wsi Sacramento oraz w Seven Mile Prairie w 1830 roku. Członkami grupy rodzin osiadających na nowych terenach obok rodzin McArthy, Miller, McClellan, Pollard, Storey, Fields, i Johnson byli rodzice Abrahama Lincolna i jego dziewczyny Ann Rutledge.
W 1925 roku Hrabstwo White zostało zniszczone przez tornado. W hrabstwie White i w sąsiednim Hamilton było 127 ofiar śmiertelnych. Głównym miastem zostało Carmi. Głównym środkiem utrzymania mieszkańców hrabstwa było rolnictwo. W 1939 roku odkryto złoża ropy naftowej u brzegów rzeki Wabash Populacja Carmi na przestrzeni dwóch lat wzrosła z 2,700 do 5,400. Wzrost populacji nastąpił również w Crossville i Grayville.
Demografia.
Według spisu z 2000 roku hrabstwo zamieszkuje 15 371 osób, które tworzą 6 534 gospodarstw domowych oraz 4 377 rodzin. Gęstość zaludnienia wynosi 12 osób/km2. Na terenie hrabstwa jest 7 393 budynków mieszkalnych o częstości występowania wynoszącej 6 budynków/km2. Hrabstwo zamieszkuje 98,22% ludności białej, 0,26% ludności czarnej, 0,34% rdzennych mieszkańców Ameryki, 0,16% Azjatów, 0,01 mieszkańców Pacyfiku, 0,16% ludności innej rasy oraz 0,85% ludności wywodzącej się z dwóch lub więcej ras, 0,67% ludności to Hiszpanie, Latynosi lub inni.
W hrabstwie znajduje się 6 534 gospodarstw domowych, w których 26,80% stanowią dzieci poniżej 18. roku życia mieszkający z rodzicami, 56,60% małżeństwa mieszkające wspólnie, 7,60% stanowią samotne matki oraz 33,00% to osoby nie posiadające rodziny. 29,80% wszystkich gospodarstw domowych składa się z jednej osoby oraz 16,60% żyje samotnie i ma powyżej 65. roku życia. Średnia wielkość gospodarstwa domowego wynosi 2,29 osoby, a rodziny 2,82 osoby.
Przedział wiekowy populacji hrabstwa kształtuje się następująco: 21,50% osób poniżej 18. roku życia, 7,70% pomiędzy 18. a 24. rokiem życia, 25,30% pomiędzy 25. a 44. rokiem życia, 24,60% pomiędzy 45. a 64. rokiem życia oraz 20,90% osób powyżej 65. roku życia. Średni wiek populacji wynosi 42 lat. Na każde 100 kobiet przypada 91,10 mężczyzn. Na każde 100 kobiet powyżej 18. roku życia przypada 89,50 mężczyzn.
Średni dochód dla gospodarstwa domowego wynosi 29 601 USD, a dla rodziny 36 580 dolarów. Mężczyźni osiągają średni dochód w wysokości 30 619 dolarów, a kobiety 17 282 dolarów. Średni dochód na osobę w hrabstwie wynosi 16 412 dolarów. Około 8,70% rodzin oraz 12,50% ludności żyje poniżej minimum socjalnego, z tego 17,70% poniżej 18. roku życia oraz 9,80% powyżej 65. roku życia.

</doc>
<doc id="1067276" url="https://pl.wikipedia.org/wiki?curid=1067276" title="Konklawe 1378 (Urban VI)">
Konklawe 1378 (Urban VI)

Konklawe 7-8 kwietnia 1378 – pierwsze konklawe, jakie odbyło się w Rzymie po zakończeniu tzw. niewoli awiniońskiej papieży. Zakończyło się wyborem Urbana VI. Warunki, w jakich do tego wyboru doszło, nasuwały poważne wątpliwości co do jego prawomocności, co w konsekwencji doprowadziło do zapoczątkowania wielkiej schizmy zachodniej. Było to zarazem ostatnie konklawe, w którym wybór padł na kandydata spoza Kolegium Kardynalskiego.
Śmierć Grzegorza XI.
Grzegorz XI, ostatni Francuz na papieskim tronie, zmarł w Rzymie 27 marca 1378 w wieku ok. 47 lat. Rok wcześniej powrócił on na stałe do Rzymu, kończąc w ten sposób okres tzw. "niewoli awiniońskiej papieży". Fakt ten nie podobał się wielu duchownym z Kurii papieskiej, która była zdominowana przez Francuzów. Natomiast "opinia publiczna" w Rzymie była zdecydowanie wroga Francuzom i domagała się za wszelką cenę wyboru na papieża Rzymianina lub Włocha, uznając, że tylko w ten sposób powrót papiestwa do Rzymu może być na dobre ugruntowany.
Lista elektorów.
W konklawe wzięło udział 16 z 23 kardynałów:
Trzech elektorów mianował papież Urban V, pozostałych trzynastu – Grzegorz XI.
Kamerlingiem Świętego Kościoła Rzymskiego był wówczas arcybiskup Arles Pierre du Cros, brat kardynała Jeana du Cros i krewny zmarłego papieża.
Nieobecni.
Nieobecnych było siedmiu francuskich kardynałów:
Wszyscy nieobecni znajdowali się w Awinionie, oprócz kardynała Jeana de la Grange, który przebywał z misją dyplomatyczną w Toskanii. Czterech z nich mianował Innocenty VI, jednego Urban V, a dwóch Grzegorz XI.
Podziały wśród kardynałów oraz kandydaci na papieża.
Już od pogrzebu Grzegorza XI codziennie w Rzymie dochodziło do demonstracji, w których tłum domagał się wyboru Włocha, najlepiej rzymianina. W podobnym duchu działał też rzymski magistrat. Jako kandydatów rzymian wymieniano biskupa Lizbony Agapito Colonnę, opata Monte Cassino Pietro Tartariego, biskupa Tivoli Filippo Ruffiniego, generała zakonu augustianów eremitów Bonaventurę Badoera, oraz arcybiskupa Bari Bartolomeo Pirgnano. Wszyscy ci duchowni byli spoza Świętego Kolegium. Sondowano jednak także kandydaturę kardynała Francesco Tebaldeschiego.
Święte Kolegium było wówczas podzielone na trzy frakcje: 
Frakcje te były silnie skonfliktowane ze sobą, przy czym zarysował się sojusz stronnictwa „italskiego” i „galijskiego” przeciw partii „limuzyńskiej. Kandydatami frakcji Limoges byli Gui de Malsec i Pierre Sortenac. Dwie pozostałe frakcje skłaniały się ku głosowaniu na rzymskiego kardynała Francesco Tebaldeschiego. W każdym razie, nikt z kardynałów nie rozważał na poważnie wyboru kogoś spoza Świętego Kolegium.
Przebieg konklawe. Wybór Urbana VI.
Konklawe rozpoczęło się 7 kwietnia. Demonstracje rzymian nie ustawały, a do kardynałów udała się delegacja rzymskiego magistratu, który oficjalnie powtórzył żądanie wyboru rzymianina lub co najmniej Włocha. Kardynałowie oświadczyli, że nie mogą uczynić żadnych obietnic, gdyż takie zobowiązania na konklawe są niedopuszczalne i mogą skutkować nieważnością elekcji. Tłum jednak nie przyjął tych wyjaśnień i kontynuował demonstracje. W nocy demonstranci włamali się do składów wina, co spowodowało jeszcze większy chaos.
8 kwietnia, drugiego dnia konklawe, kardynałowie przystąpili do właściwych obrad. Z uwagi na okoliczności, dość szybko udało się osiągnąć porozumienie. Głosowanie odbyło się w formie ustnej. Jako pierwszy głos oddał kardynał Corsini, który zagłosował na Tebaldeschiego. Po nim głos oddał Jean du Cros, który wskazał na arcybiskupa Bari Bartolomeo Prignano. Nie był on kardynałem, jednak jako regent Kancelarii Apostolskiej był dobrze znany kardynałom i aktualnie przebywał w Rzymie. Wszyscy pozostali elektorzy oddali swe głosy na Prignano. Jedynie kardynał Orsini wstrzymał się od głosowania tłumacząc, że w tych warunkach nie czuje się dostatecznie swobodnie by dokonać wyboru w zgodzie ze swoim sumieniem. Na Prignano oddano więc 14 z 16 głosów, co oznaczało wymaganą większość. Jak później twierdziła większość kardynałów, oddali głos na Prignano w obawie o swoje życie, a więc nie w sposób swobodny.
Postanowiono nie ogłaszać wyboru do czasu, aż nie upewnią się, ze elekt przyjmie tiarę. Wysłano gońca do Prignano aby sprowadzić go do Watykanu. Chcąc ukryć wynik elekcji, posłano także po kilku innych duchownych, wskazywanych jako kandydaci przez rzymian. W międzyczasie tłum wtargnął na miejsce obrad. W zamieszaniu powstało w pewnym momencie przekonanie, że wybór elektorów padł na kardynała Tebaldeschiego, rodowitego rzymianina. Zaawansowanego w latach Tebaldeschiego ubrano w szaty pontyfikalne i posadzono na papieskim tronie, nie zważając na jego protesty. Aż ośmiu z szesnastu elektorów próbowało uciec z miejsca obrad, zostali jednak siłą zawróceni przez tłum. Ostatecznie jednak wieczorem 8 kwietnia kardynałowie zdołali się rozejść. Sześciu kardynałów schroniło się w Zamku św. Anioła, a pozostali do swych rezydencji. W międzyczasie do Watykanu dotarł arcybiskup Prignano, jednak nie zdołał spotkać się tego dnia z Kolegium Kardynalskim. Dopiero następnego dnia elekt został intronizowany jako papież Urban VI.
Następstwa.
18 kwietnia odbyła się uroczysta inauguracja pontyfikatu Urbana VI. Na swym pierwszym konsystorzu, zażądał on od kardynałów rozesłania listów do kardynałów z Awinionu oraz do europejskich władców z zapewnieniami o kanoniczności elekcji.
Nowy papież okazał się człowiekiem wyniosłym i brutalnym, a zdaniem niektórych wręcz obłąkanym. Jego niezbyt przemyślane pomysły reformatorskie szybko skonfliktowały go z kardynałami, którzy w tej sytuacji zaczęli coraz śmielej wyrażać swe wątpliwości co do legalności kwietniowego wyboru, jako dokonanego pod naciskiem tłumu. W maju 1378 francuscy kardynałowie zaczęli stopniowo wyjeżdżać z Rzymu do Anagni. Miesiąc później w Rzymie pozostali już tylko czterej włoscy kardynałowie. W lipcu 1378 kardynałowie wysłali do Urbana VI list, w którym określili go jako „arcybiskupa Bari Bartolomeo Prignano” i zadeklarowali, że według nich nadal trwa "sede vacante".
2 sierpnia 1378 kardynałowie zgromadzeni w Anagni (dwunastu Francuzów i Hiszpan Pedro de Luna) wydali manifest, w którym wskazali, że podczas kwietniowego konklawe nie mieli zapewnionej swobody wyboru, lecz działali ze strachu przed śmiercią z rąk motłochu. Tydzień później, 9 sierpnia 1378, wydali natomiast kolejny manifest, w którym stwierdzili, że Urban VI jest uzurpatorem i wszyscy dobrzy chrześcijanie powinni wypowiedzieć mu posłuszeństwo.
Zwolennicy Urbana VI twierdzili później, że przy okazji intronizacji 9 kwietnia 1378 trzynastu kardynałów ponownie potwierdziło swój wybór, co miałoby konwalidować wszelkie ewentualne nieprawidłowości z poprzedniego dnia. Sami kardynałowie, po wypowiedzeniu Urbanowi VI posłuszeństwa, zaprzeczali jednak tym twierdzeniom.
6 września 1378 zmarł kardynał Francesco Tebaldeschi. Pozostali trzej włoscy kardynałowie dołączyli do swych francuskich kolegów, którzy w międzyczasie przenieśli się do Fondi. Tam, 20 września 1378 kardynałowie zebrali się ponownie na konklawe w Fondi, co zapoczątkowało wielką schizmę w Kościele katolickim.

</doc>
<doc id="1067280" url="https://pl.wikipedia.org/wiki?curid=1067280" title="KS Besa Kavaja">
KS Besa Kavaja



</doc>
<doc id="1067281" url="https://pl.wikipedia.org/wiki?curid=1067281" title="Skoś trawnik tato, a dostaniesz deser">
Skoś trawnik tato, a dostaniesz deser

Skoś trawnik tato, a dostaniesz deser lub Kłopoty ze zgredami (ang. "No Dessert, Dad, Til You Mow the Lawn", 1994) – amerykańska komedia familijna.
Bohaterami tego filmu jest rodzina Cochranów. Justin wraz ze swoją siostrą Monicą, hipnotyzują rodziców za pomocą taśm magnetofonowych, dzięki czemu m.in. pozbywają się z domu swego najstarszego brata – Tylera. Sprawy jednak się komplikują, kiedy ich mama ulega wypadkowi.
Film w Polsce dostępny był za pośrednictwem telewizji Jetix.
Wersja polska.
Opracowanie i udźwiękowienie wersji polskiej: na zlecenie Jetix – Studio EurocomReżyseria: Tomasz GrochoczyńskiDialogi: Dorota Filipek-ZałęskaDźwięk i montaż: Jacek KacperekKierownictwo produkcji: Marzena Omen-WiśniewskaUdział wzięli:
W pozostałych rolach:

</doc>
<doc id="1067283" url="https://pl.wikipedia.org/wiki?curid=1067283" title="Fort Bronowice">
Fort Bronowice



</doc>
<doc id="1067286" url="https://pl.wikipedia.org/wiki?curid=1067286" title="Glista psia">
Glista psia

Glista psia ("Toxocara canis") – gatunek nicienia bytujący w organizmie psa i innych psowatych (Canidae).
Cykl rozwojowy.
Cykl rozwojowy zbliżony do glisty ludzkiej przebiega u żywicieli specyficznych. Człowiek jest tylko przypadkowym żywicielem. Najczęściej zarażane są młode psy (do 5 tyg.) – pasożyt pokonuje w ich organizmie całą drogę rozwoju (jelito cienkie – żyła wrotna – wątroba – prawa część serca – tętnica płucna – płuca – pęcherzyki płucne – oskrzela – tchawica – gardło – przełyk – żołądek – jelito cienkie). U dorosłych psów zarażenie przebiega nieco inaczej – larwa stadium L2 wraz z prądem krwi dużego obiegu trafia do różnych narządów, gdzie ulega otorbieniu. W przypadku ciężarnej suki larwy podejmują ponowną wędrówkę, by trafić do łożyska. Następuje wtedy śródmaciczne zarażenie szczeniąt. Larwy mogą przedostawać się także do gruczołów mlekowych karmiącej suki – zarażenie laktogenne.
Jaja występują w glebie oraz osadach ściekowych. Jeśli przedostaną się do organizmu człowieka, wówczas wylęgają się larwy i przenikają przez ściany układu pokarmowego. Organizm człowieka nie jest sprzyjający.
Kumulują się w wątrobie, powodują zapalenia. Gatunek kosmopolityczny. Nie osiąga w organizmie człowieka dojrzałości. Zarażeniu ulegają najczęściej dzieci.
Wygląd.
Przedni koniec ciała zaopatrzony jest w skrzydełka oskórkowe. Samiec mierzy 9-13 cm długości i 2-2,6 mm średnicy, tylny koniec ciała jest zaostrzony. Samica ma do 20 cm długości i 3 mm średnicy.
Jaja.
Jaja kuliste o grubej brązowej skorupce, na zewnątrz znajdują się oczkowate wgłębienia. Inwazyjne jajo ma wykształconą larwę stadium L2. Do zarażenie dochodzi "per os" jajami znajdującymi się w glebie, piasku, czy na sierści zwierząt. Człowiek zarazić się może zjadając niemyte warzywa lub owoce zanieczyszczone jajami pasożyta. Występujące głównie u dzieci zjawisko geofagii (spożywanie gleby lub piasku) znacząco przyczynia się do wzrostu ryzyka zachorowania. Masywna inwazja u szczeniąt może być przyczyną ich wyniszczenia i śmierci, dorosłe psy zakażenie przechodzą zwykle bezobjawowo.
Toksokaroza u ludzi.
Spożycie inwazyjnych jaj "Toxocara canis" (lub podobnego gatunku "Toxocara cati" – glista kocia) przez człowieka może skutkować toksokarozą. U człowieka pasożyt ten może wywołać objawy "larwy trzewnej wędrującej", związane z bytowaniem otorbionych larw L2 w obrębie wątroby czy śledziony. Objawami są głównie powiększenie wątroby (hepatomegalia) i śledziony (splenomegalia) oraz nieprawidłowy obraz krwi (leukocytoza, eozynofilia, hipergammaglobulinemia). Obserwuje się także ziarniaki eozynofilowe, a na obrazach RTG i KT tzw. guzki robacze (otorbione larwy pasożyta). Spotykana jest także postać oczna, kiedy larwa L2 trafia do gałki ocznej – rozpoznanie stawiane jest głównie przez okulistę na podstawie stwierdzenia w gałce ocznej robakowatej, ruchliwej larwy. Możliwa jest także toksokaroza mózgowa, kiedy larwa trafia do mózgowia. Objawy zależą od zaatakowanego obszaru. Znane są także przypadki toksokarozy bezobjawowej.
Diagnostyka u ludzi opiera się na określaniu miana swoistych przeciwciał wydalniczo-wydzielniczych larw testami ELISA.

</doc>
<doc id="1067288" url="https://pl.wikipedia.org/wiki?curid=1067288" title="Fort Lubicz">
Fort Lubicz



</doc>
<doc id="1067289" url="https://pl.wikipedia.org/wiki?curid=1067289" title="Fort Kleparz">
Fort Kleparz



</doc>
<doc id="1067290" url="https://pl.wikipedia.org/wiki?curid=1067290" title="Fort Pasternik">
Fort Pasternik



</doc>
<doc id="1067291" url="https://pl.wikipedia.org/wiki?curid=1067291" title="Glista kocia">
Glista kocia

Glista kocia ("Toxocara cati") – nicień bytujący w jelicie cienkim kota. U człowieka występuje rzadko, do zakażenia może dojść w wieku dziecięcym lub w przypadku rażącego zaniedbania higieny.

</doc>
<doc id="1067292" url="https://pl.wikipedia.org/wiki?curid=1067292" title="Fort Zielonki">
Fort Zielonki



</doc>
<doc id="1067293" url="https://pl.wikipedia.org/wiki?curid=1067293" title="Artur Andruszczak">
Artur Andruszczak

Artur Andruszczak (ur. 11 czerwca 1977 w Gorzowie Wielkopolskim) – polski piłkarz grający na pozycji pomocnika lub obrońcy, następnie trener i samorządowiec.
Życiorys.
Artur Andruszczak jest wychowankiem Stilonu Gorzów, do 1992 trenował w szkółce piłkarskiej tego klubu. Zawodową karierę zaczął w wieku 15 lat. Występował w dotychczasowym klubie od 1992 do 1997, rozgrywając 80 spotkań i zdobywając 4 bramki. W 1997 podpisał kontrakt z GKS Katowice. Rozegrał tam 89 meczów i strzelił 4 bramki. W najwyższej polskiej lidze swój pierwszy mecz rozegrał 20 sierpnia 1997 w barwach GKS Katowice przeciwko Rakowowi Częstochowa. W 2002 przeniósł się do Zagłębia Lubin. W barwach tej drużyny rozegrał 17 meczów. W sezonie 2003/2004 zagrał w 15 meczach w Pogoni Szczecin. W 2004 powrócił do Katowic, rozegrał 20 meczów i strzelił 3 bramki. W następnym sezonie grał już w Górniku Łęczna. Przez dwa lata w tym klubie wystąpił w 36 spotkań, zdobywając 3 gole. razy do siatki. Kolejną jego drużyną była Lechia Gdańsk, z którą awansował do ekstraklasy. Łącznie w polskiej ekstraklasie rozegrał 171 meczów, zdobywając 10 bramek.
W 2009 powrócił do Gorzowa Wielkopolskiego, pełnił funkcję kapitana tamtejszej drużyny. Grał następnie w drugoligowej Chojniczankę Chojnice oraz w Victorii 95 Przecław. Później ponownie reprezentował barwy Stilonu Gorzów. W 2013 zakończył piłkarską karierę.
Był młodzieżowym reprezentantem Polski w kategoriach U-16 i U-17. W 1993 zdobył wraz z reprezentacją U-16 mistrzostwo Europy podczas turnieju w Turcji. Z reprezentacją U-17 uczestniczył w tym samym roku w młodzieżowych mistrzostwach świata w Japonii. Nie otrzymał nigdy powołania do reprezentacji seniorów. Miał zostać powołany przez Jerzego Engela, doznał jednak kontuzji.
Po zakończeniu kariery sportowej w 2011 został koordynatorem grupy młodzieżowej w Stilonie Gorzów, którą także trenował. W 2014 został trenerem pierwszej drużyny tego klubu.
W wyborach samorządowych w tym samym roku z listy Platformy Obywatelskiej uzyskał mandat radnego Gorzowa Wielkopolskiego.

</doc>
<doc id="1067294" url="https://pl.wikipedia.org/wiki?curid=1067294" title="Fort Łysa Góra">
Fort Łysa Góra



</doc>
<doc id="1067297" url="https://pl.wikipedia.org/wiki?curid=1067297" title="Fort Batowice">
Fort Batowice



</doc>
<doc id="1067298" url="https://pl.wikipedia.org/wiki?curid=1067298" title="Fort Krzesławice">
Fort Krzesławice



</doc>
<doc id="1067299" url="https://pl.wikipedia.org/wiki?curid=1067299" title="An Ocean Between Us">
An Ocean Between Us

An Ocean Between Us – czwarty album studyjny amerykańskiej grupy metalcore'owej As I Lay Dying z 2007 roku.

</doc>
<doc id="1067300" url="https://pl.wikipedia.org/wiki?curid=1067300" title="Fort Prokocim">
Fort Prokocim



</doc>
<doc id="1067301" url="https://pl.wikipedia.org/wiki?curid=1067301" title="Fort Rajsko">
Fort Rajsko



</doc>
<doc id="1067302" url="https://pl.wikipedia.org/wiki?curid=1067302" title="Fort Borek">
Fort Borek



</doc>
<doc id="1067303" url="https://pl.wikipedia.org/wiki?curid=1067303" title="Fort Bodzów">
Fort Bodzów



</doc>
<doc id="1067304" url="https://pl.wikipedia.org/wiki?curid=1067304" title="Fort Bielany">
Fort Bielany



</doc>
<doc id="1067305" url="https://pl.wikipedia.org/wiki?curid=1067305" title="Fort Śmierdząca Skała">
Fort Śmierdząca Skała



</doc>
<doc id="1067306" url="https://pl.wikipedia.org/wiki?curid=1067306" title="Król Zygmunt August">
Król Zygmunt August



</doc>
<doc id="1067307" url="https://pl.wikipedia.org/wiki?curid=1067307" title="Jan Liszewski">
Jan Liszewski

Jan Liszewski (ur. 10 listopada 1852 w Klebarku Wielkim, zm. 23 lipca 1894 r. w Olsztynie) – założyciel „Gazety Olsztyńskiej”, nauczyciel, poeta, etnograf, warmiński działacz polityczny i społeczny.
Życiorys.
Jan Liszewski urodził się w Klebarku Wielkim koło Olsztyna w rodzinie miejscowego kowala (Mikołaj Liszewski, matka Katarzyna z Pieczkowskich). Kształcił się w gimnazjum w Braniewie i Reszlu. W latach 1876-1877 był prywatnym nauczycielem języka niemieckiego w jednym z dworów koło Płocka. Potem służył w wojsku, przebywał w koszarach w Toruniu.
W 1879 r. został nauczycielem szkoły ludowej w Bredynkach pod Biskupcem. W roku 1881 przeniósł się do Rasząga, gdzie ukończył trzyaktową sztukę teatralną „Swaty warmińskie” (wydana drukiem w 1882 r. w Gnieźnie przez oficynę J. R. Langego). W Raszągu utworzył biblioteczkę Towarzystwa Czytelni Ludowych i rozprowadzał polskie czasopisma: Dziennik Poznański, Goniec Wielkopolski, Gazeta Górnośląska. Działalność ta została dostrzeżona przez reszelskiego landrata i niemieckich władz oświatowych. Miał być przeniesiony w niemieckie części Warmii (1883), lecz Liszewski zwrócił się z prośba o płatny urlop zdrowotny.
Wspólnie z Andrzejem Samulowskim z Gietrzwałdu oraz Franciszkiem Szczepańskim z Lamkowa w 1885 r. zorganizował dwa wiece, na których uchwalono petycje w sprawie przywrócenia języka polskiego w szkołach na południowej Warmii. Jan Liszewski został wybrany na założyciela polskiego czasopisma na Warmii. Środki otrzymał z trzech różnych źródeł: Komitet Niesienia Pomocy Kaszubom i Mazurom, subwencja Polaków z Petersburga oraz pomoc zamożniejszych chłopów z Warmii. Pierwszy numer „Gazety Olsztyńskiej” ukazał się 16 kwietnia 1886 r. Poprzedził go egzemplarz okazowy, wydrukowany w Gietrzwałdzie 25 marca 1886. Liszewski pełnił funkcję redaktora, drukarza i kolportera. W pracy pomagała mu jego siostra Joanna, która po śmierci brata została właścicielką wydawnictwa i żoną Seweryna Pieniężnego (seniora). Liszewski stworzył pismo ludowe, proste i łatwe w odbiorze. Głównym celem była obrona wiary i mowy ojców, a także polskich obyczajów. Jednocześnie było pomostem działań kulturalnych i światowych między Wielkopolska a Warmią. W Gazecie Olsztyńskiej Liszewski drukował także własne utwory.
W kwietniu 1891, ze względu na zły stan zdrowia, Liszewski przekazał redakcję pisma szwagrowi – Sewerynowi Pieniężnemu. Zmarł 23 lipca 1894 w Olsztynie. Został pochowany na cmentarzu parafialnym św. Jakuba. W pogrzebie uczestniczył ks. Walenty Barczewski. Grób Liszewskiego został zniszczony w czasie II wojny światowej.
Jego imieniem nazwano ulicę oraz Szkołę Podstawową Nr 29 w Olsztynie. Jego imię nosi Stowarzyszenie Edukacji Medialnej i Społecznej im. Jana Liszewskiego związane ze środowiskiem prowadzącym portal wPolityce.pl.

</doc>
<doc id="1067309" url="https://pl.wikipedia.org/wiki?curid=1067309" title="Fort Podchruście">
Fort Podchruście



</doc>
<doc id="1067310" url="https://pl.wikipedia.org/wiki?curid=1067310" title="Flak-Kaserne Ludwigsburg">
Flak-Kaserne Ludwigsburg

Flakkaserne Ludwigsburg – byłe niemieckie, a później amerykańskie, koszary wojskowe, położone w mieście Ludwigsburg koło Stuttgartu w południowych Niemczech.
Historia powstania 1935–1945.
Na początku lat 30. naczelne dowództwo wojsk niemieckich postanowiło wybudować w garnizonowym mieście Ludwigsburg nowe koszary przeznaczone dla 25 Pułku Obrony Przeciwlotniczej. Budowę rozpoczęto w roku 1935 i zakończono rok później. Pierwsi żołnierze wprowadzili się do koszar na wiosnę 1937 roku.
Obok nowoczesnej jak na tamte lata konstrukcji koszar zadbano również o samych żołnierzy, dla których organizowano pokazy filmów, teatr i varieté. W hali sportowej wystąpiła m.in. Zarah Leander.
Po rozpoczęciu drugiej wojny światowej część pułku odesłano do działań wojennych na front. Niektórzy regionalni badacze i historycy twierdzą, że gdy pod koniec wojny front zbliżył się do Ludwigsburga, amerykańskie lotnictwo specjalnie nie zbombardowało koszar, gdyż Amerykanie chcieli przejąć koszary i utworzyć w nich swoją własną bazę wojskową.
1945-1950.
W kwietniu 1945 roku wojska amerykańskie i francuskie przejęły kontrolę nad miastem. Po wycofaniu się francuskich oddziałów założony został rząd wojskowy pod dowództwem kapitana (później majora) Johna Lindsaya.
Po podpisaniu przez Trzecią Rzeszę kapitulacji, Amerykanie rozpoczęli poszukiwania i aresztowania byłych nazistów. Koszary zostały przerobione na więzienie, w którym przetrzymywani byli między innymi August Wilhelm von Preußen (jeden z synów ostatniego cesarza Niemiec Wilhelma II), Richard Walter Darré i Lutz Schwerin von Krosigk.
Od roku 1948 koszary były wykorzystywane jako obóz przejściowy dla powracających uchodźców i pozbawionych dachu nad głową mieszkańców. W roku 1950 armia amerykańska postanowiła przebudowę i utworzenie na terenie koszar stałej bazy wojskowej.
1950-1991.
W roku 1950 do koszar wprowadził się amerykański 4. batalion wojskowy. W latach siedemdziesiątych pojawiły się częste skargi mieszkańców miasta na złe zachowanie żołnierzy powracających z Wietnamu, których wielu miało problemy z narkotykami lub natury psychicznej. Skarżono się również na hałas i spaliny samochodowe wielu ciężarówek.
Po zmianach ustrojowych roku 1989 dalsze istnienie i potrzeba bazy stanęła pod znakiem zapytania. W roku 1991 dowództwo wojskowe postanowiło o wysłaniu batalionu do Kuwejtu (w ramach obrony przed atakującym Irakiem), i o jednoczesnym opuszczeniu i zamknięciu koszar.
1991-2007.
Po opuszczeniu koszar powstało wiele pomysłów jak najlepiej zagospodarować teren. Po protestach mieszkańców okolicznych domów zrezygnowano z idei przebudowy na mieszkania socjalne. Użycie w celach kulturalnych (biblioteka) i publicznych (przedszkole) nie doszło do skutku z powodów brakujących środków finansowych. Kolejnym problemem była potrzeba utylizacji terenu, ponieważ ziemia była zanieczyszczony paliwami i smarami. Również same budynki nie nadawały się w swojej architekturze na przebudowę na domy mieszkalne a poza tym zawierały azbest.
Z braku funduszy i zainteresowania inwestorów zaniechano dalszych prac a teren używano jako parking ciężarówek oraz plac ćwiczeń dla policji. W ciągu kolejnych 16 lat teren koszar zaczął zarastać krzakami a niekonserwowane konstrukcje budynków zaczęły coraz bardziej niszczeć wystawione na działanie warunków atmosferycznych.
Dopiero w połowie roku 2007 zarząd miasta zdecydował się na rozbiórkę koszar i wybudowanie na ich terenie nowej części miasta z domami jednorodzinnymi.
Dużym zainteresowaniem mieszkańców cieszyła się kwestia uratowania niektórych budynków jako zabytków. Po naradach organów administracji publicznych zatwierdzono, że nie wyburzy się eleganckiego kasyna oficerskiego, sali gimnastycznej, wartowni u wejścia oraz części kamiennego muru. Ponadto pozostanie część starych ponad siedemdziesięcioletnich drzew, które nadają koszarom atmosferę parku.
W Ludwigsburgu powstało prywatne zrzeszenie przyjaciół koszar.
W sierpniu 2007 roku rozpoczęto rozbiórkę budynków.

</doc>
<doc id="1067311" url="https://pl.wikipedia.org/wiki?curid=1067311" title="Fort Tonie">
Fort Tonie



</doc>
<doc id="1067312" url="https://pl.wikipedia.org/wiki?curid=1067312" title="Fort Pękowice">
Fort Pękowice



</doc>
<doc id="1067314" url="https://pl.wikipedia.org/wiki?curid=1067314" title="Fort Bibice">
Fort Bibice



</doc>
<doc id="1067315" url="https://pl.wikipedia.org/wiki?curid=1067315" title="Fort Węgrzyce">
Fort Węgrzyce



</doc>
<doc id="1067317" url="https://pl.wikipedia.org/wiki?curid=1067317" title="Katedra św. Marii i św. Marka w Mittelzell">
Katedra św. Marii i św. Marka w Mittelzell

Katedra św. Marii i św. Marka w Mittelzell (niem. "Marienmünster in Mittelzell") – trójnawowa bazylika późnokarolińska na wyspie Reichenau na Jeziorze Bodeńskim w południowych Niemczech. Wzniesiona w IX wieku na potrzeby założonego tu w 724 przez Pirmina opactwa benedyktyńskiego. Jeden z trzech kościołów na wyspie Reichenau wpisanej w roku 2000 na listę światowego dziedzictwa kultury UNESCO.
Historia.
Pierwszym kościołem pod wezwaniem św. Marii i św. Marka w tym miejscu, była drewniana świątynia, wzniesiona w VIII wieku przez Pirmina na potrzeby założonego w 724 opactwa benedyktyńskiego. Jeszcze w tym samym wieku konstrukcja drewniana została zastąpiona gmachem kamiennym, który jednak wkrótce zburzono. W jego miejsce stanął nowy kościół romański, poświęcony w 816. Fragmenty nawy środkowej oraz ścian bocznych ołtarza zachowały się po dzień dzisiejszy. 
W wiekach następnych kościół był wielokrotnie przebudowywany. Obecny kształt zyskał w XI w. za czasów opata Berno (978–1048), kiedy to po wielkim pożarze wzniesiono m.in. trzy nawy oraz masywny westwerk z wieżą.
W pierwszej połowie XIII wieku powstała więźba o ciekawej konstrukcji z bali dębowych, odkryta przy okazji prac restauracyjnych w latach 60. XX wieku.
W XV wieku zbudowano wysoką emporę w stylu gotyckim.
Wnętrza.
Wnętrza katedry są urządzone skromnie w duchu romanizmu, niemniej jednak zdobi je wiele elementów barokowych. 
W części zachodniej znajduje się loża cesarza Henryka III z gotyckim ołtarzem św. Marka (1477), gdzie przechowywane są relikwie świętego. Relikwie trafiły do Reichenau w 830, przyciągając licznych pielgrzymów.
Wysoki chór gotycki z ołtarzem Krwi Pańskiej (1739) oraz ołtarzem Wszystkich Świętych zamknięty jest barokową kratą. W posadzce chóru znajduje się płyta nagrobna cesarza Karola Otyłego (zm. 888), który za życia był częstym gościem opactwa w Reichenau.
Skarbiec.
W skarbcu w gotyckiej zakrystii znajduje się kolekcja relikwiarzy, łącznie z oryginalnym relikwiarzem św. Marka z XIV w.
Relikwiarz św. Marka jest pokryty pozłacanymi, rzeźbionymi płytami ze srebra. Po bokach relikwiarza przedstawiono Pasję oraz sceny z życia Marii. Z przodu uwiecznieni są fundatorzy relikwiarza król Albrecht oraz królowa Elżbieta w trakcie przekazywania berła i jabłka apostołowi Markowi. Z tyłu ukazano ordalia, potwierdzające prawdziwość umieszczonych w skrzyni relikwii: przekazujący relikwie kupiec wenecki wkłada jedną dłoń we wrzącą wodę, drugą trzymając na relikwiarzu; ponieważ nie uległ poparzeniu, relikwie uznano za prawdziwe.
Otoczenie katedry.
Od strony południowej do katedry przylega Nowy Konwent, zbudowany w latach 1605-1610 po zburzeniu starego klasztoru. Obecnie znajduje się tu ratusz oraz plebania. Na placu katedralnym organizowane są koncerty oraz inne imprezy kulturalne.
Na północ od katedry znajdują się dwa domy o stopniowanych szczytach: powstała w pierwszej połowie XV w. kancelaria biskupa Fuggersa, której aktualny wygląd pochodzi z 1530 i dobudowany w 1900 budynek bliźniaczy. Obecnie mieści się tu centrum dla seniorów, prowadzone przez Caritas.

</doc>
<doc id="1067319" url="https://pl.wikipedia.org/wiki?curid=1067319" title="Artiom Dziuba">
Artiom Dziuba

Artiom Siergiejewicz Dziuba (, ur. 22 sierpnia 1988 w Moskwie) – rosyjski piłkarz grający na pozycji napastnika.
Rodzina.
Ojciec – Ukrainiec, pochodzący z obwodu połtawskiego.
Kariera klubowa.
Dziuba pochodzi z Moskwy i jest wychowankiem tamtejszego klubu Spartak Moskwa. Początkowo występował w młodzieżowych drużynach, a w 2005 roku został włączony do drużyny rezerw. W 2006 roku ówczesny trener Władimir Fiedotow powołał go do kadry pierwszej drużyny na pucharowy mecz z Urałem Jekaterynburg i był to oficjalny debiut Artioma w Spartaku. W Premier Lidze natomiast Dziuba swój pierwszy mecz zaliczył 21 lipca, a Spartak zremisował 1:1 z Saturnem Ramienskoje. Do końca sezonu wystąpił w 5 ligowych spotkaniach i został wicemistrzem Rosji. 15 kwietnia 2007 Artiom zdobył swojego pierwszego gola w pierwszej drużynie, a Spartak zremisował 1:1 na wyjeździe z Tomem Tomsk. W 2007 roku został ze Spartakiem wicemistrzem Rosji. 7 sierpnia 2009 roku został wypożyczony do końca roku do zespołu Tom Tomsk. W 2010 roku także grał w Tomie, a w 2011 wrócił do Spartaka. W lipcu 2013 ponownie został wypożyczony, tym razem do FK Rostów. W 2015 podpisał umowę z Zenitem. W maju 2022 ogłosił, że nie przedłuża umowy z Zenitem. W dniu 18 sierpnia tego samego roku opuścił ojczyznę i przeniósł się do Turcji.
Kariera reprezentacyjna.
W 2007 roku Dziuba został powołany do młodzieżowej reprezentacji Rosji U-19 na Mistrzostwa Europy U-19 w Austrii. W spotkaniu z Niemcami (2:3) Artiom zdobył 2 gole, a następnie Rosjanie ulegli 2:6 Serbom i zremisowali 0:0 z Francją zajmując tym samym ostatnie miejsce w grupie. Występował także w kadrze U-21. 11 listopada 2011 zadebiutował w dorosłej reprezentacji w zremisowanym 1:1 towarzyskim meczu z Grecją. We wrześniu 2021 zrezygnował z dalszych występów w "Sbornej".
Poglądy.
Popiera politykę Władimira Putina oraz rosyjską agresję na Ukrainę w 2022 roku.

</doc>
<doc id="1067323" url="https://pl.wikipedia.org/wiki?curid=1067323" title="KROQ-FM">
KROQ-FM

KROQ-FM to amerykańska komercyjna stacja radiowa zlokalizowana w Los Angeles, Pasadena - California należąca do CBS Radio. Nadająca na 106.7 FM oraz w internecie przez 24 godziny na dobę. KROQ-FM gra przeważnie muzykę rockową (modern rock). Dżingiel przewodni stacji to potoczna nazwa "kay rock", a slogan "The World Famous K-Rock".

</doc>
<doc id="1067324" url="https://pl.wikipedia.org/wiki?curid=1067324" title="Fort Sudół">
Fort Sudół



</doc>
<doc id="1067325" url="https://pl.wikipedia.org/wiki?curid=1067325" title="Fort Mistrzejowice">
Fort Mistrzejowice



</doc>
<doc id="1067326" url="https://pl.wikipedia.org/wiki?curid=1067326" title="Fort Bronowice Małe">
Fort Bronowice Małe



</doc>
<doc id="1067328" url="https://pl.wikipedia.org/wiki?curid=1067328" title="Fort Lasówka">
Fort Lasówka



</doc>
<doc id="1067329" url="https://pl.wikipedia.org/wiki?curid=1067329" title="Fort Mydlniki">
Fort Mydlniki



</doc>
<doc id="1067330" url="https://pl.wikipedia.org/wiki?curid=1067330" title="Fort Olszanica">
Fort Olszanica



</doc>
<doc id="1067331" url="https://pl.wikipedia.org/wiki?curid=1067331" title="Fort Winnica">
Fort Winnica



</doc>
<doc id="1067332" url="https://pl.wikipedia.org/wiki?curid=1067332" title="Fort Skotniki">
Fort Skotniki



</doc>
<doc id="1067334" url="https://pl.wikipedia.org/wiki?curid=1067334" title="Fort Łapianka">
Fort Łapianka



</doc>
<doc id="1067335" url="https://pl.wikipedia.org/wiki?curid=1067335" title="Fort Swoszowice">
Fort Swoszowice



</doc>
<doc id="1067337" url="https://pl.wikipedia.org/wiki?curid=1067337" title="Fort Kosocice">
Fort Kosocice



</doc>
<doc id="1067339" url="https://pl.wikipedia.org/wiki?curid=1067339" title="Fort Barycz">
Fort Barycz



</doc>
<doc id="1067340" url="https://pl.wikipedia.org/wiki?curid=1067340" title="Fort Grębałów">
Fort Grębałów



</doc>
<doc id="1067341" url="https://pl.wikipedia.org/wiki?curid=1067341" title="Fort Dłubnia">
Fort Dłubnia



</doc>
<doc id="1067343" url="https://pl.wikipedia.org/wiki?curid=1067343" title="Most Mieszczański">
Most Mieszczański



</doc>
<doc id="1067344" url="https://pl.wikipedia.org/wiki?curid=1067344" title="I Still Haven’t Found What I’m Looking For">
I Still Haven’t Found What I’m Looking For

I Still Haven’t Found What I’m Looking For – ballada rockowa irlandzkiej grupy U2, pochodząca z jej wydanego w 1987 roku albumu, "The Joshua Tree". Została wydana jako drugi singel promujący tę płytę. Utwór znalazł się na pierwszym miejscu listy "Billboard" Hot 100. Była to druga piosenka zespołu, która dotarła do aż tak wysokiego miejsca (pierwszą była „With or Without You”) w USA. Od tamtego czasu żadnemu nowemu utworowi grupy nie udało się zająć w Stanach Zjednoczonych pierwszej pozycji. Zmieniło się to dopiero w 2006 roku, kiedy single z albumu "How to Dismantle an Atomic Bomb" zdominowały notowania.
W 2004 utwór został sklasyfikowany na 93. miejscu listy 500. utworów wszech czasów magazynu "Rolling Stone".

</doc>
<doc id="1067345" url="https://pl.wikipedia.org/wiki?curid=1067345" title="Disco dance">
Disco dance

Disco Dance – taniec dyskotekowy, modny w latach 70. Aktualnie taniec zalicza się do kategorii tańca sportowego. Taniec charakteryzuje się między innymi szybkim tempem oraz wymachami nóg, szpagatami jak i figurami akrobatycznymi.
Podkategorie Disco Dance:
Polską organizacją zrzeszającą kluby sportowe uprawiające dyscyplinę tańca sportowego jest PZTSport (Polski Związek Tańca Sportowego). Od 2003 PZTSport jest członkiem międzynarodowej organizacji IDF (International Dance Fereration) i bierze czynny udział w międzynarodowej rywalizacji sportowej pod nazwą Polish Dance Sport Union lub Union Polonaise de la Dance Sportive.
Najważniejszą organizacją dla tańca disco dance PZTF (Polski Związek Tańca Freestyle) działający z IDO (International Dance Organizations) Te dwie organizacje zrzeszają najlepszych tancerzy w Polsce i na Świecie, nie tylko w dziedzinie tańca disco dance.

</doc>
<doc id="1067346" url="https://pl.wikipedia.org/wiki?curid=1067346" title="ORP Resko">
ORP Resko

ORP Resko (637) – polski trałowiec redowy, jedna z jednostek projektu 207P, wchodząca w skład 12 Dywizjonu Trałowców 8 Flotylli Obrony Wybrzeża w Świnoujściu.
Projekt i budowa.
W połowie lat 60. XX wieku Polska Marynarka Wojenna znacznie rozbudowywała siły przeciwminowe, które liczyły 56 okrętów 5 typów, w tym dwa typu kutrów trałowych. Wraz z końcem lat 60. w Dowództwie Marynarki Wojennej (DMW) zrodziła się koncepcja budowy nowego typu trałowca redowego. W tym celu podjęto i przeprowadzono wiele analiz technicznych tak, że w 1968 roku opracowano wstępne wymagania taktyczno-techniczne nowych okrętów, których kadłuby miały być drewniane. Wkrótce jednak zarzucono tę koncepcję i rozpoczęto szereg prac naukowo-badawczych z zakresu konstrukcji i technologii okrętów z laminatów poliestrowo-szklanych (LPS), wyposażenia trałowego, czy też minimalizacji pól fizycznych. Na początku 1970 roku w Biurze Projektowo-Konstrukcyjnym Stoczni Północnej im. Bohaterów Westerplatte w Gdańsku, rozpoczęto prace projektowe nad nową jednostką małomagnetycznego trałowca redowego. Rolę głównego konstruktora sprawował mgr inż. Roman Kraszewski, którego później zastąpił mgr inż. Janusz Jasiński. Z ramienia Szefostwa Budowy Okrętów DMW nadzór sprawował kmdr Kazimierz Perzanowski. W tym samym roku ukończono analizę taktyczno-techniczno-ekonomiczną okrętu, który otrzymał numer projektowy "207" i jawny kryptonim "Indyk".
Jednostka prototypowa, nosząca oznaczenie "typ 207D" ORP „Gopło”, została zwodowana 16 kwietnia 1981 w Stoczni Marynarki Wojennej w Gdyni. ORP Resko był siódmą jednostką z serii 207P, zwodowano go 1 października 1987 roku w Stoczni Marynarki Wojennej w Gdyni, zaś do służby w Marynarce Wojennej przyjęto go 26 marca 1988 roku.
W 2019 roku okręt przeszedł naprawę główną sonaru MG-89DSP. Trałowiec trafił do doku, gdzie przeszedł naprawę główną sonaru MG-89DSP.
Opis.
ORP „Resko” jest jednym z siedemnastu trałowców redowych projektu 207P, służących do poszukiwania i niszczenia min morskich kontaktowych i niekontaktowych. Kadłub okrętu jest wykonany z laminatu poliestrowo-szklanego. Okręt uzbrojony jest w armatę ZU-23-2M 23 mm, oraz trały: kontaktowy, elektromagnetyczny i akustyczny, a także bomby głębinowe. Napęd główny stanowią dwa silniki wysokoprężne M401A1 o mocy 735 kW każdy, napędzające dwie śruby.
Służba.
Bandera Marynarki Wojennej jednostki została podniesiona 26 marca 1988. W swojej służbie okręt wielokrotnie uczestniczył w ćwiczeniach krajowych i międzynarodowych, uczestnicząc między innymi w czerwcu 1989 roku w pierwszym ćwiczeniu taktycznym sił MW pod kryptonimem BARAKUDA. We wrześniu 1994 roku okręt brał udział w ćwiczeniu pod kryptonimem PIRANIA 94, a w lipcu 1995 roku odbył rejs szkoleniowo nawigacyjny do portu Neustadt. W 1997 roku po raz pierwszy uczestniczył w międzynarodowym ćwiczeniu pod kryptonimem PASSEX 97, a w 1998 roku w międzynarodowym ćwiczeniu BALTICA 98. W kolejnych latach okręt wielokrotnie uczestniczył w ćwiczeniach na szczeblu dywizjonu oraz w ćwiczeniach narodowych i międzynarodowych takich jak: 

</doc>
<doc id="1067347" url="https://pl.wikipedia.org/wiki?curid=1067347" title="KROQ">
KROQ



</doc>
<doc id="1067348" url="https://pl.wikipedia.org/wiki?curid=1067348" title="Rienat Sabitow">
Rienat Sabitow

Rienat Charisowicz Sabitow (ros. Ренат Харисович Сабитов, ur. 13 czerwca 1985 w Moskwie) – rosyjski piłkarz grający na pozycji środkowego lub bocznego obrońcy.
Życiorys.
Sabitow ma pochodzenie tatarskie i urodził się w Moskwie. Ukończył sportową szkołę o nazwie Czernatowo, a w 2001 roku grywał w amatorskich rezerwach drużyny FK Chimki. W 2004 roku przeszedł do Saturna Ramienskoje, w którym początkowo grał w rezerwach, a 22 maja 2005 roku zadebiutował w pierwszej drużynie w rozgrywkach Premier Ligi w meczu z Krylią Sowietow Samara (1:1). Do końca sezonu wystąpił 16 razy i zajął z Saturnem 11. miejsce. W 2006 roku także dość często pojawiał się na boisku. Jego dorobek to 12 meczów i 1 gol (w przegranym 1:2 meczu z FK Moskwa).
Na początku roku 2007 za 200 tysięcy euro Sabitow przeszedł do Spartaka Moskwa. W nowym zespole zadebiutował 13 marca w wygranym 3:1 wyjazdowym meczu z Zenitem Petersburg i od czasu debiutu coraz częściej pojawiał się na boisku. W 2008 roku został wypożyczony do FK Chimki (debiut: 13 lipca 2008 w przegranym 1:4 meczu z Zenitem Sankt Petersbug), w którym grał w podstawowym składzie. W 2009 roku wrócił do Spartaka. W 2011 roku został zawodnikiem Tomu Tomsk. Następnie grał w Sibirze Nowosybirsk, ponownie Tomie i Sokole Saratów. W 2016 trafił do klubu Mordowija Sarańsk.

</doc>
<doc id="1067349" url="https://pl.wikipedia.org/wiki?curid=1067349" title="Wywieranie wpływu">
Wywieranie wpływu



</doc>
<doc id="1067350" url="https://pl.wikipedia.org/wiki?curid=1067350" title="Puchar Polski w piłce nożnej (1989/1990)">
Puchar Polski w piłce nożnej (1989/1990)

Puchar Polski w piłce nożnej mężczyzn 1989/1990 – 36. edycja rozgrywek mających na celu wyłonienie zdobywcy Pucharu Polski, który uzyskał tym samym prawo gry w 1/16 finału Pucharu Zdobywców Pucharów w sezonie 1990/1991. Mecz finałowy odbył się na Stadionie Widzewa w Łodzi.
Tytuł zdobyła Legia Warszawa, dla której był to dziewiąty tryumf w historii klubu.
I runda – 22 lipca 1989
II runda - 26 lipca 1989
III runda - 16 sierpnia 1989
IV runda - 30 sierpnia 1989
V runda - 18 października 1989
Ćwierćfinały.
Pierwsze mecze zostały rozegrane 8 listopada 1989, a rewanże 22 listopada 1989.
Mieszko Gniezno – Legia Warszawa 0:5 ""&lt;BR&gt;
Legia Warszawa – Mieszko Gniezno 5:1 ""&lt;BR&gt;
-&lt;BR&gt;
Widzew Łódź – GKS Katowice 0:0&lt;BR&gt;
GKS Katowice – Widzew Łódź 2:0 ""&lt;BR&gt;
-&lt;BR&gt;
Hutnik Kraków – Chemik Police 2:0 ""&lt;BR&gt;
Chemik Police – Hutnik Kraków 1:1 ""&lt;BR&gt;
-&lt;BR&gt;
Stal Mielec – Pogoń Szczecin 4:2 ""&lt;BR&gt;
Pogoń Szczecin – Stal Mielec 2:2 ""
Półfinały.
Pierwsze mecze zostały rozegrane 9 czerwca 1990, a rewanże 13 czerwca 1990.
Legia Warszawa – Stal Mielec 2:0 ""&lt;BR&gt;
Stal Mielec – Legia Warszawa 2:2 ""&lt;BR&gt;
-&lt;BR&gt;
GKS Katowice – Hutnik Kraków 2:0 ""&lt;BR&gt;
Hutnik Kraków – GKS Katowice 1:1 ""

</doc>
<doc id="1067351" url="https://pl.wikipedia.org/wiki?curid=1067351" title="100 m stylem dowolnym">
100 m stylem dowolnym

100 m stylem dowolnym – jeden z krótszych dystansów w pływaniu, ale najbardziej prestiżowy w tym stylu. Jest rozgrywany na igrzyskach olimpijskich.
Mistrzostwa Polski.
Obecny mistrz Polski:
Obecna mistrzyni Polski:
Mistrzostwa świata (basen 50 m).
Obecny mistrz świata:
Obecna mistrzyni świata:
Mistrzostwa świata (basen 25 m).
Obecny mistrz świata:
Obecna mistrzyni świata:
Mistrzostwa Europy.
Obecny mistrz Europy:
Obecna mistrzyni Europy:
Letnie igrzyska olimpijskie.
Obecny mistrz olimpijski:
Obecna mistrzyni olimpijska:

</doc>
<doc id="1067352" url="https://pl.wikipedia.org/wiki?curid=1067352" title="Anteros (mitologia)">
Anteros (mitologia)

Anteros ( Antérōs ‘przeciw miłość’, ) – w mitologii greckiej bóg i uosobienie miłości odwzajemnionej lub miłości nieodwzajemnionej i zemsty za zdradzoną miłość (odrzuconą miłość).
Uchodził za syna Aresa i Afrodyty oraz brata Erosa, Harmonii, Fobosa i Dejmosa. Przedstawiany był podobnie do Erosa, lecz z długimi włosami i skrzydłami motyla. Przedstawiany był również z uzbrojoną złotą maczugą lub ze strzałami.
Anteros, wraz z Erosem, stanowił grupę podstawowych bogów miłości i zwykle był przedstawiany wśród uskrzydlonych chłopców przebywających w towarzystwie Afrodyty i jej towarzyszących bogiń.
Anteros był również identyfikowany jako opiekun powstającej miłości u młodych chłopców.
Ołtarz tego boga został ulokowany w Atenach i zbudowany ku pamięci miłości Timagorasa, którego uczucia zostały odrzucone przez młodego ateńczyka Melesa. Deklaracja miłości Timagorasa wygłoszona do młodzieńca została przez niego wykpiona. Zażądał on, by Timagoras na dowód rzucił się ze szczytu skały. Gdy ten to uczynił, Males z żalu sam rzucił się z tej samej skały.
Anteros jest tematem pomnika Shaftesbury na placu Piccadilly Circus w Londynie, gdzie jest symbolem bezinteresownej filantropijnej miłości hrabiego Shaftesbury dla biednych. Pomnik czasami jest nazywany Aniołem Chrześcijańskiej Dobroczynności, a powszechnie zwany Erosem.
Imieniem Anterosa została nazwana jedna z planetoid – (1943) Anteros.

</doc>
<doc id="1067354" url="https://pl.wikipedia.org/wiki?curid=1067354" title="Śniegu cieniutki opłatek">
Śniegu cieniutki opłatek

Śniegu cieniutki opłatek – drugi album Mai Sikorowskiej i Andrzeja Sikorowskiego. Płytę wyprodukował Andrzej Sikorowski, on także napisał teksty i muzykę do 6 piosenek oraz słowa wiersza "Życzenia" i towarzyszył córce w wielu utworach. Wykorzystano również 5 tradycyjnych kolęd. Płyta stanowiła bezpłatny dodatek do jednego z numerów Dziennika Polskiego z grudnia 2006 r.

</doc>
<doc id="1067357" url="https://pl.wikipedia.org/wiki?curid=1067357" title="Anseba">
Anseba

Anseba (tigrinia: ዞባ ኣንሰባ, arab. إقليم عنسبا) – jeden z regionów Erytrei. Zajmuje obszar 23 200 km² i jest zamieszkiwany przez 731 769 osób (2008). Stolicą tego regionu jest miasto Keren.

</doc>
<doc id="1067361" url="https://pl.wikipedia.org/wiki?curid=1067361" title="Sądy ziemskie">
Sądy ziemskie



</doc>
<doc id="1067364" url="https://pl.wikipedia.org/wiki?curid=1067364" title="Sarah Slean">
Sarah Slean

Sarah Hope Slean (ur. 21 czerwca 1977) – kanadyjska piosenkarka, kompozytorka, poetka, malarka, aktorka i fotograf z Pickering, Ontario. Wydała siedem albumów (w tym albumy live i EP-ki). Pierwszą EP „Universe” nagrała w 1997 w wieku dziewiętnastu lat, do tego czasu nagrywając kompletne cztery albumy: Blue Parade (1998), Night Bugs (2002), Day One (2004) i The Baroness (2008). Drugą EP „The Baroness Redecorates” wydała 9 grudnia, 2008.
Życiorys.
Obecnie studentka University of Toronto, studiuje muzykę i filozofię, mając już ukończone malarstwo i fotografię. Night Bugs był jej pierwszym albumem wydanym przez dużą wytwórnię (WEA w Kanadzie i Atlantic Records w Stanach Zjednoczonych). Pierwszym singlem mającym „popchnąć” całą promocję albumu była piosenka „Sweet Ones”. Wydawca był zachwycony albumem, ale wytwórnia chciała, aby album się sprzedał, przynosząc określone zyski, a do tego potrzebował piosenki słodkiej, popowej, przyjaznej radiu oraz zapotrzebowaniu i gustom odbiorców. Dosłownie poproszono ją o skomponowanie „sh*t pop song”, artystka tak zrobiła, napisała „Sweet ones”, ze swoją tylko znaną ironią poukrywała zaistniałą sytuację z wytwórnią pod niebieskimi oczami miłosnego rozczarowania, znając prostą recepturę melodii i słów docierającą do grona konsumenckiego muzyki.

</doc>
<doc id="1067366" url="https://pl.wikipedia.org/wiki?curid=1067366" title="VI Liceum Ogólnokształcące im. Króla Zygmunta Augusta w Białymstoku">
VI Liceum Ogólnokształcące im. Króla Zygmunta Augusta w Białymstoku

VI Liceum Ogólnokształcące im. Króla Zygmunta Augusta w Białymstoku – szkoła średnia położona w dzielnicy Bojary, mieszcząca się w zabytkowym klasycystycznym pałacyku z początku XIX w. VI LO otrzymało tytuł Srebrnego Liceum według rankingu Perspektyw 2019. Aktualnie (2022) jest 4. najlepszym liceum w Białymstoku.
Historia.
Historia szkoły sięga roku 1777, w którym Komisja Edukacji Narodowej zatwierdziła program nauczania nowo powstałej białostockiej szkoły podwydziałowej. Szkoła znajdowała się przy obecnej ul. Kilińskiego. Do 1794 r. kierował nią ks. Jan Michałowski. W 1796, na skutek zaborów, szkoła musiała opuścić swoją dotychczasową siedzibę i, z pomocą Izabeli Branickiej, została przeniesiona do budynku dawniej zajmowanego przez teatr dworski.
W 1802 r., na skutek reformy oświatowej w Imperium Rosyjskim szkołę przekształcono w Gimnazjum Białostockie, którego uprawniało do przyjęcia na studia wyższe. W 1808 r. gimnazjum przeniesiono do murowanego budynku na skrzyżowaniu ulic Warszawskiej i Pałacowej. Ponowna zmiana siedziby nastąpiła w 1858 r., kiedy to gimnazjum wprowadziło się do obecnego budynku VI LO – klasycystycznego pałacyku przy ul. Kościelnej 9 (dzisiaj Warszawska 8). Budynek, powstały w 1831 r., zajmowały wcześniej m.in. siedziby rosyjskiej administracji oraz szpital wojskowy. Do absolwentów Gimnazjum Białostockiego należą m.in. Ludwik Zamenhof, twórca języka esperanto, a także Ignacy Hryniewiecki, zabójca cara Aleksandra II.
W 1873 r. zmieniono profil placówki z humanistycznego Gimnazjum na techniczno-przyrodniczą Szkołę Realną. Szkoła zyskała nowe budynki, kupując w 1893 r. zabudowania przy obecnej ulicy Warszawskiej i stawiając nowe budynki na placu przy ul. Kościelnej w 1895 i 1898 r. Obie nieruchomości do dziś są częścią szkoły.
29 listopada 1915 r., w rok po rozpoczęciu I wojny światowej, z inicjatywy Towarzystwa Pomocy Szkołom Polskim utworzono w Białymstoku męskie i żeńskie Gimnazjum Realne. Po odzyskaniu przez Polskę niepodległości męskie gimnazjum umieszczono w pałacyku przy Kościelnej. Dzięki staraniom dyrektora szkoły i jednocześnie posła RP, ks. Stanisława Hałki, gimnazjum zostało upaństwowione. Nadano mu imię Króla Zygmunta Augusta.
II wojna światowa przerwała działalność gimnazjum, w 1944 r. powrócono jednak do nauczania w neoklasycznym pałacu. Mieściły się tam gimnazjum męskie i żeńskie. W 1958 r. utworzono na ich miejsce I Liceum Ogólnokształcące, później mieściły się tam kolejno, II i III LO oraz Liceum Ogólnokształcące dla pracujących.
W 1972 r. powstało VI Liceum Ogólnokształcące. Dla potrzeb nowo utworzonej szkoły gruntownie zmodernizowano gmach pałacyku, zainstalowano centralne ogrzewanie i węzeł sanitarny. 14 grudnia 1974 r. szkole nadano sztandar oraz patrona, Króla Zygmunta Augusta, nawiązując do tradycji przedwojennej. Pierwszymi dyrektorami szkoły byli Anna Duda (1972–1974) i Tadeusz Dziubiński (1976–1990). Obecnie funkcję dyrektora pełni absolwent tej szkoły Dariusz Naumowicz.
Budynek VI Liceum Ogólnokształcącego jest jednym z punktów otwartego w czerwcu 2008 r. Szlaku Dziedzictwa Żydowskiego w Białymstoku opracowanego przez grupę doktorantów i studentów UwB – wolontariuszy Fundacji Uniwersytetu w Białymstoku.

</doc>
<doc id="1067367" url="https://pl.wikipedia.org/wiki?curid=1067367" title="Punta Pariñas">
Punta Pariñas

Punta Pariñas () – przylądek, najdalej na zachód wysunięty punkt Ameryki Południowej na stałym lądzie. Znajduje się w Peru. Została na nim wybudowana latarnia morska.

</doc>
<doc id="1067370" url="https://pl.wikipedia.org/wiki?curid=1067370" title="Region Centralny (Erytrea)">
Region Centralny (Erytrea)

Region Centralny (tigrinia: ዞባ ማእከል, arab. قليم المركزية) – jeden z regionów Erytrei. Zajmuje obszar 1300 km² i jest zamieszkiwany przez ok. 917 tys. osób (2008). Stolicą tego regionu, jak i państwa, jest Asmara.

</doc>
<doc id="1067371" url="https://pl.wikipedia.org/wiki?curid=1067371" title="Centaurea macrocephala">
Centaurea macrocephala



</doc>
<doc id="1067372" url="https://pl.wikipedia.org/wiki?curid=1067372" title="VI LO w Białymstoku">
VI LO w Białymstoku



</doc>
<doc id="1067373" url="https://pl.wikipedia.org/wiki?curid=1067373" title="Out of Time">
Out of Time

Out Of Time – siódmy studyjny album zespołu R.E.M. wydany w 1991 roku.
Notowania.
Album
Singles

</doc>
<doc id="1067374" url="https://pl.wikipedia.org/wiki?curid=1067374" title="VI Liceum Ogólnokształcące w Białymstoku">
VI Liceum Ogólnokształcące w Białymstoku



</doc>
<doc id="1067375" url="https://pl.wikipedia.org/wiki?curid=1067375" title="Musa Dagh">
Musa Dagh

Musa Dagh (dosł. "Góra Mojżesza", tur. Musa Dağı, orm. Մուսա Լեռ/Musa Ler) – masyw w tureckiej prowincji Hatay.
Podczas rzezi Ormian wokół Musa Dagh w 1915 przez 53 dni bronili się w przed Turkami mieszkańcy sześciu okolicznych wiosek ormiańskich. Ormianom z pomocą przybyły okręty francuskie i angielskie, które ewakuowały do Port Saidu 4000 ocalałych z rzezi. 
O walce Ormian i ich ocaleniu Franz Werfel napisał powieść "Czterdzieści dni Musa Dah".

</doc>
<doc id="1067376" url="https://pl.wikipedia.org/wiki?curid=1067376" title="Cerkiew Świętych Apostołów Piotra i Pawła w Jeleniej Górze">
Cerkiew Świętych Apostołów Piotra i Pawła w Jeleniej Górze

Cerkiew pod wezwaniem Świętych Apostołów Piotra i Pawła – prawosławna cerkiew parafialna w Jeleniej Górze. Należy do dekanatu Lubin diecezji wrocławsko-szczecińskiej Polskiego Autokefalicznego Kościoła Prawosławnego.
Położenie.
Cerkiew znajduje się w centrum miasta, przy ulicy 1 Maja 40.
Historia.
Dawny barokowy kościół Najświętszej Maryi Panny. Wzmiankowany w 1453, zniszczony w czasie wojny trzydziestoletniej. Wzniesiony w I połowie XVIII w. na fundamentach starszego obiektu. Została odbudowana w latach 1737-1738 przez Caspra Jentscha. Do 1925 użytkowany przez rzymskich katolików, następnie przekazany władzom miejskim. Oddany w 1948 w użytkowanie Polskiego Autokefalicznego Kościoła Prawosławnego; pierwsza Święta Liturgia została odprawiona w pięć lat później. Wyposażenie cerkwi z lat 1948–1952 zgodne z obrządkiem lub przywiezione ze zniszczonych cerkwi na Chełmszczyźnie. Ikonostas dotarł do świątyni z Hrubieszowa z inicjatywy ks. Stefana Bieguna. W zewnętrzne mury cerkwi wmurowane są dobrze zachowane dwa krzyże kamienne z rytami broni (łuk i miecz). Krzyże te nazywane są często krzyżami pokutnymi, co jednak nie ma podstaw w dowodach ani badaniach, a jest oparte jedynie na nieuprawnionym założeniu, że wszystkie stare kamienne krzyże monolitowe, zwłaszcza te z rytami broni, o których pochodzeniu nie zachowały się żadne informacje, są krzyżami pokutnymi (pojednania), chociaż w rzeczywistości powód fundacji takich krzyży może być różnoraki, tak jak każdego innego krzyża. Niestety hipoteza ta stała się na tyle popularna, że zaczęła być odbierana jako fakt i pojawiać się w lokalnych opracowaniach, informatorach czy przewodnikach jako faktyczna informacja, bez uprzedzenia, że jest to co najwyżej luźny domysł bez żadnych bezpośrednich dowodów.
W drugiej dekadzie XXI w. cerkiew została gruntownie wyremontowana.
Cerkiew wpisano do rejestru zabytków 26 września 1960 pod nr A/4954/715.

</doc>
<doc id="1067378" url="https://pl.wikipedia.org/wiki?curid=1067378" title="Gateshead">
Gateshead

Gateshead – miasto w północno-wschodniej części Anglii, w hrabstwie Tyne and Wear, w dystrykcie (unitary authority) Gateshead, położone na południowym brzegu rzeki Tyne, naprzeciw Newcastle upon Tyne; stanowi część aglomeracji Tyneside. W 2001 roku miasto liczyło 78 403 mieszkańców.
W mieście rozwinął się przemysł maszynowy, metalowy, spożywczy, lekki oraz hutniczy.

</doc>
<doc id="1067380" url="https://pl.wikipedia.org/wiki?curid=1067380" title="Parbhani">
Parbhani

Parbhani (hindi परभणी, trl. "Parbhaṇī", trb. "Parbhani"; ang. "Parbhani") – miasto w środkowych Indiach, na Wyżynie Dekan, w stanie Maharashtra, siedziba władz dystryktu Parbhani.
Miasto to stanowi ważny ośrodek przemysłu włókienniczego oraz spożywczego.

</doc>
<doc id="1067382" url="https://pl.wikipedia.org/wiki?curid=1067382" title="Talk-1">
Talk-1



</doc>
<doc id="1067383" url="https://pl.wikipedia.org/wiki?curid=1067383" title="Where the Streets Have No Name">
Where the Streets Have No Name

„Where the Streets Have No Name” to piosenka rockowej grupy U2. Jest ona pierwszym utworem na wydanym w 1987 roku albumie "The Joshua Tree". Została wydana jako trzeci singel promujący tę płytę i szybko zdobyła tak duże uznanie, że obecnie jest jedną z najpopularniejszych piosenek zespołu.

</doc>
<doc id="1067385" url="https://pl.wikipedia.org/wiki?curid=1067385" title="A gdy jest już ciemno">
A gdy jest już ciemno

A gdy jest już ciemno – pierwszy singel zespołu Feel z albumu "Feel".
Zespół zdobył dzięki niemu Bursztynowego Słowika i Słowika Publiczności na Sopot Festival 2007.
Teledysk.
Teledysk wyreżyserował Tomasz Bulenda.
Podejrzenia o plagiat.
Kilka dni po festiwalu zaczęto podejrzewać, że piosenka jest plagiatem utworu "Coming Around Again" Carly Simon. Odpowiedzią zespołu było zlecenie sporządzenia opinii prawnej. Specjalistyczna analiza porównawcza wykluczyła plagiat, a od strony prawnej istnieje domniemanie, że Piotr Kupicha jest prawowitym autorem piosenki.

</doc>
<doc id="1067392" url="https://pl.wikipedia.org/wiki?curid=1067392" title="Psychoterapia racjonalno-emotywna">
Psychoterapia racjonalno-emotywna



</doc>
<doc id="1067394" url="https://pl.wikipedia.org/wiki?curid=1067394" title="Gui de Malsec">
Gui de Malsec

Guy de Malsec (ur. ok. 1340, zm. 8 marca 1412) – francuski duchowny. Krewny papieży Klemensa VI i Grzegorza XI. Biskup Lodève (1370-71) i Poitiers (1371-75).
Życiorys.
Papież Grzegorz XI na konsystorzu 20 grudnia 1375 mianował go kardynałem prezbiterem Santa Croce in Gerusalemme. Uczestniczył w wyborze Urbana VI w kwietniu 1378, ale szybko przeszedł do opozycji wobec niego. Wziął udział w zapoczątkowującym wielką schizmę zachodnią wyborze antypapieża Klemensa VII we wrześniu 1378. Służył jako legat Klemensa VII w Anglii, bezskutecznie próbując przekonać króla Ryszarda II do poparcia obediencji awiniońskiej. Kardynał biskup Palestriny od 16 grudnia 1383. Dziekan Św. Kolegium Kardynałów awiniońskiej obediencji po śmierci kardynała Pietro Corsini w sierpniu 1405. Działał na rzecz zakończenia schizmy, wspólnie z kilkoma innymi kardynałami z obydwu obediencji zorganizował Sobór w Pizie (1409) i (jako dziekan Św. Kolegium) przewodniczył jego obradom do czasu wyboru (anty)papieża Aleksandra V. Administrator diecezji Agde 1409-1411. Legat pizańskiego antypapieża Jana XXIII we Francji. Zmarł w Paryżu.
Bibliografia.
Gui de Malsec

</doc>
<doc id="1067401" url="https://pl.wikipedia.org/wiki?curid=1067401" title="Quiche lorraine">
Quiche lorraine



</doc>
<doc id="1067405" url="https://pl.wikipedia.org/wiki?curid=1067405" title="Zofia Bawarska (księżna Liechtensteinu)">
Zofia Bawarska (księżna Liechtensteinu)

Zofia Bawarska (niem. Sophie Elisabeth Marie Gabrielle; ur. 28 października 1967 w Monachium) – księżna dziedziczna Liechtensteinu i hrabina Rietbergu jako żona Alojzego Liechtensteina. Ma czworo dzieci – Józefa Wacława (ur. 1995), Marię Karolinę (ur. 1996), Jerzego (ur. 1999) i Mikołaja (ur. 2000).
Życiorys.
Urodziła się 28 października 1967 w Monachium jako pierworodne dziecko Maxa Emanuela Wittelsbacha i jego żony, Elżbiety Douglas. Jest zatem potomkinią w linii prostej ostatniego króla Bawarii – Ludwika III, który był jej prapradziadkiem.
Pierwsze lata życia przyszła księżna Liechtensteinu spędziła w Bawarii, gdzie najpierw uczęszczała do lokalnej szkoły podstawowej w Kreuth a następnie do szkoły dla dziewcząt angielskich w Heiligenstatt (Tüßling). Kontynuowała edukację w żeńskim gimnazjum z internatem w Lenggries, a następnie w liceum w Monachium. Po ukończeniu szkoły średniej w 1988 roku udała się na trzy miesiące do Londynu, a po powrocie rozpoczęła studia anglistyczne na Katolickim Uniwersytecie w Eichstätt.
Po ślubie wraz z mężem mieszkała w Londynie do 1996 roku, kiedy małżeństwo przeniosło się do Vaduz.
Podobnie jak jej teściowa zaangażowała się w sprawy społeczne na terenie Liechtensteinu. W 2006 roku założyła fundację "schwanger.li", która pomaga kobietom w ciąży. Ma ona swoje placówki w Buchs, Feldkirch i Schaan. Ponadto od 2015 roku przewodniczy Liechtensteińskiemu Czerwonemu Krzyżowi.
Na początku 2003 roku do publicznej informacji podano wiadomość, o tym że u Zofii zdiagnozowano oponiaka. Nowotwór przebiegał u księżnej łagodnie, a przeprowadzona w pierwszej połowie 2003 roku operacja zakończyła się sukcesem. 
Dziedzictwo.
Jako córce księcia bawarskiego Maxa Emanuela przypadają jej tytuły "księżniczki bawarskiej" (niem. "Prinzessin von Bayern") i "księżniczki na Bawarii" (niem. "Herzogin in Bayern"). Obecnie tytuł księcia Bawarii (pretendenta do tronu Bawarii) i głowy rodu Wittelsbachów nosi wuj Zofii – Franciszek I Wittelsbach, który nie posiada potomka. Jego tytulatura po śmierci przejdzie na jego brata, czyli ojca księżniczki Maxa Emanuela. Po śmierci ojca Zofia Wittelsbach nie odziedziczy jednak tytułu pretendenta do tronu Bawarii, ponieważ sukcesja bawarska opiera się na prawie salickim, które pomija kobiety. Przypadną one dalekiemu krewnemu Zofii – Lutipoldowi Wittelsbachowi.
Jakobicka pretendentka.
Jej praprababką była Maria Teresa Habsburg-Este, która jako bratanica zmarłego bezdzietnie Franciszka V odziedziczyła po nim tytuł jakobickiego pretendenta do tronu Anglii i Szkocji. Po jej śmierci trafił on do jej syna Ruperta, a następnie do Alberta – dziadka Zofii. Kiedy Albert Bawarski zmarł, tytuły otrzymał jego najstarszy syn, Franciszek I Wittelsbach, czyli stryj Zofii. Nie ma on potomków, dlatego dziedzicem jego tytułów będzie jego brat – Max Emanuel, a więc ojciec księżniczki. Zofia Bawarska jest zatem druga w linii sukcesji tytułu jakobickiej pretendentki do tronu Anglii i Szkocji, a kolejny jest jej najstarszy syn, Józef Wacław.
Małżeństwo i potomstwo.
3 lipca 1993 roku wyszła za mąż za Alojzego Liechtensteina, z którym ma czworo dzieci:
Tytulatura.
Od 1993: "Jej Królewska Wysokość" księżna dziedziczna Liechtensteinu, hrabina Rietbergu

</doc>
<doc id="1067407" url="https://pl.wikipedia.org/wiki?curid=1067407" title="Gorka Iraizoz">
Gorka Iraizoz

Gorka Iraizoz Moreno (ur. 6 marca 1981 w Pampelunie) – hiszpański piłkarz narodowości baskijskiej, grający na pozycji bramkarza. Obecnie występuje w hiszpańskim klubie Girona FC, gdzie jest podstawowym graczem.
Kariera klubowa.
W 1999 roku rozpoczął grę na szczeblu seniorskim w CD Baskonia – filialnym klubie Athletic Bilbao grającym w Tercera División (IV lidze). Do Baskonii trafił z małego klubu z Pampeluny – UDC Chantrea, współpracującego z Athletikiem Bilbao.
Po sezonie 1999/2000 przeniesiono go do rezerw Athleticu, ale nie wywalczył miejsca w pierwszym składzie. Jeszcze w trakcie sezonu wypożyczono go do SD Gernika, gdzie rozegrał 14 meczów. Tam także spędził następny sezon (36 meczów), a już w roku następnym stał się piłkarzem rezerw Espanyolu, w których grał przez dwa sezony, a na sezon 2004/2005 został wypożyczony do drugoligowego SD Eibar.
W 2005 roku Iraizoz zaczął występować w Primera División, ale był zmiennikiem Carlosa Kameniego. Swój pierwszy mecz w La Liga rozegrał 21 grudnia, a Espanyol pokonał 2:1 Deportivo La Coruña w wyjazdowym spotkaniu. W tamtym sezonie osiągnął swój pierwszy sukces – zdobył Puchar Hiszpanii. W sezonie 2006/2007 w lidze bronił Kameni, a w rozgrywkach Pucharu UEFA trener Ernesto Valverde wystawiał Iraizoza, który stał się objawieniem pucharu. Spisywał się na tyle dobrze, że poprowadził Espanyol do finału, jednak tam zespół z Barcelony uległ po serii rzutów karnych Sevilli.
Latem 2007 za 4,6 miliona euro Iraizoz przeszedł do Athletic Bilbao, gdzie został podstawowym bramkarzem. W połowie sezonu dwukrotnie odniósł ciężkie kontuzje, które spowodowały, że wystąpił tylko w kilkunastu meczach sezonu. W sezonie 2011/12 dotarł do finału Ligi Europy, jednak tam jego zespół mierzył się z Atlético Madryt. Bilbao przegrało w tym meczu 3:0.
Kariera reprezentacyjna.
Reprezentacja Kraju Basków "(Euskadi)":

</doc>
<doc id="1067409" url="https://pl.wikipedia.org/wiki?curid=1067409" title="Karabinek De Lisle">
Karabinek De Lisle

Karabinek De Lisle (ang. "De Lisle carbine", "De Lisle Commando carbine") – brytyjski karabinek powtarzalny na amunicję pistoletową z integralnym tłumikiem dźwięku zaprojektowany w okresie II wojny światowej do użycia przez siły specjalne.
Karabin został zaprojektowany przez Williama De Lisle’a, w oparciu o jego wcześniejszy projekt wyciszonego karabinka, kaliber .22. Bazował na karabinie Lee-Enfield, który został przystosowany do używania naboju pistoletowego .45 ACP, lufa z karabinu Lee-Enfield została zastąpiona zmodyfikowaną lufą pistoletu maszynowego Thompson, karabinek używał magazynka o pojemności 7 naboi, będącego modyfikacją pistoletowego magazynka Colt M1911. Stosowane były również jednorzędowe magazynki na 11 naboi. Karabinek zachował czterotaktowy zamek ślizgowo-obrotowy. Zastosowano w nim drewnianą kolbę stałą przechodzącą w łoże, z szyjką kolby wyprofilowaną w chwyt pistoletowy. Skonstruowana została również odmiana przeznaczona dla oddziałów powietrznodesantowych, posiadająca drewniany chwyt pistoletowy i składaną na bok broni kolbę metalową
Najważniejszą i unikatową cechą karabinu De Lisle’a był duży tłumik dźwięku, który stanowił integralną część karabinu. Tłumik był tak skuteczny, że dźwięk wydawany przy przeładowaniu naboju po strzale był głośniejszy od samego strzału. Tłumik dźwięku o średnicy 2 cali (5 cm) pokrywał całą powierzchnię lufy, wystając nawet przed nią (tłumik stanowił połowę długości karabinu). Tak duża pojemność tłumika pozwalała na bardzo skuteczne wyciszenie rozprężających się w momencie oddania strzału gazów, co w połączeniu z poddźwiękowym pociskiem .45 dawało znakomite rezultaty w wyciszaniu.
Z początkowo zamówionych 500, ostatecznie wyprodukowano tylko ok. 130 sztuk tej broni, albowiem po lądowaniu w Normandii zmniejszyło się zapotrzebowanie na broń używaną przez brytyjskie siły specjalne w czasie nocnych rajdów na wybrzeże francuskie. Po II wojnie światowej był też wykorzystywany w czasie walk na Malajach (1948-1960).

</doc>
<doc id="1067412" url="https://pl.wikipedia.org/wiki?curid=1067412" title="Rezerwat przyrody Kawęczyn">
Rezerwat przyrody Kawęczyn

Rezerwat przyrody Kawęczyn – leśny rezerwat przyrody znajdujący się w dzielnicy Rembertów w Warszawie.
Opis.
Został powołany rozporządzeniem Ministra Ochrony Środowiska, Zasobów Naturalnych i Leśnictwa z dnia 21 grudnia 1998 r. na terenie obszaru leśnego o powierzchni 69,54 ha (obecnie podawana wielkość to 69,71 ha), ograniczonego ulicami Marsa, Żołnierską i torami kolejowymi linii Warszawa Zachodnia–Terespol.
Celem ochrony jest zachowanie ze względów naukowych i dydaktycznych ciepłolubnych gatunków roślin naczyniowych i ich stanowisk.

</doc>
<doc id="1067416" url="https://pl.wikipedia.org/wiki?curid=1067416" title="Cerkiew Zmartwychwstania Pańskiego w Legnicy">
Cerkiew Zmartwychwstania Pańskiego w Legnicy

Cerkiew pod wezwaniem Zmartwychwstania Pańskiego () – prawosławna cerkiew parafialna w Legnicy. Należy do dekanatu Lubin diecezji wrocławsko-szczecińskiej Polskiego Autokefalicznego Kościoła Prawosławnego.
Legnicka cerkiew to dawny kościół ewangelicki wzniesiony w 1833 (wieża została dobudowana w 1912). W 1975 przekazany Polskiemu Autokefalicznemu Kościołowi Prawosławnemu. W latach 1976–1977 budynek częściowo dostosowano do potrzeb liturgii prawosławnej. We wnętrzu ikonostas pochodzący z 1891, przywieziony z cerkwi we Włodawie.
W czasie powodzi w sierpniu 1977, świątynia została zalana na wysokość 1 metra. Sprzęt cerkiewny nie uległ zniszczeniu, gdyż został zawczasu wyniesiony. Osuszanie obiektu trwało kilka miesięcy. Po wykonaniu niezbędnego remontu, cerkiew ponownie konsekrowano w 1983. Kolejny gruntowny remont świątyni rozpoczęto w 2012. Do 2013 odnowiono elewację, wymieniono poszycie dachu na wieży i wykonano nową stolarkę okienną. W 2014 r. trwały prace we wnętrzu cerkwi (przebudowa, wymiana tynków, posadzki, instalacji elektrycznej, montaż ogrzewania). Na czas remontu nabożeństwa odbywają się w świetlicy parafialnej.
Cerkiew została wpisana do rejestru zabytków 3 października 2011 pod nr A/5356.

</doc>
<doc id="1067419" url="https://pl.wikipedia.org/wiki?curid=1067419" title="George H. Pendleton">
George H. Pendleton

George Hunt Pendleton (ur. 19 lipca 1825, zm. 24 listopada 1889) – amerykański polityk, członek partii demokratycznej.
George Hunt Pendleton urodził się 19 lipca 1825 w Cincinnati w stanie Ohio. Uczył się w lokalnych szkołach, a także na Uniwersytecie Ruprechta Karla w Heidelbergu w Niemczech, gdzie studiował prawo. Po powrocie do rodzinnego Cincinnati rozpoczął praktykę adwokacką. W 1854 roku ubiegał się nieskutecznie o miejsce w Izbie Reprezentantów Stanów Zjednoczonych z Ohio. W latach 1854–1856 zasiadał za to w stanowym senacie stanu Ohio.
W 1856 roku wygrał w wyborach do Izby Reprezentantów Stanów Zjednoczonych 35. kadencji, a później trzykrotnie skutecznie ubiegał się o reelekcję. Przegrał w wyborach na to stanowisko w 1864 roku. W sumie reprezentował 1. okręg wyborczy w stanie Ohio w Izbie Reprezentantów Stanów Zjednoczonych w latach 1857–1865.
W roku 1862 został mianowany specjalnym przedstawicielem Izby Reprezentantów Stanów Zjednoczonych w celu przeprowadzenia impeachmentu sędziego Westa Humphreysa.
W następnych latach Pendleton poniósł kilka porażek wyborczych. W 1864 nieskutecznie ubiegał się o fotel wiceprezydenta Stanów Zjednoczonych, obok George’a McClellana, który był kandydatem partii demokratycznej na stanowisko prezydenta Stanów Zjednoczonych. W 1866 ubiegał się o miejsce w Izbie Reprezentantów Stanów Zjednoczonych 40. kadencji z Ohio, także nieskutecznie. W 1869 roku przegrał w wyborach na stanowisko gubernatora stanu Ohio.
W latach 1869–1879 zajął się działalnością przedsiębiorczą, zostając prezydentem Kentucky Central Railroad.
W 1878 roku skutecznie powrócił do polityki wygrywając w wyborach do Senatu Stanów Zjednoczonych, gdzie zasiadał w latach 1879–1885. Był promotorem słynnej ustawy "Civil Service Reform Act" (zwanej „ustawą Pendletona”). Jej celem było ograniczenie „systemu łupów”, uzdrowienie federalnej administracji oraz nadanie jej apolitycznego charakteru. Nie udało mu się jednak uzyskać nominacji partyjnej w wyborach na kolejną kadencję. W 1885 roku został mianowany specjalnym wysłannikiem dyplomatycznym do Niemiec.
Zmarł 24 listopada 1889 roku w Brukseli w Belgii. Jego ciało jest pochowane na cmentarzu w rodzinnym Cincinnati.

</doc>
<doc id="1067425" url="https://pl.wikipedia.org/wiki?curid=1067425" title="Parafia Matki Boskiej Ostrobramskiej w Bydgoszczy">
Parafia Matki Boskiej Ostrobramskiej w Bydgoszczy

Parafia Matki Boskiej Ostrobramskiej w Bydgoszczy – rzymskokatolicka parafia erygowana w 1980 roku na osiedlu Bartodzieje w Bydgoszczy.
Historia.
Pierwsza kaplica powstała w listopadzie 1977 roku. W grudniu 1980 roku parafia została erygowana przez prymasa Stefana Wyszyńskiego. Pierwszym proboszczem i budowniczym był ks. Bogdan Tarka. Od lipca 1987 do czerwca 2010 r. proboszczem był ks. Zdzisław Gieszczyński. W 2010 r. funkcję tę objął ks. Rafał Grabowski.
W głównym ołtarzu kościoła znajdowała się wierna kopia obrazu ostrobramskiego z Wilna (obecnie przeniesiona do bydgoskiego Seminarium Duchownego).
Charakterystyczną cechą kościoła jest to, iż jest on całkowicie wkomponowany w zabudowę znajdujących się wokół niego domów jednorodzinnych. Parafia liczy około 4500 mieszkańców.
W 2014 roku rozpoczęto przebudowę wnętrza kościoła, które zostało wykończone w nowoczesny sposób. Wybudowano jeden boczny ołtarz i nowe tabernakulum. W 2018 roku przebudowano wejście główne do kościoła oraz wybudowano wieżę, w której w przyszłości ma pojawić się dzwon.

</doc>
<doc id="1067426" url="https://pl.wikipedia.org/wiki?curid=1067426" title="La Vela Puerca">
La Vela Puerca

La Vela Puerca - urugwajski zespół, grający muzykę z pogranicza rocka i ska, utworzony w Montevideo w grudniu 1995. Założycielami grupy są Sebastián Teysera, Nícolás Lieutier oraz Santiago Butler. Początkowo artyści traktowali zespół jako niewinne hobby, które z czasem przerodziło się w znany w całym kraju jak i poza nim zespół. Dokładnie w rok po założeniu zespół przyjął nazwę La Vela Puerca. Wkrótce potem do zespołu doszło kilku kolejnych artystów.
Do dzisiaj ukazały się cztery albumy zespołu: Deskarado 1998, De Bichos y Flores 2001, A Contraluz 2004 oraz El Impulso 2007

</doc>
<doc id="1067427" url="https://pl.wikipedia.org/wiki?curid=1067427" title="Tirthanakara">
Tirthanakara



</doc>
<doc id="1067428" url="https://pl.wikipedia.org/wiki?curid=1067428" title="Crassula arborescens">
Crassula arborescens



</doc>
<doc id="1067429" url="https://pl.wikipedia.org/wiki?curid=1067429" title="Tirthanakar">
Tirthanakar



</doc>
<doc id="1067432" url="https://pl.wikipedia.org/wiki?curid=1067432" title="Tomasz Jasiński">
Tomasz Jasiński



</doc>
<doc id="1067440" url="https://pl.wikipedia.org/wiki?curid=1067440" title="Siergiej Bułgakow">
Siergiej Bułgakow

Siergiej Nikołajewicz Bułgakow (ros. Серге́й Никола́евич Булга́ков; w Liwnach, zm. 13 lipca 1944 w Paryżu) – myśliciel prawosławny uznawany za jednego z najwybitniejszych teologów rosyjskich XX wieku, w opinii wielu chrześcijański platonik i mistyk; działał na rzecz dialogu ekumenicznego z katolicyzmem, głosił apokatastazę oraz sofiologię.
W młodości utracił wiarę i związał się z marksizmem, w wieku 40 lat przeszedł na prawosławie – jak wyznał – pod wpływem mistycznych doświadczeń. Zdaniem wielu historyków myśli prawosławnej, Bułgakow należał do najodważniejszych teologów, przez co niektóre jego nauki, zwłaszcza związane z Mądrością Bożą oraz ze zbawieniem szatana, wywołują kontrowersje.
Życie.
Przyszedł na świat w rodzinie prawosławnego księdza. Uczęszczał do seminarium w Orle, a później do tamtejszego gimnazjum. W 1894 ukończył prawo na Uniwersytecie Moskiewskim, gdzie studiował także ekonomię polityczną.
W czasie nauki w seminarium zainteresował się marksizmem i wziął udział w ruchu Prawny Marksizm. Studiując marksizm Bułgakow był przekonany o ważności tej teorii. Pod wpływem prac rosyjskich myślicieli religijnych (Lew Tołstoj, Fiodor Dostojewski, Władimir Sołowjow itp.) oraz spotkań i dyskusji z Lwem Tołstojem znów odnalazł swoje wierzenia religijne. Napisał książkę o swojej ewolucji ("Od Marksizmu do idealizmu", 1903). Nawiązał współpracę z Bierdiajewem. W czasie, gdy rozpoczęły się prześladowania religijne przyjął święcenia kapłańskie. Wygnany z Rosji w 1922 roku (w ramach operacji bolszewickiej znanej jako „statek filozofów”), początkowo zamieszkał w Pradze, a następnie wyjechał do Paryża. W 1925 założył w Paryżu Prawosławny Instytut Teologiczny, którym kierował. W tym samym roku zaczął pracę nad fundamentalnymi działami religijnymi, które zyskały wielki rozgłos, ale stały się przyczyną ataków tradycjonalistów, traktujących jego doktrynę sofiologiczną jako herezję. Zmarł w lipcu 1944 roku na wylew krwi do mózgu.
Poglądy.
„Obraz” i „podobieństwo” Boże w człowieku.
Siergiej Bułgakow podjął między innymi zagadnienia antropologiczne i eschatologiczne. W antropologii akcentował ikoniczność człowieka, stworzenie go „na obraz i podobieństwo” (Rdz 1, 26). „Obraz” ma charakter niezniszczalny i trwały w człowieku, zaś „podobieństwo” to zadanie do urzeczywistnienia na bazie „obrazu”; „podobieństwo” ma charakter dynamiczny. Im bardziej urzeczywistnia w sobie człowiek tę ikoniczność, tym bardziej następuje jego przebóstwienie.
Nadzieja powszechnego zbawienia.
W dziele "Drabina Jakubowa" Bułgakow postawił pytanie o możliwość zbawienia wszystkich stworzeń, łącznie z szatanem, pozostawił je jednak bez odpowiedzi, jako „nieodpowiednie dla naszego stanu”. Niemniej, w późniejszych swoich książkach objawił się on jako jedyny, obok Orygenesa oraz św. Grzegorza z Nyssy, teolog, który odważył się otwarcie postulować apokatastazę jako chrześcijańską doktrynę; w jego ślad poszedł później Nikołaj Bierdiajew.
Na tej podstawie Bułgakow wyprowadza swoją eschatologię. Głosi on nie tylko nadzieję zbawienia wszystkich ludzi, ale zdaje się być tego pewny (apokatastaza). Analizując pojęcie „wieczności” (gr. aionios), stwierdza, że termin ten tylko odnośnie do Boga może oznaczać rzeczywistą wieczność, zaś w wieczności tej uczestniczą tylko ci, którzy zostali zbawieni. Wieczności piekła zatem nie można traktować na równi z wiecznością Boga, piekło może mieć jedynie charakter czasowy i skończony, a zatem potępieni mogą zostać uzdrowieni i dostąpić zbawienia.
Kontrowersje.
Postawa głosiciela doktryny o powszechnym zbawieniu wszystkich stworzeń zjednała Bułgakowowi wielu przeciwników wśród teologów prawosławnych.

</doc>
<doc id="1067443" url="https://pl.wikipedia.org/wiki?curid=1067443" title="Ryszard Wachowski">
Ryszard Wachowski

Ryszard Wachowski (ur. 20 kwietnia 1930 w Ćmiłowie pod Lublinem, zm. 8 listopada 1985 w Olsztynie) – olsztyński rzeźbiarz.
Życiorys.
Urodził się we wsi Ćmiłów w chłopskiej rodzinie (ojciec Jan, matka Janina). Studiował na Wydziale Rzeźby w Akademii Sztuk Plastycznych w Krakowie pod kierunkiem Xawerego Dunikowskiego. Dyplom uzyskał w Państwowej Wyższej Szkole Sztuk Plastycznych w Gdańsku. W 1955 r. zamieszkał w Olsztynie. Tworzył monumentalne pomniki, rzeźby, mozaiki i płaskorzeźby. Swoje prace pokazywał na wielu wystawach krajowych i zagranicznych. Na przykład w 1976 r. swoje prace prezentował w hallu nowo otwartego dworca kolejowego w Olsztynie. Działał w Związku Polskich Artystów Plastyków, w latach 1974-78 był wiceprezesem Zarządu Okręgowego. Był członkiem kolegium rzeczoznawców Pracowni Sztuk Plastycznych.
Nagrody:
Rzeźby w Olsztynie:
Pomniki:
Jego imieniem nazwano ulicę w Olsztynie.

</doc>
<doc id="1067444" url="https://pl.wikipedia.org/wiki?curid=1067444" title="Feliks Szrajber">
Feliks Szrajber

Feliks Szrajber, także Feliks Schreiber (ur. 1857 w Mikołajkach Pomorskich, zm. 21 lipca 1889 w Olsztynie) – ksiądz katolicki, doktor prawa kanonicznego, olsztyński działacz kulturalno-religijny, sprzyjał ludności polskiej, zajmował stanowisko neutralne wobec zorganizowanego ruchu polskiego i katolickiego partii Centrum.
Urodził się w 1857 w Mikołajkach Pomorskich w okolicach Sztumu w rodzinie ziemiańskiej. Ukończył gimnazjum w Chełmnie, studiował teologię w Seminarium Duchownym w Braniewie, a potem w Rzymie gdzie uzyskał doktorat z prawa kanonicznego. Był wikariuszem w Postolinie (k. Sztumu). W 1886 przeniósł się do Olsztyna, do parafii św. Jakuba, gdzie prowadził aktywna działalność religijną i społeczną wśród rzemieślników i robotników. Ksiądz Szrajber był także prezesem koła Towarzystwa św. Wincentego á Paulo i skarbnikiem koła Towarzystwa Śpiewaczego św. Cecylii. Wygłaszał odczyty na tematy religijne, rozprowadzał elementarze poznańskie (sprowadzał za własne pieniądze), współpracował z Janem Liszewskim (redaktor „Gazety Olsztyńskiej”). Z inicjatywy ks. Szrajbera na łamach „Gazety Olsztyńskiej” krytykowano działania germanizacyjne prowadzone w kościele w Brąswałdzie przez ks. Hermana Macherzyńskiego.
W 1888 rozpoczął budowę Domu Kopernika, który miał służyć polskiej młodzieży robotniczej. Zmarł w Olsztynie nie ukończywszy dzieła w dniu 21 lipca 1889 r. Pochowany na cmentarzu w Mikołajkach. Biografię ks. Szrajbera (Schreibera) napisał i zamieścił w Kalendarzu Polsko-Warmińskim na rok przestępny 1892 Eugeniusz Buchholz. Z inicjatywy Szrajbera Buchholz otworzył księgarnię w Olsztynie przy ul. Górnej i planował założenie pisma "Nowiny Warmiński". Pierwszy numer tego pisma ukazał się w październiku 1890, a więc ponad rok od śmierci ks. Feliksa Szrajbera.
Imieniem Feliksa Szrajbera nazwano ulicę w Olsztynie. 

</doc>
<doc id="1067445" url="https://pl.wikipedia.org/wiki?curid=1067445" title="Eugeniusz Buchholz">
Eugeniusz Buchholz

Eugeniusz Buchholz (ur. 6 marca 1865 w Ornecie, zm. 17 lutego 1928 tamże) – niemiecki Warmiak, działał na rzecz pojednania z Polakami w duchu chrześcijańskim, wydawca, tłumacz pisarzy polskich i rosyjskich.
Urodził się w rodzinie piekarza 6 marca 1865 w Ornecie (ojciec August, matka Berta z Thielów). W szkole handlowej w Gdańsku (1880-1883), uczył się zawodu księgarza w Poznaniu i Katowicach, gdzie poznał język polski. Jako tłumacz pracował także w Królewcu, pisywał korespondencje do „Ermländische Zeitung”. W 1887 zakupił od Adama Napieralskiego księgarnię w Barczewie. Sprzedawał głównie książki religijne i kalendarze. Z powodu nieusunięcia napisu w języku polskim, miał zatarg z miejscową policją.
Publikował artykuły o tematyce warmińskiej w "Gazecie Olsztyńskiej". W "Dzienniku Poznańskim" w 1888 opublikował swoje szkice warmińskie. W 1889 r. odsprzedał księgarnię w Barczewie Otokarowi Jabłońskiemu a sam przeniósł się do Olsztyna, gdzie założył drukarnię, introligatornię i skład papieru. Współpracował z ks. Feliksem Szrajberem. Sprzedawał książki z oficyn wydawniczych Pomorza i Wielkopolski oraz drukowane przez siebie broszurki. W okresie pobyty w Olsztynie nawiązał współpracę z pismami: „Pielgrzym” i „Przewodnik Katolicki”. W Olsztynie został wydawcą i redaktorem czasopism: „Nowiny Warmińskie” (1890-1891) oraz „Warmiak” (1893-1905). Czasopisma te były wydawane w języku polskim i prezentowały program katolickiej partii Centrum. Buchholz starał się nadać budzącemu się ruchowi polskiemu pod Olsztynem i Biskupcem charakter regionalny i pielęgnujący lokalne zwyczaje. Wraz z Sewerynem Pieniężnym (seniorem) założył w marcu 1891 r. w Olsztynie Polsko-Katolickie Towarzystwo „Zgoda”. Stowarzyszenie to skupiał ludność miejscową, a głównym jego celem było szerzenie religijności i moralności w ścisłym związku z Kościołem oraz propagowanie cnót rodzinnych i obywatelskich.
Eugeniusz Buchholz redagował i wydawał centrowe pisma w języki niemieckim: „Allensteiner Volksblatt”, „Allensteiner Volkszeitung”. Od 1888 był członkiem Towarzystwa Czytelni Ludowych. W 1892 wydał „Kalendarz Polsko-Warmijski na rok 1892”. Napisał książkę o kardynale Stanisławie Hozjuszu oraz podręcznik do nauki języka polskiego. Tłumaczył na niemiecki utwory Ignacego Krasickiego, Władysława Reymonta oraz pisarzy rosyjskich (Dostojewskiego, Gogola, Turgieniewa). Korespondował z Wojciechem Kętrzyńskim, ks. Walentym Barczewskim, ks. Alfonsem Mańkowskim i Kazimierzem Jaroszykiem. Pisał artykuły do pisma „Mazur”.
Z powodu paraliżu nóg już pod koniec lat 90. XIX w. poruszał się na wózku inwalidzkim. W 1906 zlikwidował księgarnię i drukarnię w Olsztynie i przeniósł się ponownie do Ornety, gdzie zamieszkał w domu chorych św. Elżbiety (prowadzony przez siostry katarzynki). W 1909 wydał broszurę "Katolicyzm w Polsce i w Rosji" oraz dwuczęściową "Gdzie prawda". W 1907 opublikował obszerne wspomnienia "Aus der Praxis eines Redakteurs und Schriftstellers".
W czasie I wojny światowej wspomagał jeńców rosyjskich, a przed plebiscytem w 1920 r. często stawał w obronie Polaków – drukował swoje artykuły w niemieckich dodatkach do Gazety Olsztyńskiej. Zmarł 17 lutego 1928 w Ornecie. Na jego pogrzebie obecni byli m.in. Jan Baczewski i Seweryn Pieniężny (syn), którzy składali mu podziękowanie za obronę Polaków przed brutalną germanizacją.

</doc>
<doc id="1067447" url="https://pl.wikipedia.org/wiki?curid=1067447" title="Vasubandhu">
Vasubandhu



</doc>
<doc id="1067449" url="https://pl.wikipedia.org/wiki?curid=1067449" title="Vanina Ickx">
Vanina Ickx

Vanina Ickx (ur. 16 lutego 1975 roku w Brukseli) – belgijska zawodniczka startująca w wyścigach samochodowych.
Córka byłego dwukrotnego Wicemistrza Świata Formuły 1, Jacky’ego Ickxa.
Karierę rozpoczęła w 1996 roku. Od tego czasu startuje prawie wyłącznie w kategoriach samochodów sportowych i turystycznych. Tylko w 2001 roku próbowała swoich sił w klasie otwartego nadwozia (w amerykańskiej serii Formuła 2000), jednak bez większego powodzenia.
Trzykrotnie brała udział w Rajdzie Paryż Dakar. Regularnie startowała w 24-godzinnym wyścigu na torze Spa-Francorchamps, a także w Mistrzostwach Świata Prototypów FIA.
W latach 2004–2005 startowała w Mistrzostwach Belgii Samochodów Turystycznych za kierownicą Mini-Coopera, gdzie wygrała klasyfikację kobiet (tzw. "Ladies Trophy").
W latach [2006–2007 występowała w DTM w barwach Audi, gdzie zwykle zajmowała ostatnie miejsce w klasyfikacji wyścigów, przy okazji regularnie przegrywając z drugą kobietą startującą w tej serii, Susie Stoddart.
Jej najlepszym wynikiem w DTM było jedenaste miejsce osiągnięte na torze Hockenheim w październiku 2006 roku.

</doc>
<doc id="1067454" url="https://pl.wikipedia.org/wiki?curid=1067454" title="Tracheomalacja">
Tracheomalacja

Tracheomalacja (wiotkość tchawicy, wrodzone rozmiękanie tchawicy, ang. tracheomalacia, łac. "tracheomalacia") – stan patologicznej wiotkości ściany tchawicy, prowadzący do zapadania się jej światła. 
Etiologia.
Wiotkość tchawicy może być wrodzona lub nabyta. W pierwszym przypadku przyczynami tracheomalacji są:
Klasyfikacja.
Wyróżnia się, ze względu na etiologię, trzy typy tracheomalacji:
Leczenie.
W większości przypadków nie ma konieczności specjalistycznego leczenia. Wraz ze wzrostem dziecka narząd usztywnia się i objawy wiotkości tchawicy zanikają. W sytuacjach gdy tak się nie dzieje i dochodzi do sytuacji zagrożenia życia (bezdech, intubacja, sztuczna wentylacja) leczenie może polegać na aortopeksji lub bronchoskopowym stentowaniu narządu.

</doc>
<doc id="1067455" url="https://pl.wikipedia.org/wiki?curid=1067455" title="Wrodzone rozmiękanie tchawicy">
Wrodzone rozmiękanie tchawicy



</doc>
<doc id="1067461" url="https://pl.wikipedia.org/wiki?curid=1067461" title="22 Dywizja Grenadierów Ludowych">
22 Dywizja Grenadierów Ludowych

22 Dywizja Grenadierów Ludowych - ("niem. 22. Volks-Grenadier-Division") jedna z niemieckich dywizji grenadierów ludowych z czasów II wojny światowej. Utworzona w marcu 1945 roku z przemianowania 22 Dywizji Piechoty. Wojnę spędziła na terenie Styrii, w składzie Grupy Armii E (kolejno: XXXIV Korpus Armijny, XV Korpus SS). Rozwiązana z końcem wojny.

</doc>
<doc id="1067463" url="https://pl.wikipedia.org/wiki?curid=1067463" title="XV Korpus SS">
XV Korpus SS



</doc>
<doc id="1067465" url="https://pl.wikipedia.org/wiki?curid=1067465" title="Amsterdam De Vlugtlaan">
Amsterdam De Vlugtlaan

Amsterdam De Vlugtlaan - stacja kolejowa w Amsterdamie, w prowincja Holandia Północna, w Holandii. Stacja została otwarta w 1987. 

</doc>
<doc id="1067466" url="https://pl.wikipedia.org/wiki?curid=1067466" title="Mel Sheppard">
Mel Sheppard

Melvin Whinfield „Mel” Sheppard (ur. 5 września 1883 w Almonesson Lake w stanie New Jersey, zm. 4 stycznia 1942 w Nowym Jorku) – amerykański lekkoatleta średniodystansowiec, wielokrotny medalista olimpijski.
Sheppard nie został przyjęty do nowojorskiej policji z powodu powiększonego serca. Ta wada nie przeszkodziła mu jednak w wyczynowym uprawianiu biegów lekkoatletycznych. Zdobył mistrzostwo USA (AAU) na 880 jardów kolejno w 1906, 1907 i 1908.
Na Igrzyskach Olimpijskich w 1908 w Londynie był jednym z faworytów biegów średnich. Zwyciężył najpierw w biegu na 1500 m poprawiając dwukrotnie rekord olimpijski na 4.03,04. Następnie wygrał bieg na 800 m ustanawiając rekord świata wynikiem 1.52,8. Trzeci złoty medal zdobył w sztafecie 200+200+400+800 m, biegnąc na ostatniej zmianie.
Zdobył mistrzostwo USA (AAU) na 880 jardów w 1911 i 1912. Na Igrzyskach Olimpijskich w 1912 w Sztokholmie Sheppard został wraz z kolegami mistrzem w sztafecie 4 × 400 m (ustanowili rekord świata 3.16,6). Na 800 m zdobył srebrny medal przegrywając z Tedem Meredithem. Startował także w finale biegu na 1500 m, ale został sklasyfikowany poza pierwszą ósemką. Odpadł w półfinale biegu na 400 m.
Rekordy życiowe, wszystkie ustanowione w roku 1912:
Po zakończeniu wyczynowego uprawiania sportu został trenerem. Zmarł w swym domu w Queens w Nowym Jorku w 1942.

</doc>
<doc id="1067467" url="https://pl.wikipedia.org/wiki?curid=1067467" title="Alive (singel Pearl Jam)">
Alive (singel Pearl Jam)

Alive – ballada rockowa amerykańskiego grunge’owego zespołu Pearl Jam. Jest ona pierwszym singlem, który promował ich debiutancką płytę "Ten".
Teledysk.
Do utworu „Alive” powstał czarno-biały teledysk w reżyserii Josha Tafta, nakręcony podczas koncertu grupy, który odbył się 3 sierpnia 1991 r. w RKCNDY w Seattle.

</doc>
<doc id="1067469" url="https://pl.wikipedia.org/wiki?curid=1067469" title="Melvin Sheppard">
Melvin Sheppard



</doc>
<doc id="1067470" url="https://pl.wikipedia.org/wiki?curid=1067470" title="XXXIV Korpus Armijny (III Rzesza)">
XXXIV Korpus Armijny (III Rzesza)

XXXIV Korpus Armijny (do zadań specjalnych) () – jeden z niemieckich korpusów armijnych z czasów II wojny światowej. Utworzony w listopadzie 1944 roku na Bałkanach z części Komendantury Krety. Podlegał Grupie Armii E, stacjonował m.in. w rejonie Belgradu i na terenach Chorwacji. Rozwiązany wraz z końcem wojny. 
Skład.
Jednostki korpuśne:
Skład w listopadzie 1944:
Skład w marcu 1945: 

</doc>
<doc id="1067473" url="https://pl.wikipedia.org/wiki?curid=1067473" title="Sławomir Worotyński">
Sławomir Worotyński

Sławomir Worotyński (ur. 20 stycznia 1942 w Nowej Wilejce, zm. 22 września 1983 w Bielsku-Białej) – polski poeta.
Życiorys.
Po ukończeniu Szkoły Średniej nr 26 (obecnie Szkoła Średnia im. Józefa Ignacego Kraszewskiego) w Wilnie studiował filologię rosyjską w Instytucie Pedagogicznym w Wilnie. Debiutował jako poeta w roku 1961 na łamach „Czerwonego Sztandaru” w Wilnie, gdzie przez pewien czas pracował jako goniec. Początkowo pisał w języku rosyjskim drukując swe wiersze w Komsomolskiej Prawdzie.
Jego wiersze były zamieszczane między innymi w czasopismach Życie Literackie, Radar, Nowa Wieś i miesięczniku Przyroda Polska, w którym otrzymał nagrodę w konkursie literackim oraz w wydaniach zbiorowych:
Tomy autorskie:
Oprócz wierszy pisał również krótkie opowiadania, przypowieści i bajki dla dzieci.
Na biografii poety silne piętno odcisnęła sytuacja polityczna Litwy drugiej połowy XX wieku oraz tęsknota za polskim Wilnem, co znalazło również odzwierciedlenie w jego twórczości.
Na Festiwalu Filmowym „Emigra” 2018 (26–28 października) w Warszawie został zaprezentowany film pt. „Nieobecny” (Romuald Mieczkowski – reżyser, Agata Lewandowski – współscenarzystka, Krzysztof Dzierma – muzyka) przedstawiający historię wileńskiego poety Sławomira Worotyńskiego, stanowiący utrwalenie pamięci o niezapomnianym w Wilnie poecie.
"Worotyński w Bielsku-Białej -" to liryczny zapis Romualda Mieczkowskiego o losie kolegi-poety, „wileńskiego Wojaczka”.

</doc>
<doc id="1067478" url="https://pl.wikipedia.org/wiki?curid=1067478" title="Schiphol (stacja kolejowa)">
Schiphol (stacja kolejowa)

Schiphol – stacja kolejowa położona w międzynarodowym portcie lotniczym Amsterdam-Schiphol, w prowincji Holandia Północna, w Holandii. Stacja została otwarta w 1978.

</doc>
<doc id="1067479" url="https://pl.wikipedia.org/wiki?curid=1067479" title="Pierścień Claddagh">
Pierścień Claddagh

Pierścień Claddagh ( Claddagh ring, "Chladaigh fáinne") – pierścień noszony jako symbol przyjaźni lub małżeństwa w Irlandii od XVII wieku. Współcześnie, pierścień Claddagh może pełnić rolę obrączki ślubnej, pierścionka zaręczynowego bądź podarunku dla matki upamiętniającego fakt narodzin jej dziecka, jak również przy innych okazjach.
Symbolika.
Pierścień Claddagh przedstawia dwie dłonie, trzymające serce w koronie. Serce ma symbolizować miłość, dłonie – przyjaźń, a korona – wierność i uczciwość. Symbolikę pierścienia wyraża maksyma: „pozwól panować miłości i przyjaźni na zawsze”, "ligean grá agus cairdeas réimeas deo", "let love and friendship reign forever". Takie znaczenie irlandzkiego pierścienia Claddagh pozwala określać go mianem "pierścienia wiary".
Pierścień Claddagh zazwyczaj nosi się w określony sposób:
Pochodzenie.
Pochodzenie pierścienia Claddagh jest związane z wsią rybacką w okolicy Galway znanej jako „Claddagh”, zburzonej i wybudowanej od nowa przez rząd Irlandii w 1934 roku.
Wiele podań i legend tłumaczy pochodzenie pierścienia. Jedna z nich mówi o Margareth Joyce, która poślubiła hiszpańskiego kupca Domingo de Rona. Jej mąż wkrótce zmarł, zostawiając wdowę z dużą sumę pieniędzy. W 1596 kobieta wróciła do Irlandii. Z odziedziczonych pieniędzy ufundowała liczne mosty w Connacht. W nagrodę za jej szczodrobliwość pewnego dnia przelatujący orzeł zrzucił jej właśnie ów pierścień w prezencie.
Inna legenda mówi o księciu, który zakochał się w dziewczynie z ludu. Aby przekonać jej ojca, że jego uczucia są szczere i nie ma zamiaru wykorzystać panny, zaprojektował pierścień, którego elementy symbolizowały miłość, przyjaźń i lojalność. Gdy ojciec dowiedział się o znaczeniu klejnotu, udzielił młodym błogosławieństwa.
Jeszcze inna opowieść, uważana za najbliższą prawdzie, przedstawia historię Richarda Joyce’a. Opuścił on Galway, aby pracować na Wyspach Karaibskich, a po powrocie poślubić swoją ukochaną. Jednakże jego statek został pojmany, a on sam sprzedany jako niewolnik mauryjskiemu złotnikowi. W Algierii uczył się nowego fachu od swojego pana. Gdy Wilhelm III objął tron zażądał od Maurów uwolnienia brytyjskich więźniów. Joyce mógł wracać do domu. Jego były pan był tak pełen szacunku do niego, że nawet zaproponował mu poślubienie swojej córki oraz połowę majątku, jeśli tylko zgodziłby się zostać. Jednak Richard odmówił i udał się w drogę powrotną do ukochanej. W czasie gdy pracował jako złotnik wykuł specjalnie dla niej ten pierścień jako symbol swojej miłości do niej. Wręczył jej go jako pierścionek zaręczynowy i wkrótce się pobrali.

</doc>
<doc id="1067481" url="https://pl.wikipedia.org/wiki?curid=1067481" title="Albert Hill">
Albert Hill

Albert George Hill (ur. 24 marca 1889 w Londynie, zm. 8 stycznia 1969 w London w Kanadzie) – brytyjski lekkoatleta średniodystansowiec, dwukrotny mistrz olimpijski.
Przebieg kariery.
Urodził się w Tooting, przedmieściu Londynu. Zaczął karierę biegacza od biegów długich, gdy zdobył mistrzostwo Amateur Athletic Association na 4 mile w 1910. W 1914 zajął 2. miejsce w tych mistrzostwach w biegu na 880 jardów. Potem służył w armii brytyjskiej podczas I wojny światowej. Po powrocie z wojny Hill skoncentrował się na biegach średnich. Trenowany przez Sama Mussabiniego wygrał biegi na 880 jardów i na 1 milę na mistrzostwach AAA w 1919.
Miał problemy z zakwalifikowaniem się do reprezentacji Wielkiej Brytanii na Igrzyska Olimpijskie w 1920 w Antwerpii, ponieważ uważano, że w wieku 31 lat jest za stary. Wystąpił jednak na tych Igrzyskach, wygrywając zarówno bieg na 800 metrów, jak i 1500 metrów i zdobywając srebrny medal w drużynowym biegu na 3000 metrów. Wkrótce potem zakończył karierę sportowca i został trenerem.
Po II wojnie światowej wyemigrował do Kanady, gdzie zmarł.
Rekordy życiowe.
źródło:

</doc>
<doc id="1067482" url="https://pl.wikipedia.org/wiki?curid=1067482" title="Hrabiowie Villafranca">
Hrabiowie Villafranca

Hrabia Villafranca to tytuł przyznany Eugeniuszowi, młodszemu synowi Ludwika Wiktora, księcia Carignano (z domu sabaudzkiego), po jego morganatycznym małżeństwie z Elżbietą Anną Magon Boisgarin w 1780 r., przez Wiktora Amadeusza III (także z dynastii sabaudzkiej), króla Sardynii. W tym samym dekrecie król Sardynii pozbawił ich potomków prawa do sukcesji. Syn Eugeniusza, Józef Maria, otrzymał tytuł kawalera Sabaudzkiego króla Sardynii i barona cesarstwa Francji. W 1831 r. wymarła gółwna gałąź dynastii Sabaudzkiej i książę Carignano Karol Albert został królem Sardynii. W następstwie tego dzieci Józefa Marii otrzymały tytuły książęce w 1834 r. Jego syn, Eugeniusz Emanuel został księciem Carignano, a w 1849 otrzymał prawo do używania określenia "Jego wysokość". W związku z jego morganatycznym małżeństwem w 1863 r. z Felicytą Crosio, ich potomkowie stracili prawo do tytułu księcia Carignano. Felicyta otrzymała dekretem królewskim 14 września 1888 roku tytuł hrabiny Villafranca-Soissons, który noszą jej dzieci. Dekret odbierał im prawo sukcesji.
Hrabiowie Villafranca-Soissons.
Następca: Emanuel Filibert
Strony powiązane.
Dynastia sabaudzka

</doc>
<doc id="1067486" url="https://pl.wikipedia.org/wiki?curid=1067486" title="Hoofddorp (stacja kolejowa)">
Hoofddorp (stacja kolejowa)

Hoofddorp – stacja kolejowa w Hoofddorp, w prowincji Holandia Północna, w Holandii.

</doc>
<doc id="1067487" url="https://pl.wikipedia.org/wiki?curid=1067487" title="Osiedle Centrum (Iława)">
Osiedle Centrum (Iława)

Centrum – osiedle w Iławie położone w centralnej części miasta, pomiędzy Starym Miastem na zachodzie a rzeką Iławką na północy i wschodzie oraz linią kolejową na południu.
Komunikacja.
Przez teren osiedla przebiegają trasy 7 linii komunikacyjnych. Są to linie numer:
Linie biegną ulicami: Kościuszki, Niepodległości, Dąbrowskiego, Królowej Jadwigi i Sobieskiego.

</doc>
<doc id="1067488" url="https://pl.wikipedia.org/wiki?curid=1067488" title="Charles de Gaulle (lotniskowiec)">
Charles de Gaulle (lotniskowiec)



</doc>
<doc id="1067493" url="https://pl.wikipedia.org/wiki?curid=1067493" title="Ernest II z Saksonii-Coburga-Gothy">
Ernest II z Saksonii-Coburga-Gothy

Ernest August Karol Jan Leopold Aleksander Edward (ur. 21 czerwca 1818 w Coburgu, zm. 22 sierpnia 1893 w Reinhardsbrunn koło Gotha), drugi suwerenny władca niemieckiego księstwa Saksonia-Coburg-Gotha.
Życiorys.
Był najstarszym synem Ernesta I z Saksonii-Coburga-Gothy i Ludwiki z Saksonii-Gothy-Altenburga. Był starszym bratem księcia Alberta, męża Wiktorii, królowej Wielkiej Brytanii. Jego dzieciństwo, choć szczęśliwe, naznaczone zostało przez rozpad małżeństwa rodziców. Uwielbiał polować i strzelać. Wraz z młodszym bratem dzielił miłość do nauki i natury, a także namiętność do kolekcjonerstwa.
Podobnie jak ojciec był kobieciarzem. W wyniku licznych romansów zaraził się chorobą weneryczną. 3 maja 1842 w Karlsruhe ożenił się z księżniczką Aleksandryną Badeńską. Para nie miała dzieci.
W 1844 Ernest odziedziczył po swoim ojcu księstwo Saksonię-Coburg-Gotha. Ernest umarł bez potomków, jego brat Albert zmarł 30 lat wcześniej, więc księstwo odziedziczył bratanek Alfred, książę Edynburga. Starszy syn Alberta, przyszły król Edward VII, zrezygnował z księstwa.
Książę Ernest uważany był za wielkiego przyjaciela Stanów Zjednoczonych, podobnie jak jego brat Albert. Był jedynym władcą europejskim, który mianował konsula Skonfederowanych Stanów Ameryki.
Książę był kompozytorem amatorem.

</doc>
<doc id="1067496" url="https://pl.wikipedia.org/wiki?curid=1067496" title="Durex">
Durex

Durex – nazwa kilku różnych produktów obecnych na rynkach światowych. Najpopularniejszą częścią marki Durex są prezerwatywy produkowane przez brytyjską korporację RB (dawny Reckitt Benckiser). Oferowane są również żele intymne oraz gadżety.
Nazwa, zarejestrowana w 1929 roku przez London Rubber Company, jest skrótowcem grupowym utworzonym z angielskich słów "durability, reliability and excellence" (odpowiednio: trwałość, niezawodność, doskonałość). 
Durex kontroluje około 1/4 światowego rynku prezerwatyw, wytwarzając ich ok. 1 miliarda rocznie w 17 fabrykach na całym świecie. Obecnie linia produktów marki to 20 rodzajów prezerwatyw lateksowych (8 dostępnych na polskiej stronie) oraz:
Durex produkuje również linię lubrykantów i żeli do celów intymnych (m.in. rozgrzewające, do masażu, wydłużające czas stosunku, smakowe).
W czerwcu 2007 Durex zapowiedział stworzenie nowej linii produktów: prezerwatyw wspomagających erekcję i powiększających rozmiar prącia (prezerwatywy mają zawierać żel rozszerzający tętnice i tym samym zwiększający ukrwienie penisa).

</doc>
<doc id="1067499" url="https://pl.wikipedia.org/wiki?curid=1067499" title="Oszus">
Oszus

Oszus (słow. "Úšust", 1155 m) – szczyt w Beskidzie Żywieckim (Beskidy Orawskie na Słowacji), znajdujący się w głównym grzbiecie tego pasma, pomiędzy przełęczami Glinka i Przysłop, a dokładniej pomiędzy Równym Beskidem, od którego oddzielony jest Przełęczą pod Oszusem (950 m) i Kaniówką (952 m). Grzbietem tym przebiega granica polsko-słowacka oraz Wielki Europejski Dział Wodny. Północno-zachodnie stoki Oszusa są polskie i opadają do doliny potoku Urwisko w Soblówce. Na południową, słowacką stronę opada od szczytu Oszusa krótki grzbiet Kowalowego Wierchu, opływany przez dwa potoki; Magurský potok i Jurikov potok (obydwa w dorzeczu Białej Orawy).
Oszus na polskich mapach nazywany też bywa czasami Oszustem. Sam wierzchołek znajduje się już na Słowacji, granicę poprowadzono kilkadziesiąt metrów dalej, po jego północnej stronie. Najwyższy punkt leżący na granicy ma wysokość 1147 m. Szczyt jest zalesiony, ale znajdują się na nim duże wyręby. Prowadzi przez niego słowacki szlak graniczny. Można od niego podejść na wierzchołek Oszusa. Dzięki wyrębom z wierzchołka Oszusa otwiera się panorama widokowa na zachód i północny zachód.
Na polskich, podwierzchołkowych stokach Oszusa utworzono rezerwat przyrody Oszast. Zachował się tutaj fragment pierwotnej Puszczy Karpackiej – dolnoreglowy las bukowo-jodłowy z domieszką świerków i jaworów.

</doc>
<doc id="1067501" url="https://pl.wikipedia.org/wiki?curid=1067501" title="Dekanat Biała Podlaska">
Dekanat Biała Podlaska

 
Dekanat Biała Podlaska – jeden z 5 dekanatów diecezji lubelsko-chełmskiej Polskiego Autokefalicznego Kościoła Prawosławnego.
Parafie.
W skład dekanatu wchodzi 7 parafii:

</doc>
<doc id="1067505" url="https://pl.wikipedia.org/wiki?curid=1067505" title="Susie Wolff">
Susie Wolff

Suzanne „Susie” Wolff, z domu Stoddart, MBE (ur. 6 grudnia 1982 w Oban) – szkocka zawodniczka sportów wyścigowych w serii DTM oraz dyrektor generalny zespołu Formuły E Venturi Racing.
W latach 2012–2015 Wolff wchodziła w skład zespołu Formuły 1 Williams Martini Racing, najpierw jako kierowca rozwojowy, a od 2014 roku jako kierowca testowy.
W 2016 roku stworzyła organizację "Dare To Be Different", która została połączona z inicjatywą FIA "Girls on Track", tworząc tym samym jeden międzynarodowy program informacyjny wspierania udziału kobiet w sportach motorowych.
Życiorys.
Początki i sukcesy w kartingu.
Urodziła się w rodzinie Johna i Sally Stoddart. Ma brata Davida. Jej ojciec był właścicielem salonu kolarskiego w rodzinnym Oban i rywalizował w kolarstwie. Stoddart rozpoczęła karierę od wyścigów kartingowych w wieku ośmiu lat. Brała udział w mistrzostwach kartingowych w West of Scotland Kart Club, wygrała 24-godzinne Middle East Kart Championship i tytuł mistrzyni Szkocji juniorów w klasie „A” w 1997 roku. W latach 1996–2000 pięciokrotnie została uhonorowana tytułem najlepszej brytyjskiej kobiety-kierowcy wyścigowego, zaś w 2000 roku została ogłoszona najlepszą kobietą-kierowcą kartingowym na świecie. W trakcie kariery kartingowej rywalizowała m.in. z Lewisem Hamiltonem.
Brytyjska Formuła Renault 2.0 i Brytyjska Formuła 3.
Stoddart próbowała łączyć karierę sportową ze studiami na Uniwersytecie Edynburskim na kierunku biznesu międzynarodowego, ale stwierdziła, że chce poświęcić się wyścigom i zrezygnowała ze studiów na dwa tygodnie po rozpoczęciu drugiego roku kształcenia. Ze wsparciem ojca przeprowadziła się do Northampton, który był najbliżej toru Silverstone. W tym czasie podjęła kilka prac, aby mieć pieniądze na kontynuowanie startów. Dniami pracowała w sklepie z odzieżą wyścigową, a wieczorami jako członek obsługi toru, w międzyczasie dorabiając jako instruktor jazdy. Zadebiutowała w wyścigach samochodów jednomiejscowych w serii Renault Winter Series w 2001 roku. Dopiero znalezienie sponsora, firmy BT, pozwoliło jej na awans do serii Brytyjskiej Formuły Renault 2.0. W czasie startów w trzech sezonach w latach 2002–2004 zajmowała kolejno osiemnaste, dziewiąte i piąte miejsce w klasyfikacji generalnej oraz pięciokrotnie stawała na podium.
W sezonie 2005 awansowała do Brytyjskiej Formuły 3, do zespołu Alan Docking Racing. Wzięła udział tylko w dwóch wyścigach, gdyż złamała nogę w czasie biegu. Straciła miejsce w Brytyjskiej Formule 3 i – jak sama przyznała – nie byłaby w stanie utrzymać się w tej serii nawet bez doznania kontuzji. Startując w Brytyjskiej Formule Renault 2.0 pozyskała finansowanie w wysokości 100 tys. funtów na rowój kariery, ale sezon w Brytyjskiej Formule 3 kosztował co najmniej pół miliona – takich pieniędzy nie udało jej się zdobyć. W tym czasie została dwukrotnie nominowana do tytułu młodego brytyjskiego kierowcy roku (ang. "British Club Driver of the Year") i dostrzeżona przez zespół Mercedes-Benz, który zaoferował jej roczny kontrakt w serii wyścigów Deutsche Tourenwagen Masters (DTM) (który ostatecznie trwał aż siedem lat).
Deutsche Tourenwagen Masters (DTM).
W latach 2006–2012 Stoddart została pierwszą kobietą od 10 lat, po Ellen Lohr (w latach 1991–1996), która startowała w samochodach turystycznych Mercedes-Benz w Deutsche Tourenwagen Masters (DTM). Przez pierwsze dwa sezony w zespole Mücke Motorsport, a następnie w Persson Motorsport. Pierwsze i jedyne punkty wywalczyła w sezonie 2010, kiedy to dwukrotnie zdobyła siódme miejsce w wyścigu na torze EuroSpeedway Lausitz i Hockenheimring. Były do dobre rezultaty, osiągnięte przez Szkotkę pomimo mało konkurencyjnego auta, którym się ścigała. Starty przyniosły jej dużą popularność i sympatię kibiców.
Wolff często wypowiadała się za normalizacją udziału kobiet w sportach motorowych. Od 2009 roku rywalizowała w aucie o różowym malowaniu, co jak sama nazwała „banałem blondynki w różowym samochodzie”, a jej obecność na torze często denerwowała innych kierowców-mężczyzn. Sama wspominała sytuację, w której jeden z kierowców wyprzedzonych przez nią w wyścigu krzyczał do swojego inżyniera, żeby „zabrał mu z drogi tę dziewczynę”, na co otrzymał odpowiedź: „Jean, nie możemy jej usunąć z drogi, musisz ją wyprzedzić”.
Stoddart, która w ostatnim sezonie rywalizowała już pod nazwiskiem Wolff, opuściła serię DTM po sezonie 2012.
Formuła 1.
W latach 2012–2015 Wolff wchodziła w skład zespołu Formuły 1 Williams Martini Racing, najpierw jako kierowca rozwojowy, a od 2014 roku jako kierowca testowy. Dołączyła do zespołu w kwietniu 2012 roku, zaś po raz pierwszy zasiadła w bolidzie F1 na oficjalnych treningach towarzyszących Grand Prix Wielkiej Brytanii i Grand Prix Niemiec w lipcu 2014 roku. Wolff była kolejną kobietą, która testowała bolid Formuły 1 po Maríi de Villota, która uległa wypadkowi rok wcześniej, a także pierwszą kobietą od 22 lat, która testowała bolid podczas weekendu wyścigowego. Testowała także bolid FW36 w symulatorze i współpracowała z kierowcami takimi jak Bottas oraz Massa.
4 listopada 2015 roku ogłosiła zakończenie kariery w sportach motorowych. Stwierdziła, że miała nadzieję i szansę na start w Formule 1, ale jest to już niemożliwe do zrealizowania. Problemem w kontynuowaniu kariery była także opinia publiczna, która twierdziła, że za rozwojem jej kariery i powiązaniami z Formułą 1 stoi mąż Toto Wolff, jednak jak sam przyznał: „Susie jest drobną kobietą o wielkim charakterze, która pracowała w Mercedesie zanim (przyp. – dołączyłem do niego) ja”.
Formuła E i organizacja "Dare to be Different".
W 2016 roku, po zakończeniu kariery sportowej, zaangażowała się w tworzenie organizacji "Dare To Be Different", która ma na celu wspieranie młodych talentów wśród kobiet-kierowców oraz zwiększanie ich szans na rywalizowanie we wszystkich poziomach i aspektach sportów motorowych, a także popularyzację sportów motorowych wśród kobiet. W 2018 roku jej organizacja została połączona z inicjatywą FIA "Girls on Track", tworząc tym samym jeden międzynarodowy program informacyjny wspierania udziału kobiet w sportach motorowych.
W 2017 roku otrzymała Order Imperium Brytyjskiego (MBE) za wkład i zasługi dla kobiet w sporcie.
W 2018 roku została dyrektorem generalnym i udziałowcem zespołu Formuły E Venturi Racing. Pod jej przewodnictwem, kierowca tego zespołu, Edoardo Mortara zajął drugie miejsce w klasyfikacji generalnej kierowców. W listopadzie 2021 roku awansowała na dyrektora generalnego.
Życie prywatne.
W październiku 2011 roku wyszła za mąż za Toto Wolffa, szefa zespołu Mercedes AMG Petronas Motorsport Formula One Team. Para poznała się tuż po wypadku Wolffa na torze Nürburgring w 2009 roku, kiedy to Stoddart – w imieniu kierowców Mercedesa ścigających się w serii DTM – wykonała do Wolffa telefon z zapytaniem o jego stan zdrowia po wypadku. 10 kwietnia 2017 roku na świat przyszedł ich syn Jack.

</doc>
<doc id="1067507" url="https://pl.wikipedia.org/wiki?curid=1067507" title="Nikita Bażenow">
Nikita Bażenow

Nikita Aleksandrowicz Bażenow (ros. Ники́та Алекса́ндрович Баже́нов, ur. 1 lutego 1985 w Moskwie) piłkarz rosyjski grający na pozycji napastnika.
Kariera klubowa.
Bażenow urodził się w Moskwie. Jest absolwentem akademii piłkarskiej o nazwie Torpedo Ljuberżi. W wieku 16 lat trafił do Saturna Ramienskoje i trzy sezony spędził w rezerwach tego klubu, a 10 kwietnia 2004 roku zadebiutował w rozgrywkach Premier Ligi w przegranym 1:2 meczu z Lokomotiwem Moskwa i już w debiucie zdobył gola. Łącznie w rundzie wiosennej 5-krotnie pokonywał bramkarzy rywali Saturna i latem przeszedł do Spartaka Moskwa. W barwach Spartaka jako rezerwowy zagrał 12 razy i strzelił 1 gola, w spotkaniu z Krylją Sowietow Samara (3:1). W 2005 roku Bażenow wywalczył wicemistrzostwo Rosji. Przegrał jednak rywalizację z Fernando Cavenaghim oraz Romanem Pawluczenką i zaliczył zaledwie 10 spotkań i strzelił 1 bramkę. W 2006 roku ponownie został wicemistrzem kraju (zdobył 3 gole), a także zadebiutował w fazie grupowej Ligi Mistrzów. Z kolei w 2007 roku został ze Spartakiem wicemistrzem Rosji. W 2009 roku powtórzył to osiągnięcie.
W 2011 roku Bażenow odszedł do Tomu Tomsk. W latach 2017-2018 grał w FSK Dołgoprudnyj. W 2018 przeszedł do kazachskiego klubu Okżetpes Kokczetaw.
Kariera reprezentacyjna.
Bażenow występował w młodzieżowej reprezentacji Rosji U-19, a w 2004 roku zaczął występować w kadrze U-21, w której zaliczył m.in. gole w meczach z Finlandią i Węgrami. Natomiast w pierwszej reprezentacji Rosji zadebiutował 20 sierpnia 2008 w zremisowanym 1:1 towarzyskim spotkaniu z Holandią.

</doc>
<doc id="1067509" url="https://pl.wikipedia.org/wiki?curid=1067509" title="Zespół anoftalmiczno-przełykowo-genitalny">
Zespół anoftalmiczno-przełykowo-genitalny

Zespół anoftalmiczno-przełykowo-genitalny (zespołowa mikroftalmia typu 3, zespół Rogersa, ang. Rogers' syndrome, anophthalmia-esophageal-genital syndrome, AEG syndrome, syndromic microphthalmia type 3) – zespół wad wrodzonych, na którego obraz kliniczny składają się atrezja przełyku, anoftalmia i nieprawidłowości budowy narządów płciowych. 
Jako pierwszy zespół opisał R. C. Rogers w 1988 roku u 11-miesięcznego niemowlęcia płci męskiej z anoftalmią, atrezją przełyku i spodziectwem. Kolejne opisane przypadki sugerowały nieprzypadkowość takiego zestawienia wad wrodzonych.
U jednego niemowlęcia płci żeńskiej, zmarłego 45 godzin od porodu, z obustronną anoftalmią, wrodzoną wadą serca i wadami narządów płciowych, stwierdzono delecję dystalnego odcinka długiego ramienia 3 chromosomu (codice_1). U kolejnych dwóch pacjentów stwierdzono zrównoważone translokacje obejmujące region 3q27. Kilka lat później u jednego z tych niemowląt dokładniejszym badaniem wykazano obecność mikrodelecji, obejmującej gen "SOX2" w locus 3q27. Mutacje "SOX2", który jest genem homeotycznym, stwierdzono u wielu pacjentów z mikroftalmią; okazało się, że odpowiadają również za część przypadków zespołu AEG.

</doc>
<doc id="1067513" url="https://pl.wikipedia.org/wiki?curid=1067513" title="Masynissa">
Masynissa

Masynissa, Masinissa lub Massinissa (ur. ok. 238 p.n.e., zm. ok. 148 p.n.e.) – król Numidów Wschodnich (tj. Massyliów), których państwo obejmowało wschodnią część Algierii i zachodnią połać Tunezji. Stolicą było miasto Cyrta. 
Życiorys.
Od najmłodszych lat przebywał w Kartaginie jako zakładnik, przez co przesiąkł kulturą kartagińską i helleńską. W 212 p.n.e. wyruszył jako jeden z żołnierzy Hazdrubala Giskonidy do Hiszpanii, by walczyć z Rzymianami. 
W 206 r. zmarł jego ojciec, Gaja. Według Liwiusza tron massylijski objął wtedy brat Gai - Oezalces/Isalca, ale niedługo potem zmarł ze starości. Tron objął po nim Kapussa — starszy z jego dwóch synów — ale został zabity przez przedstawiciela bocznej linii dynastii — Mazetullusa. 
Ten nie przybrał tytułu królewskiego, lecz rządził jako opiekun drugiego z synów Oezalcesa — Lakumazesa, którego mianował królem. By zabezpieczyć swą pozycję, Mazetullus pojął za żonę siostrzenicę Hannibala, wdowę po Oezalcesie, i odnowił przyjazne stosunki z Syfaksem, królem Numidów Zachodnich tj. Masesyliów (terytoria od rzeki Muluchat/Muluja na zachodzie do Cyrty/Konstantyny na wschodzie, których stolicą była Siga). 
Massynisa powrócił w 205 p.n.e. do Afryki, by odzyskać swe dziedzictwo. Wsparty przez byłych żołnierzy Gai rozgromił Mazetullusa i Lakumazesa, ale szybko się z nimi pogodził. Jednak Kartagina i Syfaks jeszcze w tym roku wszczęli wojnę z Massynisą. Książę wycofał się w pasmo gór Bellus ("Piękne góry") i górny bieg rzeki Bagradas (Medżerda) i prowadził walkę partyzancką do 204 p.n.e., kiedy to wylądował w Afryce Publiusz Korneliusz Scypion Afrykański. Rzymianie postanowili wówczas wykorzystać Massynisę do swych celów; wsparty przez Scypiona w bitwie na Wielkich Polach w środkowym biegu Bagradasu (204 p.n.e.) pokonał Syfaksa i Hazdrubala Giskonidę. W 203 p.n.e. Scypion w obecności wojska ogłosił Massynisę "rex socius et amicus populi Romani" („sprzymierzonym królem i przyjacielem ludu rzymskiego”). 
W bitwie pod Zamą (202 p.n.e.) to właśnie jazda Massynisy przeważyła szalę zwycięstwa na stronę Rzymian. Pokój Rzymian z Kartaginą kończący II wojnę punicką sankcjonował przejęcie władzy przez Massynisę w jego królestwie i jego podbój królestwa Masesyliów. Od tego momentu Massynisa korzystając z poparcia Rzymu stopniowo powiększał swoje państwo kosztem Kartaginy. W latach 163-148 p.n.e. obejmowało ono tereny od rzeki Muluchat na zachodzie do Trypolitanii i Cyrenajki na wschodzie. 
Do jego zasług należy:
Prowadzona przez Masynissę polityka centralizacji i wzmocnienia władzy królewskiej budziła opór części Numidów. Jednym z tego przejawów był bunt Aftera, który miał miejsce przed 193 lub 162/161 p.n.e. After i jego zwolennicy zmuszeni zostali do ucieczki poza granice królestwa. 
W starożytnym mieście Thugga w Tunezji znajduje się symboliczny grobowiec Massynisy. Według znajdującej się na niej inskrypcji libijsko-punickiej (obecnie przechowywanej w Muzeum Brytyjskim) w 138 r. jego mieszkańcy wznieśli mu świątynię, co może świadczyć o tym, że uzyskał pośmiertną apoteozę.
Po jego śmierci Scypion Emilian będący wykonawcą jego testamentu podzielił królestwo między jego trzech prawowitych synów, jako równych sobie nie na zasadzie terytorialnego rozgraniczenia (jedność państwa wraz z jego dochodami miała zostać zachowana):
Po zagadkowej śmierci Gulussy i Mastanabala (140 r. p.n.e.) jedynowładcą został Micypsa, lecz musiał pod presją Scypiona Emiliana adoptować Jugurtę (nieprawego syna Mastanabala) i uznać go za legalnego następcę obok swych synów: Hiempsala I i Adherbala. W latach 118-112 p.n.e. Jugurta zgładził kolejno swych współrządców, a w latach 111-104 p.n.e. prowadził wojnę z Rzymem (tzw. wojna jugurtyńska). Ostatecznie Numidię podbił rzymski wódz Gajusz Mariusz.

</doc>
<doc id="1067515" url="https://pl.wikipedia.org/wiki?curid=1067515" title="Dekanat Zamość (prawosławny)">
Dekanat Zamość (prawosławny)

Dekanat Zamość – jeden z 5 dekanatów diecezji lubelsko-chełmskiej Polskiego Autokefalicznego Kościoła Prawosławnego.
Parafie.
W skład dekanatu wchodzi 6 parafii:

</doc>
<doc id="1067516" url="https://pl.wikipedia.org/wiki?curid=1067516" title="Osiedle XXX-lecia (Iława)">
Osiedle XXX-lecia (Iława)

Osiedle XXX-lecia – osiedle w Iławie położone między ulicami Andersa a Skłodowskiej-Curie. Graniczy od północy z Osiedlem Kopernika, od zachodu z osiedlem Gajerek, od wschodu z Osiedlem Wojska Polskiego, a od południa z Osiedlem Podleśnym.
Komunikacja.
Przez teren osiedla przebiegają trasy 7 linii komunikacyjnych. Są to linie numer:
Linie biegną ulicami: Andersa, 1 Maja, Skłodowskiej-Curie i Smolki.

</doc>
<doc id="1067518" url="https://pl.wikipedia.org/wiki?curid=1067518" title="Aksis bengalski">
Aksis bengalski

Aksis bengalski, jelonek bengalski ("Axis porcinus") – gatunek niedużego ssaka parzystokopytnego z rodziny jeleniowatych (Cervidae), zaliczony do rodzaju "Axis" na podstawie morfologicznych podobieństw do jelenia aksis ("Axis axis"). Dalsze badania mtDNA wskazują na bliższe pokrewieństwo tego gatunku z przedstawicielami rodzaju "Cervus", niż z jeleniem aksis. Nazwa "bengalski" pochodzi od Bengalu, w którym ssak ten został odkryty.
Synonimy.
Aksis bengalski nazywany jest również jeleniem świńskim. Opisywany był pod nazwą "Cervus porcinus".
Występowanie i biotop.
Obecny zasięg występowania gatunku obejmuje północne Indie i Półwysep Indochiński. Introdukowany w Australii i Stanach Zjednoczonych.
Zasiedla gęste zarośla, lasy z gęstym podszytem, wysokie trawy i lasy namorzynowe.
Charakterystyka ogólna.
Wygląd.
Ciało krępe, muskularne, z krótką głową i krótkimi kończynami, ubarwione brązowo lub oliwkowo-brązowo, przeważnie cętkowane. Młode rodzą się z rzędami żółtawych cętek po bokach ciała. Tylne kończyny są dłuższe od przednich, przez co zad położony jest wyżej od kłębu. Poroże samców z trzema (rzadziej dwoma) długimi odgałęzieniami (oczniak i odnogi wierzchołkowe).
Dymorfizm płciowy: samce są większe od samic, ciemniej ubarwione, mają masywniejszy kark, samice nie mają poroża.
Tryb życia.
Prowadzą samotniczy tryb życia, poza wspólnym korzystaniem z żerowisk, na którym spotykają się luźne grupy do 40 osobników. Żerują w nocy zjadając głównie trawy. Dietę uzupełniają liśćmi i owocami. Nie podejmują wędrówek. Samce wykazują terytorializm znakując rewiry substancjami zapachowymi.
Aksisy bengalskie dobrze pływają i chętnie chronią się w wodzie w razie niebezpieczeństwa. Zaatakowane biegną kłusem z opuszczoną głową, przypominając wyglądem świnię (stąd nazwa jeleń świński).
Rozród.
Dojrzałość płciową osiągają pomiędzy 8. a 12. miesiącem życia.
W okresie godowym samce wykazują wysoki poziom agresji skierowanej głównie na konkurentów. Walki samców polegają na wzajemnym przepychaniu się porożami. Do uszkodzeń ciała dochodzi rzadko. Jelonek bengalski jest gatunkiem poligamicznym. Po około 8-miesięcznej ciąży samica rodzi jedno – rzadziej dwa – młode, które ukrywa przed drapieżnikami w gęstej, wysokiej trawie. Po kilku dniach młode wędruje za matką pozostając z nią przez sześć miesięcy.
Około szóstego miesiąca młode przyjmują ubarwienie typowe dla dorosłych.
Podgatunki.
Wyróżniono dwa podgatunki "A. porcinus":
Zagrożenia i ochrona.
Podgatunek "Axis porcinus annamiticus" jest objęty konwencją waszyngtońską CITES (załącznik I).
Ten sam podgatunek został wykazany w Czerwonej księdze gatunków zagrożonych Międzynarodowej Unii Ochrony Przyrody i Jej Zasobów w kategorii EN (zagrożony wyginięciem).

</doc>
<doc id="1067520" url="https://pl.wikipedia.org/wiki?curid=1067520" title="Axis porcinus">
Axis porcinus



</doc>
<doc id="1067521" url="https://pl.wikipedia.org/wiki?curid=1067521" title="Dekanat Lublin">
Dekanat Lublin

 
Dekanat Lublin – jeden z 5 dekanatów diecezji lubelsko-chełmskiej Polskiego Autokefalicznego Kościoła Prawosławnego.
Parafie.
W skład dekanatu wchodzi 5 parafii:
Na terenie dekanatu znajduje się też nieużytkowana cerkiew w Dęblinie, będąca od 1 grudnia 2021 r. własnością PAKP.

</doc>
<doc id="1067524" url="https://pl.wikipedia.org/wiki?curid=1067524" title="Pławie (jezioro)">
Pławie (jezioro)

Pławie (Młynki, Dąbie Małe, Brzeźnica) – jezioro na Wysoczyźnie Czerwieńskiej w pow. krośnieńskim, we wsi Dąbie o powierzchni 8,7 ha. Użytkowane przez Polski Związek Wędkarski Okręg w Zielonej Górze.

</doc>
<doc id="1067526" url="https://pl.wikipedia.org/wiki?curid=1067526" title="Mac OS X 10.2">
Mac OS X 10.2

Mac OS X 10.2 "(nazwa kodowa Jaguar)" – system operacyjny firmy Apple Inc. zaprezentowany 24 sierpnia 2002 roku dla komputerów Macintosh, jako następca systemu Mac OS X 10.1.
Wymagania.
Komputery:
Następcy systemu.
Bezpośrednim następcą systemu Mac OS X 10.2 jest system Mac OS X 10.3 Panther.

</doc>
<doc id="1067532" url="https://pl.wikipedia.org/wiki?curid=1067532" title="Cmentarz żydowski w Bodzentynie">
Cmentarz żydowski w Bodzentynie

Cmentarz żydowski w Bodzentynie – kirkut znajdujący się w zagajniku pośród pól na północnym zboczu Miejskiej Góry, przy drodze do Świętej Katarzyny na wysokości granicy miasta Bodzentyn. Na obszarze 2 ha zachowało się około 55 macew postawionych w latach 1870–1934. Większość płyt posiada czytelne inskrypcje hebrajskie oraz bogate zdobienia, na niektórych zachowały się ślady polichromii.
Historia.
W połowie XIX wieku bodzentyńscy Żydzi podlegali dozorowi bożniczemu w Szydłowcu. Tam też chowali swoich zmarłych. W 1866 zwrócili się do władz powiatowych o przydzielenie terenu pod budowę własnego kirkutu. Wyznaczony plac pod cmentarz, tzw. "Krakowiec", stanowił zsekularyzowaną własność kościoła katolickiego i już od kilkunastu lat był wykorzystywany przez społeczność starozakonnych dla celów grzebalnych. Został nieodpłatnie przekazany przez władze gminie żydowskiej. 18 sierpnia 1867 inżynier budowniczy powiatowy Alfons Welke sporządził plan cmentarza i wyznaczył jego granice. Na początku XX wieku kirkut był ogrodzony. W 1933 dokupiono pole w celu powiększenia cmentarza. Ostatni pochówek odbył się w 1942. Po likwidacji bodzentyńskiego getta Niemcy częściowo zdewastowali kirkut. Cmentarz zamknięto dla celów grzebalnych w 1964. W pierwszej dekadzie XXI wieku cmentarz został uporządkowany i odrestaurowany.
Na cmentarzu spoczywa Dorota z Bryczkowskich Herling-Grudzińska – matka pisarza Gustawa Herlinga-Grudzińskiego.

</doc>
<doc id="1067533" url="https://pl.wikipedia.org/wiki?curid=1067533" title="Dekanat Terespol (diecezja lubelsko-chełmska)">
Dekanat Terespol (diecezja lubelsko-chełmska)

 
Dekanat Terespol – jeden z 5 dekanatów diecezji lubelsko-chełmskiej Polskiego Autokefalicznego Kościoła Prawosławnego. Siedzibą dekanatu jest Międzyleś.
Historia.
Dekanat został utworzony w 1992. Początkowo liczył 10 parafii.
Parafie.
W skład dekanatu wchodzi 11 parafii:

</doc>
<doc id="1067537" url="https://pl.wikipedia.org/wiki?curid=1067537" title="Smereków Wielki">
Smereków Wielki

Smereków Wielki lub Czoło (1041 m) – szczyt w Grupie Oszusa w Beskidzie Żywieckim. U jego podnóża położona jest wieś Soblówka (gmina Ujsoły).
Smereków Wielki znajduje się w polskiej części Grupy Oszusa, w zakończeniu krótkiego grzbietu odbiegającego na południowy zachód od Jaworzyny (1052 m) położonej w głównym grzbiecie Beskidu Żywieckiego, na granicy polsko-słowackiej. W północno-zachodnim kierunku opada z Smerekowa Wielkiego grzbiet, który niżej zakręca na północ i kończy się wzniesieniem Brejówki. Zachodnie stoki Smerekowa Wielkiego opadają do doliny płynącego przez Soblówkę potoku Cicha, południowe do doliny potoku Urwisko (dopływ Cichej), północno-wschodnie do doliny potoku Smerekówka Wielka (dopływ Glinki). Jest w większości zalesiony, ale na jego północno-zachodnim grzbiecie wysoko wspinają się pola i zabudowania Soblówki (osiedle Smereków Wielki). Dawniej był znacznie bardziej bezleśny; na lotniczych zdjęciach mapy Geoportalu widoczne są mocno już zarastające duże polany na jego południowych stokach opadających do doliny potoku Urwisko.

</doc>
<doc id="1067539" url="https://pl.wikipedia.org/wiki?curid=1067539" title="III Korpus Polski w Rosji">
III Korpus Polski w Rosji

III Korpus Polski na Wschodzie (w Rosji) – wyższy związek taktyczny Wojska Polskiego w Rosji w czasie I wojny światowej.
Przyczyny powstania.
Urzędująca w Kijowie Centralna Rada spowodowała – swymi deklaracjami o nadaniach chłopom ukraińskim ziemi – masowe ataki na dwory ziemiaństwa (przeważnie polskiego). Ziemiaństwo oczekiwało nadejścia wojsk niemieckich, oczekiwało bowiem, że zaprowadzi porządek i zapobiegnie rzeziom. Stąd niechętny początkowo stosunek tej warstwy społeczności polskiej do prób tworzenia narodowej siły zbrojnej. Jednak z upływem czasu, gdy Niemcy nie nadchodzili, a "pożoga" coraz dotkliwiej pochłaniała polskie dwory, pałace i cukrownie, stosunek ten zaczął się powoli zmieniać. "Wobec memoriałów CRU nadających ziemie obywateli ziemskich miejscowym chłopom, a w związku z tym systematycznego niszczenia majątków na Ukrainie przez bandy, a zarazem tępienia ludności polskiej, instynktownie tamtejsze sfery ziemiańskie, mając niejednokrotnie swych synów i krewnych w wydzielających się z armii rosyjskiej oddziałach polskich, rozpoczęły akcję ściągania tych oddziałów do swych majątków celem ich obrony, tworząc oddziały milicji złożone z wojskowych Polaków". W tej sytuacji Naczpol postanowił utworzyć korpus polski.
Formowanie korpusu.
Początek formowania korpusu to rozkaz gen. lejtnanta Eugeniusza de Henning-Michaelisa z 4 grudnia 1917 w sprawie koncentracji Wojsk Polskich na Ukrainie. Dowódcą III Korpusu został gen. Eugeniusz de Henning – Michaelis. W skład korpusu weszły oddziały polskie na Ukrainie formowane dla obrony polskiej własności ziemskiej. Rozkaz był praktycznie nie do wykonania, ponieważ większość jego formacji było w rozproszeniu. Dodatkową trudnością były toczące się walki jednostek polskich z ukraińskimi.
Pomimo złożonej sytuacji przystąpiono do formowania Korpusu. Stan osobowy Korpusu to ok. 3000 żołnierzy. W dniach 24-27 grudnia zorganizowały się pierwsze jego oddziały. 2 stycznia 1918 powstał Inspektorat Polskiej Siły Zbrojnej na Ukrainie, któremu podporządkowano I i II Korpus. 8 lutego 1918 gen. de Henning – Michaelis opuścił zajmowany przez wojska sowieckie Kijów i przeniósł się do majątku Antoniny koło Starokonstantynowa, gdzie stacjonował szwadron 2 pułku ułanów ze składu I Korpusu oraz oddział samoobrony rotmistrza Feliksa Sas Jaworskiego.
Działania.
Poczynając od 15 lutego 1918 przystąpił on, w oparciu o uzyskaną bazę, do działań mających na celu obronę polskiego stanu posiadania na Ukrainie. Jednocześnie zarządził koncentracje zorganizowanych już oddziałów na Ukrainie w rejonie Antonin i Winnicy. Zwierzchnikami politycznymi nad formacjami III Korpusu byli Władysław Raczkiewicz, występujący w imieniu Rady Regencyjnej oraz Tadeusz Hołówko z ramienia POW. Na podstawie decyzji Hołówki szefem sztabu został płk Barthel de Weydenthal. Korpus brał udział w walkach z oddziałami Czerwonej Gwardii wspólnie z jednostkami ukraińskimi. Dowództwo korpusu podejmowało próby porozumienia się z rządem Ukraińskiej Republiki Ludowej, ale wobec złożoności sytuacji do porozumienia nie doszło.
We wciąż niezorganizowanym i rozrzuconym po całym niemal Prawobrzeżu Korpusie było zaledwie około 2000 ludzi. Tadeusz Hołówko, który właśnie przybył do Antonin, próbował przekonać generała Michaelisa o niewłaściwości jego poczynań i nawet zobowiązał go do połączenia rozproszonych oddziałów z II Korpusem, który znajdował się wówczas w Sorokach. Michaelis nie miał zamiaru dotrzymać obietnic. Nadal gubił wojsko w walkach z chłopstwem, bandami i oddziałami Armii Czerwonej, a gdy na Ukrainę wkroczyły wojska niemieckie przeniósł się do Kijowa, gdzie zaczął rokowania z Niemcami.
W tej sytuacji generał Osiński (naczelny dowódca wojsk polskich na Ukrainie) i Barta postanowili odebrać dowództwo Michaelisowi i uratować resztki III Korpusu. Było już jednak za późno: zaczęły się skoncentrowane ataki bojówek ukraińskich. Najpierw uderzyły na tabory ułańskie pod Pieczarami, potem na trzy szwadrony 7. pułku pod Niemirowem. Otoczeni ułani ulegli po krótkiej walce kilkunastotysięcznemu ugrupowaniu przeciwnika i skapitulowali 14 kwietnia. Ukraińcy nie respektowali jednak warunków umowy kapitulacyjnej. Na miejscu zabitych zostało 5 oficerów i 30 ułanów, którzy pierwsi złożyli broń. Reszta – poturbowana – przekazana została w ręce Austriaków.
Kapitulacja.
Kres Korpusu nastąpił nocą z 9 na 10 czerwca 1918. Jednostki polskie zostały otoczone przez przeważające siły dywizji austriackich. Wobec takiej sytuacji dowództwo polskie podjęło decyzję o niepodejmowaniu walki i podpisało kapitulację. Władze austriackie nakazały rozlokować się oddziałom Korpusu w rejonie Pików, Janów, Chmielnik gdzie pod koniec czerwca 1918 wraz z grupą gen. Glassa (wtedy już dowódcą Korpusu był płk. Juliusz Rómmel) zostały rozbrojone. Żołnierze zdemobilizowanego korpusu, zgodnie z umową podpisaną po kapitulacji, zostali w kilku transportach przewiezieni do Polski.
Kawalerowie Virtuti Militari.
10 maja 1922 Naczelnik Państwa i Naczelny Wódz nadał niżej wymienionym oficerom i szeregowym byłego III Korpusu Wschodniego Krzyż Srebrny Orderu Virtuti Militari:
15 lipca 1922 minister spraw wojskowych nadał Krzyże Walecznych żołnierzom byłego III Korpusu Wschodniego. Wśród odznaczonych Krzyżem Walecznych po raz pierwszy był między innymi wachm. Włodzimierz Tomczyszyn, który 8 listopada 1937 został odznaczony Krzyżem Niepodległości.

</doc>
<doc id="1067542" url="https://pl.wikipedia.org/wiki?curid=1067542" title="Dekanat Chełm">
Dekanat Chełm

Dekanat Chełm – jeden z 5 dekanatów diecezji lubelsko-chełmskiej Polskiego Autokefalicznego Kościoła Prawosławnego, z siedzibą we Włodawie.
Parafie.
W skład dekanatu wchodzą 3 parafie:

</doc>
<doc id="1067545" url="https://pl.wikipedia.org/wiki?curid=1067545" title="Douglas Lowe">
Douglas Lowe

Douglas Gordon Arthur Lowe (ur. 7 sierpnia 1902 w Manchesterze, zm. 30 marca 1981 w Cranbrook w Kent) – brytyjski lekkoatleta średniodystansowiec, dwukrotny mistrz olimpijski.
Przebieg kariery.
Ukończył szkoły Harrow i Highgate. W czasie nauki dał się poznać jako biegacz, wygrywając mistrzostwa szkół w biegu na 880 jardów w 1920. Studiował następnie prawo w Pembroke College w Cambridge. W 1924 po zdobyciu wicemistrzostwa Amateur Athletic Association na 880 jardów, pojechał na Igrzyska Olimpijskie w Paryżu. Głównym faworytem biegów średnich był jego kolega z reprezentacji Henry Stallard, który doznał jednak kontuzji nogi w eliminacjach biegu na 1500 metrów. W finale na tym dystansie Lowe zajął 4. miejsce (Stallard mimo kontuzji zdobył brązowy medal). Kilka dni później Lowe niespodziewanie wygrał finał biegu na 800 metrów ustanawiając rekord Europy wynikiem 1:52,4 s. (Stallard zajął 4. miejsce).
Lowe jako pierwszy obronił tytuł mistrza olimpijskiego na 800 metrów, kiedy wygrał bieg na tym dystansie podczas Igrzysk w 1928 w Amsterdamie (z rekordem olimpijskim 1:51,8 s.). Zajął też wraz z kolegami 5. miejsce w sztafecie 4 × 400 metrów.
Był mistrzem Amateur Athletic Association na 440 jardów i 880 jardów w 1927 i 1928. Pod koniec 1928 zakończył karierę sportową.
Był cenionym prawnikiem, członkiem Inner Temple. a od 1964 sędzią.
Rekordy życiowe.
źródło:

</doc>
<doc id="1067547" url="https://pl.wikipedia.org/wiki?curid=1067547" title="Mścisław Udały">
Mścisław Udały



</doc>
<doc id="1067548" url="https://pl.wikipedia.org/wiki?curid=1067548" title="Zamárdi">
Zamárdi

Zamárdi – miasto na Węgrzech, nad południowym brzegiem Balatonu.
Historia.
Pierwsze ślady osadnictwa w okolicy Zamárdi pochodzą z prehistorycznej epoki miedzi, odnaleziono tu również ślady bytności Celtów oraz starożytnych Rzymian. Ważnym archeologicznym odkryciem tego regionu jest cmentarz Awarów - najprawdopodobniej największy i najbogatszy teren grzebalny w całej Kotlinie Panońskiej.
Pierwszą starożytną nazwą wioski było prawdopodobnie Egyházaszamárd. Nazwę "Zamárdi" po raz pierwszy wspomniano w dokumentach pochodzących z roku 1082. Nazwę tę potwierdza również oficjalny dekret króla węgierskiego Stefana III z roku 1171. W owych czasach osada składała się z bardzo luźno rozrzuconych domów, których rozmieszczenie odpowiadało strukturze istniejących tu majątków. Przez wieki stopniowo organizowała się w pobliżu głównego traktu przebiegającego wzdłuż jeziora.
W XVI wieku turecka armia zniszczyła doszczętnie zarówno Zamárdi, jak i inne pobliskie wioski - przez długie lata cały region pozostawał wyludniony. Osada została odbudowana w XVIII wieku przez opata z Tihany Vildebalda Grassó oraz jego następcę, również opata, Ágostona Lécs. W roku 1774 wybudowany został tu kościół, co w owym czasie było swoistą nobilitacją wioski. Mieszkańcy utrzymywali się głównie z rolnictwa, uprawy winorośli, hodowli bydła oraz z rybołówstwa.
Współczesność.
W 1927 Zamárdi otrzymało prawa miejskie, jednak rolniczy charakter miejscowości utrzymywał się praktycznie do lat 60., kiedy to Balaton został "odkryty" dla turystyki.
Obecnie Zamárdi jest jedną z bardziej popularnych miejscowości wypoczynkowych regionu - turystów przyciąga tu ponad 3 km bezpłatna trawiasta plaża z widokiem na Półwysep Tihany oraz bogata infrastruktura turystyczna. Z Zamárdi czerwonym szlakiem można dotrzeć do Szamárkő (Ośla Skała) oraz do niewielkiej wieży widokowej usytuowanej na wzgórzu Kőhegy (219,8 m n.p.m.).

</doc>
<doc id="1067552" url="https://pl.wikipedia.org/wiki?curid=1067552" title="Hrabstwo Milwaukee">
Hrabstwo Milwaukee

Hrabstwo Milwaukee – hrabstwo w USA, w stanie Wisconsin. Według danych z 2006 roku hrabstwo miało 915097 mieszkańców.

</doc>
<doc id="1067553" url="https://pl.wikipedia.org/wiki?curid=1067553" title="Skalariak">
Skalariak

Skalariak – zespół muzyczny założony w 1994 w Pampelunie (Nawarra, Hiszpania) przez Juantxo Skalari oraz Peio Skalari. Zespół gra muzykę ska od prawdziwego ska z lat 60. do szybkiego ska z lat 90. mieszając je z reggae oraz punkiem.
Historia.
W czerwcu 1997 nagrali swój pierwszy album „Skalariak”. Utwór „Jaia” z tej płyty był jedną z najczęściej granych piosenek podczas święta San Fermin. Był również uważany za jeden z najlepszych utworów ska roku 1997.
W 1999 zespół odbył kilka tras koncertowych po takich krajach jak Francja, Włochy, Szwajcaria, Meksyk, USA i Wenezuela.
Wraz z wydaniem na jesieni 1999 kolejnego albumu „klub ska” zespół stał się jedną z najbardziej wpływowych grup sceny alternatywnej w kraju. W związku z silną promocją swojego drugiego albumu Skalariak zaczął się regularnie pojawiać w mediach – nie tylko w radiu, ale również w telewizji, jak i prasie.
W latach 1999–2001 zespół odbył kilka dużych tras koncertowych po krajach całego świata, szykując w międzyczasie materiał do nowej płyty „En La Kalle”, której premiera miała miejsce pod koniec 2001. Album zawierał takie hity jak „Vodka Revolution”, „Skalari Rude Klub” oraz ich największy przebój „Eguzkitan edan”.
W 2001 roku wydali płytę „Klub Ska” w Niemczech oraz Francji. Włosi natomiast doczekali się swojej edycji „En la kalle”.
Czwarta z kolei płyta „Radio Ghetto” wydana została w 2003. Znalazł się na niej protest song „Guantanamo”.
Najnowszą płytę Skalariak wydał w 2005 pod tytułem „Luz Rebelde”.

</doc>
<doc id="1067554" url="https://pl.wikipedia.org/wiki?curid=1067554" title="Kaplica św. Walentego w Kamionce">
Kaplica św. Walentego w Kamionce

Kaplica pod wezwaniem św. Walentego w Kamionce – świątynia mariawicka, filia parafii św. Anny w Piasecznie wchodzącej w skład diecezji lubelsko-podlaskiej Kościoła Starokatolickiego Mariawitów w RP.
Nabożeństwa planowo odbywają się według ogłoszenia (głównie w niedziele) o 9:00, ale od pewnego czasu świątynia nie jest w ogóle użytkowana i niszczeje opuszczona. Regularnie w nabożeństwach w ostatnich latach użytkowania kaplicy brało udział niewiele ponad 5–10 osób. Miejscowi mariawici, którzy nazywają kaplicę "kościółkiem", obecnie dojeżdżają do innych ośrodków mariawickich, chowani są na cmentarzu wyznaniowym w Cegłowie.
Położenie.
Kaplica ulokowana jest w Kamionce, w gminie Latowicz, w powiecie mińskim w województwie mazowieckim. Świątynia usytuowana jest w centrum Kamionki, przy skrzyżowaniu dróg z Latowicza, Walisk i Wielgolasu. Filia w Kamionce oddalona jest od kościoła parafialnego w Piasecznie o około 7 km.
Wokół kaplicy rosną stare robinie akacjowe i kasztanowce liczące 2,2–2,4 m obwodu.
Historia.
Kaplica św. Walentego została ufundowana przez Franciszka Chrósta i Ludwika Redę – gospodarzy z Kamionki. Wznosili ją rzemieślnicy – bracia Wojciechowscy z Siodła. Czas powstania nie jest dokładnie znany, najbardziej prawdopodobne wydaje się, iż wzniesiono ją około 1906-1910 roku. W latach 30 XX w., mariawici stanowili około 25% mieszkańców Kamionki. Przed II wojną światową w Kamionce żyło 15 rodzin mariawickich, po wojnie było 7 rodzin, obecnie 2. Do kaplicy przejeżdżali też mariawici z Dzielnika – 4 rodziny, Kiczek – 2 rodziny i Walisk – 1 rodzina. W kaplicy odbywały się odpusty na św. Walentego – 14 lutego i Trójcę Przenajświętszą. W ostatni dzień każdego miesiąca odprawiano adorację ubłagania. 4 czerwca 2004 opiekę nad zabytkiem objęli uczniowie Zespołu Szkół w Wielgolesie – młodzież regularnie sprząta budynek i przyległy teren.
Kaplicę wpisano do rejestru zabytków 4 stycznia 2011 pod nr A-1000.
Architektura.
Kaplica mariawicka w Kamionce została wzniesiona na początku XX wieku w stylu gotyckim. Jest ona orientowana, zbudowana na rzucie prostokąta, o wymiarach: długość – 15,75 m, szerokość na zewnątrz – 6,50 m, wysokość wieży – 10,8 m. Posiada jedną wieżę, ustawioną od frontu, wejście znajduje się u podstawy, od strony południowej. Dach dwuspadowy, kryty dachówką, zaś dach wieży stanowi okrągła kopuła z kulą i krzyżem na szczycie, kryta blachą. Dachówka wyprodukowana została w Kołbieli przez firmę Rychłowskiego. Kaplica ustawiona jest na dużych głazach narzutowych. Okna witrażowe, po trzy w ścianach wschodniej i zachodniej, u góry półkoliste, o wymiarach 0,85 × 2,00 m.
Kaplica jest jednonawowa, wnętrze nie podzielone. Sklepienie drewniane, półkoliście zamknięte, wsparte na czterech drewnianych kolumnach, ze zdobieniami w górnej części, ustawionych na drewnianych cokołach. Obwód kolumny 67 cm, zaś ośmiokątnego cokołu, na którym stoi 99 cm. Wysokość kolumn 4,90 m, wysokość ścian bocznych 3,90 m, wysokość wnętrza w najwyższym punkcie pośrodku nawy 5,50 m. Prezbiterium wydzielone jest balustradą.
Wyposażenie.
Wyposażenie stanowi: gotycki ołtarz o wymiarach 1,5 × 1 × 3,5 m, Górna część tabernakulum obrotowa, po bokach dwa drewniane anioły z rękami skrzyżowanymi na piersi, spoglądają w stronę Przenajświętszego Sakramentu, na drewnianych drzwiczkach tabernakulum płaskorzeźbione: hostia, kielich i po bokach obłoki. Nad ołtarzem napis: "CHWAŁA NA WYSOKOŚCI BOGU", poniżej krzyż i obraz Matki Bożej Nieustającej Pomocy. W ołtarzu, po lewej stronie znajduje się schowek na książki. Na ołtarzu trzy pary potężnych mosiężnych świeczników. Ołtarz i prezbiterium odgrodzone są drewnianą balustradą o wysokości 0,7 m. Po lewej stronie zawieszony zegar ścienny, po prawej odkryty konfesjonał. Po prawej stronie od wejścia mosiężna kropielnica w kształcie serca z symbolami: włócznią, kotwicą i koroną cierniową.
W tylnej ścianie prezbiterium, po lewej stronie ołtarza wejście do pomieszczeń gospodarczych (na parterze dwa pomieszczenia, w pierwszym schody na piętro, gdzie znajduje się jedno duże pomieszczenie, a za nim wąska komórka – alkierz). Od tyłu niewielki ganek o wymiarach 1,8 × 1,7 m, z którego znajduje się także drugie oddzielne wejście do pomieszczeń gospodarczych. Nad wejściem chór o szerokości 1,5 m, na który prowadzą po lewej stronie drewniane schody, organów brak, z chóru wejście na piętro wieży, gdzie znajduje się sygnaturka.

</doc>
<doc id="1067558" url="https://pl.wikipedia.org/wiki?curid=1067558" title="Mal Whitfield">
Mal Whitfield

Malvin ("Mal") Greston Whitfield (ur. 11 października 1924 w Bay City, zm. 18 listopada 2015 w Waszyngtonie) – amerykański lekkoatleta, trzykrotny mistrz olimpijski.
Przebieg kariery.
Specjalizował się w biegach na 400 m i na 800 m. Podczas Igrzysk Olimpijskich w 1948 w Londynie zdobył złote medale w biegu na 800 m i w sztafecie 4 x 400 m oraz brązowy w biegu na 400 m. Cztery lata później, w Helsinkach (1952) powtórzył osiągnięcie z Londynu w biegu na 800 m, natomiast w sztafecie zdobył medal srebrny. Zajął też 6. miejsce w finale biegu na 400 m.
Pięciokrotnie ustanawiał rekordy świata: na 1000 m (2.20,8 s. w 1953 r.) oraz cztery razy na dystansach jardowych. Był mistrzem Stanów Zjednoczonych (AAU) na 800 m w 1949, 1960 i 1951, na 880 jardów w 1953 i 1954 oraz na 400 m w 1952. Zwyciężył w Igrzyskach panamerykańskich w 1951 w Buenos Aires na 800 m.
W czasie II wojny światowej służył w 332 Grupie Myśliwskiej skupiającej czarnoskórych lotników. Pozostał później w służbie lotniczej i walczył w wojnie koreańskiej. 
Po zakończeniu kariery sportowej pracował w Afryce jako ambasador dobrej woli, trenując i pomagając miejscowym sportowcom.
Rekordy życiowe.
źródło:

</doc>
<doc id="1067559" url="https://pl.wikipedia.org/wiki?curid=1067559" title="Malvin Whitfield">
Malvin Whitfield



</doc>
<doc id="1067561" url="https://pl.wikipedia.org/wiki?curid=1067561" title="KS Dinamo Tirana">
KS Dinamo Tirana



</doc>
<doc id="1067563" url="https://pl.wikipedia.org/wiki?curid=1067563" title="Christine Albanel">
Christine Albanel

Christine Albanel (ur. 25 czerwca 1955 w Tuluzie) – francuska polityk, urzędnik państwowy, w latach 2007–2009 minister kultury.
Życiorys.
Absolwentka paryskiej Sorbony. Od 1982 należała do bliskich współpracowników Jacques'a Chiraca. Pracowała w administracji Paryża oraz kancelarii premiera i prezydenta. W 2000 otrzymała najwyższy stopień urzędniczy radcy stanu ("Conseiller d'État"). W 2003 objęła stanowisko dyrektora Pałacu Wersalskiego.
Dołączyła do Unii na rzecz Ruchu Ludowego. W 2007 powoływana na ministra kultury i komunikacji w pierwszym i drugim rządzie François Fillona. W pierwszym z tych gabinetów zajmowała też stanowisko rzecznika prasowego. Była autorką tzw. prawa HADOPI, ustawy mającej na celu walkę z internetowym piractwem, uznanej częściowo za niekonstytucyjną. 23 czerwca 2009 odeszła z rządu.
Odznaczona m.in. Legią Honorową IV klasy (2014).

</doc>
<doc id="1067566" url="https://pl.wikipedia.org/wiki?curid=1067566" title="American Le Mans Series">
American Le Mans Series

American Le Mans Series (ALMS) – seria wyścigów samochodowych rozgrywanych w Stanach Zjednoczonych i Kanadzie, wzorowanych na wyścigu 24h Le Mans.
W skład serii wchodziły wyścigi długodystansowe i sprinty. Zespoły rywalizowały w czterech klasach: LMP1 i LMP2 dla prototypów Le Mans oraz GT1 i GT2 dla samochodów klasy Grand Touring.
W 2014 seria zakończyła działalność. Na bazie nawiązanej współpracy z Rolex Sports Car Series powstała seria United SportsCar Championship.

</doc>
<doc id="1067567" url="https://pl.wikipedia.org/wiki?curid=1067567" title="II Korpus Polski (1917)">
II Korpus Polski (1917)



</doc>
<doc id="1067568" url="https://pl.wikipedia.org/wiki?curid=1067568" title="III Korpus Polski">
III Korpus Polski



</doc>
<doc id="1067570" url="https://pl.wikipedia.org/wiki?curid=1067570" title="Oddział murmański">
Oddział murmański



</doc>
<doc id="1067571" url="https://pl.wikipedia.org/wiki?curid=1067571" title="The Very Best of Kiss">
The Very Best of Kiss

The Very Best of Kiss – album kompilacyjny amerykańskiej grupy rockowej Kiss wydany w sierpniu 2002 roku.
Opis.
Album zawiera utwory z lat 1973–1992.
Utwory.
1. Strutter (3:13)
2. Deuce (3:07)
3. Got To Choose (3:56)
4. Hotter Than Hell (3:32)
5. C’mon and Love Me (2:59)
6. Rock and Roll All Nite (4:04)
7. Detroit Rock City (3:39)
8. Shout It Out Loud (2:51)
9. Beth (2:48)
10. I Want You (3:07)
11. Calling Dr. Love (3:46)
12. Hard Luck Woman (3:34)
13. I Stole You Love (3:06)
14. Christine Sixteen (3:14)
15. Love Gun (3:18)
16. New York Groove (3:04)
17. I Was Made for Lovin’ You (4:31)
18. I Love It Loud (4:17)
19. Lick it Up (3:59)
20. Forever (3:52)
21. God Gave Rock n’ Roll to You (5:20)

</doc>
<doc id="1067575" url="https://pl.wikipedia.org/wiki?curid=1067575" title="Joaquim Cruz">
Joaquim Cruz

Joaquim Carvalho Cruz (ur. 12 marca 1963 w Taguatinga) – brazylijski lekkoatleta, średniodystansowiec, mistrz i wicemistrz olimpijski.
W 1981 ustanowił rekord świata juniorów w biegu na 800 m wynikiem 1.44,3 min. Został następnie stypendystą University of Oregon. Po zdobyciu akademickiego mistrzostwa USA (NCAA) na 800 m w 1983 wystąpił na pierwszych Mistrzostwach Świata w Helsinkach, gdzie zdobył brązowy medal na tym dystansie. 
Zwyciężył na 800 m na Igrzyskach Olimpijskich w 1984 w Los Angeles przed Sebastianem Coe w czasie 1:43,00, co było rekordem olimpijskim. Z powodu przeziębienia nie wystąpił w półfinale biegu na 1500 m. Kilka tygodni po Igrzyskach Cruz ustanowił rekord Brazylii na 800 m 1:41,77, co do tej pory daje mu piąte miejsce na listach najszybszych biegaczy na tym dystansie (po Davidzie Rudishy, Wilsonie Kipketerze, Sebastianie Coe i Nijelu Amosie). W 1984 ustanowił również w Nicei aktualny do tej pory rekord Ameryki Południowej w biegu na 1000 m wynikiem 2:14,09 min. W 1987 wygrał bieg na 1500 m na Igrzyskach Panamerykańskich w Indianapolis.
Na Igrzyskach Olimpijskich w 1988 w Seulu Cruz nie obronił tytułu, ale zdobył srebrny medal na 800 m za Kenijczykiem Paulem Erengiem. Na 1500 m nie wystąpił w półfinale. 
W późniejszych latach Cruz cierpiał na kontuzje ścięgna Achillesa. Zwyciężył na 1500 m na Igrzyskach Panamerykańskich w Mar del Plata w 1995. Startował na tym dystansie na Mistrzostwach Świata w 1995 w Göteborgu i na Igrzyskach Olimpijskich w 1996 w Atlancie, ale bez powodzenia. Zakończył karierę w 1997.

</doc>
<doc id="1067576" url="https://pl.wikipedia.org/wiki?curid=1067576" title="Lisdoonvarna">
Lisdoonvarna

Lisdoonvarna (irl. "Lios Dúin Bhearna") – miasteczko w zachodniej Irlandii, położone w hrabstwie Clare, około 14 km na południe od Ballyvaughan.
Słynne z trwającego cały miesiąc "festiwalu swatów", odbywającego się co roku we wrześniu. Wywodzi się on z czasów, gdy po żniwach rolnicy schodzili się z okolicznych terenów w celu znalezienia żony i wydania zarobionych pieniędzy w trakcie festynów i zabaw przy muzyce.
Obecnie festiwal ma charakter turystyczny i jest popularny głównie wśród przyjezdnych w średnim wieku. W czasie jego trwania wybiera się mistera Lisdoonvarny oraz królową wzgórz Burren.
W okolicy znajduje się słynna wędzarnia łososia.

</doc>
<doc id="1067577" url="https://pl.wikipedia.org/wiki?curid=1067577" title="Liptowski Gródek">
Liptowski Gródek

Liptowski Gródek (słow. "Liptovský Hrádok", do 1927 "Hrádok"; niem. "Liptau-Hradek", "Neuhäusel in der Liptau", węg. "Liptóújvár") – miasto na Słowacji w kraju żylińskim, liczące 7,6 tys. mieszkańców (2011). Miasto położone jest w Kotlinie Liptowskiej u podnóży Niżnych Tatr, w miejscu, w którym do Wagu uchodzi Biała Liptowska.
Historia zamku.
Niewielki zamek, od którego wzięło nazwę miasto, został prawdopodobnie zbudowany z inicjatywy żupana Doncza na początku XIV w., choć niektórzy przesuwają jego powstanie na koniec poprzedniego stulecia.
W roku 1341 pojawia się w źródłach pierwsza pisemna wzmianka o zamku. Funkcjonował pod nazwą "Wywar". W kilku dokumentach określany był jako "Novum Castrum". Prawdopodobnie zamek był zbudowany w latach 1316–1340. Chronił drogę handlową określaną jako "Via Magna".
Niektórzy historycy zakładają, iż stała tu wcześniej drewniana budowla, prawdopodobnie wieża. Inni badacze skłaniają się do myśli, iż żupan Doncz dobudował zamek do już istniejącej, o wiele starszej kamiennej wieży strażniczej. Wyniki wykopalisk archeologicznych opowiadają się raczej za drugą wersją.
Zamek postawiono na pięciometrowej wapiennej skale. Składał się z budynku mieszkalnego i dwóch wież po jego bokach. Poniżej skały budowlę otaczał dodatkowy mur obronny, a całość była chroniona fosą, zasilaną przez Wag. Później u podnóża skały dobudowano mały dziedziniec ze studnią oraz wieżę obronną.
W 1433 roku zamek opanowali husyci. W kolejnych latach jego załogę stanowili żołnierze Jana Jiskry. Do połowy XV w. należał do majątków królewskich. Później jego właścicielami były, tytułem darowizny lub zastawu, kolejno rodziny Pongraczów, Zápolyów, Thurzonów i Balassich. Z tych ostatnich godzien jest wspomnienia Bálint Balassi (1554-1594), renesansowy poeta węgierski.
Dla przebudowy zamku najbardziej się przyczyniła kobieta – Magdalena Zayova. W latach 1600–1603 wybudowała obok zamku duży renesansowy dwór (kasztel), którego dwa skrzydła obejmowały starszą część budowli od zachodu i północy. Unowocześniła też mury obronne.
W 1709 roku, w czasie powstania Franciszka II Rakoczego, w okolicy Liptowskiego Gródka rozegrała się dwudniowa bitwa. Zamek znalazł się na linii austriackich umocnień i mocno ucierpiał w wyniku ostrzału. Zniszczenia wkrótce jednak naprawiono, a budowla stała się własnością cesarską. W 1762 roku umieszczono tu siedzibę urzędów zajmujących się górnictwem, hutnictwem i gospodarką leśną na Liptowie. Po pożarze w 1803 roku odnowiono już tylko dwór, w którym miała siedzibę administracja państwa hradecko-likawskiego. Później mieściło się tu muzeum.
Obecnie obiekt jest własnością prywatną. Mieści się tu ekskluzywny hotel GrandCastle, restauracja Magdalena Zai oraz winiarnia.

</doc>
<doc id="1067578" url="https://pl.wikipedia.org/wiki?curid=1067578" title="Robert Loggia">
Robert Loggia

Robert Loggia, właśc. Salvatore Loggia (ur. 3 stycznia 1930 w Staten Island, zm. 4 grudnia 2015 w Los Angeles) – amerykański aktor filmowy, teatralny i telewizyjny oraz reżyser włoskiego pochodzenia.
Znany był przede wszystkim z ról mafijnych bossów i gangsterów. W 1986 otrzymał swoją jedyną w karierze nominację do Oscara za drugoplanową rolę w thrillerze "Nóż" (1985; reż. Richard Marquand). Był także dwukrotnie nominowany do Nagrody Emmy: za główną rolę w serialu kryminalnym "Mancuso" (1989-90) oraz za gościnny występ w sitcomie "Zwariowany świat Malcolma" (2000-2006). Był także laureatem Nagrody Saturna za drugoplanową rolę w komedii fantasy "Duży" (1988; reż. Penny Marshall).
Życiorys.
Wczesne lata.
Urodził się w Nowym Jorku jako syn włoskich imigrantów, szewca Benjamina i jego żony Eleny (z domu Blandino).
W 1947 ukończył New Dorp High School w Staten Island, w stanie Nowy Jork. Podczas nauki w Wagner College, wystąpił jako Petruchio, wielbiciel Katarzyny w komedii szekspirowskiej "Poskromienie złośnicy" (1948). Studiował dziennikarstwo na University of Missouri w Columbii, w stanie Missouri, a następnie w latach 1951-53 pracował jako sprawozdawca wiadomości dla Armii Stanów Zjednoczonych w Caribbean Forces Network w Panamie. W 1955 uczył się aktorstwa w nowojorskim Actors Studio.
Kariera.
Po debiucie na off-Broadwayu w sztuce "Złotoręki" (1955), trafił na duży ekran w dramacie "Między linami ringu" (1956) u boku Paula Newmana. W kolejnych latach wystąpił w licznych serialach telewizyjnych, miał także na swoim koncie kilka filmowych ról drugoplanowych.
Swoje największe sukcesy aktorskie odniósł w latach 80. Wówczas otrzymał nominację do Oscara za drugoplanową rolę w filmie "Nóż" (1985) oraz zagrał Franka Lopeza w dramacie kryminalnym Briana De Palmy "Człowieku z blizną" (1983) z udziałem Ala Pacino.
Grywał też w komediach, m.in.: "Honor Prizzich" (1985) czy "Duży" (1988). Wystąpił także w filmach: "Oficer i dżentelmen" (1982), "Psychoza II" (1983), "Więcej niż wszystko" (1987).
W latach 90. zagrał m.in. w takich produkcjach jak: "Zawód pan młody" (1991), "Niewinna krew" (1992), "Gladiator" (1992), "Wystrzałowe dziewczyny" (1994), "Kocham kłopoty" (1994), "Dzień Niepodległości" (1996), "Zagubiona autostrada" (1997), "Biały labirynt" (1997), "Cudotwórca" (1998).
4 grudnia 2015 w swym domu w Los Angeles zmarł w wieku 85 lat. Od roku 2010 zmagał się z chorobą Alzheimera.

</doc>
<doc id="1067582" url="https://pl.wikipedia.org/wiki?curid=1067582" title="Rozkład macierzy">
Rozkład macierzy

Do wielu zastosowań (zarówno numerycznych, jak i teoretycznych) warto przedstawić daną macierz w postaci iloczynu kilku macierzy o określonych własnościach. Niektóre z poniższych rozkładów uogólniają się na operatory liniowe.
Diagonalizacja.
Diagonalizacja to przedstawienie macierzy formula_1 w postaci diagonalnej, czyli
gdzie:
Diagonalizacja działa tylko dla niektórych macierzy kwadratowych (np. symetrycznych i hermitowskich).
Macierz, którą można zdiagonalizować nazywamy macierzą diagonalizowalną.
Rozkład Jordana.
Rozkład Jordana to przedstawienie macierzy formula_1 w postaci Jordana, czyli
gdzie:
Jeśli macierz formula_1 jest diagonalizowalna, to jej postać Jordana jest równa postaci diagonalnej.
Rozkład wartości osobliwych.
Rozkład wartości osobliwych (nad formula_10) to przedstawienie macierzy formula_1 w postaci
gdzie:
Rozkład wartości osobliwych macierzy symetrycznej pokrywa się z rozkładem diagonalnym.
Jeśli mamy do czynienia z macierzą nad ciałem liczb zespolonych formula_16 to
gdzie:
Zaś rozkład wartości osobliwych macierzy hermitowskiej pokrywa się z rozkładem diagonalnym.
Rozkład LU.
Rozkład LU to przedstawienie macierzy formula_1 w postaci
gdzie:
Rozkład Choleskiego.
Rozkład Choleskiego (nad formula_10) to przedstawienie dodatniej macierzy symetrycznej formula_1 w postaci
gdzie:
Rozkład Choleskiego (nad formula_29) to przedstawienie dodatniej macierzy hermitowskiej formula_1 w postaci
gdzie:
Rozkład biegunowy.
Rozkład biegunowy to przedstawienie macierzy formula_1 w postaci
gdzie:

</doc>
<doc id="1067585" url="https://pl.wikipedia.org/wiki?curid=1067585" title="Hriňová">
Hriňová

Hriňová (niem. "Hrinau", węg. "Herencsvölgy") – miasto na Słowacji w kraju bańskobystrzyckim, nad rzeką Slatiną, w północno-wschodnim zakątku Kotliny Zwoleńskiej. W 2011 roku liczyło 7814 mieszkańców. Jest obecnie (dane z 2005 r.) ósmym co do wielkości powierzchni miastem Słowacji, o rozciągłości wschód-zachód 17 km, zaś północ-południe 13 km.
Hriňová powstała w XVIII w. jako osada leśna ówczesnej wsi Detva. Prawa samodzielnej gminy uzyskała w 1890 r. Za czasów czechosłowackich była największą powierzchniowo wsią w państwie: liczyła 11 większych osad oraz wiele mniejszych przysiółków i pojedynczych gospodarstw, rozrzuconych po okolicznych łazach. Po II wojnie jako jedna z nielicznych wsi w Czechosłowacji nie podległa przymusowej kolektywizacji – okazało się to niemożliwe do przeprowadzenia ze względu na rozległość terenu oraz znaczne rozrzucenie ról i pastwisk. Dopiero po wejściu Słowacji do Unii Europejskiej powstało tu pierwsze zrzeszenie rolnicze („Svojpomocné družstvo jednotlivo hospodáriacich roľníkov”), powołane w celu łatwiejszego ubiegania się o unijne środki pomocowe. Prawa miejskie uzyskała Hriňová 1 stycznia 1989 r., jednak do dzisiejszego dnia znaczna część ludności mieszka w ok. 30 osiedlach, rozrzuconych wśród okolicznych wzgórz. W najmniejszej osadzie o nazwie Mangutove żyło w 2005 r. tylko 17 osób.
Od początków XIX w. do 1915 r. działała tu huta szkła, na przełomie XIX i XX w. jedna z najnowocześniejszych w ówczesnych Węgrzech. Powstał również tartak parowy i leśna kolej wąskotorowa, wiodąca do miejscowości Kriváň i normalnotorowej linii kolejowej Zwoleń – Łuczeniec. Po II wojnie światowej powstały duże zakłady mechaniczne związane z niedalekimi zakładami w Detvie, produkujące również na rzecz przemysłu zbrojeniowego. W latach 80. XX w. zatrudniały one ok. 1900 pracowników, w 2005 r. – już tylko 400.
Miejscowość znana jest jako miejsce znalezienia w 1929 r. „skarbu”, na który składało się 14 rzymskich denarów z II w. n.e. Zachowane liczne przykłady drewnianej architektury ludowej (domy konstrukcji zrębowej o charakterystycznych wnętrzach), na cmentarzu cenne drewniane krzyże nagrobne. Dobrze zachowany folklor.
Na północ od miasta sztuczny zbiornik wodny Hriňová.

</doc>
<doc id="1067587" url="https://pl.wikipedia.org/wiki?curid=1067587" title="Monika Wierzbicka">
Monika Wierzbicka

Monika Wierzbicka, pseudonim Nina Nu (ur. 22 maja 1970 w Giżycku) – polska piosenkarka i aktorka.
Życiorys.
Ukończyła Studium Wokalno-Aktorskie przy Teatrze Muzycznym w Gdyni. Przez siedem lat pracowała w teatrze Syrena, równocześnie współpracując ze studiami dubbingowymi, Kabaretem Olgi Lipińskiej oraz Dziennikiem Telewizyjnym Jacka Fedorowicza.
W latach 90. występowała z Tomaszem „Konfi” Konfederakiem w zespole „Dzieci Mona Lisy”. Zasłynęli wówczas jako autorzy hymnu Wielkiej Orkiestry Świątecznej Pomocy, ale wkrótce zaprzestali działalności.
Spotkali się ponownie jesienią 1999 roku i założyli duet „Ha-Dwa-O!”. Zespół ten wydał dwie płyty z jej udziałem: "„Początek”" (2000), oraz "„O kobietach, o facetach”" (2001). Z pierwszej płyty wypromowali jako single piosenki "„Zatrzymaj mnie”", oraz "„Sen o samotności”". W grudniu 2000 wydali singel "„Magia Świąt”", który został zamieszczony jako bonus track na drugiej płycie duetu. W styczniu 2001 ukazał się singel "„Serce Sercu”". Ten ostatni utwór stał się hymnem Wielkiej Orkiestry Świątecznej Pomocy. W jego nagraniu gościnnie udział wzięli: Małgorzata Ostrowska, Zespół Ich Troje, Magda Femme, Artur Gadowski, Jarek Janiszewski (Czarno-Czarni), Zespół KarmaComa, Grażyna Łobaszewska oraz Tomek „Lipa” Lipnicki z zespołów: Acid Drinkers i Lipali, oraz chór dziecięcy „Don Don”. Zespół „Ha-Dwa-O!” otrzymał nominację do Fryderyka w kategorii „Album Roku – dance, techno, elektronika” za rok 2000; dwie nominacje do plebiscytu „Superjedynki”, w kategoriach: „debiut” i „muzyka taneczna”, zaś polscy DJ-e uznali duet „Ha-Dwa-O!” za najlepszy debiut roku, natomiast utwór "„Zatrzymaj mnie”" za hit lata 2000.
Z drugiej płyty zespołu „Ha-Dwa-O!” "„O kobietach, o facetach”" (2001) na singlach pokazały się takie piosenki, jak "„Słowa”" i "„Ty i ja”" z gościnnym udziałem Andrzeja Rybińskiego. Na początku 2002 roku Monika Wierzbicka odeszła z tego zespołu.
W marcu 2003 roku spotkała Pawła Gawlika, z którym współtworzyła zespół „Analog”. Zespół ten wydał dwie płyty.
Współpracowała również z zespołami „a.n.t” oraz „Przemyśl”, a także z zespołem „Wiolonczele z miasta”, z którym nagrała płytę "„No i Monika”" (2007).
W roku 2008 wraz z Andrzejem Bonarkiem (jako „Wierzbicka i Bonarek”) przygotowała płytę „Moja Emily Dickinson” z muzyką do wierszy amerykańskiej poetki.
Od 2011 jest wokalistką zespołu Żywiołak.
Dyskografia.
Z zespołem „Ha-Dwa-O!”:
Z zespołem „Analog”:
Z zespołem „Wiolonczele z miasta”:
W projekcie „Wierzbicka i Bonarek”:
Z zespołem „Żywiołak”:
Jako „Nina Nu”:

</doc>
<doc id="1067588" url="https://pl.wikipedia.org/wiki?curid=1067588" title="Ignacy Emanuel Lachnicki">
Ignacy Emanuel Lachnicki

Ignacy Emanuel Lachnicki, pseud. i krypt.: "Antoni Antymagnetystowicz brukowiec, szubrawiec i urwipołeć; Dzidzis Lado; I. E. L.; J. E. L.", (ur. 1793, zm. 20 stycznia 1826 w Warszawie) – pierwszy polski badacz hipnozy, działacz społeczny, publicysta, przyrodnik i ekonomista.
Życiorys.
Syn Antoniego Dyzmy Lachnickiego, stolnika wiłkomierskiego i marszałka wileńskiego, członka Rady Narodowej i prezydenta Wilna. Bratanek Ignacego Lachnickiego. Ojciec Cypriana Lachnickiego.
Działalność i twórczość.
Lachnicki doktoryzował się w zakresie filozofii na Uniwersytecie Wileńskim (1812) na podstawie rozprawy z chemii o rozpuszczaniu. W tym samym roku został kamerjunkrem dworu Aleksandra I. Brał żywy udział w życiu umysłowym na Litwie, zajmując się m.in. statystyką krajową, kwestią dobroczynności, a przede wszystkim wybranymi zagadnieniami z dziedziny, którą później nazwano parapsychologią. Był zwolennikiem i propagatorem nauk Mesmera o magnetyzmie zwierzęcym, a pod wpływem A. Poschmana także mistykiem, żywo reagującym na jednostronne poglądy racjonalistów. Dużą zasługę w krzewieniu oświaty położył jako redaktor i wydawca kwartalnika "Pamiętnik Magnetyczny Wileński" (1816-1818). Zamieszczał w nim artykuły oryginalne, poświęcone teorii i praktyce hipnozy i oddziaływania bioenergetycznego (mesmeryzmu), tłumaczenia prac obcych na ten temat, doniesienia o nowych odkryciach i poglądach w różnych dziedzinach nauki (chemii, biologii, astronomii), wreszcie wskazówki praktyczne w sprawach gospodarskich i z tzw. medycyny domowej. Wkrótce stał się (w sposób niezamierzony) inicjatorem "Wiadomości Brukowych", a nieco później członkiem redakcji "Dziejów Dobroczynności Krajowej i Zagranicznej" (1820-1824). Należał do wolnomularstwa, był członkiem loży masońskiej "Doskonała Jedność"
W reakcji na jego działalność zawiązało się Towarzystwo Szubrawców, tworzone przez elitę intelektualną ówczesnego Wilna, walczące z przesądami, zacofaniem i ciemnotą ówczesnego społeczeństwa. W późniejszym okresie stał się nawet członkiem tego Towarzystwa, występując pod pseudonimem "Dzidzis Lado". W międzyczasie poślubił swą dalszą krewną, Anielę Trembicką. W ostatnich latach działalności zainteresował się badaniami geologicznymi. Dzięki jego naleganiom, rząd Królestwa Polskiego wysłał na Litwę kilku górników, z którymi jesienią roku 1825 Lachnicki odbył dłuższą podróż, od Białegostoku wzdłuż Niemna aż do granicy Prus i Kurlandii. Celem wyprawy było poszukiwanie użytkowych kopalin i minerałów: soli, siarki, gipsu, żelaza i węgli kopalnych. Lachnicki nabawił się wówczas silnego przeziębienia i zmarł wkrótce po powrocie do Warszawy w wieku niespełna 33 lat (20 stycznia 1826).
Ważniejsze dzieła i utwory.
Liczne artykuły i utwory literackie Lachnickiego ogłaszano w czasopismach: "Dzieje Dobroczynności Krajowej i Zagranicznej" (1820-1824); "Pamiętnik Magnetyczny" (1816-1818; przedr. 1826-1828); "Tygodnik Wileński" (tu m.in.: Powieść, 1816, nr 3; List jednego członka Towarzystwa Szubrawców do drugiego, 1820, nr 175).

</doc>
<doc id="1067589" url="https://pl.wikipedia.org/wiki?curid=1067589" title="XV dynastia">
XV dynastia

XV dynastia (dynastia Wielkich Hyksosów) – dynastia władców Dolnego i Środkowego Egiptu, pochodzących z rejonów północnej i środkowej Syrii, rezydujących w Memfis, a później w Awaris, rywalizująca z władcami Teb. Panowała w latach 1675–1560 p.n.e.

</doc>
<doc id="1067591" url="https://pl.wikipedia.org/wiki?curid=1067591" title="ALMS">
ALMS



</doc>
<doc id="1067595" url="https://pl.wikipedia.org/wiki?curid=1067595" title="Xavier Bertrand">
Xavier Bertrand

Xavier Bertrand (ur. 21 marca 1965 w Châlons-en-Champagne w Marnie) – francuski polityk, kilkakrotnie minister w resortach społecznych, od 2016 prezydent regionu Hauts-de-France.
Życiorys.
Ukończył studia z zakresu prawa publicznego w Reims, specjalizując się w kwestiach administracji lokalnej. Jest masonem, członkiem Wielkiego Wschodu Francji.
W wieku 16 wstąpił do gaullistowskiego Zgromadzenia na rzecz Republiki. Był asystentem senatora Jacques’a Braconniera. W 1995 został zastępcą mera Saint-Quentin. W 2010 objął urząd mera tej miejscowości, utrzymał to stanowisko w 2014.
W 2002 uzyskał mandat deputowanego do francuskiego Zgromadzenia Narodowego w Aisne, rok później stanął na czele regionalnych struktur Unii na rzecz Ruchu Ludowego. W 2004 mianowano go sekretarzem stanu w ministerstwie zdrowia i solidarności.
W 2005 w rządzie Dominique’a de Villepin objął stanowisko ministra tego resortu. Zrezygnował z tej funkcji w marcu 2007 w związku z zaangażowaniem w prezydencką kampanię wyborczą Nicolasa Sarkozy’ego. W maju 2007 powołano go na urząd ministra nowego resortu pracy, stosunków społecznych i solidarności. Miesiąc później ponownie zdobył mandat poselski, zachowując następnie dotychczasowe stanowisko w drugim gabinecie François Fillona.
Ze stanowiska tego odszedł w styczniu 2009, kiedy to został sekretarzem generalnym (i faktycznym liderem) Unii na rzecz Ruchu Ludowego. W listopadzie 2010 powrócił do trzeciego rządu tego samego premiera jako minister pracy, zatrudnienia i zdrowia. Funkcję tę pełnił do maja 2012. W wyborach parlamentarnych w tym samym roku ponownie wybrany do Zgromadzenia Narodowego.
W grudniu 2015 jako kandydat centroprawicy, w tym powstałych na bazie UMP Republikanów, zwyciężył w drugiej turze wyborów na prezydenta nowego regionu Nord-Pas-de-Calais-Pikardia (z kadencją od stycznia 2016), pokonując w niej liderkę Frontu Narodowego Marine Le Pen. W grudniu 2017 ogłosił swoje odejście z Republikanów. W czerwcu 2021 wybrany na prezydenta Hauts-de-France na kolejną kadencję.
W tym samym roku przywrócił swoje członkostwo w Republikanach. W grudniu 2021 bez powodzenia ubiegał się nominację prezydencką w partyjnych prawyborach, przegrywając w pierwszej turze, po której wsparł kandydaturę Valérie Pécresse.

</doc>
<doc id="1067597" url="https://pl.wikipedia.org/wiki?curid=1067597" title="Józef Zeidler">
Józef Zeidler

Józef Zeidler (ur. 1744, zm. 4 kwietnia 1806 w Gostyniu) – polski kompozytor okresu klasycyzmu.
Życiorys.
Informacje o jego życiu są szczątkowe. Około 1775 roku przybył do Gostynia, gdzie został członkiem kapeli przy klasztorze filipinów na Świętej Górze koło Gostynia. Możliwe, że był autodydaktą, czerpiącym wiedzę muzyczną z bogatej biblioteki klasztornej, lecz niewykluczone, że wcześniej kształcił się u ówczesnych mistrzów. Pochowany został na cmentarzu przyklasztornym.
Przez 200 lat spuścizna muzyczna Zeidlera była kompletnie zapomniana. Dopiero w roku 2006 w 200 rocznicę śmierci kompozytora wykonano jego dzieła na I Festiwalu Muzyki Oratoryjnej „Musica Sacromontana”. Muzyka ta wzbudziła zainteresowanie krytyków i publiczności. Okazało się, że zachowane w klasztornej bibliotece utwory Zeidlera reprezentują wysoki poziom kompozytorski. Niektórzy nazwali nawet zapomnianego gostyńskiego kompozytora „polskim Mozartem”. Styl muzyki Zeidlera jest typowo klasycystyczny – przejrzysty, elegancki i pełen prostoty, odpowiadający zasadom obowiązującym w ówczesnej muzyce europejskiej.
Kompozycje.
Zachowało się ponad 30 utworów Józefa Zeidlera, Są to kompozycje religijne:
16 rękopisów kompozytora pochodzi z biblioteki klasztornej na Świętej Górze pod Gostyniem, inne zachowały się w archiwach muzycznych Poznania, Ostrowa Wielkopolskiego, Częstochowy oraz w Archiwum Archidiecezjalnym w Gnieźnie.
Nagrania.
Następujące kompozycje Zeidlera zostały wykonane na gostyńskim festiwalu „Musica Sacromontana” oraz nagrane na płytę CD (PRCD 777-778):
Płyta PRCD 1101:
Płyta PRCD 1143:
Płyty PRCD 1308-09:

</doc>
<doc id="1067599" url="https://pl.wikipedia.org/wiki?curid=1067599" title="Jarosław Ośmiomysł">
Jarosław Ośmiomysł

Jarosław Ośmiomysł (ur. 1130, zm. 1187) – książę halicki (1153-1187), syn Wołodymyrka Wołodarowicza.
Ożenił się w 1150 z Olgą, córką Jerzego Dołgorukiego.
Gdy wstąpił na tron halicki, księstwo było skonfliktowane z księstwem kijowskim i miastami wołyńskimi. Był gotów uznać zwierzchność księcia kijowskiego Izjasława II, lecz bojarzy sprzeciwili się temu. Izjasław zaatakował Księstwo Halickie w 1153 i zwyciężył haliczan w bitwie pod Trembowlą, przy olbrzymich stratach własnych. Po śmierci Izjasława w 1154 pomiędzy księstwami zapanował pokój.
Podczas panowania toczył walki o tron ze swoim bratem Iwanem Berładnikiem. 
Jarosław brał udział w wyprawach przeciw Połowcom, utrzymując jednocześnie przyjazne stosunki z Polską, Węgrami, Bizancjum i cesarzem Fryderykiem Barbarossą. Powiększył księstwo o ziemie położone na południu, między Dniestrem a Karpatami, w kierunku Dunaju.
Za jego panowania rozbudowano i umocniono wiele halickich miast. 
W 1172 porzucił żonę Olgę i związał się z bojarską córką – Nastasją Czahrową. Jednak bojarzy sprzeciwili się temu postępkowi i Olga powróciła na dwór, a Nastasję spalono na stosie. Bojarzy sprzeciwili się także jego ostatniej woli – podzielił księstwo pomiędzy synów: Olegowi przekazał Halicz, a Włodzimierzowi Przemyśl, jednak bojarzy przepędzili Olega.
Bibliografia.
 

</doc>
<doc id="1067600" url="https://pl.wikipedia.org/wiki?curid=1067600" title="Král'ovský Chlmec">
Král'ovský Chlmec



</doc>
<doc id="1067602" url="https://pl.wikipedia.org/wiki?curid=1067602" title="Stade Rennais Football Club">
Stade Rennais Football Club



</doc>
<doc id="1067605" url="https://pl.wikipedia.org/wiki?curid=1067605" title="Rozkład Jordana">
Rozkład Jordana



</doc>
<doc id="1067607" url="https://pl.wikipedia.org/wiki?curid=1067607" title="Języki berta">
Języki berta



</doc>
<doc id="1067608" url="https://pl.wikipedia.org/wiki?curid=1067608" title="Języki kunama">
Języki kunama



</doc>
<doc id="1067615" url="https://pl.wikipedia.org/wiki?curid=1067615" title="Systembolaget">
Systembolaget

Systembolaget – państwowa sieć sklepów mająca w Szwecji monopol na sprzedaż napojów alkoholowych o zawartości alkoholu powyżej 3,5%. Aby zakupić alkohol w Systembolaget, trzeba mieć ukończone 20 lat.
Dostępność sklepów nie jest duża. W całej Szwecji jest ich ok. 430, w Sztokholmie jest ich 22, a w Göteborgu 12. W niedziele wszystkie sklepy są nieczynne.

</doc>
<doc id="1067621" url="https://pl.wikipedia.org/wiki?curid=1067621" title="Hrabstwo Marshall (Tennessee)">
Hrabstwo Marshall (Tennessee)

Hrabstwo Marshall (ang. "Marshall County") – hrabstwo w stanie Tennessee w Stanach Zjednoczonych. Obszar całkowity hrabstwa obejmuje powierzchnię 376,1 mil² (974,09 km²). Według szacunków United States Census Bureau w roku 2009 miało 30 279 mieszkańców.
Hrabstwo powstało w 1836 roku.

</doc>
<doc id="1067623" url="https://pl.wikipedia.org/wiki?curid=1067623" title="Helena Waldeck-Pyrmont">
Helena Waldeck-Pyrmont

Helena Fryderyka Augusta (ur. 17 lutego 1861 w Bad Arolsen, zm. 1 września 1922 w Hinterriß w Tyrolu) – księżniczka Waldeck-Pyrmont, księżna Albany.
Rodzina.
Helena urodziła się w niemieckim Bad Arolsen. Jej ojcem był Jerzy Wiktor Waldeck-Pyrmont, a matką – jego żona, Helena Wilhelmina z Nassau-Weilburg. Była siostrą Fryderyka, ostatniego panującego księcia Waldeck-Pyrmont, oraz Emmy, królowej Holandii (matki królowej Wilhelminy, praprababki obecnej królowej Beatrycze). Jej siostra Maria, wyszła za mąż za przyszłego króla Wirtembergii.
Jej dziadkami ze strony matki byli Wilhelm, książę Nassau i jego druga żona, Paulina Wirtemberska. Paulina była córką księcia Pawła Wirtemberskiego i jego żony Charlotty z Saksonii-Hildburghausen. Paweł był synem Fryderyka I, króla Wirtembergii, i jego żony księżniczki Augusty z Brunszwiku-Wolfenbüttel. Augusta była najstarszą córką Karola Wilhelma Ferdynanda, księcia Brunszwiku-Lüneburga i księżniczki Augusty Charlotty Walijskiej.
Małżeństwo.
Wraz ze swoimi siostrami – Emmą i Pauliną – była brana pod uwagę jako druga żona Wilhelma III, króla Holandii. Później spotkała Leopolda, księcia Albany, najmłodszego syna królowej Wiktorii i księcia Alberta. Para zaręczyła się w grudniu 1881.
27 kwietnia 1882 w kaplicy św. Jerzego w Zamku Windsorskim, Helena wyszła za mąż za Leopolda. Otrzymała tytuł: „Jej Królewska Wysokość Księżna Albany”. Razem z mężem zamieszkała w Claremont House. Helena była bardzo szczęśliwą żoną, ale jej małżeństwo skończyło się niespodziewanie, kiedy Leopold zmarł w Cannes we Francji, w marcu 1884. Książę był chory na hemofilię. W chwili śmierci męża, Helena była w ciąży z ich drugim dzieckiem.
Osobowość i praca społeczna.
Córka Heleny, księżniczka Alicja, wspominała, że jej matka była bardzo inteligentna oraz miała ogromne poczucie obowiązku i prawdziwej miłości dla pracy społecznej. Królowa Wiktoria początkowo martwiła się, że Helena może okazać się stereotypową, wyniosłą, niemiecką księżniczką. Jednak później pisała w liście do swojej najstarszej córki, Wiktorii, cesarzowej Niemiec, że księżna Albany „lubi przebywać wśród ludzi”. Królowa wkrótce zaczęła darzyć swoją młodą synową wielkim szacunkiem i sympatią. Przed ślubem ojciec Heleny uczynił ją dyrektorem przedszkoli w jego księstwie i na tym stanowisku wymyśliła edukacyjny program dla uczniów. Helena szczególnie ucieszyła się rozwiązywaniem matematycznych problemów i czytaniem filozofii – podczas ich tragicznie krótkiego małżeństwa, książę Leopold dumnie przedstawiał żonę kręgowi naukowców z Uniwersytetu Oksfordzkiego. Helena przyjaźń z naukowcami utrzymywała do końca życia.
W czasie wdowieństwa księżna Albany założyła Deptford Fund, organizację, której pierwotnym założeniem była pomoc dla kobiet i dziewczyn, które pracowały w niebezpiecznych warunkach przy rzezi bydła, w znalezieniu alternatywnej pracy. Fundacja Heleny istnieje do dzisiaj. Księżna pracowała także na rzecz szpitali, poświęciła się też zwalczaniu handlu ludźmi.
Dalsze życie.
Po śmierci Leopolda, Helena i jej dwójka dzieci, Alicja i Karol Edward, nadal mieszkali w rezydencji Claremont. Po śmierci zaś Alfreda, księcia Edynburga i Saksonii-Coburg-Gotha w 1900, który był bratankiem jej męża, syn Heleny, Karol Edward, został nowym spadkobiercą księstwa. Helena z dziećmi przeniosła się do Coburga w Niemczech, dopiero później wróciła do Wielkiej Brytanii. Zmarła 1 września 1922 na zawał serca w Hinterriß w Tyrolu, w czasie odwiedzin u syna. Przez syna Karola Edwarda jest praprababką Karola XVI Gustawa, obecnego króla Szwecji.

</doc>
<doc id="1067626" url="https://pl.wikipedia.org/wiki?curid=1067626" title="Życzenie wigilijne Richiego Richa">
Życzenie wigilijne Richiego Richa

Życzenie wigilijne Richiego Richa lub Gwiazdkowe życzenie Richiego Richa (ang. "Richie Rich’s Christmas Wish" lub "Richie Rich: A Christmas Story") – amerykańska komedia familijna z 1998 roku.
Film jest emitowany w Polsce w telewizji Jetix/Disney XD. Premiera odbyła się 24 grudnia 2005 roku o godz. 12:40 w Kinie Jetix.
Fabuła.
Richie Rich zażyczył sobie nigdy się nie urodzić, co spowodowało, że miasteczkiem Richville zaczął rządzić Reggie, a jego przyjaciele i znajomi w ogóle go nie znali. Richie za wszelką cenę stara się odwrócić swoje życzenie, co nie przychodzi mu łatwo.
Wersja polska.
i in.

</doc>
<doc id="1067631" url="https://pl.wikipedia.org/wiki?curid=1067631" title="Hrabstwo Williamson (Tennessee)">
Hrabstwo Williamson (Tennessee)

Hrabstwo Williamson (ang. "Williamson County") – hrabstwo w stanie Tennessee w Stanach Zjednoczonych. Obszar całkowity hrabstwa obejmuje powierzchnię 583,62 mil² (1511,57 km²). Według danych spisu powszechnego z 2020 roku liczy 247,7 tys. mieszkańców. Jest częścią obszaru metropolitalnego Nashville. 
Hrabstwo powstało w 1799 roku. W 2010 roku zostało uznane przez "The Daily Caller" za najbardziej konserwatywne hrabstwo w Stanach Zjednoczonych. 
Znajduje się tu drugi co do wielkości szpital w stanie, komercyjny "Community Health Systems", a największym pracodawcą jest opieka zdrowotna. 
Religia.
W 2010 roku, 51,1% populacji hrabstwa jest członkami kościołów protestanckich, głównie: baptystów (16,6%), metodystów (11,4%), bezdenominacyjnych (10,3%) i campbellitów (5,2%). Do innych zauważalnych ugrupowań religijnych należeli: 

</doc>
<doc id="1067641" url="https://pl.wikipedia.org/wiki?curid=1067641" title="Ulica Tadeusza Kościuszki w Szydłowcu">
Ulica Tadeusza Kościuszki w Szydłowcu

Ulica Tadeusza Kościuszki – główna oraz najdłuższa ulica Szydłowca, zaczynająca i kończąca się na granicach miejskich. Jej długość wynosi około 5 kilometrów.
Historia.
Początkowo tj. jeszcze w XIII w. droga będąca dzisiaj ul. Kościuszki praktycznie nie istniała. W użytku był jedynie tzw. gościniec radomski oraz trakt Wąchocki, czyli odcinki: pierwszy od granic miasta do dzisiejszego pl. Wolności zwanego wtedy Rynkiem Składowym. Drugi - trakt Wąchocki przechodził w znanej dzisiaj linii ul. Kieleckiej oraz odcinka od jej skrzyżowania z ul. Kościuszki do końca miasta. Później (XVI - XVIII w.) istniała tam granica miasta wyznaczana przez stodoły i wysoki parkan. 
Mikołaj Szydłowiecki założył Rynek Plebanii, który zwany również Proboszczowskim przechodził w trakt Wąchocki przy której istniała brama miejska pełniąca funkcje celno-porządkowe.
Właściwy nam pierwszy ślad ul. Kościuszki pochodzi z XIX wieku. W tymże okresie była to kamienna droga peryferyjna, wykorzystywana jako droga tranzytowa z kopalń żelaza w okolicach północno-zachodnich do hut w okolicach Samsonowa, rozładowując ruch w mieście (ul. Kąpielowa, Rynek Wielki, ul. Kielecka). Pierwsze stałe budowle pojawiły się tam dopiero na początku XX w. i były to skromne, parterowe, rzadko piętrowe domy, które nie doczekały czasów współczesnych, ponieważ zostały zniszczone w czasie I wojny światowej. W dwudziestoleciu międzywojennym osiedlili się tam bogatsi kupcy szydłowieccy i fabrykanci, budując pozamiejskie, skromne domy jednorodzinne (jeden z nich przetrwał przy skrzyżowaniu z ul. Iłżecką). Po wojnie wybudowano przy niej komendę milicji, żłobek (obecnie ARiMR).
Tranzyt.
Ulica Tadeusza Kościuszki jest główną arterią miasta. Przebiega przez nią Droga wojewódzka nr 727 Przysucha-Szydłowiec-Wierzbica. Jej odcinek ciągnie się od skrzyżowania z ul. Jastrzębską do skrzyżowania z ul. Zamkową. 
Niewielka część ulicy (Pod Świerczkiem) to fragment drogi krajowej numer 7.
Ciągnie się ona od granic Szydłowca z miejscowością Świerczek do obwodnicy. Przy tym odcinku znajduje się stacja paliw oraz motel.
Odcinek ulica Jastrzębska - Metalowa to droga powiatowa numer 34486 Szydłowiec-Zdziechów-Łaziska. Pozostała część ulicy to droga gminna odpowiadająca dawnemu śladowi drogi krajowej nr 7 czego obecnie funkcję zajmuje obwodnica. Mimo tego, że ranga drogi znacznie spadła jest to nadal główna droga tranzytowa Szydłowca, a natężenie ruchu jest zbliżone do Obwodnicy. Wysokie natężenie ruchu samochodów ciężarowych, w proporcjach ul. Kościuszki, jest we wspomnianym odcinku drogi powiatowej oraz gminnej, a także w części, która od tego miejsca przeciągnięta jest, pod względem podobnego, słabnącego natężenia ruchu tego typu, do skrzyżowania z ul. Jana Kilińskiego. Dalej w stanie samochodów przeważają pojazdy osobowe i pośrednio dostawcze, zbliżone natężeniem do głównej ulicy osiedla o charakterze usługowym. 
Stan drogi.
Ulica Kościuszki mimo jej ważnej, a nawet strategicznej, funkcji jest zaniedbywana w porównaniu do ul. Zamkowej. Nawierzchnia drogi jest asfaltowa i naprawiana metodą łatania a ostatni remont odcinka drogi przeprowadzono w 1998 roku. W odcinku od skrzyżowania z ul. Widok do wlotu ul. Zakościelnej chodnik przy drodze jest poszerzony i pełni funkcje reprezentacyjnego deptaku centrum miasta. W innych odcinkach drogi chodnik ten jest nieco węższy, jednak pomiędzy nim a jezdnią jest pas zieleni porośnięty trawą i niekiedy drzewami.
Zabudowa.
Zabudowania przy ul. Kościuszki są zwarte, jak na warunki małomiasteczkowe. W centrum, głównie ze względów historycznych domy stoją blisko siebie i jezdni, zarówno po stronie Starego Miasta i Pragi, jak też Centrum. Droga pełni funkcję głównej dlatego jej zabudowa przeważa jako charakterystyczna dla osiedli usługowych, ale także stoją przy niej domy mieszkalne. Budynki to przede wszystkim kamienice z okresu międzywojennego i powojennego oraz domy młodsze tj. socrealistyczne oraz domy jednorodzinne. Wśród tych ostatnich przeważa nurt lat 80. i 90. XX w. i położone są głównie w peryferyjnych częściach miasta tj. Os. Kościuszki i Pod Świerczkiem.
Instytucje i urzędy mieszczące się przy ulicy Tadeusza Kościuszki:

</doc>
<doc id="1067642" url="https://pl.wikipedia.org/wiki?curid=1067642" title="Z lasów i pól">
Z lasów i pól

Z lasów i pól – cykl 14 wierszy Antoniego Langego, który ukazał się w drugim tomie "Poezyj" z 1898. Na cykl składają się wiersze opisowe bliskie takim tendencjom w młodopolskiej sztuce jak: impresjonizm, ekspresjonizm i symbolizm. Utwory te, pozornie błahe, zawierają wiele aluzji do spraw egzystencji ludzkiej.

</doc>
<doc id="1067649" url="https://pl.wikipedia.org/wiki?curid=1067649" title="Władysław Kormilczyc">
Władysław Kormilczyc

Władysław Kormilczyc (XII/XIII wiek) – halicki bojar przewodzący bojarskiej opozycji przeciw księciu halickiemu.
Przy pomocy wojsk węgierskich w 1213 zdobył Halicz i obwołał się księciem halickim. Podczas rozmów na Spiszu w 1214 król węgierski Andrzej II i książę Leszek Biały postanowili podzielić między siebie ziemię halicką i wołyńską. 
Wojska węgierskie zajęły ziemię halicką i pozbawiły Władysława władzy. Andrzej II zawarł porozumienie z wdową po księciu Romanie i poddał represjom zbuntowanych bojarów. Władysław został uwięziony, poddany torturom, a następnie wywieziony na Węgry, gdzie zmarł.

</doc>
<doc id="1067657" url="https://pl.wikipedia.org/wiki?curid=1067657" title="SOS (Rescue Me)">
SOS (Rescue Me)



</doc>
<doc id="1067660" url="https://pl.wikipedia.org/wiki?curid=1067660" title="Hawajki">
Hawajki



</doc>
<doc id="1067662" url="https://pl.wikipedia.org/wiki?curid=1067662" title="S.O.S. (Rescue Me)">
S.O.S. (Rescue Me)



</doc>
<doc id="1067670" url="https://pl.wikipedia.org/wiki?curid=1067670" title="Turniej Nordycki 1997">
Turniej Nordycki 1997

Turniej Nordycki 1997 – pierwsza edycja Turnieju Nordyckiego (Skandynawskiego) w historii skoków narciarskich. W tym sezonie odbyły się cztery konkursy. Zwycięzcą całego cyklu został Kazuyoshi Funaki.
Zawody turnieju zostały rozegrane w Lahti, Kuopio, Falun, oraz Oslo.
Klasyfikacja końcowa 1997.
Zwycięzcą klasyfikacji generalnej został Kazuyoshi Funaki.

</doc>
<doc id="1067672" url="https://pl.wikipedia.org/wiki?curid=1067672" title="Tego już za wiele">
Tego już za wiele

Tego już za wiele (ang. "Mom’s on Strike", 2002) – amerykańska komedia.
Pam Harris ma dość bycia służącą we własnym domu, dlatego rozpoczyna strajk. Nie gotuje, nie pierze, po prostu wychodzi przed dom z tablicami i nawołuje "Mama strajkuje".
Film był emitowany w Polsce na kanale Jetix i Jetix Play. Premiera filmu odbyła się 12 lutego 2005 roku o godz. 09:00 w Kinie Jetix.
Wersja polska.
Opracowanie i udźwiękowienie wersji polskiej: na zlecenie Jetix – Studio Eurocom
Reżyseria: Dorota Prus-Małecka
Dialogi: Berenika Wyrobek
Dźwięk i montaż: Jacek Kacperek
Kierownictwo produkcji: Marzena Omen-Wiśniewska
Udział wzięli:
i inni

</doc>
<doc id="1067678" url="https://pl.wikipedia.org/wiki?curid=1067678" title="Josh Klinghoffer">
Josh Klinghoffer

Josh Adam Klinghoffer (ur. 3 października 1979 w Los Angeles) – amerykański multiinstrumentalista, muzyk sesyjny. Najbardziej znany z gry na gitarze elektrycznej w zespole Red Hot Chili Peppers w latach 2009–2019; w 2012 jako jego członek został wprowadzony do Rock and Roll Hall of Fame.
Kariera muzyczna.
W wieku kilku lat zaczął grać na pianinie, a potem słuchając takich zespołów jak Pearl Jam, Radiohead i Red Hot Chili Peppers zaczął się uczyć grać na innych instrumentach. Wraz ze swoim przyjacielem – Johnem Frusciante – założył zespół Ataxia. Jeździł na trasy koncertowe z różnymi wykonawcami m.in.: Gnarls Barkley, PJ Harvey, Beck, Butthole Surfers, Red Hot Chili Peppers. W 2009 roku, kiedy John Frusciante, gitarzysta zespołu Red Hot Chili Peppers, opuścił grupę, Klinghoffer zajął jego miejsce.
W 2008 roku Klinghoffer założył własny, rockowy zespół - Dot Hacker. W skład zespołu wchodzą Josh Klinghoffer (wokal, gitara, klawisze), Clint Walsh (gitara, instrumenty klawiszowe, wokal), Jonathan Hischke (bas) i Eric Gardner (perkusja ). W 2012 roku wydali swój pierwszy album pod tytułem "Inhibition". W lutym 2015 roku zagrali pierwszy koncert poza granicami Stanów Zjednoczonych - w Tokio.
22 listopada 2019 roku wydał swój pierwszy solowy album pod pseudonimem artystycznym Pluralone, zatytułowany "To Be One with You". W nagraniach udział wzięli m.in. Flea i Jack Irons. 15 grudnia tego samego roku zespół Red Hot Chili Peppers oświadczył na łamach swojego profilu w serwisie społecznościowym Instagram, że Josh Klinghoffer opuszcza grupę, a w jego miejsce do składu powraca John Frusciante.

</doc>
<doc id="1067680" url="https://pl.wikipedia.org/wiki?curid=1067680" title="Turniej Nordycki 1998">
Turniej Nordycki 1998

Turniej Nordycki 1998 – druga edycja Turnieju Nordyckiego (Skandynawskiego) w historii skoków narciarskich. Cykl składał się z czterech konkursów. Zwycięzcą został Andreas Widhölzl.
Zawody turnieju zostały rozegrane w Lahti, Falun, Trondheim oraz Oslo.
Klasyfikacja końcowa.
Zwycięzcą klasyfikacji generalnej został Andreas Widhölzl. Zwycięzca trzech z czterech konkursów, Słoweniec Primož Peterka, uplasował się na 10. pozycji, z powodu zajęcia 44. miejsca w zawodach w Trondheim.

</doc>
<doc id="1067681" url="https://pl.wikipedia.org/wiki?curid=1067681" title="Parafia Narodzenia Najświętszej Maryi Panny w Mińsku Mazowieckim (starokatolicka)">
Parafia Narodzenia Najświętszej Maryi Panny w Mińsku Mazowieckim (starokatolicka)

Parafia Narodzenia Najświętszej Maryi Panny w Mińsku Mazowieckim – mariawicka parafia diecezji lubelsko-podlaskiej, Kościoła Starokatolickiego Mariawitów w RP.
Siedziba parafii oraz kościół parafialny pw. Narodzenia Najświętszej Maryi Panny znajduje się w Mińsku Mazowieckim, w powiecie mińskim, w województwie mazowieckim. Obecnie funkcję proboszcza sprawuje kapłan Jarosław Maria Jan Opala.
Historia.
Mińszczanie zapoznali się z Mariawityzmem dzięki kapł. Zenonowi Marii Karolowi Suchońskiemu, który pracował jako kapelan przy kaplicy w Ignacowie. W 1905 kapłan musiał opuścić wioskę, a zastąpił go duszpasterz wrogo nastawiony do mariawityzmu . Idee mariawickie ugruntowały się na terenie Mińska Mazowieckiego za sprawą innego kapłana, Łukasza Wiechowicza z Cegłowa. Początkowo mariawici mińscy gromadzili się w wynajmowanych domach prywatnych, gdzie urządzano kaplice. Pierwsza kaplica znajdowała się przy obecnej ulicy Siennickiej, następnie w domu przy ulicy Ignacego Daszyńskiego. Opiekę nad mariawitami sprawował wówczas kapłan Polikarp Kahl. W związku z tym, że parafia rozrastała się powstała konieczność budowy kościoła, źródła mariawickie podają, że liczba wyznawców wynosiła 300 osób. W 1907 kapłan Franciszek Rostworowski z Wiśniewa zakupił od Państwa Ciechockich i ofiarował dla parafii niezabudowaną działkę na przedmieściu miasta. Najpierw zbudowano kaplicę, która została uroczyście poświęcona 29 maja 1907 z udziałem siedmiu kapłanów i pielgrzymek z parafii: Wiśniew, Cegłów, Grębków i Warszawa. Fundamenty pod kościół zostały poświęcone 8 września 1908.
Z uwagi, iż parafianie nie mieli proboszcza na miejscu, to z wielkim zaangażowaniem podjęli trud budowy swojej świątyni. Budowę nadzorowali wybrani parafianie: Ignacy Żołędowski, Franciszek Karpiński i Jan Kornatka. Pierwszym proboszczem na stałe w parafii został kapłan Bernard Kukla, który przeprowadził wiele prac remontowych, a także założył parafialną wytwórnię wód gazowanych, która mieściła się w Mińsku przy ulicy Długiej (obecnie Stefana Okrzei). W 1920 parafia otrzymała od władz miasta kwaterę na swój cmentarz na miejscu dawnego cmentarza prawosławnego. Wcześniej pochówki odbywały się głównie na mariawickim cmentarzu parafialnym w Cegłowie. II wojna światowa odcisnęła swoje piętno na parafii. Niemcy zajęli kościół i utworzyli w nim magazyn zbożowy, a ówczesny proboszcz kapłan Augustyn Gostyński wyprosił u Niemców możliwość odprawiania nabożeństw w zakrystii. Przeznaczenie kościoła na magazyn zbożowy spowodowało poważną degradację obiektu, co ujawniło się dopiero po wyzwoleniu. Ustępujący z Mińska Niemcy podpalili zabudowania parafialne i tylko dzięki kapłanowi Gostyńskiemu uratowano kościół i dom parafialny.
Od samego początku parafia mińska była nieduża, rozrzucona wokół miasta miała wielu proboszczów, często zmieniających się. Od końca lat siedemdziesiątych parafia zaczęła się dynamicznie rozwijać, rozpoczął się napływ mariawitów z okolicznych wiejskich parafii. Od 1979 przez dwadzieścia lat jednym z najdłużej dotychczas urzędujących proboszczów został kapłan Tadeusz Szymański. Duchowny ten przybył do parafii w momencie dość sporego jak na ówczesne możliwości wiernych remontu, polegającego na wymianie tynków sklepienia nawy głównej kościoła, wymianie podłogi, odtworzeniu malowideł, wykonaniu nowego ołtarza. Prace zakończyły się w 1981. Wielkim wysiłkiem i osiągnięciem całej parafii była budowa nowego domu parafialnego, która zakończyła się w 1990. W 1999 pobudowano nowy parkan od ulicy Romualda Traugutta. W 2000 na proboszcza parafii władze Kościoła mianowały kapłana Jana Opalę. W 2001 kapłan wskazał na konieczny, gruntowny remont wnętrza kościoła: wymianie uległy tynki w kościele, odtworzono malowidła w absydzie, wybudowano nowe schody, położono podłogi, wybudowano nowe schody w prezbiterium. Był to najpoważniejszy remont od 1911, który zakończył się uroczystym poświęceniem wnętrza świątyni i konsekracją ołtarza 25 czerwca 2005. Uroczystościom przewodniczył Zwierzchnik Kościoła biskup Włodzimierz Jaworski w asyście biskupów: Ludwika Jabłońskiego i Romana Nowaka przy udziale przedstawicieli wszystkich parafii mariawickich, duchowieństwa, przedstawicieli władz miasta, powiatu, gminy, policji i innych. 
25 lutego 2006 w parafii odbyły się obrady Komisji Młodzieży Polskiej Rady Ekumenicznej. 22 września 2006 w siedzibie Towarzystwa Przyjaciół Mińska Mazowieckiego odbyło się uroczyste otwarcie wystawy czasowej przygotowanej wspólnie przez parafię Kościoła Starokatolickiego Mariawitów w Mińsku Maz., Muzeum Ziemi Mińskiej i Towarzystwo Przyjaciół Mińska Mazowieckiego. Na wystawie w sposób chronologiczny i tematyczny przedstawiono dzieje parafii mariawickich powiatu mińskiego w postaci zdjęć, albumów, wydawnictw, woluminów i innych.
4 kwietnia 2009 w murach świątyni parafialnej odbyły się święcenia diakonackie M. Dominika Millera i M. Daniela Mamesa; kapłani ci są wychowankami parafii mariawickiej w Mińsku Mazowieckim. W kościele parafialnym, 6 listopada 2011 diakon Maria Dominik Miller przyjął święcenia kapłańskie z rąk bpa Marii Ludwika Jabłońskiego; była to pierwsza tego typu uroczystość w dziejach mińskiej społeczności mariawickiej. 
8 września 2011 minęło sto lat odkąd abp Jan Maria Michał Kowalski dokonał konsekracji świątyni mariawickiej w Mińsku Mazowieckim. Z tej okazji 11 września 2011 w niedzielę po przypadającym trzy dni wcześniej liturgicznym wspomnieniu Narodzenia Najświętszej Maryi Panny miały miejsce wyjątkowe uroczystości parafialne. Uroczystości zainaugurowano mszą św., której przewodniczył bp M. Ludwik Jabłoński. Towarzyszyli mu licznie zgromadzeni kapłani z innych parafii mariawickich oraz tłum wiernych z całej Polski. Wśród gości honorowych znajdowali się m.in.: burmistrz Mińska Mazowieckiego – Marcin Jakubowski, starosta powiatu mińskiego – Antoni Jan Tarczyński, dyrektor Muzeum Ziemi Mińskiej – Leszek Celej, przedstawiciele Ministerstwa Spraw Wewnętrznych i Administracji, lokalnej policji, a także dyrektorzy szkół publicznych z terenu miasta (w tym reprezentanci Związku Nauczycielstwa Polskiego). Obecni byli dziennikarze pism lokalnych. Biskup Jabłoński poświęcił nowy ołtarz znajdujący się w bocznej kaplicy. Zwieńczeniem niezwykłych obchodów była okolicznościowa akademia przygotowana przez młodzież. Wydano także atrakcyjnie wydrukowaną, okolicznościową broszurę pt. „Stulecie Konsekracji Świątyni Parafialnej”. 
W 2012 parafia obchodziła 150-rocznicę narodzin Założycielki Mariawityzmu – św. Marii Franciszki Kozłowskiej, w związku z czym zorganizowanych zostało szereg imprez i spotkań okolicznościowych. 21 kwietnia odbyła się pielgrzymka po miejscach związanych z sylwetką bł. Marii Franciszki, wierni ze swoim proboszczem odwiedzili min. miejsce narodzin założycielki w Wielicznej oraz zbiorową mogiłę powstańczą, w której pogrzebano Jakuba Kozłowskiego (jej ojca) w Węgrowie. 13 maja w Miejskiej Bibliotece Publicznej odbyła się konferencja naukowa poświęcona Mateczce, w której uczestniczyli licznie wierni, kapłani oraz biskup naczelny Michał Maria Ludwik Jabłoński. W dniach 18–20 maja przeprowadzono rekolekcje jubileuszowe, które przygotował kapł. Tadeusz Maria Fidelis Kaczmarski z parafii Przemienienia Pańskiego w Wierzbicy.
9 maja 2015 proboszcz parafii kapł. Jarosław Maria Jan Opala obchodził uroczystość 25-lecia święceń kapłańskich i 15-lecia swojego probostwa w Mińsku Mazowieckim. Uroczystość zgromadziła prawie wszystkich kapłanów mariawickich, przedstawicieli władz samorządowych i centralnych oraz delegacje ze wszystkich parafii mariawickich. 

</doc>
<doc id="1067688" url="https://pl.wikipedia.org/wiki?curid=1067688" title="Dirk Kempthorne">
Dirk Kempthorne

Dirk Arthur Kempthorne (ur. 29 października 1951) – amerykański polityk, członek Partii Republikańskiej. W czasie swojej kariery politycznej zajmował wiele stanowisk. Między innymi w latach 1985-1993 pełnił funkcję burmistrza miasta Boise w stanie Idaho, w latach 1993-1999 zasiadał w Senacie Stanów Zjednoczonych jako senator z Idaho, a w latach 1999-2006 był gubernatorem tego stanu. W latach 2006-2009 był Sekretarzem Departamentu Zasobów Wewnętrznych Stanów Zjednoczonych w gabinecie prezydenta George’a W. Busha.

</doc>
<doc id="1067697" url="https://pl.wikipedia.org/wiki?curid=1067697" title="Skaza (dramat)">
Skaza (dramat)

Skaza – dramat Marzeny Brody powstały w 2004. Został opublikowany po raz pierwszy w miesięczniku „Dialog”. Prapremiera miała miejsce 16 października 2005 w Teatrze Studyjnym w Łodzi. Została też zrealizowana wersja telewizyjna spektaklu, wyreżyserowana przez Marcina Wronę, wyemitowana 7 października 2005. Wystąpili w niej Joanna Pierzak (Samantha Coleman), Jan Dravnel (Matt Coleman), Aleksandra Konieczna (Sara Coleman), Patrycja Durska (Michelle), Paloma Millies-Lacroix (Samantha - dziecko) oraz Krzysztof Kiersznowski (Facet z dołu - głos).

</doc>
<doc id="1067698" url="https://pl.wikipedia.org/wiki?curid=1067698" title="KS Shkumbini Peqin">
KS Shkumbini Peqin



</doc>
<doc id="1067699" url="https://pl.wikipedia.org/wiki?curid=1067699" title="Alex (ur. 1977)">
Alex (ur. 1977)

Alex, właśc. Alexsandro de Souza (ur. 14 września 1977 w Kurytybie) – brazylijski piłkarz grający na pozycji ofensywnego pomocnika.
Alex do Fenerbahçe dołączył w 2004 roku. Był kapitanem tureckiego zespołu i jednym z jego najważniejszych graczy.
W reprezentacji Brazylii piłkarz grał w latach 1998–2005. W tym czasie wystąpił w 48 meczach w których zdobył 12 goli. Wraz z drużyną "Canarinhos" uczestniczył na Copa América 1999, Copa América 2001 i Copa América 2004.

</doc>
<doc id="1067701" url="https://pl.wikipedia.org/wiki?curid=1067701" title="Św. Marcin">
Św. Marcin



</doc>
<doc id="1067703" url="https://pl.wikipedia.org/wiki?curid=1067703" title="KG Band">
KG Band

KG Band ("Krawczyk Grand Band") – polska grupa rockowo-bluesowa założona w 2002 roku w Łodzi przez Krzysztofa Jerzego Krawczyka (właściciela studia nagraniowego w Aleksandrowie Łódzkim) i współpracujących z nim muzyków.
Pierwsza płyta zatytułowana "Ciągle pędzimy" została wydana w 2003 pod nazwiskiem lidera grupy Krzysztofa Jerzego Krawczyka. W 2004 roku grupa podjęła współpracę z Mirą Kubasinską. Wśród muzyków przygotowujących materiał na kolejną płytę byli:
Materiał nie został ukończony z powodu śmierci Miry Kubasinskiej, płyta "Sprzedawca Wiatru" ukazała się w odmiennej formie, niż pierwotnie planowano. 
W 2007 roku ukazała się płyta "Miracle" zawierająca m.in. utwory zespołu Breakout wykonywane przez Mirę Kubasinską i KG Band na koncercie w 2005 roku.
15 czerwca 2021 zmarł Zbigniew Nikodemski.

</doc>
<doc id="1067706" url="https://pl.wikipedia.org/wiki?curid=1067706" title="Skaza">
Skaza



</doc>
<doc id="1067707" url="https://pl.wikipedia.org/wiki?curid=1067707" title="Sophie Luck">
Sophie Luck

Sophie Kathlyn Luck (ur. 17 października 1989 r. w Pymble, Australia) – australijska aktorka, znana z serialu Na wysokiej fali.
Uczęszczała do Crestwood High School. Przez 5 miesięcy grała Tamarę Simpson w Zatoka serc "Home And Away", później była rola Fiony (Fly) Watson w Na wysokiej fali "Blue Water High".
W 2005 roku dostała nagrodę za "Najlepszą Młodą Aktorkę" na Australian Film Awards.
Życiorys.
Sophie Luck urodziła się 17 października 1989 roku w Pymble w Australii. Kiedy miała 7 lat brała lekcje aktorstwa - dramatu. Starała się o przyjęcie na Performing Arts Academy, kontynuowała aktorstwo oraz śpiew w profesjonalnym programie. Przez 5 miesięcy grała Tamrę Simpson w Zatoka serc (ang. "Home And Away"), później dostała rolę Fiony "Fly" Watson w Na wysokiej fali (ang. "Blue Water High"). W 2005 roku dostała nagrodę za "Najlepszą Młodą Aktorkę" na gali Australian Film Institute Awards.

</doc>
<doc id="1067708" url="https://pl.wikipedia.org/wiki?curid=1067708" title="Puchar Zdobywców Pucharów (1965/1966)">
Puchar Zdobywców Pucharów (1965/1966)

VI Puchar Europy Zdobywców Pucharów 1965/1966

</doc>
<doc id="1067711" url="https://pl.wikipedia.org/wiki?curid=1067711" title="Turniej Nordycki 1999">
Turniej Nordycki 1999

Turniej Nordycki 1999 – trzecia edycja Turnieju Nordyckiego (Skandynawskiego) w historii skoków narciarskich. W tym sezonie odbyły się cztery konkursy. Zwycięzcą całego cyklu został Noriaki Kasai.
Zawody turnieju zostały rozegrane w Lahti, Trondheim, Falun, oraz Oslo.
Klasyfikacja końcowa 1999.
Zwycięzcą klasyfikacji generalnej został Noriaki Kasai.

</doc>
<doc id="1067712" url="https://pl.wikipedia.org/wiki?curid=1067712" title="Cerkiew Zaśnięcia Najświętszej Maryi Panny w Przemyślu">
Cerkiew Zaśnięcia Najświętszej Maryi Panny w Przemyślu

Cerkiew pod wezwaniem Zaśnięcia Przenajświętszej Bogurodzicy – prawosławna cerkiew konkatedralna i parafialna w Przemyślu. Należy do dekanatu Przemyśl diecezji przemysko-gorlickiej Polskiego Autokefalicznego Kościoła Prawosławnego.
Cerkiew mieści się przy ulicy Wilczańskiej 24.
Świątynia murowana, o trzech kopułach. Wzniesiona po 1887 w miejscu dawnej cerkwi drewnianej, jako cerkiew greckokatolicka. 
Zniszczona po II wojnie światowej, odnowiona w latach 1982–1984. Obok cerkwi znajduje się dzwonnica z zabytkowymi dzwonami z drugiej połowy XVIII w. oraz cmentarz.
Na podstawie ustawy z dnia 17 grudnia 2009 o uregulowaniu stanu prawnego niektórych nieruchomości pozostających we władaniu Polskiego Autokefalicznego Kościoła Prawosławnego świątynia stała się wyłączną własnością Kościoła prawosławnego, natomiast Kościół greckokatolicki otrzymał odszkodowanie od Skarbu Państwa.
W marcu 2011 nieznani sprawcy włamali się do cerkwi i zrabowali dwa krzyże, kielich i patenę. Została zniszczona kadzielnica. Straty oszacowano na 10 tys. zł.
Cerkiew, dzwonnicę i cmentarz wpisano do rejestru zabytków 7 czerwca 1983 pod nr A-445.

</doc>
<doc id="1067717" url="https://pl.wikipedia.org/wiki?curid=1067717" title="Quincy Watts">
Quincy Watts

Quincy D. Watts (ur. 19 stycznia 1970 w Detroit) – amerykański lekkoatleta, sprinter specjalizujący się w biegu na 400 m.
Jako student University of Southern California trenował lekkoatletykę i futbol amerykański, a wcześniej koszykówkę. Początkowo specjalizował się w biegach na 100 m i na bieg na 200 m. Zdobył złoty medal na Mistrzostwach Świata Juniorów w 1988 w Sudbury w sztafecie 4 x 100 m.
Wkrótce skoncentrował się na dystansie 400 m. Był członkiem sztafety 4 x 400 m, która zdobyła srebrny medal na Mistrzostwach Świata w 1991 w Tokio. W 1992 podczas Igrzysk Olimpijskich w Barcelonie zwyciężył na 400 m wyprzedzając obrońcę tytułu Steve Lewisa i dwukrotnie poprawiając rekord olimpijski Lee Evansa do wyniku 43,50 s. Drugi złoty medal zdobył wraz z kolegami (Andrew Valmon, Michael Johnson i Lewis) bijąc jednocześnie rekord świata wynikiem 2.55,74.
Na Mistrzostwach Świata w 1993 w Stuttgarcie zajął 4. miejsce w finale biegu na 400 m, a w sztafecie 4 x 400 m zdobył złoty medal z kolejnym rekordem świata 2.54,29 (skład sztafety: Andrew Valmon, Quincy Watts, Butch Reynolds, Michael Johnson). W późniejszych latach nie odnosił już takich sukcesów. Zakończył karierę w 1997.

</doc>
<doc id="1067718" url="https://pl.wikipedia.org/wiki?curid=1067718" title="Włosko-polskie związki literackie">
Włosko-polskie związki literackie

Włosko-polskie związki literackie – pierwsze informacje na temat wzajemnych stosunków literackich Polski i Włoch pochodzą ze źródeł hagiograficznych. Obecnie kontakty z kulturą włoską uważane są za najbogatsze ze wszystkich związków Polski z kulturami europejskimi.
Historia.
Średniowiecze.
W czasach średniowiecza związki literackie Polski i Włoch były podtrzymywanie dzięki osobom związanym z organizacjami kościelnymi, gdyż we Włoszech znajdowały się główne ośrodki władz kościoła.
Pierwsze informacje na temat Polski i Polaków oraz Włochów w Polsce można znaleźć w żywotach świętych. "Żywot pierwszy św. Wojciecha" powstał między rokiem 998 a 1003, zaś jego autorem mógł być Jan Kanapariusz, benedyktyn z opactwa na Awentynie w Rzymie. "Żywot Pięciu Braci Męczenników", autorstwa pochodzącego z Niemiec Brunona z Kwerfurtu, opowiadał o dwóch włoskich i trzech polskich pustelnikach zamordowanych w 1003, prawdopodobnie w Międzyrzeczu. Pierwsza wersja innego dzieła Brunona z Kwerfurtu, "Żywota drugiego św. Wojciecha", powstała prawdopodobnie w Rzymie w 1004. W "Żywocie św. Romualda" Piotra Damianiego wspomniany został władca słowiański Bolesław (prawdopodobnie Bolesław I Chrobry) oraz jego bliżej nieokreślony syn.
Pośrednio z polsko-włoskimi kontaktami kulturalnymi związany jest "Kodeks Gertrudy", zawierający prawdopodobnie najstarsze zachowane teksty polskiej autorki. Kodeks, oprócz "Psałterza", zawiera kalendarium dotyczące spraw polskich oraz łacińskie modlitwy, których autorstwo jest przypisywane, aczkolwiek z zastrzeżeniami, Gertrudzie Mieszkównie (2. poł. XI wieku). Obecnie kodeks znajduje się we Włoszech w Museo Archeologico Nazionale w Cividale del Friuli.
Przejawem wczesnych kontaktów literackich z Włochami może być też "Kronika polska" Anonima tzw. Galla. Według jednej z hipotez jej autorem nie był Francuz, lecz bliżej nieznany włoski mnich z klasztoru na wyspie Lido w Wenecji, autor "Historii o translacji św. Mikołaja Wielkiego".
Nowe prądy literackie docierały do Polski poprzez uniwersytety (od XIII wieku, zwłaszcza padewski i boloński), sobory i synody. W XIII wieku w Polsce zaczęły osiedlać się włoskie zakony dominikanów i franciszkanów. Dominikanin Marcin z Opawy, autor "Kroniki papieży i cesarzy" przez wiele lat był kapelanem papieskim; zmarł w 1279 w Bolonii, w drodze do ojczyzny.
Na Uniwersytecie Bolońskim studiował już Wincenty Kadłubek, zaś ok. 1265 na uczelni tej utworzona została „nacja” polska, która w latach 1275–1500 liczyła kilkaset osób (w tym 12 Polaków było rektorami). Na wzór bolońskiego utworzono Uniwersytet Krakowski.
Na uniwersytecie padewskim, na którym istniały korporacje studenckie, Polacy również mieli swoją „nację”; nazywani byli Friulijczykami (Friuli, Udine). Scholarem był tam m.in. Witelon ze Śląska, zaś Mikołaj z Polski został w 1271 roku jego rektorem (później był archidiakonem krakowskim).
Po XIV wieku.
Po XIV wieku w Polsce zaczęli osiedlać się włoscy aptekarze, złotnicy, kupcy. Niektórzy Włosi pracowali w kancelarii królewskiej. Również dzięki kontaktom z przedstawicielami tego narodu możliwszy stawał się przełom renesansowy w polskiej kulturze. W wieku XV na włoskich uniwersytetach kształcili się bądź współdziałali z nimi m.in. Paweł Włodkowic, Jan Ostroróg, Grzegorz z Sanoka, Jan z Ludziska, Marcin Król z Żurawicy (wykładał on również astronomię i matematykę w Bolonii). Również w XV w. ks. Aleksander mazowiecki (przez 20 lat) był biskupem Trydentu. Posłami do Rzymu byli m.in. Jan Długosz, Jan Ostroróg, Jan Łaski, Erazm Ciołek, Ludwik Decjusz. Relacje z Polski zbierali posłowie z Wenecji oraz nuncjusze papiescy. Nie zostały jednak wydane w drukach, lecz krążyły w odpisach.
Humanizm.
Pierwsze kontakty Polski z włoskim humanizmem renesansowym miały miejsce w początkach XV wieku. Humanista Franscesco Filelfo w 1424 wygłosił orację na koronacji królowej Sonki w Krakowie, napisał też w imieniu księcia Filippa Viscontiego list gratulacyjny do Władysława Warneńczyka z okazji zwycięstwa nad Turkami w 1443. Włoski drukarz Aldo Manuzio i papież Mikołaj V zlecali poszukiwanie w Europie, w tym i w Polsce, starożytnych rękopisów.
Pierwszym przedstawicielem poezji humanistycznej w Polsce był piszący po łacinie włoski dyplomata i pisarz Filip Kallimach (właściwie: Filippo Buonaccorsi) z San Gimignano. Przybył on do Polski około 1470 i rozwijał tu przez 25 lat działalność literacką. Napisał utwory, takie jak "Życie i obyczaje Grzegorza z Sanoka", pieśń o św. Stanisławie, elegie i epigramaty miłosne, przypisywany bywał mu też zbiór wskazówek politycznych "Consilia Callimachi" ("Rady Kallimachowe"). Jego uczniami i współpracownikami byli polscy twórcy, jak Maciej Drzewicki i Biernat z Lublina.
Istotne stały się również kontakty książkowe i wydawnicze. Zaliczyć do nich należy również korespondencję Włochów mieszkających w Polsce, lecz przede wszystkim kontakty i działalność królowej Bony Sforzy, postaci, która wiele wniosła w rozwój polskiej kultury renesansowej. Ślub Bony z Zygmuntem Starym w 1518 zgromadził w Krakowie ponad sześćset osób z Włoch. Wystawne wesele zostało opisane w licznych utworach literackich, w tym także włoskich. Towarzyszący Bonie Cola Antonio Carmignano, piszący pod pseudonimem Partenopeo Suavio, stworzył obszerny poemat "Viaggio de la Serenissima S. Donna Bona Regina", przesłany do Włoch matce Bony w rękopisie, zaś wydany w 1533 w Bari. Carmignano również w późniejszych latach, mieszkając w Bari, pisywał okolicznościowe wiersze o Bonie, Jagiellonach i sprawach polskich. Inny członek orszaku Bony, Celio Calcagnini, poeta dworski kardynała Hipolita d’Este, odbył podróż aż na Ukrainę i nad Dniepr, którą opisał w wierszowanym dziele "De moribus Scytharum". Lodovico da Bagno, również członek orszaku Bony i sekretarz kardynała d’Este, napisał zaginioną dziś relację z wesela. Mogła się ona stać podstawą anegdoty wykorzystanej w noweli Matteo Bandello o zabawnym nieporozumieniu językowym na uroczystościach ślubnych ("ostia" jako opłatek przy zażywaniu leków, ale także hostia). Bona była obecna w twórczości autorów włoskich również po powrocie do Bari jako wdowa (m.in. Felice Cassandra, Luigi Groto zw. Cieco d’Adria, Mario Savorgnano, "Dialogo della pittura" Ludwika Dolce).
W 1. połowie XVI w. utrwaliła się we Włoszech ostatecznie świadomość szerokiej, europejskiej roli kulturalnej oraz politycznego znaczenia Polski. Jagiellońskiej. Zarówno w literaturze wysokiej, jak i popularnej znalazły się motywy nawiązujące do Polski. W dziele Baldassare’a Castiglione "Dworzanin" ("Il Cortegiano") znalazła się historia, jakoby kupcowi włoskiemu, który znalazł się na pograniczu polsko-moskiewskim, z powodu potężnego mrozu, zamarzły słowa i Polacy musieli je odmrażać przy ognisku. Z 1. połowy XVI w. pochodzi też popularny romans "La Historia della Serenissima Regina di Polonia".
Tematyka polska pojawiała się nie tylko w literaturze pięknej, ale także użytkowej (listy, nowiny o wydarzeniach). Pietro Bembo pisał w imieniu papieża Leona X literacko skomponowane listy do Zygmunta Starego i Jagiellonów czesko-węgierskich. Cała grupa druków związana była ze zwycięstwem Polski w bitwie pod Orszą w 1514, zachowały się:
Podobnego rodzaju nowiny z informacjami dotyczącymi Włoch pojawiały się również w Polsce. Np. w Krakowie ukazało się w 1533 pismo "Copia litterarum missarum ab vicerege Neapolitano" o zwycięstwie morskim nad Turkami, zaś po polsku w 1557 "Nowiny, które sie miedzy cesarzem a miedzy papieżem, przy zamku wezwanym Belliano, we Włoszech tymi czasy stały[...]". Kolejna grupa nowin ukazała się we Włoszech po śmierci Zygmunta Augusta i wyborze Henryka Walezego na króla Polski.
Wątki polskie znalazły się również w dziejopisarstwie włoskim. Historyk Paolo Giovio zawarł wiele wiadomości dotyczących Polski w dziele "Historiarum sui temporis libri XLV" (Florencja 1550–1552), zaś w wielokrotnie wydawanych zbiorach biografii "Elogia veris clarorum virorum" oraz "Vitae virorum illustrium" opisał takie postacie, jak m.in. Zygmunt Stary, hetman Jan Amor Tarnowski, Filip Kallimach, a w innych hasłach umieścił wtrącenia o Władysławie Warneńczyku, Kazimierzu Jagiellończyku, królowej Bonie, Zygmuncie Auguście, Janie Dantyszku, Filipie Padniewskim, Marcinie Kromerze, stołecznym Krakowie, bitwie pod Orszą.
Włosi w Polsce.
Po XVI wieku wielu włoskich zwolenników przemian religijnych znalazło schronienie na terenach Polski; byli to m.in. Faust Socyn, lekarz Giorgio Biandrata (zwolennik unitarianizmu), Franciszek Lismanin, Pier Paolo Vergerio. Przyczynili się oni m.in. do rozwoju grupy braci polskich. W 1578 roku włoski historyk Alessandro Guagnini (osiadły w Polsce, używał spolszczonego nazwiska: Aleksander Gwagnin) napisał "Sarmatiae Europeae descriptio" ("Kronika sarmacji europejskiej").
Studia Polaków we Włoszech.
Dla Polaków we Włoszech na przełomie XVI i XVII wieku najważniejszym ośrodkiem uniwersyteckim była Padwa. Z jej uczelnią związani byli czołowi przedstawiciele polskiego renesansu, m.in.: Mikołaj Kopernik (studiował medycynę w 1501–1503), Klemens Janicki (otrzymał dyplom doktora filozofii Uniwersytetu Padewskiego), Daniel Naborowski, Marcin Kromer, Łukasz Górnicki, Reinhold Heidenstein, Stanisław Hozjusz, Maciej z Miechowa, Jan Kochanowski, Piotr Kochanowski, Andrzej Patrycy Nidecki, Piotr Myszkowski, Jan Łaski, Łukasz Opaliński młodszy, Stanisław Orzechowski, Sebastian Petrycy, Filip Padniewski, Maciej Stryjkowski, Samuel Maciejowski, Piotr Tomicki, Stanisław Warszewicki i Piotr z Goniądza (wykładowcy), Jan Zamoyski (w latach 1563–1564 był rektorem). W latach 1556–1559 utworzono w Padwie Akademię Polską, będącą wolnym stowarzyszeniem.
Równie ważna dla Polaków stała się Bolonia. Studiował tam Mikołaj Kopernik, Wawrzyniec Goślicki, Andrzej Krzycki, Hozjusz, Kromer, Orzechowski, zaś Tomicki uzyskał doktorat. Z Bolonii do Krakowa przybyli profesorowie, m.in.: Claretti, Piotr Roizjusz (właśc. Pedro Ruiz de Moros z Hiszpanii). Natomiast w Rzymie przebywali tacy ludzie kultury jak: E. Ciołek, Mikołaj Hussowczyk; a studiowali m.in.: Maciej Kazimierz Sarbiewski, Piotr Skarga, Jakub Wujek. Także na papieskim uniwersytecie (zwanym Sapienza) studiowało wiele osób z Polski. Powstało też kilka instytucji związanych z tym krajem, np. Hospicjum św. Stanisława i biblioteka, której założycielem był Hozjusz, zaś w XVII wieku utworzono Kolegium Warmińskie. W Neapolu przebywali m.in. Stanisław Łaski, Jan Andrzej Morsztyn, Mikołaj Krzysztof Radziwiłł, zaś w Perugii – Stanisław Łubieński. Przenikanie literatury włoskiej do Polski stało się szczególnie wyraźnie w XVI wieku.
Tłumaczenia i parafrazy.
W wiekach XVI–XVIII dzieła literatury włoskiej wielokrotnie były tłumaczone i parafrazowane na język polski. Od połowy XVI w. dominowały nawet wśród przekładów. Najczęściej tłumaczono poezję (głównie epikę, rzadziej lirykę) – do końca XVIII w. przełożono ponad dwieście utworów autorstwa co najmniej dwudziestu poetów włoskich. Przekłady dramatów rozwinęły się w 2. połowie XVII w. (wcześniej przygotowywano raczej streszczenia po polsku, by widzowie mogli śledzić akcję sztuk), zaś rozkwit przekładów dramatycznych (najczęściej librett operowych) przypadł na wiek XVIII. Do 1800 przetłumaczono około stu dwudziestu tekstów czterdziestu włoskich autorów, zaś przekłady te były dziełem około czterdziestu tłumaczy (niektóre tłumaczenia były anonimowe, część utworów tłumaczono zaś wielokrotnie). Z utworów prozatorskich przetłumaczono do końca XVIII w. dzieła około pięćdziesięciu włoskich autorów (15 powieści, około 30 nowel i kilkadziesiąt utworów innego rodzaju, m.in. żywoty świętych).
W XVI i XVII w. przekładów i parafraz dokonywali wybitni pisarze (Łukasz Górnicki, Jan, Andrzej i Piotr Kochanowski, Jan Andrzej i Hieronim Morsztyn), mniej wybitnych twórców dokonywało przekładów pod koniec XVII w. i w epoce saskiej (Wacław Potocki, Stanisław Herakliusz Lubomirski), zaś w 2. poł. XVIII znów pojawiło się więcej przekładów czołowych pisarzy (Franciszek Bohomolec, Franciszek Zabłocki, Franciszek Dionizy Kniaźnin, Ignacy Krasicki, Wojciech Bogusławski). W XVIII w. przekładów zaczęły też dokonywać kobiety (Barbara Zawiszanka Radziwiłłowa, Maria Beata Zawiszanka Łaniewska, Marianna Maliszewska, Antonina Niemiryczowa, Kunegunda Komorowska).
W wieku XVI i na początku XVII większość tłumaczeń oddawano do druku, jednak przez następnie sto kilkadziesiąt lat duża część przekładów pozostała w rękopisach. Większe możliwości druku pojawiły się w 2. poł. XVIII w. wraz z rozwojem prasy („Monitor”, „Zabawy Przyjemne i Pożyteczne”) i wzrostem liczby wydawnictw książkowych, jednak część przekładów dramatycznych nadal ograniczała się do rękopisów, ponieważ służyły jako egzemplarze sceniczne.
Przekłady nie tylko pozwalały poznać Polakom dzieła literatury włoskiej, ale wprowadzały też do literatury polskiej nowe formy. Przekłady Grabowieckiego i Morsztyna ugruntowały pozycję sonetu, tłumaczenia Piotra Kochanowskiego wprowadziły oktawę, zaś przekłady librett w XVIII w. przyczyniły się do powstania polskiej twórczości operowej.
Piotr Kochanowski przełożył dwa obszerne eposy: "Orland szalony" Ludovico Ariosto (wydany częściowo dopiero w 1799) i "Jerozolima Wyzwolona" Torquata Tassa (wyd. 1618). Stanisław Reszka, przebywający we Włoszech jako dyplomata, odnotował w swoim diariuszu, że Tasso czytał mu swój utwór "Sette giornate del Mondo Creato", zaś w British Museum zachował się egzemplarz "Gerusalemme conquistata" ("Jerozolima zdobyta", przeróbka "Jerozolimy wyzwolonej") z wierszowaną dedykacją Tassa dla Reszki ("Al Signor Stanislao Rescio Nunzio Illustrissimo"). Inny utwór Tassa, dramat pasterski "Amintas", został sparafrazowany przez Jana Andrzeja Morsztyna.
Tłumaczone na polski były też utwory Bernardo Tasso, ojca Torquato Tasso. Zachowało się tłumaczenie poematu "Pyram i Tysbe" (przypisywane dawniej S.H. Lubomirskiemu). Sebastian Grabowiecki umieścił tłumaczenia utworów B. Tasso w zbiorze "Setnik rymów duchownych". Grabowiecki w "Setniku" zawarł też tłumaczenia sonetów Gabriela Fiammy, będące jednymi z pierwszych w literaturze polskiej próbek sonetu.
Wielokrotnie przekładanie były na język polski dzieła Giambattisty Marino, który zapoczątkował nurt literacki zwany od jego nazwiska marinizmem. J.A. Morsztyn sparafrazował pieśń "Psyche" z poematu "Adone" (wyd. 1623). Mariniego tłumaczyli też Piotr Kostka (1622) i Stanisław Herakliusz Lubomirski (poemat "Orfeusz" będący luźną przeróbką Mariniego). Zachowały się też przekłady anonimowe: "Strage degli Innocenti" (rękopis w klasztorze w Żyrowiczach), dwie idylle w druku Jędrzeja Ustrzyckiego ("Troista historia", 1700).
Jan Smolik, żyjący w 2. połowie XVI w., przełożył kilka włoskich pastorelli. Marcin Błażewski wydał w 1608 "Setnik przypowieści uciesznych", będący tłumaczeniem dzieła Giovanniego Marii Verdizottiego. Pojawiały się też tłumaczenia wierszy Petrarki oraz Pietro Metastasio.
Przekłady tragedii reformacyjnego działacza Bernardino Ochino (przebywał krótko w Polsce w 1564) należą do najwcześniejszych polskich przekładów utworów dramatycznych z języka nowożytnego: "Tragedia della Messa, Disputa intorno alla presenza del Corpo di Gesù Cristo nelsacramento della Cena" ("Tragedia o mszy, z której każdy snadnie wyrozumieć może", Pińczów 1560) oraz "Tragedia dell’ingiusto ed usurpato primato del papa" ("O zwierzchności papieskiej nad wszystkim światem chrześcijańskim", Szamotuły 1558).
Jan Smolik przetłumaczył w XVI w. fragmenty tragedii "La Dalida" Luigiego Groto. Z próbą utworzenia teatru na dworze Władysława IV związane było tłumaczenie sztuki Ferdinando Saracinellego "Liberazione di Ruggiero" ("Wyzwolenie Ruggera", tłum. Stanisław Jagodyński, 1628). Dramat "Wierny pasterz" Giovanniego Battisty Guariniego ukazał się w przekładzie Jerzego Sebastiana Lubomirskiego w 1695. Najczęściej tłumaczone były sztuki osiemnastowiecznego autora Pietro Metastasio (w XVIII wieku pięćdziesiąt polskich wersji dwudziestu pięciu dramatów) oraz Carlo Goldoniego.
Z prozaików popularnością cieszył się Boccaccio – jego nowelę o Gryzeldzie (dzień X, nowela 10) tłumaczono lub przerabiano około dziesięciu razy (natomiast cały "Dekameron" przetłumaczono dopiero w XIX wieku). Około 1548 ukazała się drukiem "Historyja znamienita … o Gryzelli Salurskiej księżnie…" (przeróbka oparta na łacińskim przekładzie Petrarki), a w 1571 anonimowe wierszowane opracowanie "Grizella. O posłuszeństwie, stałości i cierpliwości szlachetnej, dobrej a cnotliwej małżonki". W 1564 ukazało się tłumaczenie, również za pośrednictwem łaciny, noweli ósmej dnia dziesiątego "Historyja barzo cudna o przyjaźni a uprzejmej miłości Tytusa z Gizipiusem", autorstwa bliżej nieznanego zakonnika Jana Stoka z Wąchocka. Bezpośrednio z Boccacia dokonany został anonimowy przekład noweli dziewiątej dnia drugiego "Historyja … o Barabaszu, jako się ten zacny kupiec z drugim kupcem na cnotę żony swojej założył…", przerobiony następnie przez Bieniasza Budnego na prozę jako "Historyja krotofilna o kupcu, który się z drugim o cnotę swej żony założył" (przed 1583).
Z lat 30. XVI w. pochodzą trzy rękopiśmienne opowiadania zebrane jako "Historie umoralniające", których akcja dzieje się we Włoszech, nie są jednak znane ich pierwowzory. Najważniejsze dzieło Łukasza Górnickiego, "Dworzanin polski" (1566), jest parafrazą traktatu "Il cortegiano" Baltazara Castiglione. Powieść "La Dianea" Giovana Francesco Loredana (1635) miała cztery polskie wersje, aczkolwiek nie ukazały się drukiem. Prozą przetłumaczono utwór Mariniego "Calloandro fedele" ("Koloander wierny"). W połowie XVII w. Krzysztof Piotr Piekarski tłumaczył utwory o żołnierzu samochwale autorstwa Francesco Andreiniego: "Bohatyr straszny z włoskiego na polski język wytłumaczony" (1652) i "Suplement Bohatyra strasznego, w r. 1665 napisany". Z końca XVIII w. pochodzą tłumaczenia powieści "L’ uomo d’un altro mondo" ("Pamiętniki filozofa samotnika", 1784) Pietro Chiariego oraz "Il congresso di Citera" ("Sejm walny cyterski", 1790) Francesco Algarottiego.
Relacje z podróży i przewodniki.
Relacje z Włoch zachowały się w polskich opisach podróży po Europie z XVI/XVII w. Najwięcej relacji dotyczy Rzymu, następnie Wenecji i Padwy, rzadsze są wzmianki o Florencji. Włochy w tych przekazach jawią się jako piękny kraj, pełen niezwykłych miejsc, z bogatą sztuką i nauką.
Relacje te dzielą się na trzy główne grupy:
Inną grupę dzieł stanowią swego rodzaju przewodniki, czyli utwory opisujące miejsca i zabytki we Włoszech. Stanisław Reszka zamieścił, oparty na relacji Stanisława Hozjusza, dokładny spis kościołów rzymskich, relikwii, miejsc męczeństwa itp. w tekście "Świadectwo o Mieście Rzymskim, o jego wierze, y dobrych uczynkach, które się w nim dzieją, dla przestrogi y informacyey tych, którzy to miasto Babilonem i nierządnicą zowią", dołączonym do swojego dzieła "Przestroga Pastyrska dla Miasta Warszawskiego" (1585).
Oświecenie.
Od połowy XVII wieku związki literackie Polski i Włoch osłabły na rzecz Francji (nie oznacza to jednak, iż uległy zanikowi). O związkach kulturalnych w epoce Oświecenia świadczy działalność włoskich artystów na polskiej ziemi, a także wyprawy wybitnych Polaków do Włoch. W wieku XVIII do grona nauczycieli w kolegium teatyńskim należeli: G. Torri i A.M. Portaluppi. Nuncjusz papieski Angelo Maria Durini często kontaktował się z poetami z Warszawy, wydawał w niej także swoje utwory. Scipione Piattoli zamieszkał w 1783 w Polsce i miał swój duży wkład w reformie Sejmu; współpracował również z Adamem Jerzym Czartoryskim.
Warszawę odwiedzili także Giacomo Casanova i Alessandro di Cagliostro. Casanova zetknął się z Polakami w Dreźnie na dworze Augusta II Sasa, zaś w samej Polsce, którą musiał opuścić po pojedynku z Franciszkiem Ksawerym Branickim, przebywał w latach 1765–1766. W swoich "Pamiętnikach" Casanova zawarł wspomnienia z Polski (opisał m.in. poznanego osobiście króla Stanisława Augusta Poniatowskiego), napisał też dzieła "Historia zamieszek w Polsce" ("Istoria delle turbolenze della Polonia") oraz "Projekt założenia w Polsce fabryki mydła".
W XVIII wieku działał w Warszawie wenecki malarz Canaletto, zaś nadwornym architektem królów Polski był Jakub Fontana. W latach 60. XVII w. nadwornym architektem króla Michała Korybuta Wiśniowieckiego i Jana III Sobieskiego był Józef Szymon Bellotti.
XIX wiek.
Polsko-włoskie stosunki kulturalne i ideowe w XIX wieku zostały wzmocnione i uległy wyraźnemu polepszeniu, głównie ze względu na podobną sytuację polityczną, w jakiej znalazły się obydwa kraje. Polacy walczyli o niepodległość, Włosi zaś o zjednoczenie narodowe. Dzięki Legionom Dąbrowskiego wzrosło zainteresowanie Włochami. W latach 1817–1822 profesorem literatury klasycznej na UW był Sebastiano Ciampi. W dobrych słowach o Polsce w tym czasie pisali m.in. poeci Aleardo Aleardi i Alessandro Poerio; sytuacja polityczna tego kraju była również istotna dla Massimo d’Azeglio, zaś postać Francesco Nullo, dowódcy garibaldczyków, którzy wzięli udział w powstaniu styczniowym 1863, stała się pewnego rodzaju symbolem bliskości idei wyzwoleńczych Polaków i Włochów. G. Carducci w poemacie "Polonia" potępił carskie prześladowania polskich powstańców; także Niccolò Tommaseo stawał w ich obronie.
W XIX wieku Włochy odwiedziło wielu polskich poetów romantycznych: Adam Mickiewicz, Juliusz Słowacki, Antoni Edward Odyniec, Stefan Garczyński, Henryk Rzewuski, Stanisław Chołoniewski. Wizyty w Weronie, Wenecji, Rzymie, Florencji i Bagna di Lucca miały istotne znaczenie dla Cypriana Kamila Norwida. Kolonia polska w Rzymie była dość liczna; w 1842 powstało także zgromadzenie zmartwychwstańców, zaś w 1848 przybyło tu wielu Polaków z powodu tworzenia Legionów Mickiewicza. W latach 1879–1883 Teofil Lenartowicz wygłosił w towarzystwie, zwanym Akademią im. A. Mickiewicza w Bolonii (założycielem był D. Santagate), wykłady o słowiańskiej literaturze. W 1871 ukazał się anonimowy przekład "Pana Tadeusza" (prawdopodobnie dokonał go Arrigo Boito, który przetłumaczył również "Mazurek Dąbrowskiego" na włoski). Aglauro Ungherini przełożył "Dziady", "Konrada Wallenroda" i wiersze Mickiewicza. Z polskich pisarzy pozytywizmu największe zainteresowanie we Włoszech wzbudził Henryk Sienkiewicz.
W XIX-wiecznej Polsce działali także włoscy architekci, m.in. Henryk Marconi, Józef Boretti, Antonio Corazzi, zaś ilustratorem utworów literackich (Mickiewicza, Słowackiego, Kraszewskiego, Orzeszkowej) był Michał Elwiro Andriolli – syn włoskiego rzeźbiarza, kapitana wojsk napoleońskich.
W latach 1879–1883 Teofil Lenartowicz prowadził w Bolonii cykl odczytów "Sul carattere della poesia polono-slava" ("O charakterze poezji polsko-słowiańskiej"), zostały one jednak przerwane na skutek krytycznych głosów i zabiegów Polonii włoskiej.
XX wiek.
W 1915 Attilio Begey założył Turyński Komitet Pro Polonia, zaś w 1930 roku w Turynie, przy uniwersytecie, powstał Instytut Kultury Polskiej jego imienia. Teologię w Rzymie ukończył ksiądz i poeta Antoni Szandlerowski; później, w latach 1909–1910 powrócił do Włoch. W dwudziestoleciu międzywojennym zainteresowanie Polaków Włochami nie było już tak duże jak w wieku XIX Powstawały utwory z podróży do Włoch. W roku 1921 Antoni Lange i A. Tom opracowali pierwszą polską antologię włoskiej literatury. Polskie dzieła poezji średniowiecznej na włoski tłumaczyła Maria Bersano Begey, zaś Enrico Damiani w 1930 ogłosił przekład "Trenów" J. Kochanowskiego. We Włoszech na twórczość Reymonta zwrócono uwagę po zdobyciu przez niego nagrody Nobla. Ukazały się wtedy również przekłady twórczości Tetmajera, Przybyszewskiego i Berenta. Zainteresowano się również twórczością Żeromskiego, Witkacego, Struga, Schulza, Dąbrowskiej.
W 1926 roku Samuel Tyszkiewicz założył drukarską Oficynę Florencką (zwaną także: Stamperia Polacca i Tyszkieviciana Typographia), która w 1937 otrzymała nagrodę Grand Prix na wystawie w Paryżu. W 1929 ukazała się pierwsza włoska antologia współczesnej polskiej prozy. W latach 1927–1928 wydano siedem numerów „I Nostri Quaderni” poświęconych polskiej literaturze. Pierwszą antologię poetycką wydano w 1933. W 1945 założono Polski Instytut Historyczny w Rzymie, na którego czele jako dyrektor stanęła Karolina Lanckorońska. Instytut wydawał czasopisma: rocznik „Antemurale” (1954–1982, 30 tomów), „Elementa ad Fontium Editiones” (76 tomów), „Acta Nuntiaturae Polonae”.
Z Polską związana jest również Irena Conti Di Mauro – polsko-włoska dziennikarka, pisarka, poetka mieszkająca w Warszawie działająca na rzecz zbliżania kultur polskiej i włoskiej, oraz Carlo Paolicelli, oficjalny bloger Miasta Poznania, współpracujący ze Stowarzyszeniem Polonia – Italia w Poznaniu, sołtys Bolewic, Włoch z urodzenia, działający na rzecz upowszechnienia znajomości języka i kultury włoskiej w Polsce.
W 1920 na uniwersytecie w Padwie rozpoczęła działalność Katedra Filologii Słowiańskiej, kierowana przez Giovanniego Mavera. Maver, skupiający się początkowo na tematyce rosyjskiej i serbo-chorwackiej, z czasem zwrócił się ku polonistyce. W 1925 wydał książkę o Juliusz Słowackim ("Saggi critici su Juliusz Słowacki"), następnie w pracy badawczej zajmował się polskim renesansem i romantyzmem. W 1929 został kierownikiem Katedry Języka i Literatury Polskiej na Uniwersytecie Rzymskim, którą kierował nieprzerwanie do aż do przejścia na emeryturę w 1961.

</doc>
<doc id="1067723" url="https://pl.wikipedia.org/wiki?curid=1067723" title="Drepanidinae">
Drepanidinae



</doc>
<doc id="1067728" url="https://pl.wikipedia.org/wiki?curid=1067728" title="Drepanididae">
Drepanididae



</doc>
<doc id="1067731" url="https://pl.wikipedia.org/wiki?curid=1067731" title="Dmitrij Chomicz">
Dmitrij Chomicz

Dmitrij Nikołajewicz Chomicz (ros. Дмитрий Николаевич Хомич, ur. 4 października 1984 we Władykaukazie) – piłkarz rosyjski grający na pozycji bramkarza.
Kariera klubowa.
Chomicz rozpoczął piłkarską karierę w małym klubie z rodzinnego Władykaukazu o nazwie Junost. Terminował także w szkółce Ałanii Władykaukaz, ale to w barwach w 2000 FK Mozdok zadebiutował w Drugiej Dywizji (odpowiednik III ligi) w wieku zaledwie 15 lat. Po roku gry w Mozdoku Chomicz powrócił do Spartaka i początkowo występował w rezerwach, a w 2003 roku zaliczył swój pierwszy występ w Premier Lidze, kiedy to dotychczasowy bramkarz Ilja Blizniuk doznał kontuzji w spotkaniu z Kryljami Sowietow Samara. Zaliczył 9 występów, w których puścił 7 bramek i przyczynił się do utrzymania Spartaka-Ałaniji w lidze. W 2004 roku był już pierwszym bramkarzem klubu i walczył o miejsce w składzie z Serbem Dejanem Radiciem.
W 2005 roku Chomicz przeszedł do Spartaka Moskwa, gdzie stał się trzecim bramkarzem po Wojciechu Kowalewskim i Aleksieju Zujewie. Stołeczny klub zapłacił za niego 250 tysięcy euro. Dmitrij nie wystąpił jednak w żadnym ligowym spotkaniu, a debiut ligowy w Spartaku zaliczył dopiero 14 października 2006 w wygranym 1:0 meczu z Zenitem Petersburg. W 2006 roku zagrał w 3 ligowych meczach i miał niewielki udział w wywalczeniu wicemistrzostwa kraju. W 2007 roku rozegrał dla Spartaka jedno spotkanie i znów został wicemistrzem Rosji.
W 2008 roku Chomicz został wypożyczony do Spartaka Nalczyk. W Spartaku grał łącznie przez 2 sezony i rozegrał w nim 38 spotkań. W 2010 roku przeszedł do Ałaniji Władykaukaz. 13 lutego 2015 został piłkarzem rosyjskiego Amkar Perm.
Kariera reprezentacyjna.
Chomicz w swojej karierze zaliczył 9 występów w młodzieżowej reprezentacji Rosji U-21 w latach 2002-2004.

</doc>
<doc id="1067736" url="https://pl.wikipedia.org/wiki?curid=1067736" title="Steve Lewis">
Steve Lewis

Steven Earl ("Steve") Lewis (ur. 16 maja 1969 w Los Angeles) – amerykański lekkoatleta, sprinter specjalizujący się w biegu na 400 m.
Jako student UCLA w 1988 zakwalifikował się na Igrzyska Olimpijskie w 1988 w Seulu bijąc dwukrotnie podczas amerykańskich eliminacji rekord świata juniorów (do 44,11 s). Na Igrzyskach niespodziewanie zdobył złoty medal na 400 m wyprzedzając faworyzowanego Butcha Reynoldsa. Ustanowił wtedy kolejny rekord świata juniorów – 43,87 s. Drugi złoty medal zdobył na tych Igrzyskach w sztafecie 4 x 400 m (wraz z nim biegli Danny Everett, Kevin Robinzine i Reynolds) wyrównując rekord świata czasem 2.56,16.
W 1990 Lewis został mistrzem USA na 400 m. Na Igrzyskach Olimpijskich w 1992 w Barcelonie zdobył srebrny medal na 400 m (za Quincy Wattsem), a w sztafecie 4 x 400 m obronił złoty (skład: Andrew Valmon, Watts, Michael Johnson i Lewis) bijąc jednocześnie rekord świata wynikiem 2.55,74.

</doc>
<doc id="1067738" url="https://pl.wikipedia.org/wiki?curid=1067738" title="Alessandro Guagnini">
Alessandro Guagnini

Alessandro Guagnini (w Polsce znany jako Aleksander Gwagnin, ur. 1534 w Weronie, zm. 1614 w Krakowie) – polski historyk, żołnierz i dziejopis pochodzenia włoskiego.
Urodził się we włoskiej zubożałej rodzinie szlacheckiej. Od 1561 uczestniczył w północnej wojnie siedmioletniej. Walczył również w polskim wojsku. W 1571 otrzymał indygenat polski z herbem własnym Gwagnin. Pod jego komendą służył Maciej Stryjkowski. Gwagnin jest autorem "Sarmatiae Europeae descriptio" z 1578 roku ("Kronika sarmacji europejskiej" przetłumaczona w 1611 przez Paszkowskiego). Praca ta stała się popularna w Europie; została wznowiona w 1581. 
Dzieło "Sarmatiae Europeae descriptio", które zostało wydane pod nazwiskiem Guagniniego, Stryjkowski wymienił jako własne w napisanej przez siebie "Kronice Polskiej, Litewskiej, Żmudzkiej...". Kwestia autorstwa pozostaje nie do końca wyjaśniona. Niektórzy badacze, jak Alojzy Sajkowski, przyjmują możliwość wkładu Guagniniego jedynie pod względem językowym i erudycyjnym.

</doc>
<doc id="1067741" url="https://pl.wikipedia.org/wiki?curid=1067741" title="Aleksander Gwagnin">
Aleksander Gwagnin



</doc>
<doc id="1067748" url="https://pl.wikipedia.org/wiki?curid=1067748" title="Cerkiew św. Mikołaja w Zamościu">
Cerkiew św. Mikołaja w Zamościu

Cerkiew pod wezwaniem św. Mikołaja Cudotwórcy – prawosławna cerkiew parafialna w Zamościu. Należy do dekanatu Zamość diecezji lubelsko-chełmskiej Polskiego Autokefalicznego Kościoła Prawosławnego.
Jest to niewielka świątynia, powstała w latach 1986–1992 na miejscu zniszczonej w 1938 drewnianej kaplicy cmentarnej przy ulicy Gen. Mikołaja Bołtucia. Cerkiew ta posiada jedną główną kopułę i cztery mniejsze kopułki. Przy wejściu na teren cerkwi, na którym znajduje się także cmentarz (prawosławny i rzymskokatolicki), stoi dzwonnica wzniesiona w 1994 oraz dom parafialny wybudowany w 2001.
20 października 2012 w cerkwi umieszczono relikwie urodzonego w Zamościu św. Romana Wyznawcy.

</doc>
<doc id="1067750" url="https://pl.wikipedia.org/wiki?curid=1067750" title="Turniej Nordycki 2000">
Turniej Nordycki 2000

Turniej Nordycki 2000 – 4. edycja Turnieju Nordyckiego (Skandynawskiego) w historii skoków narciarskich. 
W tym sezonie odbyły się cztery konkursy – w Lahti (dwukrotnie), Trondheim oraz Oslo. Zwycięzcą cyklu został Sven Hannawald.
Klasyfikacja końcowa.
Zwycięzcą klasyfikacji generalnej został Sven Hannawald. W tym sezonie po raz jedyny klasyfikację sporządzono, sumując liczbę punktów Pucharu Świata zdobytych przez poszczególnych zawodników, a nie – jak w pozostałych edycjach – sumując liczbę not za poszczególne skoki.

</doc>
<doc id="1067751" url="https://pl.wikipedia.org/wiki?curid=1067751" title="Operacja Weserübung">
Operacja Weserübung



</doc>
<doc id="1067753" url="https://pl.wikipedia.org/wiki?curid=1067753" title="Mary Elizabeth Mastrantonio">
Mary Elizabeth Mastrantonio

Mary Elizabeth Mastrantonio (ur. 17 listopada 1958 w Lombard) – amerykańska aktorka i piosenkarka. Nominowana do Oscara oraz nagrody Złotego Globu w 1987 za role w filmie "Kolor pieniędzy".
Urodziła się w Lombard, na przedmieściach Chicago w Illinois jako córka Mary Dominiki (z domu Pagone) i Franka A. Mastrantonia, właściciela odlewni brązu. Jej rodzice byli pochodzenia włoskiego. Dorastała w Oak Park w Illinois, gdzie uczęszczała do Oak Park And River Forest High School. W 1980 ukończyła studia na Uniwersytecie Illinois w Urbanie i Champaign.

</doc>
<doc id="1067754" url="https://pl.wikipedia.org/wiki?curid=1067754" title="Mikołaj Siwicki">
Mikołaj Siwicki

Mikołaj Siwicki (, ur. 20 września 1917, zm. 13 stycznia 2004) – doktor ukrainistyki (literaturoznawca) ukraińskiego pochodzenia. 
Ukończył studia na Uniwersytecie Warszawskim w 1956, doktoryzował się na Uniwersytecie Jagiellońskim w 1983 u prof. Ryszarda Łużnego pracą na temat Bohdana Łepkiego. Swoje rozprawy oraz artykuły popularyzatorskie publikował na łamach pism specjalistycznych „Slavia Orientalis”, „Studia Polono-Slavica- Orientalia. Acta Litteraria”. 
Był współzałożycielem, i przez kilka początkowych lat sekretarzem redakcji ukraińskiego tygodnika "Nasze Słowo".
Przez pewien czas Mikołaj Siwicki mieszkał na warszawskim Bródnie.
Kontrowersje i antypolonizm.
Jego książki są krytykowane przez historyków za antypolonizm. Zarzuty dotyczą jego głównej książki pt. "Dzieje konfliktów polsko-ukraińskich". Możemy w niej przeczytać m.in., że „"Polskie społeczeństwo jest zdegenerowane, chore, bo wychowało się na fałszu..."”. W tej samej książce przesiedlenie ludności łemkowsko-ukraińskiej z pogranicza polsko-sowieckiego, w ramach operacji „Wisła” nazwał ludobójstwem. O tej książce pisał również Józef Lewandowski w paryskiej Kulturze (artykuł ze stycznia-lutego 1994 r.) komentując zawarte w książce myśli Siwickiego: "„Cokolwiek Polacy by nie robili, to zawsze są zbrodniarzami, natomiast Ukraińcy toczą wyłącznie sprawiedliwą walkę”". Siwicki posunął się nawet do usprawiedliwiania zbrodni katyńskiej na polskich oficerach, pisząc w tomie I (s. 68): "„Rzecz jasna w «tępieniu wystąpień zagrażających porządkowi publicznemu» osadnicy (polscy) strzelali do szowinistów i komunistów. Czy można się dziwić, że niebawem ten «wyselekcjonowany, wartościowy element» bolszewicy wystrzelali w Katyniu?”." Na s. 19 drugiego tomu swej książki Siwicki usprawiedliwia ukraińskie rzezie na Polakach nazywając je normalną walką
Ilość zawartych w tej pracy przekłamań spowodowała nawet wniesienie przeciw autorowi sprawy do prokuratury. 10 lipca 1996 r. Prokuratura Wojewódzka w Warszawie sformułowała akt oskarżenia przeciwko dr. Mikołajowi Siwickiemu za to, iż w swej trzytomowej pracy Dzieje konfliktów polsko-ukraińskich „publicznie nawołuje do waśni na tle różnic narodowościowych" i „rozpowszechnia fałszywe wiadomości". Zawiadomienie o przestępstwie złożyły polskie organizacje patriotyczno-niepodległościowe z Przemyśla, które występują w tej sprawie jako „osoby pokrzywdzone".

</doc>
<doc id="1067756" url="https://pl.wikipedia.org/wiki?curid=1067756" title="Turniej Nordycki 2008">
Turniej Nordycki 2008

Turniej Nordycki 2008 to 12. edycja Turnieju Nordyckiego (Skandynawskiego) w historii skoków narciarskich.
Zawody turnieju miały zostać rozegrane na czterech różnych skoczniach – w Lahti, Kuopio, Lillehammer i Oslo. Z powodu niekorzystnych warunków atmosferycznych odwołano jednak konkurs w Lahti. Zamiast niego rozegrano dodatkowe zawody w Kuopio.

</doc>
<doc id="1067757" url="https://pl.wikipedia.org/wiki?curid=1067757" title="Igor Światosławowicz">
Igor Światosławowicz

Igor Światosławowicz (ur. 2 kwietnia 1151, zm. 29 grudnia 1202) – książę nowogrodzko-siewierski (od 1178) i czernihowski (1198), syn księcia czernihowskiego Światosława Olegowicza, wnuk Olega Czernihowskiego.
Życiorys.
W 1169 wziął udział w wyprawie Andrzeja Bogolubskiego na Kijów. W 1174 rozbił wojska połowieckich kaganów Konczaka i Kobjaka pod Perejasławiem. Po śmierci brata Olega został księciem nowogrodzko-siewierskim. Brał udział w wewnętrznych walkach o kijowski tron wielkoksiążęcy.
W 1183 i 1185 zorganizował kolejne wyprawy przeciw Połowcom. Podczas drugiej, wraz z bratem Wsewołodem, księciem putywlskim Wołodymirem i księciem rylskim Światosławem Olegowiczem, doznali porażki od kaganów Gzy i Konczaka, a sam Igor dostał się do niewoli, z której udało mu się uciec.
O wyprawie Igora przeciw Połowcom traktuje staroruski epos "Słowo o wyprawie Igora" i osnuta na jego kanwie opera "Kniaź Igor".

</doc>
<doc id="1067762" url="https://pl.wikipedia.org/wiki?curid=1067762" title="Wimbledon 2004 (gra pojedyncza mężczyzn)">
Wimbledon 2004 (gra pojedyncza mężczyzn)

Eliminacje.
Drabinka eliminacji 

</doc>
<doc id="1067763" url="https://pl.wikipedia.org/wiki?curid=1067763" title="Migotek">
Migotek

Migotek (fiń. "Niisku", szw. "Snork") – brat Panny Migotki. Fikcyjna postać stworzona przez fińską autorkę Tove Jansson.
Występuje w "Komecie nad Doliną Muminków", gdzie mieszka w domku w lesie razem z siostrą Panną Migotką oraz „W Dolinie Muminków”, gdzie mieszka już w domu Muminków. Uwielbia porządek i dobrą organizację. Często urządza zebrania, których przewodniczącym mianuje sam siebie.
W anime buduje latający statek i inne urządzenia. Nosi czerwone okulary, charakteryzuje się niebieskim odcieniem skóry (podobnie jak Muminek) i grzywką (jak Migotka).
Słowo "Snork" pochodzi od szwedzkiego "snorkig", co oznacza przemądrzały, zarozumiały.

</doc>
<doc id="1067764" url="https://pl.wikipedia.org/wiki?curid=1067764" title="Parafia Wniebowzięcia Najświętszej Maryi Panny w Łozinie">
Parafia Wniebowzięcia Najświętszej Maryi Panny w Łozinie

Parafia Wniebowzięcia Najświętszej Maryi Panny w Łozinie - należy do archidiecezji wrocławskiej, dekanatu Trzebnica.
Sanktuarium Matki Bożej Bolesnej Uzdrowienia Chorych.
Na terenie parafii mieści się Sanktuarium, w którym jest cudowny obraz Matki Bożej Bolesnej przywieziony z kościoła w Tuligłowach, przywieziony przez przesiedlonych mieszkańców. Obraz został koronowany przed II wojną światową. 
Zasięg parafii.
Do parafii należą wierni z następujących miejscowości: Bąków, Bierzyce, Budziwojowice, Bukowina, Godzieszowa, Kępa, Łosice, Michałowice, Tokary i Zaprężyn.

</doc>
<doc id="1067767" url="https://pl.wikipedia.org/wiki?curid=1067767" title="Konklawe 1378 (antypapież Klemens VII)">
Konklawe 1378 (antypapież Klemens VII)

Konklawe 20 września 1378 – konklawe, które przez wybór Klemensa VII jako pierwszego antypapieża obediencji awiniońskiej zapoczątkowało wielką schizmę zachodnią w Kościele katolickim.
Bunt kardynałów przeciw Urbanowi VI.
Papież Urban VI został wybrany 8 kwietnia 1378 w warunkach, które od początku rodziły wątpliwości co do prawomocności tej elekcji. Kardynałowie byli bowiem poddani bardzo dużej presji ze strony rzymskiego tłumu i – jak potem twierdzili – działali w warunkach zagrożenia życia. Faktem jest jednak, że przez pierwsze tygodnie po konklawe nie podważali jego legalności i traktowali Urbana VI tak, jakby był prawowitym papieżem. Prawdopodobnie ten stan rzeczy by się nie zmienił, gdyby nie fakt, że Urban okazał się człowiekiem porywczym i aroganckim i rychło zraził do siebie niemal całe swoje otoczenie.
Kardynałowie po kolei dochodzili do wniosku, że papież oszalał i trzeba szybko znaleźć sposób na odsunięcie go od rządów. Kardynałowie francuscy zgromadzili się w Anagni, a następnie w Fondi na terytorium królestwa Neapolu, gdzie 2 sierpnia wydali odezwę do świata chrześcijańskiego, stwierdzającą, że podczas kwietniowego konklawe nie mieli zagwarantowanej swobody wyboru, stąd ówczesny werdykt należy uznać za nieważny. 9 sierpnia powtórzyli te twierdzenia i wezwali Urbana VI do ustąpienia. Wkrótce dołączyli do nich także trzej kardynałowie włoscy, którzy próbowali podjąć mediację, a wobec braku woli kompromisu ze strony Urbana VI przyjęli postawę wyczekującą. 18 września kardynałowie otrzymali list od króla Francji Karola V, w którym ten wzywał ich do szybkiego przeprowadzenia konklawe i wybrania nowego papieża. Inicjatywę tę wsparła królowa Neapolu Joanna I Andegaweńska, a także arcybiskup Arles Pierre du Cros, pełniący ważny urząd kamerlinga Świętego Kościoła Rzymskiego.
Lista uczestników.
W Fondi zgromadziło się 16 z 22 kardynałów, jednak w konklawe wzięło udział tylko 13:
Poza Guillaumem d’Aigrefeuille, którego mianował jeszcze Urban V, wszyscy elektorzy byli nominatami Grzegorza XI.
Obecni, ale nie głosujący.
Ponadto w Fondi obecnych było trzech kardynałów włoskich, którzy wstrzymali się od uczestnictwa w konklawe:
Corsiniego mianował Urban V, a pozostałych dwóch Grzegorz XI.
Nieobecni.
Nieobecnych było sześciu francuskich kardynałów:
Wszyscy nieobecni znajdowali się a Awinionie. Czterech z nich mianował Innocenty VI, a po jednym Urban V i Grzegorz XI.
Wybór Klemensa VII.
Konklawe rozpoczęło się 20 września i trwało zaledwie kilka godzin. Już w pierwszym głosowaniu 12 głosów (wszystkie oprócz własnego) otrzymał 36-letni kardynał Robert de Genève. Prawdopodobnie o jego wyborze zadecydowały względy polityczne: nie był ani Włochem, ani poddanym króla Francji, lecz wywodził się z rodziny hrabiów cesarstwa. Był przy tym spokrewniony z rodami panującymi we Francji, na Węgrzech i w Cesarstwie, co miało mu zagwarantować poparcie polityczne, niezbędne w sporze z Urbanem VI. Elekt przybrał imię Klemensa VII. 21 września kardynał Pierre Flandrin podał wynik konklawe do publicznej wiadomości. 31 października odbyła się inauguracja pontyfikatu.
Mimo podjętych przez Klemensa VII działań nie udało mu się ani zdobyć Rzymu, ani zyskać powszechnego uznania, choć poparcia udzieliło mu wiele krajów europejskich (m.in. Francja, Neapol, Sabaudia, Szkocja, Hiszpania). Po krótkim czasie musiał wycofać się z Italii do Awinionu, stąd jego obediencja nazwana została „awiniońską”. W ten sposób w Kościele rozpoczęła się wielka schizma zachodnia, która trwała aż do 1417 roku (a w wymiarze lokalnym – nawet do 1429).

</doc>
<doc id="1067768" url="https://pl.wikipedia.org/wiki?curid=1067768" title="Taśma filmowa 16 mm">
Taśma filmowa 16 mm

Taśma filmowa 16 mm – rodzaj nośnika zdjęć o szerokości 16 mm. 
Taśma pierwotnie perforowana dwustronnie (niema), o odstępach pomiędzy kolejnymi otworami około 1 cm, później z perforacją jednostronną (Super 16 mm). Ramka kolejnego kadru umieszczona jest dokładnie w połowie każdego wyciętego otworu perforacyjnego. Po drugiej stronie zaś umieszczona jest ścieżka dźwiękowa (zapis optyczny dźwięku jak w taśmie 35 mm).
Taśma mogła być też obustronnie perforowana. Była stosowana przez profesjonalistów do kręcenia kolorowych filmów dokumentalnych już od 1935, na przykład podczas zbrojnego wyzwolenia Europy przez Amerykanów z okupacji niemieckiej podczas II wojny światowej (używał jej reżyser George Stevens) oraz później w telewizji do celów reporterskich, do końca lat 70. XX wieku (do przejścia studiów TV na system U-Matic). Taśma taka zbudowana jest na podłożu palnym (nitro) bądź niepalnym (aceto). Zmiana rodzaju podłoża została wymuszona z przyczyn technicznych – częste pożary projektorów, zwłaszcza w kinach wiejskich w okresie 1945–1960.
Taśma była dzielona na akty o długości 60 mb – mała rolka i 100 mb – rolka jednoaktowa.

</doc>
<doc id="1067771" url="https://pl.wikipedia.org/wiki?curid=1067771" title="Jezupol">
Jezupol

Jezupol (; w latach 1939–1991 Żowteń, ukr. ) – miasteczko (osiedle typu miejskiego) w zachodniej Ukrainie.
Jezupol znajduje się w obwodzie iwanofrankiwskim, w rejonie iwanofrankiwskim, w międzyrzeczu rzek Dniestr i Bystrzyca. 
Miasto położone było w ziemi halickiej, należało do klucza marjampolskiego księżnej Anny Jabłonowskiej. W II Rzeczypospolitej miejscowość była siedzibą gminy wiejskiej Jezupol w powiecie stanisławowskim województwa stanisławowskiego. Miasteczko liczy sobie ok. 870 gospodarstw (3 tys. mieszkańców).
Znajduje tu się stacja kolejowa Jezupol, położona na linii Lwów – Czerniowce.
Historia.
Jezupol uznawane jest za jedną z najstarszych osad Naddniestrza Galicyjskiego. Pierwszy zapis pisemny o wsi (łac. "villa"), które wtedy nosiło nazwę pogańską Czeszybiesy, datowany 7 listopada 1435 r. pod nr 32 „Najstarszych zapisów sądów Galicyjskich 1435–1475 roku”.
W tamtym czasie wioska była obwarowana twierdzą z drewna i ziemi (w pobliżu strategicznie ważnej przeprawie przez Dniestr). Pierwszym znanym właścicielem wsi Czeszybiesy był szlachcic Jan Rozumek z Kleczowa, który wraz z żoną Anną sprzedał majątek w 1435 r. krakowskiemu chorążemu Marcinowi z Wrocimowic, którego nieruchomości w 1437 nabył Michał Buczacki. Posiadłość Buczackich, a po ślubie Anny (córki Piotra, wnuczki Michała Buczackiego) przeszła na własność do Jana Kamienieckiego. Następnym właścicielem był Marcin Zborowski, a po jego śmierci, jego syn Krzysztof, podczaszy koronny.
20 stycznia 1591 r. król Zygmunt III Waza w Warszawie wydał przywilej, który potwierdził, że anulowanie banicji szlachcica Krzysztofa Zborowskiego nie oznaczało przywrócenia praw własności na Czeszybiesy od Jakuba Potockiego.
W Czeszybiesach był drewniany zamek, w którym jego właściciel Jakub Potocki bronił się przed Tatarami.
Po spaleniu osady przez Tatarów wioska odrodziła się i w 1597 r. przyjęła nazwę polsko brzmiącą Jezupol. Według legendy, hrabia Potocki uciekając przed licznymi wojskami tatarskimi, rzucił się do rzeki Dniestr z okrzykiem "Panie Jezusie daj mi pole (czyli drogę)". Przepływając przez Dniestr modlił się "Jezus... Maria..." Udało się mu uratować i z wdzięczności Bogu, wojewoda obiecał założyć na obu brzegach rzeki Dniestr miasta. Od tamtego czasu miasteczko na prawym brzegu Dniestru nazywa się Jezupol, a na lewym brzegu Mariampol. W 1597 r. Potocki zbudował w miejscu spalonej świątyni tymczasową małą drewnianą kapliczkę i założył parafię.
Właścicielem (dziedzicem) Jezupola był Mikołaj Potocki, syn Jakuba Potockiego, więc niektóre dokumenty podpisywał jako Mikołaj na Jezupolu Potocki i był potem pochowany w grobie rodzinnym w kościele dominikańskim Jezupola.
W 1671 Ulrich von Werdum przedstawił następujący opis miasteczka: "Miasto znajduje się na Pokuciu. Należy do generała ziem podolskich Mikołaja Potockiego, a przed 1671 należał do jego brata – pisarza koronnego Jakuba Potockiego. W pobliżu Jezupola jest zamek z kamienia; Klasztor Dominikanów z dobrze zbudowanym kościołem murowanym, otoczony rowem obronnym. Miasto otoczone wałami i fosą z małymi bastionami. W mieście i przedmieściu są trzy ruskie cerkwi. Miasto zbudowane przeważnie z drewnianych domów."
19 września 1676 miasto zostało zdobyte przez wojsko turecko-tatarskie w czasie wojny polsko-tureckiej z 1672–1676.
Później, w XVI–XVII wieku został zbudowany zamek. Teraz w jego miejscu znajduje się dawny kościół dominikański. Istnieją dowody na to, że był także obronny klasztor dominikanów, założony przez dziedzica Jakuba Potockiego, gdzie został pochowany. W budowie zamku z kamienia (na miejscu zamku z drewna) oraz kościoła prawdopodobnie uczestniczył lwowski architekt Paweł Rzymianin. Dopiero w 1843 roku ukończono budowę kościoła. Kościół został nazwany na cześć Wniebowzięcia Najświętszej Marii Panny (ukr. Костел Внебовзяття Пресвятої Діви Марії).
Według jednej z wersji, urodził się tutaj Pamwo Berynda.
Od 1772 r. Jezupol w zaborze austriackim. W XIX wieku miasto należało do powiatu stanisławowskiego. W tym czasie miasto miało swoją własną pieczęć ze złożonymi symbolami: głowa byka, pod którą pług na kółkach, po obu stronach pługa – siekiera i bijak, a poniżej – skrzyżowane grabie i kosa. W czasach zaborów do miasta dotarła kolej i otworzono stację kolejową.
Podczas I wojny światowej zniszczony został kościół, ale w latach 1920–1923 został ponownie przebudowany i poświęcony. Tysiąc pięćset parafian zgromadziły środki na szybką budowę nowej świątyni.
Ustawą z 3 grudnia 1920 roku zjednoczono administracyjny ustrój Galicji z tym wprowadzonym w byłym zaborze rosyjskim, tworząc 23 grudnia 1920 roku województwa: krakowskie, lwowskie, stanisławowskie i tarnopolskie. Jezupol został włączony do powiatu stanisławowskiego województwa stanisławowskiego. 1 sierpnia 1934 r. dokonano nowego podziału powiatu na gminy wiejskie. Miasteczko zostało siedzibą Gminy Jezupol.
Od września 1939 r., kiedy zostało okupowane przez wojsko sowieckie, włączono do granic Związku Radzieckiego. Władza komunistyczna zmieniła nazwę miasteczka na Żowteń (ukr. Жовтень – oznacza miesiąc październik kojarzony z rewolucją 1917 r.). W 1944 roku dominikanie opuścili Kościół i wyjechali do Polski, zabierając ze sobą najbardziej cenną własność kościelną, łącznie z cudownym obrazem Matki Boskiej. Kościół został przeznaczony przez władzę sowiecką na magazyn obrony cywilnej.
Po odzyskaniu niepodległości przez Ukrainę w 1991 r. miasteczko z powrotem zmieniło nazwę na Jezupol. Decyzją Rady Najwyższej Ukrainy w dniu 9 lipca 2003 roku oficjalnie przywrócono pierwotną nazwę Jezupol (de facto wcześniej od 1991).
Katolikom w 2003 roku zwrócono Kościół, który był w bardzo złym stanie. Po kilku latach udało się wyremontować budowlę.
Pod koniec lipca 2008 roku Jezupol ucierpiał od wielkiej powodzi.
Miasteczko jest znane ze słynnej hodowli koni w Stadninie koni w Jezupolu.

</doc>
<doc id="1067774" url="https://pl.wikipedia.org/wiki?curid=1067774" title="Bill Smitrovich">
Bill Smitrovich

Bill Smitrovich, właśc. William Stanley Smitrovich Jr. (ur. 16 maja 1947 w Bridgeport) – amerykański aktor.
Życiorys.
Urodził się w Bridgeport w Connecticut jako syn Anny (z domu Wojna) i Stanleya Williama Zmitrowicza, wytwórcy narzędzi i matryc. Jego rodzina była pochodzenia polskiego. W 1972 ukończył University of Bridgeport, a w 1976 został absolwentem Smith College. 
W 1980 debiutowała na Broadwayu w sztuce Arthura Millera "Amerykański zegar". W 1999 wystąpił w roli Jamesa Andersona w spektaklu off-broadwayowskim A.R. Gurneya "Far East".
W serialach telewizyjnych grywał głównie policjantów, w tym "Policjanci z Miami" (1984–1985), "Crime Story" (1986–1988) czy "Dzień za dniem" (1989–1993). W serialu "Ostatni okręt" ("The Last Ship", 2014) wystąpił jako Jed Chandler, ojciec Toma Chandlera (Eric Dane), kapitana marynarki wojennej.
8 czerwca 1985 ożenił się z Shaw Purnell. Mają syna Aleksandra Johna i córkę Mayę Christinę.

</doc>
<doc id="1067776" url="https://pl.wikipedia.org/wiki?curid=1067776" title="Andrzej Łazowski">
Andrzej Łazowski

Andrzej Łazowski (ur. 21 września 1973 w Szczecinie) – polski artysta-fotografik, działacz społeczny i kulturalny, wydawca, twórca Stowarzyszenia Czas Przestrzeń Tożsamość; od 2004 roku prezes Zarządu Stowarzyszenie CPT; od 2008 członek Instytutu Niemiec i Europy Północnej. Współinicjator Konsorcjum Europejski Region Kultury Szczecin 2016, członek Zarządu (od 2009), współtwórca projektu „Nowa Amerika”. Od 2009 r. do 2010 r. Pełnomocnik Marszałka Województwa Zachodniopomorskiego ds. Europejskiej Stolicy Kultury Szczecin 2016. W 2010 r. członek Komitetu Honorowego Bronisława Komorowskiego w Województwie Zachodniopomorskim.
Edukacja i kariera dziennikarska.
W latach 1994–1997 studiował w Akademii Sztuk Pięknych w Poznaniu na wydziale fotografii dyplom uzyskał w pracowni prof. Stefana Wojneckiego, następnie w latach 1997–2000 uczęszczał do Akademii Sztuk Pięknych, Wydział Komunikacji Multimedialnej, dyplom w pracowni ad. Krzysztofa J. Baranowskiego, anex ad. Andrzeja Florkowskiego.
W latach 1994–1995 był współpracownikiem Kuriera Szczecińskiego, redagował cyklu artykułów o historii miejsc w Szczecinie, realizacja projektu „Portrety Szczecina”. Współpracował również z Dziennikiem Szczecińskim, gdzie pisał prace recenzenckie i prowadził cykl sylwetek artystów szczecińskich (prezentacje z wywiadami). Od 2004 roku pisywał do gazety Europomerania.
Nagrody i wyróżnienia.
W 1995 r. otrzymał Artystyczną Nagrodę Miasta Szczecina. Od 1997 roku prowadzi pracownię fotograficzną w Kamienicy Artystycznej – Lenartowicza 3-4 w Szczecinie. Zajmuje się fotografią reklamową i artystyczną.
W 2008 r. zdobył III. miejsce w plebiscycie za wydarzenie roku 2007, otrzymując wyróżnienie – Szczupaka. Nominowany był do nagrody w I edycji „Droga do wolności” organizowanej przez Fundację Veritas i Narodowy Bank Polski.
Kariera artystyczna.
W latach 1994–2000 uczestniczył w ponad 50 wystawach zbiorowych w kraju (m.in. w Gorzowie Wielkopolskim, Koszalinie, Łodzi, Płocku, Poznaniu, Radomiu, Rzeszowie, Sopocie, Wrocławiu) oraz za granicą (Austria, Brazylia, Iran, Hongkong, Niemcy, Szwecja), zorganizował ponad 20 wystaw indywidualnych:
Był organizatorem i komisarzem wystaw zbiorowych:
Andrzej Łazowski był pomysłodawcą wielu wydarzeń artystycznych m.in.: "Otwarta Sztuka" (2006, 2007, 2008, 2010), cyklu debat "Czas na debatę!" (2006-2008). Twórca serii wydawniczej "czas przestrzeń tożsamość"; inicjatorem nadania tytułów Honorowego Obywatela miasta Szczecina dla: prof. Władysława Bartoszewskiego, prof. Aleksandra Wolszczana i prof. Gerarda Labudy. W grudniu 2007 r. złożył wniosek o nadanie tytułu Honorowego Obywatela m. Szczecina dla Lecha Wałęsa. Tytuł Honorowego Obywatela Miasta Szczecina dla Lecha Wałęsy został wręczony w dniu 20 kwietnia 2009 r.
W czerwcu 2008 roku wraz z prof. Danutą Dąbrowską, Tomaszem Szybowskim i Antonim Sobolewskim założył Komitet „Solidarni z Lechem Wałęsą” w Szczecinie.
W 2010 r. był pomysłodawcą nadania tytułu Honorowego Obywatela m. Szczecina dla poetki Joanny Kulmowej, pomysłodawcą Alei Żeglarzy w Nowym Warpnie, twórcą marki miasta Cedyni pod hasłem „Cedynia na okrągło”.
Jest twórcą projektu pod hasłem DRZEWKA PAMIĘCI, polegający na sadzeniu drzewek na Cmentarzu Centralnym w Szczecinie, poświęcając je znanym osobowościom ze Szczecina. Współtwórcą projektu: "Stan wojenny okiem internowanego" (2001), "Honorowi Obywatele miasta Szczecina" (2003). Komisarz konferencji: I Ogólnopolskiej Konferencji "Nekropolie, Kirkuty, Cmentarze" (2002), III Polsko-Niemieckiej Konferencji "Architektura ryglowa-wspólne dziedzictwo" (2002), I Międzynarodowej Konferencji "Marketing produktu lokalnego" (2003), IV Polsko-Niemieckiej Konferencji "Architektura ryglowa-wspólne dziedzictwo" (2003).
Uczestniczył w projekcie dziennikarsko-fotograficznym Polenmärk (wspólnie z M. Diekhoff, A. Kotula, G. Maciejewski). Prezentacje wystaw: Literaturzentrum Vorpommern Greifswald (2004), Ratusz Chojna (2005), Haus der Kultur Schwerin (2006).
Był pomysłodawcą projektu i serii wydawniczej "Na pograniczu", "A ty zostaniesz ze mną" (2008), "Matki Solidarności”, (2010), "Złodzieje wiary i nadziei" (2011)"

</doc>
<doc id="1067777" url="https://pl.wikipedia.org/wiki?curid=1067777" title="Abraham Stanyan">
Abraham Stanyan

Abraham Stanyan (zm. 1732) – brytyjski dyplomata.
Stanyan był brytyjskim wysłannikiem do protestanckich kantonów szwajcarskich w 1714 roku, w latach 1716-1718 ambasadorem przy wiedeńskim dworze, w latach 1718-1730 ambasador w Stambule, do tego w latach 1714-1717 pełnił funkcję komisarza floty ("Commissioner of the Admiralty"). 
Należał do wigowskiego Kit-Cat Club.

</doc>
<doc id="1067778" url="https://pl.wikipedia.org/wiki?curid=1067778" title="Rząd Jurija Jechanurowa">
Rząd Jurija Jechanurowa

Rząd Jurija Jechanurowa - ukraiński rząd funkcjonujący od września 2005 do 4 sierpnia 2006. 
Jurij Jechanurow został powołany na pełniącego obowiązki premiera w dniu 8 września 2005, po odwołaniu przez prezydenta Wiktora Juszczenkę dotychczasowego szefa rządu - Julii Tymoszenko. 22 września Rada Najwyższa Ukrainy ostatecznie zatwierdziła jego kandydaturę, w październiku uzupełniono jego skład o 4 ministrów.
Do rządu weszli przedstawiciele takich partii, jak Ludowy Związek "Nasza Ukraina" (NSNU), Ukraińska Partia Ludowa (UNP), Socjalistyczna Partia Ukrainy (SPU), partia Reformy i Porządek (PRP), Ludowy Ruch Ukrainy (NRU) i bezpartyjni.
10 stycznia 2006 parlament zdecydował o odwołaniu rządu, jednak zbliżające się wybory parlamentarne i związane z nimi próby budowania nowej koalicji rządowej przedłużyły jego funkcjonowanie do 4 sierpnia 2006, tj. do czasu powołania rządu Wiktora Janukowycza.

</doc>
<doc id="1067790" url="https://pl.wikipedia.org/wiki?curid=1067790" title="Piotr Baron (dziennikarz)">
Piotr Baron (dziennikarz)

Piotr Henryk Baron (ur. 8 lipca 1962 w Rudzie Śląskiej) – polski dziennikarz i prezenter Programu Trzeciego Polskiego Radia.
Życiorys.
Jest absolwentem IV Liceum Ogólnokształcącego im. Marii Skłodowskiej-Curie w Chorzowie. Ukończył studia na Wydziale Nauk Społecznych Uniwersytetu Śląskiego. Jest stypendystą BBC i United States Information Agency.
Pracował w nieistniejącym już Radiu Flash. W Trójce pracował od 1984 – po krótkim konflikcie z dyrekcją stacji rozstał się z Polskim Radiem. Do pracy w rozgłośni publicznej powrócił w 2001.
Prowadził poranne i popołudniowe "Zapraszamy do Trójki". Do czasu (lipiec 2007) odejścia Marka Niedźwieckiego z Programu Trzeciego, 32 razy zastępował go na stanowisku prowadzącego "Listę Przebojów Programu Trzeciego", a po odejściu Niedźwieckiego został jej głównym prowadzącym. Od powrotu Niedźwieckiego do "Trójki" w kwietniu 2010, aż do maja 2020 prowadzili na zmianę: "Listę przebojów", "LP Trójkę" oraz "ABC Listy". Jest jednym z bohaterów "Ballady o Baronie, Niedźwiedziu i Czarnej Helenie" nagranej przez Artura Andrusa z okazji 1500. wydania Listy Przebojów radiowej Trójki jako prezent dla prowadzących audycję.
Prowadził również przedpołudniowe autorskie pasmo "Tu Baron" (9:00–12:00), a od 19 września 2011 do 23 czerwca 2016 audycję "3 wymiary gitary" (13:00–14:00).
Od marca 2010 był jednym z prowadzących program „Gra Muzyka” na antenie TVP1. Pozostali prowadzący to Artur Orzech, Marek Wiernik, Jan Chojnacki oraz Krzesimir Dębski.
Został odznaczony Złotym Krzyżem Zasługi (2011) oraz Brązowym Medalem „Za zasługi dla obronności kraju” (2012).
18 grudnia 2011 został nagrodzony Złotym Mikrofonem „za osobowość radiową i głos nierozerwalnie związany z Programem III Polskiego Radia”. W dorocznej ankiecie „Blues Top” Kwartalnika „Twój Blues” i radia eM, otrzymał tytuł „Osobowości Roku 2011”. 17 października 2015 uhonorowany został Nagrodą Prezydenta Miasta Chorzowa w dziedzinie kultury.

</doc>
<doc id="1067791" url="https://pl.wikipedia.org/wiki?curid=1067791" title="Ołeksandr Kuźmuk">
Ołeksandr Kuźmuk

Ołeksandr Iwanowycz Kuźmuk, ukr. Олександр Іванович Кузьмук (ur. 17 kwietnia 1954 w Diatyliwce w rejonie sławuckim) – ukraiński polityk i wojskowy, generał armii Ukrainy, a w latach 1996–2001 i 2004–2005 minister obrony, w 2007 wicepremier, poseł do Rady Najwyższej kilku kadencji.
Życiorys.
Krewny Iwana Kuźmuka, generała majora Armii Radzieckiej. W 1975 ukończył wyższą szkołę oficerską wojsk pancernych w Charkowie, której komendantem do 1973 był jego ojciec. Przez kolejnych pięć lat pełnił służbę na stanowisku dowódcy plutonu, kompanii i zastępcy szefa sztabu pułku czołgów. W latach 1980–1983 był słuchaczem Akademii Wojsk Pancernych im. Marszałka Rodiona Malinowskiego w Moskwie. Pozostał na tej uczelni, był dowódcą batalionu, a następnie dowódcą szkolnego pułku czołgów. Pełnił służbę w Armii Radzieckiej, następnie w ukraińskich siłach zbrojnych. Od 28 maja 1990 był szefem sztabu i zastępcą dowódcy dywizji. Trzy lata później został dowódcą związku taktycznego. W 1995 został dowódcą Gwardii Narodowej Ukrainy, którą kierował do 1996.
W okresie od 11 lipca 1996 do 24 października 2001 oraz od 24 września 2004 do 3 lutego 2005 sprawował urząd ministra obrony Ukrainy. 23 sierpnia 1998, w trakcie zajmowania tego stanowiska, prezydent Ukrainy mianował go na stopień generała armii Ukrainy. W 2001 odszedł z czynnej służby. W wyborach parlamentarnych 2002 uzyskał mandat deputowanego do Rady Najwyższej w okręgu mandatowym jako bezpartyjny kandydat z ramienia koalicji Za Jedyną Ukrainę. 25 maja 2007 został powołany na stanowisko wicepremiera w drugim rządzie Wiktora Janukowycza, funkcję tę pełnił do 18 grudnia tego samego roku. Związał się w tym okresie z Partią Regionów, z listy tego ugrupowania w 2007 i w 2012 ponownie był wybierany do parlamentu.
Poglądy na stosunki polsko-ukraińskie.
W 2013 podpisał się pod apelem części deputowanych ukraińskiej Rady Najwyższej do polskiego Sejmu, którego autorzy uznali rzeź wołyńską za ludobójstwo. Jednak w 2018, w trakcie prac w polskim parlamencie nad ustawą penalizującą kłamstwo wołyńskie, zareagował na to krytycznie, twierdząc, że w odpowiedzi Ukraińcy pracujący w Polsce „mogą chwycić za kije”.
Życie prywatne.
Żonaty z Ludmyłą. Ma syna i córkę.

</doc>
<doc id="1067792" url="https://pl.wikipedia.org/wiki?curid=1067792" title="Piotr Baron">
Piotr Baron



</doc>
<doc id="1067794" url="https://pl.wikipedia.org/wiki?curid=1067794" title="Gospodarka naturalna">
Gospodarka naturalna

Gospodarka naturalna – typ gospodarki, która charakteryzuje się wytwarzaniem niezbędnych dóbr w celu zaspokojenia swoich własnych i podstawowych potrzeb w granicach rodziny, rodu, małej i lokalnej społeczności. 
W gospodarce naturalnej nie występują takie pojęcia jak wymiana handlowa oraz rynek w rozumieniu kapitalistycznym, ponieważ producent (rodzina, ród, mniejsza społeczność lokalna) jest jednocześnie konsumentem wytworzonych przez siebie produktów. Istnieć może jedynie drobna i sporadyczna wymiana pomiędzy członkami wspólnoty i wyłącznie w jej obrębie. 
Gospodarka ta występowała wyłącznie w okresie wspólnoty rodowej, a także w starożytności, średniowiecznym feudalizmie i wczesnej nowożytności.
Współcześnie niemal każda struktura gospodarcza jest w mniejszym lub większym stopniu uzależniona od wymiany własnych produktów na produkty innych gospodarek. Współczesny przykład gospodarki zbliżonej do naturalnej to gospodarstwo rolne.

</doc>
<doc id="1067797" url="https://pl.wikipedia.org/wiki?curid=1067797" title="Gospodarka towarowa">
Gospodarka towarowa

Gospodarka towarowa – typ gospodarki, który charakteryzuje się tym, że producenci wytwarzają produkty na wymianę, czyli na sprzedaż.
Zgodnie z marksistowską periodyzacją dziejów ten typ gospodarki miał pojawić się u schyłku okresu wspólnoty pierwotnej, natomiast w okresie niewolnictwa i feudalizmu występował na skraju działalności ludzkiej, by przeważyć w systemie gospodarki kapitalistycznej. Początki gospodarki towarowej datuje się 6–8 tysięcy lat przed naszą erą.
W gospodarce towarowej przedmiot wymiany (produkt pracy ludzkiej) staje się towarem. Pojęcie towaru obejmuje wszystkie dobra konsumpcyjne i produkcyjne i usługi.

</doc>
<doc id="1067801" url="https://pl.wikipedia.org/wiki?curid=1067801" title="Kościół św. Wojciecha w Krakowie (Bronowice)">
Kościół św. Wojciecha w Krakowie (Bronowice)

Kościół św. Wojciecha w Krakowie – kościół rzymskokatolicki znajdujący się w krakowskich Bronowicach, na osiedlu Bronowice Nowe przy ulicy św. Wojciecha 4.
Kościół wzniesiono w latach 1993–2000 według projektu architektonicznego Wacława Serugi i Małgorzaty Buratyńskiej-Serugi. Jego konsekracja miała miejsce 1 czerwca 2000 roku.

</doc>
<doc id="1067804" url="https://pl.wikipedia.org/wiki?curid=1067804" title="Parañaque">
Parañaque

Parañaque – miasto na Filipinach, w środkowej części wyspy Luzon, na wybrzeżu Zatoki Manilskiej, w zespole miejskim Manili. W 2010 roku jego populacja liczyła 588 126 mieszkańców.
Miasto to stanowi ważny ośrodek handlu oraz rzemiosła artystycznego. W mieście rozwinął się przemysł elektromaszynowy, chemiczny oraz odzieżowy.

</doc>
<doc id="1067806" url="https://pl.wikipedia.org/wiki?curid=1067806" title="Projekt Merkury">
Projekt Merkury

Projekt Merkury lub Rakieta (ang. "The Mercury Project" lub "Rocket’s Red Glare", 2000) – amerykański film familijny.
Siedemnastolatek o imieniu Todd zbudował wraz z dziadkiem Gusem – byłym astronautą – rakietę kosmiczną.
Film jest emitowany w Polsce za pośrednictwem telewizji Jetix/Disney XD. Premiera filmu odbyła się 9 października 2005 roku o godz. 16:00 w Kinie Jetix. Wcześniej film można było oglądać na Jetix Play.
Wersja polska.
Opracowanie i udźwiękowienie wersji polskiej: na zlecenie Jetix – Studio Eurocom
Reżyseria: Dorota Prus-Małecka
Dialogi: Anna Niedźwiecka
Dźwięk i montaż: Józef Lisiecki
Kierownictwo produkcji: Marzena Wiśniewska
Udział wzięli:

</doc>
<doc id="1067808" url="https://pl.wikipedia.org/wiki?curid=1067808" title="Instrucz">
Instrucz

Instrucz (ros. Инструч; hist. "Wystruć") – dopływ Pregoły. Ma swe źródła we wschodniej części obwodu kaliningradzkiego w sąsiedztwie miejscowości Prawdino. Ujście Instruczy znajduje się w Czerniachowsku, gdzie w połączeniu z Węgorapą tworzy Pregołę. Długość rzeki – 111 km.

</doc>
<doc id="1067810" url="https://pl.wikipedia.org/wiki?curid=1067810" title="Kościół Boskiego Zbawiciela w Krakowie">
Kościół Boskiego Zbawiciela w Krakowie

Kościół Boskiego Zbawiciela – kościół rzymskokatolicki salwatorianów zaprojektowany w stylu postmodernistycznym. Znajduje się na krakowskim Zakrzówku przy ulicy św. Jacka 16.
Kościół został wybudowany w latach 1971-1976 według projektu architekta Janusza Gawora.

</doc>
<doc id="1067815" url="https://pl.wikipedia.org/wiki?curid=1067815" title="Więzadło łonowo-udowe">
Więzadło łonowo-udowe

Więzadło łonowo-udowe (więzadło łonowo-torebkowe) (łac. "ligamentum pubofemorale; ligamentum pubocapsulare") – jedno z więzadeł stawu biodrowego znajdujące się na jego przyśrodkowo-dolnej powierzchni.
Przebieg.
Swój początek bierze na trzonie i górnej gałęzi kości łonowej. Część włókien dochodzi do górnego brzegu krętarza mniejszego kości udowej. Pozostałe łączą się z włóknami warstwy okrężnej.

</doc>
<doc id="1067820" url="https://pl.wikipedia.org/wiki?curid=1067820" title="Więzadło łonowo-torebkowe">
Więzadło łonowo-torebkowe



</doc>
<doc id="1067821" url="https://pl.wikipedia.org/wiki?curid=1067821" title="Ligamentum pubofemorale">
Ligamentum pubofemorale



</doc>
<doc id="1067822" url="https://pl.wikipedia.org/wiki?curid=1067822" title="Ligamentum pubocapsulare">
Ligamentum pubocapsulare



</doc>
<doc id="1067825" url="https://pl.wikipedia.org/wiki?curid=1067825" title="Michael Marsh">
Michael Marsh

Michael Lawrence "Mike" Marsh (ur. 4 sierpnia 1967 w Los Angeles) – amerykański lekkoatleta, sprinter.
Zaczął osiągać znaczące sukcesy międzynarodowe w 1991, kiedy to zakwalifikował się do reprezentacji USA na Mistrzostwa Świata w 1991 w Tokio w sztafecie 4 × 100 m. Wystąpił w niej w przedbiegach, lecz nie w finale (wygranym przez Amerykanów).
Wystąpił na Igrzyskach Olimpijskich w 1992 w Barcelonie w biegu na 200 metrów i w sztafecie 4 × 100 metrów (w składzie Marsh, Leroy Burrell, Dennis Mitchell i Carl Lewis), zdobywając dwa złote medale w sztafecie z rekordem świata – 37,40 s; dziś jest to ósmy wynik w historii tej konkurencji.
Na Mistrzostwach Świata w 1993 w Stuttgarcie był czwarty na 200 m, a na MŚ w 1995 w Göteborgu piąty na tym dystansie.
Na Igrzyskach Olimpijskich w 1996 w Atlancie był trzykrotnie w finale. W sztafecie 4 v 100 m zdobył wraz z kolegami (Jon Drummond, Tim Harden i Dennis Mitchell) srebrny medal, w biegu na 100 metrów zajął 5. miejsce, a na 200 m był ósmy.
Rekord życiowy Marsha wynosi na 100 m – 9,93 s (1992), na 200 m – 19,73 s (1992).

</doc>
<doc id="1067833" url="https://pl.wikipedia.org/wiki?curid=1067833" title="Nagroda Darwina">
Nagroda Darwina



</doc>
<doc id="1067839" url="https://pl.wikipedia.org/wiki?curid=1067839" title="Shawn Crawford">
Shawn Crawford

Shawn Crawford (ur. 14 stycznia 1978 w Van Wyck) – amerykański lekkoatleta, sprinter, trzykrotny medalista olimpijski, brązowy medalista mistrzostw świata.
W 2013 został ukarany dwuletnią dyskwalifikacją za naruszenie przepisów antydopingowych (w ciągu 18 miesięcy trzykrotnie nie dopełnił obowiązku poinformowania agencji antydopingowej o miejscu swojego pobytu).

</doc>
<doc id="1067847" url="https://pl.wikipedia.org/wiki?curid=1067847" title="Więzadło kulszowo-udowe">
Więzadło kulszowo-udowe

Więzadło kulszowo-udowe (więzadło kulszowo-torebkowe) (łac. "ligamentum ischiofemorale; ligamentum ischiocapsulare") – jedno z więzadeł stawu biodrowego znajdujące się na jego tylnej ścianie.
Przebieg.
Swój początek bierze na tylnym brzegu panewki kości kulszowej. Biegnie skośnie ku górze i bocznie. Część włókien dochodzi do przedniego brzegu krętarza większego kości udowej, a pozostała splata się z warstwą okrężną.

</doc>
<doc id="1067848" url="https://pl.wikipedia.org/wiki?curid=1067848" title="Foodhiking">
Foodhiking

Foodhiking (z ang. "food" - jedzenie, żywność; "hiking" - podróżować; brak ścisłego odpowiednika w języku polskim) – filozofia podróżowania oparta na poznawaniu świata nie tylko poprzez obcowanie z jego warstwą wizualną i poznawaniu historii odwiedzanych miejsc ale także na odkrywaniu smaków charakterystycznych dla odwiedzanych regionów i miejsc. 
Współczesny foodhiking polega głównie na wyszukiwaniu wyjątkowych smaków na trasie własnych podróży lub na odwiedzaniu takich miejsc poleconych przez innych foodhikerów.
Często liczy się jedna konkretna potrawa z całego menu dostępnego w danym miejscu, nawet jeśli cała reszta nie jest godna uwagi.
Najciekawsze miejsca dla foodhikera, to te najbardziej niepozorne z wyjątkową potrawą okraszoną wspaniałymi widokami, które są pretekstem do podróży i stanowią uzupełnienie wrażeń towarzyszących konsumpcji.

</doc>
<doc id="1067849" url="https://pl.wikipedia.org/wiki?curid=1067849" title="Więzadło kulszowo-torebkowe">
Więzadło kulszowo-torebkowe



</doc>
<doc id="1067850" url="https://pl.wikipedia.org/wiki?curid=1067850" title="Ligamentum ischiofemorale">
Ligamentum ischiofemorale



</doc>
<doc id="1067851" url="https://pl.wikipedia.org/wiki?curid=1067851" title="Ligamentum ischiocapsulare">
Ligamentum ischiocapsulare



</doc>
<doc id="1067857" url="https://pl.wikipedia.org/wiki?curid=1067857" title="Huk">
Huk

Osoby o tym nazwisku:

</doc>
<doc id="1067858" url="https://pl.wikipedia.org/wiki?curid=1067858" title="Flakkaserne Ludwigsburg">
Flakkaserne Ludwigsburg



</doc>
<doc id="1067860" url="https://pl.wikipedia.org/wiki?curid=1067860" title="Rozgadana farma (film)">
Rozgadana farma (film)

Rozgadana farma (ang. "Dog’s Best Friend", 1997) – amerykańska komedia familijna.
Bohaterem filmu jest Wiley Thompson – chłopiec, który przez krótki czas rozumiał mowę zwierząt.
Film był w Polsce emitowany w telewizji Jetix. Premiera filmu odbyła się 26 grudnia 2006 roku o godz. 14:00 w Kinie Jetix.
Wersja polska.
Opracowanie i udźwiękowienie wersji polskiej: na zlecenie Jetix – Studio Eurocom
Reżyseria: Wojciech Szymański
Dialogi: Dorota Filipek-Załęska
Dźwięk i montaż: Jacek Kacperek
Kierownictwo produkcji: Marzena Omen-Wiśniewska
Lektor: Tomasz Knapik
Udział wzięli:
i inni

</doc>
<doc id="1067861" url="https://pl.wikipedia.org/wiki?curid=1067861" title="Maciej Wołonczewski">
Maciej Wołonczewski

Maciej Kazimierz Wołonczewski, Ksiądz Maciek () (ur. w (SgKP podaje: Nabrany) w guberni kowieńskiej, zm. w Kownie) – duchowny rzymskokatolicki, pisarz, historyk, etnograf, teolog, biskup żmudzki w latach 1849–1875.
Życiorys.
W 1828 roku przyjął święcenia kapłańskie. Był profesorem teologii w Wilnie i Petersburgu, a także rektorem seminarium duchownego i gimnazjum w Worniach. W latach 1849–1875 pełnił funkcję biskupa żmudzkiego. Konsekrowany w Petersburgu przez arcybiskupa Kazimierza Dmochowskiego w 1850 roku. W czasie swojego pontyfikatu negatywnie odnosił się do powstania styczniowego. 18 sierpnia 1863 wydał list pasterski, nawołujący do posłuszeństwa wobec rosyjskiego cesarza. W 1864 roku z nakazu władz carskich przeniósł stolicę diecezji żmudzkiej z Worni do Kowna.
Maciej Kazimierz Wołonczewski był miłośnikiem historii i literatury litewskiej. Był propagatorem odrodzenia świadomości narodowej wśród Litwinów. Angażował się w działalność społeczną i dydaktyczną. Jako jeden z pierwszych autorów pisał w języku litewskim. Był autorem pracy historycznej o biskupstwie żmudzkim "Żemaičių vyskupystė" (1848) oraz licznych powieści i czytanek, m.in. "Vaikų knygelė" (1864) i "Palangos Juzė" (1869).
Po upadku powstania styczniowego i zakazie publikowania literatury litewskojęzycznej z użyciem alfabetu łacińskiego, wydanego przez władze carskie, zorganizował przemyt i dystrybucję literatury litewskiej drukowanej w Prusach Wschodnich.

</doc>
<doc id="1067862" url="https://pl.wikipedia.org/wiki?curid=1067862" title="Punkt zwrotny (analiza techniczna)">
Punkt zwrotny (analiza techniczna)

Punkt zwrotny, pivot point – wartość (cena, kurs) używana w analizie technicznej do wyznaczania punktów wsparcia i oporu na rynkach akcji, instrumentów pochodnych i na rynku walut.
Stosowanie punktu zwrotnego.
Liczenie punktu zwrotnego.
Punkt zwrotny jest liczony na podstawie ceny minimalnej, maksymalnej oraz ceny zamknięcia z ustalonego okresu:
Wyznaczanie punktów wsparcia i oporu.
Mając punkt zwrotny dla danego dnia, można przystąpić do liczenia poziomów wsparcia i oporu.
R1 (pierwszy poziom oporu)
S1 (pierwszy poziom wsparcie)
R2 (drugi poziom oporu)
S2 (drugi poziom wsparcia)

</doc>
<doc id="1067864" url="https://pl.wikipedia.org/wiki?curid=1067864" title="Jurij Borzakowski">
Jurij Borzakowski

Jurij Michajłowicz Borzakowski (ros. Юрий Михайлович Борзаковский; ur. 12 kwietnia 1981 w Kratowie) – rosyjski lekkoatleta.
Kariera sportowa.
Specjalizuje się w biegu na 800 metrów. Mistrz olimpijski z Aten (2004). Czterokrotny medalista mistrzostw świata: Paryż 2003 – 2. miejsce, Helsinki 2005 – 2. miejsce, Osaka 2007 – 3. miejsce, Daegu 2011 – 3. miejsce. Zdobył ponadto złote medale HME (Gandawa 2000, Turyn 2009) i HMŚ (Lizbona 2001), brązowy medal HMŚ (Moskwa 2006) – wszystkie w biegu na 800 m. Mistrz Europy na 800 m z Helsinek w 2012, był też wicemistrzem Europy w sztafecie 4 × 400 metrów (Monachium 2002).

</doc>
<doc id="1067865" url="https://pl.wikipedia.org/wiki?curid=1067865" title="Warstwa okrężna">
Warstwa okrężna

Warstwa okrężna (łac. "zona orbicularis; zona Weberi") – jedno z więzadeł stawu biodrowego, znajdujące się na wewnętrznej powierzchni torebki włóknistej stawu.
Przebieg.
Więzadło tworzy okrężną warstwę włókien biegnącą dookoła szyjki kości udowej w jej najwęższym miejscu. Jest zaopatrywane przez włókna z pozostałych więzadeł stawu biodrowego (biodrowo-udowego, łonowo-udowego i kulszowo-udowego).

</doc>
<doc id="1067866" url="https://pl.wikipedia.org/wiki?curid=1067866" title="Zona orbicularis">
Zona orbicularis



</doc>
<doc id="1067870" url="https://pl.wikipedia.org/wiki?curid=1067870" title="Albrecht von Haller">
Albrecht von Haller

Albrecht von Haller (ur. 16 października 1708 w Bernie, zm. 12 grudnia 1777 tamże) – szwajcarski, niemieckojęzyczny lekarz, fizjolog, botanik i poeta, a także jeden z pierwszych niemieckojęzycznych konserwatystów.
Życiorys.
Od 1723 do kwietnia 1725 studiował pod kierunkiem Johanna Duvernoy nauki przyrodnicze, głównie botanikę i anatomię, na protestanckim uniwersytecie w Tybindze. Od 1725, kontynuował naukę z zakresu anatomii i chirurgii na Uniwersytecie w Lejdzie u słynnego już wówczas profesora Hermana Boerhaave, gdzie też 23 maja 1727 uzyskał stopień "doctor medicinae". W Lejdzie Haller poznał Johannesa Gessnera. Latem 1727 odbył akademicką podróż po Anglii (Londyn i Oxford), a następnie udał się do Francji, gdzie w Paryżu ponownie spotkał Gessnera.
Zimą 1727–1728 Haller i Gessner studiowali tu anatomię i doskonalili się w chirurgii w renomowanych szpitalach. Wiosną 1728 obaj wyjechali do Bazylei, gdzie na uniwersytecie uczęszczali na wykłady Johanna Bernoulliego z matematyki. Latem odbyli wspólnie podróż po Szwajcarii, która zaowocowała głębszym zainteresowaniem się Hallera florą alpejską i rozpoczęciem gromadzenia jego zbiorów botanicznych, a także popularnym później poematem dydaktycznym pt. „Die Alpen”. Utwór ten doczekał się aż 30 wydań i został przetłumaczony na języki: angielski, francuski, włoski i łacinę. Zimą 1728–1729 Haller zastąpił w Bernie na stanowisku profesora anatomii chorego J.R. Miega, po czym jeszcze w tym samym 1729 osiadł w tym mieście i tu podjął praktykę lekarską. Bezskutecznie ubiegał się o posadę medyka miejskiego, a później także o objęcie katedry retoryki miejscowej uczelni. W 1735 uzyskał jedynie nominację na stanowisko bibliotekarza miejskiego. Zawiedziony w następnym roku opuścił miasto. Ostatnie lata Hallera naznaczone były walką z chorobami. Jego synem był botanik Albrecht von Haller (1758–1823).
Osiągnięcia.
W latach 1736–1753 Haller zajmował stanowisko profesora medycyny, botaniki i anatomii na uniwersytecie w Getyndze, gdzie stworzył m.in. instytut anatomii i założył ogród botaniczny. Usystematyzował wiedzę botaniczną i medyczną, którą zawarł w wielotomowym opracowaniu pt. „Elementa physiologiae corporis humani” (wyd. 1757–1766). W dziele tym, które wznawiano aż do początków XX w., zawarł kompleksową, krytyczną wiedzę z anatomii i fizjologii swojej epoki. Dało ono podwaliny pod nowoczesną fizjologię eksperymentalną. Haller po raz pierwszy objął tu terminem fizjologii całokształt czynności zdrowego organizmu ludzkiego, wprowadzając szereg nowych pojęć, m.in. drażliwość ("irritabilitas") i czułość ("sensibilitas"). Drażliwość jego zdaniem jest specyficzna dla mięśni, a czułość dla nerwów. Jako pierwszy wprowadził także takie pojęcia medyczne jak nadpobudliwość i nadwrażliwość.
W uznaniu swej wiedzy medycznej został mianowany doktorem honoris causa i nadwornym medykiem dworu angielskiego. Oferowano mu wielokrotnie posady na różnych europejskich uczelniach, m.in. w Utrechcie i Oxfordzie, jednak żadnej z nich nie przyjął. W 1747 objął kierowanie wydawaniem „Göttingischen Zeitungen von gelehrten Sachen” i ponownie odrzucił zaproszenie z zagranicy, tym razem z Berlina. 23 kwietnia 1749 uzyskał szlachectwo, nadane mu przez cesarza Franciszka I.
W 1753 objął stanowisko "Rathausammana" we władzach Berna, co pozwoliło mu powrócić do tego miasta wraz z rodziną – jednak tylko na cztery lata. Później (w latach 1758–1762) zarządzał salinami w Roche w dystrykcie L’Aigle, a następnie, do 1763 pełnił obowiązki wicegubernatora L’Aigle (obecnie w kantonie Vaud).
W 1764 Haller ponownie wrócił do konserwatywnego Berna, gdzie dziewięciokrotnie bez sukcesu ubiegał się o mandat w tzw. Małej Radzie. Dopiero w 1769, gdy po raz kolejny otrzymał zaproszenie do wyjazdu do Getyngi i objęcia tam urzędu kanclerza uniwersytetu, Berno w wyjątkowym trybie mianowało go dożywotnim assesorem sanitarnym z roczną pensją 400 koron.
Poglądy polityczne.
Von Haller reprezentował typowo konserwatywne poglądy polityczne i społeczne, do pewnego stopnia zbieżne z tymi jakie głosił Justus Möser. Von Haller uważał radykalne poglądy filozofów oświecenia za „czyste zło”. Krytykował ich bezkrytyczną wiarę w rozumowe możliwości ludzkie. Jego bratankiem był konserwatywny myśliciel polityczny Karl Ludwig von Haller (ur. 1768), który kontynuował idee wuja.

</doc>
<doc id="1067874" url="https://pl.wikipedia.org/wiki?curid=1067874" title="Linia rumbowa">
Linia rumbowa



</doc>
<doc id="1067876" url="https://pl.wikipedia.org/wiki?curid=1067876" title="Kaj">
Kaj



</doc>
<doc id="1067877" url="https://pl.wikipedia.org/wiki?curid=1067877" title="György Cziffra">
György Cziffra

György Cziffra (ur. 5 listopada 1921 w Budapeszcie, zm. 15 stycznia 1994 w Longpont-sur-Orge) – węgierski pianista i kompozytor pochodzenia romskiego. 
Zasłynął jako wielki interpretator dzieł Ferenca Liszta. Był też wybitnym odtwórcą utworów Fryderyka Chopina i Roberta Schumanna. Dokonał wielu nagrań, m.in. dla wytwórni EMI, Philips i Hungaroton. 
Życiorys.
Studiował w Akademii Muzycznej im. F. Liszta w Budapeszcie, m.in. u Ernsta von Dohnányi’ego. Za próbę ucieczki z Węgier w czasach stalinowskich, był więziony w obozie pracy w latach 1950–1953. Po wyjściu na wolność wznowił działalność koncertową. W 1956 zbiegł pieszo do Austrii, gdzie w listopadzie dał sensacyjny recital w Brahms-Saal w Wiener Musikverein w Wiedniu. Następnie przeprowadził się z rodziną do Francji, gdzie w 1968 roku uzyskał obywatelstwo francuskie.
Cziffra dokonał wielu transkrypcji utworów orkiestrowych na fortepian, między innymi „Lotu trzmiela” Rimskiego-Korsakowa, wymagających brawurowej techniki pianistycznej.
Po tragicznej śmierci w 1981 roku syna György jr., znanego dyrygenta, pianista ograniczył swoje występy.
Odznaczony został krzyżem oficerskim Legii Honorowej, krzyżem oficerskim Orderu Narodowego Zasługi i komandorią Orderu Sztuki i Literatury. W 1993 roku otrzymał krzyż komandorski węgierskiego Orderu Zasługi.

</doc>
<doc id="1067878" url="https://pl.wikipedia.org/wiki?curid=1067878" title="Cziffra">
Cziffra



</doc>
<doc id="1067879" url="https://pl.wikipedia.org/wiki?curid=1067879" title="Roman Igoriewicz">
Roman Igoriewicz

Roman Igoriewicz (zm. 1211) – książę dźwinogrodzki (1206-1207, 1208-1210, 1210-1211) i halicki (1207, 1211), syn Igora Światosławowicza.
Po śmierci Romana Mścisławowicza zajął Zwenigród i został jego księciem, był też dwukrotnie księciem halickim. Po zdobyciu Halicza przez wojska węgierskie musiał się wycofać. Powróciwszy, aby umocnić swoją władzę, kazał stracić około 500 bojarów. Bojarzy wezwali na pomoc króla węgierskiego Andrzeja II. Wojska węgierskie powtórnie zajęły Halicz, a Roman trafił do ich niewoli. Bojarzy haliccy wykupili go z niewoli węgierskiej, i powiesili razem z bratem Światosławem.

</doc>
<doc id="1067882" url="https://pl.wikipedia.org/wiki?curid=1067882" title="Sittensen">
Sittensen

Sittensen – miejscowość i gmina w północnych Niemczech, w kraju związkowym Dolna Saksonia, w powiecie Rotenburg (Wümme), siedziba gminy zbiorowej Sittensen.
Położenie.
Gmina położona jest ok. 45 km na południowy wschód od Hamburga po obu stronach autostrady A1 Brema-Hamburg.
Gospodarka.
Dominującą rolę w przemyśle odgrywa przetwórstwo rolno-spożywcze.
Zabytki.
Do ciekawych obiektów historycznych w Sittensen można zaliczyć: 

</doc>
<doc id="1067884" url="https://pl.wikipedia.org/wiki?curid=1067884" title="Artyleria samobieżna">
Artyleria samobieżna

Artyleria samobieżna – rodzaj artylerii wyposażonej w działa samobieżne.
Artylerię samobieżną cechuje duża ruchliwość i zdolność poruszania się w terenie trudno dostępnym. Wchodzi w skład związków taktycznych ogólnowojskowych, zmechanizowanych przede wszystkim pancernych. W zależności od typu działa artylerię samobieżną można podzielić na polową (wsparcia), przeciwpancerną i przeciwlotniczą (służącą do zwalczania samolotów lecących na małych i średnich wysokościach). W natarciu artyleria samobieżna wspiera piechotę i czołgi, w obronie wzmacnia obronę przeciwpancerną i towarzyszy kontratakującej piechocie i czołgom.

</doc>
<doc id="1067887" url="https://pl.wikipedia.org/wiki?curid=1067887" title="Noureddine Morceli">
Noureddine Morceli

Noureddine Morceli (arab. نور الدين مرسلي; ur. 28 lutego 1970 w Ténès) – algierski lekkoatleta średniodystansowiec. 
Specjalizował się w biegu na 1500 m. Zaczął międzynarodową karierę od zdobycia srebrnego medalu na Mistrzostwach Świata Juniorów w 1988 w Sudbury. W 1990 uzyskał najlepszy w tym roku wynik na 1500 m 3.32,60. 28 lutego 1991 ustanowił w Sewilli halowy rekord świata na tym dystansie 3.34,16. Dziewięć dni później na tej samej bieżni zdobył złoty medal na 1500 m na Halowych Mistrzostwach Świata. Powtórzył to osiągnięcie na Mistrzostwach Świata w Tokio, gdzie ustanowił także rekord mistrzostw wynikiem 3.32,84.
22 lutego 1992 w Birmingham Morceli ustanowił halowy rekord świata w biegu na 1000 m 2.15,26. Był głównym faworytem na 1500 podczas Igrzysk Olimpijskich w 1992 w Barcelonie. Bieg finałowy był jednak rozgrywany w wolnym tempie i Morceli nie potrafił zdobyć się na finisz zajmując 7. miejsce. 6 września 1992 w Rieti ustanowił rekord świata na tym dystansie czasem 3.28.86.
W 1993 jego głównym celem było poprawienie rekordu świata w biegu na 1 milę. Osiągnął to 5 września w Rieti (czas: 3.44,39). Wcześniej obronił tytuł na 1500 m na Mistrzostwach Świata w Stuttgarcie. Wygrał również w tej konkurencji na Igrzyskach Śródziemnomorskich w Narbonne.
2 sierpnia 1994 w Monako ustanowił rekord świata w biegu na 3000 m wynikiem 7.25,11. W wym sezonie startował także z powodzeniem na 5000 m. Jedyną porażkę poniósł na nietypowym dla siebie dystansie 800 m. 3 lipca 1995 w Paryżu ustanowił kolejny rekord świata, tym razem na 2000 m czasem 4.47,88, a 12 lipca tego roku w Nicei poprawił własny rekord świata na 1500 m osiągając 3.27,37. Po raz trzeci zdobył złoty medal na tym dystansie na Mistrzostwach Świata w 1995 w Göteborgu.
Na Igrzyskach Olimpijskich w 1996 w Atlancie głównym rywalem Morcelego na 1500 m był Marokańczyk Hicham El Guerrouj. W czasie biegu finałowego El Guerrouj przewrócił się pod koniec trzeciego okrążenia. Morceli niezagrożony zdobył mistrzostwo olimpijskie.
Na Mistrzostwach Świata w 1997 w Atenach Morceli zajął na 1500 m 4. miejsce. Zakwalifikował się do finału tej konkurencji na Mistrzostwach Świata w 1999 w Sewilli, ale go nie ukończył. Na Igrzyskach Olimpijskich w 2000 w Sydney odpadł w półfinale biegu na 1500 m.
Brat Nourreddine'a Morcelego Abderrahmane także był średniodystansowcem, dwukrotnym olimpijczykiem (na IO 1980 i IO 1984), a potem trenerem Nourreddine'a.

</doc>
<doc id="1067889" url="https://pl.wikipedia.org/wiki?curid=1067889" title="Theodor Oberländer">
Theodor Oberländer

Theodor Oberländer (ur. 1 maja 1905 w Meiningen, zm. 4 maja 1998 w Bonn) – profesor ekonomii na Uniwersytecie Albrechta w Królewcu, oficer Abwehry, organizator Legionu Ukraińskiego, oficer łącznikowy Abwehry przy batalionie „Nachtigall”, naukowiec „Ostforschung”, "Reichsleiter" niemieckiej organizacji rewizjonistycznej Bund Deutscher Osten w latach 1933–1937, minister ds. wypędzonych, uciekinierów i poszkodowanych przez wojnę w rządzie kanclerza Konrada Adenauera (1953-1960).
Życiorys.
Był synem tajnego radcy Oskara Oberländera. W czasie studiów uczestniczył w listopadzie 1923 w nieudanym puczu Hitlera-Ludendorffa jako członek tzw. Czarnej Reichswehry. Doktoryzował się w roku 1929 z zagadnień ekonomiki rolnej. Współpracował z niemiecko-sowieckim przedsiębiorstwem "Deutsch-russische Saatbau AG" (DRUSAG) finansowanym od strony niemieckiej przez koncern Friedrich Krupp AG, wyjeżdżał w związku z tym do ZSRR (na Kubań i Ukrainę sowiecką). W latach 1930–1932 odbył podróże połączone z praktykami do ZSRR, Turcji, Chin, Japonii, Kanady i Stanów Zjednoczonych.
Po powrocie do Niemiec zainteresował się zagadnieniami związanymi ze wschodnią Europą, szczególnie problematyką ludnościową i rolniczą. W latach 1928/1929 w Wyższej Szkole Rolniczej w Berlinie napisał doktorat pt. "Die landwirtschaftlichen Grundlagen des Landes Litauen". Objął stanowisko kierownika "volkistowskiej" organizacji młodzieżowej "Adler und Falken", w ramach której organizował wieczorki dyskusyjne i wycieczki na tereny Litwy. Zainteresowania wschodem zbliżyły go do środowiska naukowego związanego z "Ostforschung". Dnia 1 maja 1929 roku został asystentem wolontariusza w Institut für Ostdeutche Wirtschaft w Królewcu.
Po dojściu Hitlera i NSDAP do władzy, 1 maja 1933 Oberländer wstąpił do NSDAP (nr 2 331 552) gdzie został kierownikiem „wydziału pogranicznego” w okręgu Prusy Wschodnie. 17 grudnia 1933 habilitował się na królewieckim uniwersytecie i został mianowany dyrektorem Instytutu Gospodarki Wschodnioeuropejskiej (niem. "Institut für Osteuropäische Wirtschaft") tego Uniwersytetu. Z racji stanowiska współpracował m.in. z Instytutem Naukowo-Badawczym Europy Wschodniej w Wilnie (bezpośrednio z doc. Stanisławem Swianiewiczem, szefem Referatu Gospodarczego Instytutu). Opublikował wówczas (1935) pracę "Przeludnienie agrarne Polski" (niem. "Die agrarische Überbevölkerung Polens").
Jednocześnie objął w 1933 funkcję Reichsleitera nazistowskiej organizacji Bund Deutscher Osten zajmującej się germanizacją mniejszości polskiej w przedwojennych Niemczech. Obie funkcje sprawował do 1937, gdy został profesorem Uniwersytetu w Greifswaldzie, a następnie w roku 1938 rozpoczął pracę w Abwehrze (Wydział II) jako ekspert do spraw Europy Wschodniej.
II wojna światowa.
W roku 1940 objął katedrę nauk o państwie (niem. "Staatswissenschaften") na niemieckim uniwersytecie w Pradze (wówczas Protektorat Czech i Moraw), w początkach 1941 został dziekanem wydziału prawa i nauk o państwie (niem. "Rechts- und Staatswissenschaftlichen Fakultät"). Od listopada 1940 służył w Abwehrstelle Krakau jako oficer odpowiedzialny za sprawy ukraińskie. Wtedy przebywał również kilkakrotnie we Lwowie, w związku z repatriacją Niemców z tego miasta realizowaną w ramach akcji "Heim ins Reich".
W roku 1941 był oficerem łącznikowym Abwehry przy złożonym z Ukraińców i Niemców batalionie „Nachtigall” pułku "Brandenburg". Wbrew upowszechnianej w latach 1959–1989 wersji sowieckiej, żołnierze batalionu nie brali udziału w nocy z 3 na 4 lipca 1941 w aresztowaniu profesorów lwowskich i w ich egzekucji. "Ogólne wytyczne przeprowadzania tego rodzaju akcji podjęto niewątpliwie na najwyższym szczeblu hierarchii Trzeciej Rzeszy". Egzekucja polskich naukowców, wykładowców uczelni lwowskich, została faktycznie dokonana nad ranem 4 lipca 1941 przez Einsatzkommando zur besonderen Verwendung, specjalną jednostkę policyjną Sicherheitsdienst – policji bezpieczeństwa III Rzeszy, pod dowództwem SS-Brigadeführera dr Eberharda Schöngartha i oddział Geheime Feldpolizei dowodzony przez Hauptsturmführera Hansa Krügera, w ramach polityki unicestwienia polskiej inteligencji.
Następnie (koniec roku 1941 i rok 1942) Oberländer był organizatorem i pierwszym dowódcą Oddziału Specjalnego Bergmann. Współpracował wówczas blisko z gen. Ernstem Köstringiem. W latach 1942 i 1943 opracował dwa memoriały, w których sprzeciwiał się polityce Ericha Kocha wobec Ukraińców, prowadzonej w Reichskommissariat Ukraine. W czerwcu 1943 opracował memorandum "Przymierze czy eksploatacja" nt. polityki niemieckiej na Wschodzie. Heinrich Himmler chciał go postawić za to przed sądem wojennym. Uratowała go przed tym interwencja Köstringa. Oberländer musiał jednak zrzec się komendy nad Oddziałem Bergmann i został zwolniony ze służby w Wehrmachcie. Do roku 1945 pracował na uniwersytecie w Pradze. W listopadzie 1944 zgłosił się ochotniczo do Wehrmachtu i został przydzielony do sztabu łącznikowego Wehrmachtu z dowództwem ROA i gen. Andriejem Własowem.
Okres powojenny.
W końcowych dniach wojny trafił do niewoli amerykańskiej, z której został zwolniony w 1946. Po wojnie zawodowy polityk. Początkowo FDP (1948), następnie GB/BHE (niem. "Gesamtdeutscher Block/Bund der Heimatvertriebenen und Entrechteten" – pol."Wszechniemiecki Blok/Związek Wypędzonych i Wywłaszczonych") – bloku ugrupowań ziomkostw, wreszcie (od 1956) CDU. W latach 1953–1960 minister w rządzie RFN. W latach 1953–1961 deputowany do Bundestagu.
Poczynając od końca 1959, KGB przeprowadziło akcję dezinformacyjną w sprawie Oberländera i batalionu „Nachtigall”. Akcja dezinformacyjna KGB nastąpiła po skrytobójczym zabójstwie Stepana Bandery przez agenta KGB Bohdana Staszynskiego (15.10.1959). Po wykryciu w czasie sekcji zwłok w ciele Bandery cyjanku potasu i wykluczeniu w ten sposób naturalnej przyczyny śmierci (na jaką zamach był upozorowany), propaganda sowiecka wskazała na Theodora Oberländera jako rzekomego zleceniodawcę zabójstwa. Motywem miała być chęć usunięcia świadka zbrodni wojennych, za które Oberländer miał być rzekomo odpowiedzialny, w szczególności mordu profesorów lwowskich, którego sprawstwo zostało właśnie wówczas przypisane przez propagandę ZSRR batalionowi „Nachtigall”.
Sąd Najwyższy NRD, w dniu 29 kwietnia 1960, po zaocznym procesie skazał Theodora Oberländera (czynnego ministra w rządzie RFN) za sprawstwo kierownicze w zbrodniach wojennych we Lwowie w lipcu 1941 na karę dożywotniego ciężkiego więzienia i utratę obywatelskich praw honorowych na zawsze.
4 maja 1960 Oberländer musiał ustąpić ze stanowiska ministra do spraw wypędzonych i przesiedleńców w rządzie kanclerza Konrada Adenauera pod naciskiem postawionych w NRD zarzutów „masakry i pogromu, które były skierowane przeciwko komunistycznym funkcjonariuszom oraz ludności żydowskiej i polskiej. Dowodzenie jednostką, która zamordowała grupę polskich profesorów w lipcu 1941”.
W sprawie prowadzonej równolegle w RFN, na podstawie dokumentów przekazanych przez ZSRR, w dniu 30 marca 1961 nadprokurator przy Sądzie Krajowym w Bonn umorzył śledztwo przeciw Oberländerowi w związku z jego działalnością w batalionie „Nachtigall” z braku dowodów winy. W latach 1963–1965 Oberländer był ponownie deputowanym do Bundestagu. Po wycofaniu się z życia politycznego był doradcą koncernu Messerschmitt-Bölkow-Blohm GmbH (MBB).
Po upadku systemu państw satelickich ZSRR w Europie i zjednoczeniu Niemiec, 28 listopada 1993 Sąd Krajowy (niem. "Landgericht") w Berlinie, po ponownym rozpoznaniu sprawy, uchylił wyrok Sądu Najwyższego NRD z roku 1960.
W 1958 r. Oberländer został odznaczony Wielkim Krzyżem Zasługi z Gwiazdą i Wstęgą Orderu Zasługi Republiki Federalnej Niemiec.
Akcja dezinformacyjna KGB w sprawie Oberländera i batalionu „Nachtigall”.
Ukraińskie stowarzyszenie „Memoriał” opublikowało na swojej stronie internetowej odtajnione przez SBU dokumenty KGB dotyczące operacji dezinformacyjnej KGB w sprawie Oberländera i batalionu Nachtigall przeprowadzonej na przełomie lat 50. i 60. XX wieku.

</doc>
<doc id="1067891" url="https://pl.wikipedia.org/wiki?curid=1067891" title="Lista postaci serii Death Note">
Lista postaci serii Death Note

Poniżej znajduje się lista bohaterów występujących w mandze i anime Death Note.
Główni bohaterowie.
Misa Amane.
Debiut: rozdział 25: „Głupiec”; odcinek 12: „Miłość”
Data urodzenia: 25 grudnia 1984
Data śmierci: 14 lutego 2011 (tylko w mandze)
Pseudonim: Misa-Misa, Drugi Kira.
Seiyū: Aya Hirano
 – jest popularną japońską modelką i aktorką, a także drugim Kirą, której towarzyszy shinigami Rem. Szuka kontaktu z Lightem przez wysyłane do stacji telewizyjnych kasety z wiadomościami. Gdy udaje im się spotkać, zakochuje się w nim i staje mu się bezgranicznie oddana. Za połowę pozostałego życia, wymieniła ona oczy shinigami z Rem, dzięki czemu może poznać tożsamość osoby, patrząc na jej twarz. W przeszłości została napadnięta, a shinigami Gelus uratował jej życie wpisując imię napastnika do Notesu Śmierci, tym samym poświęcając swoje życie. Rem wówczas podarowała Misie Notes Gelusa. W pewnym momencie Misa zrzekła się swojego Notatnika, lecz kiedy odzyskała wspomnienia, ponownie wymieniła oczy shinigami z Ryūkiem, skracając swoje życie o połowę. Nieco później Light obejmuje stanowisko L'a, Misa wprowadza się do jego apartamentu i przez kilka następnych lat żyją jak typowa para. Podczas wypełniania kolejnej misji powierzonej Misie, dziewczyna zrzeka się swojego Death Note'a – tym samym staje się zwykłą kobietą, pozbawioną wspomnień o shinigami. Według autora mangi, Misa popełniła samobójstwo po śmierci Lighta.
Near.
Debiut: rozdział 59: „Zero”; odcinek 26: „Reinkarnacja”
Data urodzenia: 24 sierpnia 1991
Prawdziwa tożsamość: Nate River
Pseudonim: Near, N, Trzeci L
Seiyū: Noriko Hidaka
, a właściwie – chłopiec wychowany w Wammy's House jako potencjalny następca L, do którego jest podobny pod względem wyjątkowości. Z zachowania i braku prowadzenia życia społecznego także przypomina detektywa, jednak zamiast notorycznego spożywania słodyczy – preferuje zabawki i puzzle. Gdy dowiaduje się o śmierci L'a, postanawia kontynuować jego dzieło i odkryć tajemnicę zagadkowych morderstw, jednocześnie przyjmując propozycję współpracy z Mello. Na skutek pożaru, jaki spowodowała, jego zwłoki zostały spalone. Sprzymierza się wówczas z prezydentem USA i agentami FBI, a następnie tworzy specjalną grupę ds. ścigania Kiry – Special Provision for Kira (SPK). Od samego początku podejrzewa, że Light może być Kirą, choć jego podejrzenia sięgają 7%. Po śmierci, agentów Near współpracuje tylko z Anthonym Lesterem, Halle Lidner i Stevenem Gevannim i dzięki nim odkrywa, że czwartym Kirą jest prokurator Teru Mikami. Kiedy upewnia się co do tożsamości Lighta, organizuje spotkanie amerykańskiej i japońskiej grupy śledczej i udowadnia zebranym winę Yagamiego.
Shinigami.
Rem.
Debiut rozdział 25: „Głupiec”; odcinek 11 „Wejście”
Seiyū: Kimiko Saitō
 – shinigami (bóg śmierci) w świecie Death Note, towarzysząca Misie Amane. W przeciwieństwie do Ryūka, Rem nie szukała rozrywki w świecie ludzi. Zstąpiła do świata ludzi, ze względu na Misę, którą kochała. Wiedziała, że shinigami można zabić, poprzez zakłócenie czasu życia człowieka, którego bóg śmierci kocha. Zginęła, ratując życie swojej podopiecznej, poprzez wpisanie do Notesu imion Watariego oraz L'a.
Postacie drugoplanowe.
Mello.
Debiut: rozdział 59: „Zero”; odcinek 27: „Porwanie”
Data urodzenia: 13 grudnia 1989
Data śmierci: 26 stycznia 2010
Prawdziwa tożsamość: Mihael Keehl
Pseudonim: Mello, M
Seiyū: Nozomu Sasaki
 – sierota wychowany w Wammy's House. Jego prawdziwe nazwisko to . Dom dziecka w którym się znalazł był przeznaczony dla wybitnie uzdolnionych dzieci, gdzie głównym celem było wychować następcę L. Na egzaminach ciągle zajmował drugie miejsce (zaraz po Near) z czego zrodził się w nim kompleks niższości i nienawiść do każdego, kto go w jakiejkolwiek dziedzinie przewyższał. Od tamtego czasu gdy o nim wspomina ma jakby tik, jedno oko mu się „przymyka”. Po śmierci L, postanowił odejść z domu dziecka i wstąpi w szeregi jednej z mafii w Los Angeles. Porwał szefa japońskiej policji, a następnie Sayu Yagami, co (dzięki szantażowi) sprawiło, iż Light przekazał mu Notatnik Śmierci. Po ataku japońskiej grupy szukającej Kiry na mafię, Mello wysadza w powietrze ich siedzibę uciekając z blizną po lewej stronie twarzy. Następnie, razem z Mattem porywają Kiyomi Takadę.
Mihael Keehl ginie na zawał serca po tym jak Takada napisała jego imię na skrawku papieru z Death Note'a. Na skutek pożaru, jaki spowodowała, jego zwłoki zostały spalone.
Teru Mikami.
Debiut: rozdział 81: „Ostrzeżenie”; odcinek 31: „Transfer”
Data urodzenia: 7 czerwca 1982
Data śmierci: 7 lutego 2010 (w anime 28 stycznia 2013)
Pseudonim: Czwarty Kira, T, X-Kira
Seiyū: Masaya Matsukaze
 – jeden z bohaterów Death Note, prokurator. Jest wybrany przez Lighta na następcę Kiry, kiedy on nie mógł wykonać żadnego kolejnego posunięcia. Gdy Light zorientował się, że używanie notesu przez Misę jest niemożliwe, przekazał Misie, by ona wyrzekła się notesu i przesłała do innego zwolennika. Wymienił z Ryūkiem oczy shinigami w zamian za połowę pozostałego mu życia. W przeszłości często stawał w obronie słabszych przez co sam był prześladowany. Miał tak wysokie poczucie sprawiedliwości, że postanowił zostać prokuratorem, ale przez kilka incydentów z przeszłości i porównywania tego do działań Kiry – stał się jego wielkim zwolennikiem, a samego Lighta nazywa .
U niego widać pewną różnicę śmierci – w mandze, umiera on w więzieniu (przyczyna nie jest znana – możliwe, że to z powodu oczu shinigami, które skróciły mu pozostałe życie o połowę). W anime przebija klatkę piersiową długopisem, by odwrócić uwagę Neara i umożliwić Lightowi ucieczkę.
Watari.
Debiut: rozdział 2: „L”; odcinek 2: „Rozgrywka”
Data urodzenia: 1 maja 1933
Data śmierci: 5 listopada 2004
Prawdziwa tożsamość: Quillsh Wammy
Pseudonim: Watari
Seiyū: Kiyoshi Kobayashi
 – znany również jako , jest pomocnikiem L'a oraz dostawcą informacji dla grupy śledczej ścigającej Kirę. Zanim uformowano zespół, był jedyną osobą, która znała tożsamość L'a i miała z nim kontakt. Jest znanym wynalazcą, który za pieniądze zarobione na licznych patentach, założył Wammy's House – sieć sierocińców na całym świecie, przeznaczonych dla uzdolnionych dzieci (m.in. w Winchesterze). Watari jest doskonale wyszkolony w szpiegostwie; jest także świetnym strzelcem.
Ginie, gdy shinigami Rem zapisuje jego imię w jej Notatniku. Konając, nacisnął przycisk usuwania danych, tak jak umówił się wcześniej z L'em, co miało zapobiec przechwyceniu informacji przez Kirę.
Japońska grupa śledcza.
Sōichirō Yagami.
Debiut: rozdział 2: „L”; odcinek 2: „Rozgrywka”
Data urodzenia: 11 lipca 1955
Data śmierci: 11 listopada 2009
Pseudonim: Szef Yagami, Juro Asashi
Seiyū: Naoya Uchida
 – ojciec Lighta i szef japońskiej grupy śledczej, tropiącej Kirę. Jest nieświadomy tego, że to jego syn jest posiadaczem Notesu Śmierci. W początkowym etapie śledztwa, z powodu przepracowania przeszedł zawał. Od samego początku współpracy z L'em odrzucał podejrzenia detektywa wobec Lighta. Z tego powodu dobrowolnie dał się uwięzić w czasie, gdy jego syn przebywał w celi. Następnie, zabrał Lighta i Misę na ustawioną egzekucję, grożąc, że zabije ich oboje, a następnie popełni samobójstwo. Po śmierci L'a, kontynuuje współpracę z grupą śledczą, której przewodzi jego syn. Gdy Mello porywa jego córkę, Sayu, szef Yagami zmuszony jest oddać mu Notatnik Śmierci. Wkrótce potem wymienia oczy shinigami z Ryūkiem, jednak z powodu silnego poczucia sprawiedliwości, nie potrafi z nich skorzystać i zabić Mello. Niedługo potem umiera w szpitalu, w wyniku odniesionych ran (ponieważ Light zrzekł się Notesu, Sōichirō zmarł, będąc nieświadomym prawdziwej tożsamości Kiry).
Shūichi Aizawa.
Debiut: rozdział 2: „L”; odcinek 2: „Rozgrywka”
Data urodzenia: 11 maja 1969
Pseudonim: Aihara
Seiyū: Keiji Fujiwara
 – jest członkiem grupy dochodzeniowej w sprawie Kiry. Jest poważny zdecydowany. W momencie, w którym okazuje się, że politycy przyjmowali łapówki od Kiry by wymusić na policji zaprzestanie śledztwa, wszyscy członkowie są zmuszeniu opuścić szeregi stróżów prawa i działać w grupie dochodzeniowej jako cywile. Ponieważ Aizawa ma na utrzymaniu rodzinę, pozostaje w policji i odchodzi z grupy L'a. Udziela wsparcia L'owi podczas pościgu za Higuchim, a po śmierci detektywa wraca do grupy. Jest jedynym z członków, który poważnie podejrzewał Lighta, o to, że może być Kirą, zwłaszcza po śmierci L'a.
Tōta Matsuda.
Debiut: rozdział 2: „L”; odcinek 2: „Rozgrywka”
Data urodzenia: 14 grudnia 1978
Pseudonim: Taro Matsui, Taichiro Yamashita
Seiyū: Ryō Naitō
 – jest członkiem grupy dochodzeniowej w sprawie Kiry. Jest entuzjastyczny, szczery, lecz brak doświadczenia powoduje, że hamuje on proces dochodzeniowy. Ma skłonności do lekkomyślnych działań. Od samego początku głęboko wierzył w niewinność Lighta. Po odejściu ze służby, Matsuda działał pod przykrywką, jako agent Misy Amane. Po kryjomu dostał się do siedziby Yotsuby, chcąc wykryć kto jest Kirą. Jego samowolna akcja doprowadziła, do tego, że musiał upozorować swoje samobójstwo, by reszta grupy mogła go uratować. To on postrzelił Lighta, kiedy wyszło na jaw, że to on był posiadaczem Notesu Śmierci.
Kanzō Mogi.
Debiut: rozdział 2: „L”; odcinek 2: „Rozgrywka”
Data urodzenia: 13 września 1973
Pseudonim: Kanichi Moji
Seiyū: Kazuya Nakai
 – członek grupy śledczo-dochodzeniowej w sprawie Kiry. Zajmuje się głównie zbieraniem i przekazywaniem informacji. Jest skuteczny, zmotywowany i milczący.
Hideki Ide.
Debiut: rozdział 2: „L”; odcinek 5: „Taktyki”
Data urodzenia: 29 września 1969
Seiyū: Hideo Ishikawa
 – członek grupy śledczo-dochodzeniowej w sprawie Kiry. Nie zgadza się z postępowaniem L'a, dlatego opuszcza grupę. Wraz z Aizawą bierze udział w policyjnym pościgu wspierającym grupę L'a za Higuchim. Po śmierci detektywa wraca do grupy.
Hirokazu Ukita.
Debiut: rozdział 2: „L”; odcinek 5: „Taktyki”
Data urodzenia: 9 listopada 1977
Data śmierci: 18 kwietnia 2004
Seiyū: Hidenobu Kiuchi
 – członek grupy śledczo-dochodzeniowej w sprawie Kiry. Podczas gdy telewizja Sakura emituje nagrania Kiry, Ukita podejmuje samowolną próbę pacyfikacji telewizji w celu przerwania transmisji. Ginie z ręki drugiego Kiry, który może poznać tożsamość osób patrząc na ich twarze.
Członkowie SPK.
Anthony Lester.
Debiut: rozdział 60: „Porwanie”; odcinek 27: „Porwanie”
Data urodzenia: 6 stycznia 1968
Prawdziwa tożsamość: Anthony Carter
Pseudonim Anthony Lester
Seiyū: Masaki Aizawa
 – znany również jako , jest dowódcą specjalnego oddziału zbrojnego, a także zastępcą lidera SPK. Jest uczciwym i najbardziej zaufanym podwładnym Neara.
Steven Gevanni.
Debiut: rozdział 60: „Porwanie”; odcinek 27: „Porwanie”
Data urodzenia: 1 września 1982
Prawdziwa tożsamość: Steven Loud
Pseudonim Steven Gevanni
Seiyū: Hiroki Takahashi
 – znany także jako – jest jednym z członków SPK. Najczęściej zajmował się śledzeniem (zwłaszcza Mikamiego), podsłuchami, a także otwieraniem zamków.
Halle Lidner.
Debiut: rozdział 60: „Porwanie”; odcinek 27: „Porwanie”
Data urodzenia: 18 lutego 1980
Prawdziwa tożsamość: Halle Lidner
Pseudonim: Halle Bullock
Seiyū: Akeno Watanabe
 – znana także jako jest jedną z członkiń SPK. Wstąpiła do SPK, by pomścić jej krewnego, który został zamordowany przez Higuchiego. W przeszłości była szpiegiem. Oprócz pomocy Nearowi była także łączniczką pomiędzy nim a Mello.
Postacie epizodyczne.
Kyōsuke Higuchi.
Debiut: rozdział 37: „Ośmiu”; odcinek 17: „Egzekucja”
Data urodzenia: 6 czerwca 1972
Data śmierci: 28 października 2004
Pseudonim: Trzeci Kira
Seiyū: Issei Futamata
 – jest jednym z członków korporacji Yotsuba., pracującym w sekcji odpowiedzialnej za nowe technologie. Kiedy Light zrzekł się posiadania Notesu Śmierci, to Higuchi dokonywał osądów przestępców. Jego tożsamość została ujawniona dzięki temu, że członkowie grupy śledczej zaszantażowali jednego z pracowników Yotsuby – Reiji Nakamiwę. Higuchi ginie, gdy po schwytaniu przez policję Light wpisuje jego imię do Notatnika.
Kiyomi Takada.
Debiut: rozdział 31: „Proste”; odcinek 14: „Przyjaciel”
Data urodzenia: 12 lipca 1985
Data śmierci: 26 stycznia 2010
Pseudonim: Piąty Kira
Seiyū: Maaya Sakamoto
 – przyjaciółka i sympatia Lighta z czasów studenckich. Kiedy ona i Light po latach znowu się spotkali, za sprawą dochodzenia ws. Kiry, chłopak wyjawił jej swoją prawdziwą tożsamość. Wówczas ona została rzeczniczką Kiry i łączniczką pomiędzy Lightem a Mikamim. Zostaje porwana przez Mello i ginie, gdy Light wpisuje jej imię do Notesu Śmierci (pozorując jej samobójstwo).
Hitōshi Demegawa.
Debiut: rozdział 22: „Nieszczęście”; odcinek 11: „Wejście”
Data urodzenia: 4 kwietnia 1966
Data śmierci: 28 listopada 2009
Seiyū: Chafūrin
 – jest dyrektorem Sakura TV. Gdy Misa Amane wysyła kasety wideo w celu zwrócenia na siebie uwagi prawdziwego Kiry, Demegawa stara się to wykorzystać do podniesienia oglądalności. Po śmierci L'a, Demegawa pojawia się jako rzecznik Kiry, lecz zostaje zabity przez Teru Mikamiego.
Aiber.
Debiut: rozdział 40: „Współpracownicy”; odcinek 18: „Towarzysze”
Data urodzenia: 17 lipca 1969
Data śmierci: 7 kwietnia 2005
Prawdziwa tożsamość: Tierry Morrello
Pseudonim: Aiber, A, John Wallace, Eraldo Coil
Seiyū: Takuya Kirimoto
 – jego prawdziwe nazwisko to . Jest przestępcą zatrudnionym przez L'a podczas szpiegowania korporacji Yotsuba. W przeszłości był oszustem, który potrafi wydobywać z ludzi ważne informacje. W mandze, po śmierci L'a, Light wpisuje jego prawdziwe nazwisko do notesu.
Wedy.
Debiut: rozdział 40: „Współpracownicy”; odcinek 18: „Towarzysze”
Data urodzenia: 2 listopada 1974
Data śmierci: 10 stycznia 2005
Prawdziwa tożsamość: Merrie Kenwood
Pseudonim: Wedy, W
Seiyū: Miki Nagasawa
 – jej prawdziwe nazwisko to . Jsst przestępczynią, zatrudnioną przez L'a podczas szpiegowania korporacji Yotsuba. W przeszłości była złodziejką, która potrafi otwierać zamki i łamać szyfry. Ginie w wypadku motocyklowym, zaaranżowanym przez Lighta.
Sachiko Yagami.
Debiut: rozdział 1: „Nuda”; odcinek 1: „Odrodzenie”
Data urodzenia: 10 października 1962
Seiyū: Ai Satō
 – matka Lighta i Sayu oraz żona Sōichirō. Nie wiedziała o podejrzeniu, że jej syn może być Kirą, o kamerach zainstalowanych w domu ani o prawdziwych powodach śmierci Lighta. Zajmowała się domem i dziećmi, nie wykonując żadnego zawodu.
Sayu Yagami.
Debiut: rozdział 3: „Rodzina”; odcinek 2: „Konfrontacja”
Data urodzenia: 18 czerwca 1989
Seiyū: Haruka Kudō
 – młodsza siostra Lighta. Jest nieświadoma posiadania przez brata Notesu Śmierci. Często prosi brata o pomoc w nauce. Została uprowadzona przez Mello, a następnie uratowana przez swojego ojca.

</doc>
<doc id="1067892" url="https://pl.wikipedia.org/wiki?curid=1067892" title="Synagoga w Turku (Finlandia)">
Synagoga w Turku (Finlandia)

Synagoga w Turku (fin. "Turun synagoga", szw. "Åbo synagoga") – jedna z dwóch czynnych synagog w Finlandii, znajdująca się w Turku, w dystrykcie VII.
Synagoga została zbudowana w 1912 roku, według projektu architektów Augusta Krooka i J.E. Hinderssona, w stylu historycznym z elementami mauretańskimi. Jest jednym z bardziej oryginalnych budynków w mieście ze względu na swój styl oraz wielką kopułę, znajdująca się bezpośrednio nad salą główną.

</doc>
<doc id="1067893" url="https://pl.wikipedia.org/wiki?curid=1067893" title="Synagoga w Turku">
Synagoga w Turku



</doc>
<doc id="1067894" url="https://pl.wikipedia.org/wiki?curid=1067894" title="Oscylator sterowany cyfrowo">
Oscylator sterowany cyfrowo

Oscylator sterowany cyfrowo (NCO, ang. "Numerically Controlled Oscillator") – urządzenie stosowane w syntezatorach. Podstawową zaletą i przewagą takiego oscylatora nad oscylatorem sterowanym napięciem (VCO, ang. "Voltage Controlled Oscillator") jest dokładność jego stroju. Syntezatory wyposażone w "DCO" są zazwyczaj nazywane cyfrowymi, jednak stosuje się również technologię hybrydową (cyfrowe oscylatory, analogowe filtry, wzmacniacze i obwiednie).

</doc>
<doc id="1067895" url="https://pl.wikipedia.org/wiki?curid=1067895" title="Johann Helmont">
Johann Helmont

Johann Baptista van Helmont (ur. 12 stycznia 1579 lub 1580 w Brukseli, zm. 30 grudnia 1644 w Vilvoorde, Niderlandy, obecnie Belgia) – flamandzki lekarz, fizjolog, alchemik, który wykazał istnienie różnych substancji gazowych, m.in. dwutlenku węgla. Jest twórcą terminu „gaz”.
Życiorys.
Był jatrochemikiem, kontynuatorem idei chemii medycznej zainicjowanej przez Paracelsusa. Sugerował za Paracelsusem istnienie siły życiowej zbliżonej do "archeusa", od której zależy proces regeneracji organizmu. Sądził, że siła ta pochodzi z żołądka. Wykazał, że za trawienie w żołądku odpowiada kwas, który może zostać zneutralizowany przez substancje zasadowe znajdujące się w jelicie.
Prowadził obserwacje nad tworzeniem się i naturą kamieni nerkowych.
Jego teoria „fermentów” jako czynników wywołujących procesy fizjologiczne była zapowiedzią odkrycia substancji nazywanych dziś enzymami.
Odrzucił koncepcję czterech żywiołów, uważając, że rzeczywistymi pierwiastkami są tylko woda i powietrze. Swoją teorię usiłował udowodnić hodując drzewo w dokładnie odważonej ilości gleby. Przez 5 lat zasilał je wyłącznie wodą i obserwował przyrost masy rośliny (nie znano wówczas zjawiska fotosyntezy).
Uważa się, że Helmont rozpoczął przekształcanie alchemii w chemię. Nie odrzucał jednak mistycyzmu i wierzył w istnienie kamienia filozoficznego.
Publikacje.
Van Helmont opublikował bardzo mało, dopiero pod koniec życia. Stało się tak prawdopodobnie dlatego, że jego pierwsza znana publikacja "O magnetycznym leczeniu ran" (1621) ściągnęła nań kłopoty związane z prześladowaniem hiszpańskiej inkwizycji. W dziele tym udowadniał, że święte relikwie mogą działać leczniczo dzięki oddziaływaniu magnetycznemu, ponadto zawarł w nim wiele uwag nieprzychylnych scholastyce jezuickiej.
Jest autorem traktatu o leczniczych właściwościach wód w Spa (1624). Pozostałe prace wydał między 1642 a 1644 r.
W 1648 r. jego syn, Franciscus Mercurius van Helmont, na przedśmiertną prośbę ojca wydał wszystkie jego pisma w dziele "Ortus Medicinæ" („Źródła medycyny”).

</doc>
<doc id="1067896" url="https://pl.wikipedia.org/wiki?curid=1067896" title="Artyleria średniego kalibru">
Artyleria średniego kalibru

Artyleria średniego kalibru - artyleria strzelająca pociskami kalibru od 85 do 140 mm w artylerii naziemnej i rakietowej, od 60 do 90 mm w artylerii przeciwlotniczej oraz od 100 do 200 mm w artylerii nadbrzeżnej i okrętowej.

</doc>
<doc id="1067897" url="https://pl.wikipedia.org/wiki?curid=1067897" title="Velvet Mafia">
Velvet Mafia



</doc>
<doc id="1067898" url="https://pl.wikipedia.org/wiki?curid=1067898" title="Mozart Santos Batista Júnior">
Mozart Santos Batista Júnior

Mozart, właśc. Mozart Santos Batista Júnior (ur. 8 listopada 1979 w Kurytybie) – brazylijski piłkarz polskiego pochodzenia grający na pozycji defensywnego pomocnika.
Kariera klubowa.
Mozart pochodzi z Kurytyby. Piłkarską karierę rozpoczął w tamtejszym klubie Athletico Paranaense. W kadrze pierwszego zespołu przebywał w latach 1997–1998, jednak nie zdołał zadebiutować w lidze. Trafił też na krótko do Girondins Bordeaux, ale zaliczył tam krótki pobyt i na początku 1999 roku został oddany do lokalnego rywala Athletico Paranaense, Coritiby i wtedy też zadebiutował w lidze brazylijskiej. Występował w pierwszym składzie zespołu i zajął z nim 13. pozycję w lidze. Po sezonie zainteresował się nim CR Flamengo i w 2000 roku Mozart zasilił szeregi tego klubu. We Flamengo zaliczył 14 występów, większość w wyjściowej jedenastce. Wywalczył mistrzostwo stanu Rio de Janeiro.
W 2000 Mozart wyjechał do Włoch i podpisał kontrakt z tamtejszą Regginą Calcio. W Regginie od początku zaczął występować w wyjściowym składzie. 16 grudnia zdobył swojego pierwszego gola w Serie A, w przegranym 2:6 meczu z SSC Napoli. Reggina spadła jednak z ligi i sezon 2001/2002 Mozart spędził grając w Serie B, ale już po roku klub z Reggio di Calabria ponownie występował w ekstraklasie Włoch, a Mozart został mianowany kapitanem zespołu. W 2003 roku pomógł zespołowi w utrzymaniu w lidze po play-off, a w 2004 roku Reggina bezpośrednio uniknęła degradacji. W Regginie Mozart występował także w sezonie 2004/2005 zajmując z klubem miejsce w środku tabeli. Ogółem dla włoskiego klubu zagrał 144 razy i strzelił 10 goli.
Latem 2005 Mozart za 6 milionów euro przeszedł do rosyjskiego Spartaka Moskwa. W Premier Lidze zadebiutował 11 września w wygranym 2:1 wyjazdowym meczu z Terekiem Grozny. W pierwszym sezonie w Spartaku nie grał jednak na wysokim poziomie z powodu kontuzji, ale w 2006 roku stał się liderem środka pomocy, który stworzył wraz z kapitanem Spartaka, Jegorem Titowem. Wystąpił w Lidze Mistrzów, doprowadził Spartak do finału Pucharu Rosji, a także do wicemistrzostwa kraju.
Kariera reprezentacyjna.
W 2000 roku Mozart pomógł reprezentacji Brazylii U-23 w zdobyciu mistrzostwa Ameryki Południowej. Wystąpił z nią też na Igrzyskach Olimpijskich w Sydney, jednak odpadł z „Canarinhos” w ćwierćfinale.

</doc>
<doc id="1067900" url="https://pl.wikipedia.org/wiki?curid=1067900" title="Radziecki atak na Polskę w 1939">
Radziecki atak na Polskę w 1939



</doc>
<doc id="1067902" url="https://pl.wikipedia.org/wiki?curid=1067902" title="Radziecki atak na Polskę 17 września 1939">
Radziecki atak na Polskę 17 września 1939



</doc>
<doc id="1067903" url="https://pl.wikipedia.org/wiki?curid=1067903" title="Artyleria towarzysząca">
Artyleria towarzysząca

Artyleria towarzysząca - artyleria przydzielona do nacierających pododdziałów piechoty i działająca w ich ugrupowaniu. Zadaniem jej jest niszczenie i obezwładnianie celów uniemożliwiających piechocie natarcie oraz osłanianie ogniem zdobytych rubieży. Działa artylerii towarzyszącej zajmują przeważnie odkryte stanowiska ogniowe i zwalczają cele ogniem na wprost.

</doc>
<doc id="1067904" url="https://pl.wikipedia.org/wiki?curid=1067904" title="Leon Feldhendler">
Leon Feldhendler

Leon Feldhendler, właściwie Lejb Feldhendler (ur. 1 czerwca 1910 w Turobinie, zm. prawdopodobnie 2 kwietnia 1945 w Lublinie) – polski Żyd, jeden z organizatorów i przywódców powstania w obozie zagłady w Sobiborze.
Życiorys.
Urodził się w ortodoksyjnej rodzinie żydowskiej. Był synem rabina z Żółkiewki, gdzie przed wojną pracował jako młynarz. Jego rodzicami byli Symcha Felhendler i Gitla z domu Fersztendik. Miał pięcioro rodzeństwa. Podczas okupacji niemieckiej pełnił funkcję prezesa tamtejszego Judenratu. Deportowany do obozu zagłady w Sobiborze, był jednym z inicjatorów tamtejszej konspiracji i pomysłodawcą ucieczki, która ostatecznie przerodziła się w jedyne udane powstanie w historii niemieckich obozów zagłady. 14 października 1943 roku pokierował wraz z oficerem Armii Czerwonej Aleksandrem „Saszą” Peczerskim buntem więźniów, w wyniku którego udało mu się zbiec do lasu.
Końca wojny doczekał w wyzwolonym przez wojska sowieckie Lublinie, gdzie w październiku 1944 roku złożył swą relację w Centralnej Żydowskiej Komisji Historycznej. W Lublinie mieszkał przy ul. Kowalskiej 4 z pięcioma innymi uczestnikami buntu: Jankielem i Herszem Blankami, Towiem Blattem, Szlomem Podchlebnikiem i Szlomem Szmajsnerem. Prowadził firmę, w której zatrudniał byłych więźniów obozów zagłady, w tym Sobiboru.
Został zastrzelony w swoim mieszkaniu prawdopodobnie jako przypadkowa ofiara egzekucji dokonanej na Herszu Blanku, wówczas oficerze MBP i NKWD, przez żołnierzy antykomunistycznego podziemia na polecenie majora Stanisława Piotrowskiego ps. „Jar”, byłego komendanta obwodu AK Lublin. Sprawcy zamachu: podporucznik Czesław Rossiński ps. „Jemioła”, Romuald Szydelski ps. „Pawełek”, Franciszek Bujalski ps. „Sosna” i Eugeniusz Jaroszyński ps. „Ojciec” przyznali się do winy i zostali skazani na karę śmierci; wyrok wykonano 12 kwietnia 1945 r. na lubelskim zamku. Feldhendler nie został wymieniony w dokumentach procesowych, a o okolicznościach jego śmierci wiadomo jedynie z relacji Towiego Blatta.
W filmie "Ucieczka z Sobiboru" z 1987 roku w postać Feldhendlera wcielił się Alan Arkin.

</doc>
<doc id="1067906" url="https://pl.wikipedia.org/wiki?curid=1067906" title="Workuta (rzeka)">
Workuta (rzeka)

Workuta (rzeka) (ru:Воркута) – rzeka na północy europejskiej części Rosji. Prawy dopływ Usy w dorzeczu Peczory. Długość rzeki - 182 km. Powierzchnia dorzecza - 4550 km². Źródła w górach Północnego Uralu. Nad rzeką znajduje się miasto Workuta.

</doc>
<doc id="1067909" url="https://pl.wikipedia.org/wiki?curid=1067909" title="Ola Hansson">
Ola Hansson

Ola Hansson (ur. 12 listopada 1860, zm. 26 września 1925) – szwedzki poeta, pisarz i krytyk literacki. Przedstawiciel dekadentyzmu. Przez Stanisława Przybyszewskiego był nieoficjalnie zaliczany do grona tzw. "poetów przeklętych". Dawna sława Hanssona nie przetrwała do czasów dzisiejszych; współcześnie jego dorobek popadł w niemal całkowite zapomnienie.
Twórczość.
Debiutanckie wiersze Hanssona gloryfikowały ludowe tradycje i piękno przyrody rodzinnej prowincji Skania, na południu Szwecji. Ponieważ utwory te nie miały wiele wspólnego ze święcącym wówczas tryumfy realizmem, więc nie zyskały zbytniej przychylności krytyków ani czytelników. Wkrótce jednak zafascynował poetę, zyskujący coraz większą popularność, dekadentyzm. W jego duchu Hansson opublikował zbiór śmiałych erotyków, "Sensitiva Amorosa" (1887). Wkrótce po tej publikacji autora oskarżono o obrazę moralności, w związku z czym zmuszony był opuścić ojczyznę. Zamieszkiwał kolejno: w Szwajcarii, Niemczech i Turcji, gdzie zmarł. W czasie pobytu na emigracji swoje utwory pisał w języku niemieckim, duńskim i norweskim; napisana po niemiecku "Fatalistische Geschichte" ("Tragiczna historia", 1890) ukazała się w tym samym roku, co jej odautorskie tłumaczenie na duński, "Skæbnenoveller". Podobnie jak mnóstwo dzieł epoki modernizmu, również poezja Hanssona silnie inspirowana była filozofią Fryderyka Nietzschego i Arthura Schopenhauera oraz literaturą Augusta Strindberga i Georga Brandesa.
Częstokroć wypowiadał się również na temat fenomenu geniuszu poetyckiego, sztuki modernistycznej oraz rodzącego się kultu "poetów przeklętych" takich jak: Charles Baudelaire czy Edgar Allan Poe. O tym drugim powiedział kiedyś: „Jak większość królów wiedzy, jest w jednej osobie podwójnym pniem geniuszu i obłąkania”. Z kolei o Wsiewołodzie Garszynie mówił: „Był jednym ze szlacheckich dzieci ludzkości, wystającym ponad wszystkich jako zjawisko patologiczne”.
Poezja Hanssona charakteryzowała się typowymi dla nadchodzącej epoki fascynacjami dewiacjami, wybujałym erotyzmem łączącym w postaci skrajnej piękno z brzydotą, myśl o śmierci z pędem życiowym, hedonizm z idealizmem. Bohater tych wierszy to typowy nadczłowiek, artysta hołdujący swojemu szaleństwu, outsider skłócony ze społeczeństwem i życiem.
W Niemczech Ola Hansson zyskał dość duży rozgłos, głównie dzięki pomocy swojej żony, również pisarki, Laury Marholm.

</doc>
<doc id="1067925" url="https://pl.wikipedia.org/wiki?curid=1067925" title="Ulica Radlińska w Wodzisławiu Śląskim">
Ulica Radlińska w Wodzisławiu Śląskim

Ulica Radlińska w Wodzisławiu Śląskim to historyczna ulica, zaznaczona już na mapie Wodzisławia z 1810 roku. Była ważnym traktem łączącym Wodzisław Śląski z Radlinem, a dalej z Rybnikiem (była to jedyna droga do Rybnika). Po wybudowaniu obecnej DK78 ulica ta straciła na znaczeniu. Ulica ta od zawsze nosiła nazwę "Radlińska" aż do ówczesnych granic administracyjnych miasta. Natomiast w Radlinie II przed 1975 r. nazywała się "Wodzisławska". Nazwę ujednolicono po 1975 r., kiedy Radlin II i Radlin stały się dzielnicami Wodzisławia Śląskiego. Dzisiaj ulica ta pełni ważną funkcję połączenia z centrum dzielnic Radlin II oraz Trzy Wzgórza. Stanowi także pośrednie połączenie z Rydułtowami oraz Głożynami. Przy ulicy nie ostało się zbyt wiele zabytków oprócz kaplicy z XIX w. oraz kilku krzyży przydrożnych. Do lat 90. XX wiek w. przy ulicy tej stał krzyż pokutny wykonany z piaskowca, który został przeniesiony pod Kościół Parafialny WNMP w Wodzisławiu Śląskim.
Z ważniejszych obiektów znajdujących się przy ulicy można wymienić kościół pw. św. Herberta oraz zakład ciepłowniczy.
Ulica ta ma długość 2,1 km. Zaczyna się od ul. Wałowej, a kończy na skrzyżowaniu o ruchu okrężnym z ulicami B.Chrobrego oraz Ks. Kard. Bolesława Kominka.

</doc>
<doc id="1067928" url="https://pl.wikipedia.org/wiki?curid=1067928" title="Joanna Krupińska-Trzebiatowska">
Joanna Krupińska-Trzebiatowska

Joanna Krupińska-Trzebiatowska (ur. 1951) – poetka i pisarka. Z zawodu jest prawniczką, .
W 1973 roku ukończyła studia na Wydziale Prawa Uniwersytetu Jagiellońskiego i bezpośrednio po uzyskaniu dyplomu w 1973 roku związała się z zawodem prokuratorskim. Po wypadku samochodowym, któremu uległa w 1977 roku, opublikowała na łamach "Życia Literackiego" pierwszy wiersz. W 1994 roku ukazały się niemal jednocześnie jej trzy tomiki wierszy: "Przebudzenie", "Sny" oraz "Płomienie" – dwa ostatnie z przedmową i posłowiem autorstwa prof. Bolesława Farona. W 1999 wyszły kolejne zbiory wierszy: "Labirynt", "Jesienny nokturn", "Wśród nas", rok 2001 przyniósł zaś tomik "Rzeczywiste i nierzeczywiste", z posłowiem prof. Wita Jaworskiego.
Wykonując w dalszym ciągu zawód prokuratora, Joanna Krupińska-Trzebiatowska, obok poezji, zajęła się również publicystyką, współtworząc, a następnie redagując "Hybrydę" – Pismo Artystyczno-Literackie Stowarzyszenia Twórczego Polart, którego była współzałożycielem a od 2010 r. jest prezesem Zarządu. (Od 2001 roku jest redaktor naczelną pisma HYBRYDA). 
Rok 2005 przyniósł jej debiut prozatorski: "Cień Boga" – powieść z gatunku science fiction. W 2006 roku ukazał się "Magiczny krąg", a w 2007 roku "Związek bez zobowiązań". Rok 2008 przyniósł powieść "Donos", a dwa lata później ukazał się "Doktor Q", oraz tomik poezji "Taniec śmierci".
Kolejne powieści to Nieślubny syn (2011), Niedorzeczna miłość (2012) i wydana w 2015 roku Zdrada, książka, którą śmiało można zaliczyć do literatury faktu. Również w 2015 roku Joanna Krupińska-Trzebiatowska opublikowała kolejny tom poezji zatytułowany Trickster, a w 2017 Puste obłoki, ze słowem Kazimierza Świegockiego. W 2018 ukazał się dramat Syn Margo oraz Wiersze wybrane - wybór wierszy wybranych i przetłumaczonych na język niemiecki przez Karla Grenzlera.
W latach 2011-2015 była wiceprezesem Krakowskiego Oddziału Związku Literatów Polskich a od 2015-2019 jego prezesem.

</doc>
<doc id="1067930" url="https://pl.wikipedia.org/wiki?curid=1067930" title="Wilgowate">
Wilgowate

Wilgowate (Oriolidae) – rodzina ptaków z rzędu wróblowych (Passeriformes), obejmująca prawie czterdzieści gatunków występujących w Afryce, Eurazji i Australazji. Tylko jeden gatunek, wilga, występuje w Europie, w tym w Polsce.
Charakterystyka.
Są to ptaki średniej wielkości. Występuje u nich wyraźny dymorfizm płciowy, samce ubarwione są dużo okazalej. Głowa większości gatunków jest ubarwiona na żółto z czarnymi elementami.
Systematyka.
Wilgowate najbliżej spokrewnione są z fletówkami (Pachycephalidae). Do fletówek były wcześniej zaliczane fletowce (rodzaj "Pitohui" umieszczany obecnie w monotypowej podrodzinie Pitohuinae). Z kolei wymarłe rdzawki (rodzaj "Turnagra" umieszczany w monotypowej podrodzinie Turnagrinae) do niedawna określane były jako "incertae sedis" lub też włączano je do fletówek albo altanników (Ptilonorhynchidae).
Podział systematyczny.
Do rodziny zaliczane są następujące podrodziny:

</doc>
<doc id="1067945" url="https://pl.wikipedia.org/wiki?curid=1067945" title="Partia Narodowo-Liberalna">
Partia Narodowo-Liberalna

 

</doc>
<doc id="1067951" url="https://pl.wikipedia.org/wiki?curid=1067951" title="DJ Babu">
DJ Babu

DJ Babu, właśc. Chris Oroc (ur. w 1973 w Oxnard, Stany Zjednoczone) – amerykański DJ, turntablista, filipińskiego pochodzenia. Członek grupy didżejskiej Beat Junkies oraz grup hip-hopowych – Dilated Peoples i Likwit Junkies.

</doc>
<doc id="1067955" url="https://pl.wikipedia.org/wiki?curid=1067955" title="Wybory do Parlamentu Europejskiego w Rumunii w 2007 roku">
Wybory do Parlamentu Europejskiego w Rumunii w 2007 roku

Wybory do Parlamentu Europejskiego w Rumunii odbyły się 25 listopada 2007, pierwotnie były planowane na 13 maja 2007, jednak były przełożone z powodu wydarzeń w polityce krajowej. 
Przed wyborami.
Od momentu wstąpienia Rumunii do Unii Europejskiej w Parlamencie Europejskim do momentu wyborów zasiadało 35 obserwatorów. Dla partii przysługiwały następujące ilości miejsc:

</doc>
<doc id="1067966" url="https://pl.wikipedia.org/wiki?curid=1067966" title="Joel Hefley">
Joel Hefley

Joel M. Hefley (ur. 18 kwietnia 1935) – amerykański polityk, członek Partii Republikańskiej.
W latach 1987–2007 przez dziesięć kadencji Kongresu Stanów Zjednoczonych był przedstawicielem piątego okręgu wyborczego w stanie Kolorado w Izbie Reprezentantów Stanów Zjednoczonych.

</doc>
<doc id="1067967" url="https://pl.wikipedia.org/wiki?curid=1067967" title="Edyta Geppert Recital – Live">
Edyta Geppert Recital – Live

Edyta Geppert Recital – Live – debiutancka płyta Edyty Geppert. W dniach 16 – 19 grudnia 1985 r. podczas recitali w Teatrze STU w Krakowie (prowadzonych przez Krzysztofa Maternę) zarejestrowany został materiał dźwiękowy, z którego powstała płyta. Wydała ją wytwórnia Pronit (PLP-0035) w 1986 roku. W styczniu 1987 roku wytwórnia płytowa Pronit przyznała Artystce nagrodę Złotej Płyty.
Muzycy.
oraz zespół w składzie:
Lista utworów.
Strona A
Strona B

</doc>
<doc id="1067968" url="https://pl.wikipedia.org/wiki?curid=1067968" title="Ken Kramer">
Ken Kramer

Kenneth Bentley (Ken) Kramer (ur. 19 lutego 1942 w Chicago, Illinois) – amerykański polityk, członek Partii Republikańskiej.
W latach 1979–1987 przez cztery dwuletnie kadencje Kongresu Stanów Zjednoczonych był przedstawicielem piątego okręgu wyborczego w stanie Kolorado w Izbie Reprezentantów Stanów Zjednoczonych.

</doc>
<doc id="1067969" url="https://pl.wikipedia.org/wiki?curid=1067969" title="David Skaggs">
David Skaggs

David Evans Skaggs (ur. 22 lutego 1943) – amerykański polityk, członek Partii Demokratycznej. W latach 1987–1999 był przedstawicielem drugiego okręgu wyborczego w stanie Kolorado w Izbie Reprezentantów Stanów Zjednoczonych.

</doc>
<doc id="1067970" url="https://pl.wikipedia.org/wiki?curid=1067970" title="William Natcher">
William Natcher

William Huston Natcher (ur. 11 września 1909 w Bowling Green w stanie Kentucky, zm. 29 marca 1994 w Bethesda) – amerykański polityk, członek Partii Demokratycznej. W latach 1953-1994 był przedstawicielem drugiego okręgu wyborczego w stanie Kentucky w Izbie Reprezentantów Stanów Zjednoczonych.
Jego imieniem nazwano most wantowy w ciągu autostrady US 231, nad rzeką Ohio, w pobliżu miasta Rockport.

</doc>
<doc id="1067971" url="https://pl.wikipedia.org/wiki?curid=1067971" title="Covadonga (1859)">
Covadonga (1859)

Virjen de Covadonga, znany także jako Covadonga – hiszpański, następnie chilijski okręt z połowy XIX wieku – uzbrojony szkuner, określany też jako kanonierka. Zdobyty przez Chile na Hiszpanach w 1865, odznaczył się w wojnie o Pacyfik z Peru, podczas której został zatopiony.
Budowa.
Budowę okrętu dla marynarki Hiszpanii zamówiono rozkazem królewskim z 10 czerwca 1857 w stoczni Arsenal de la Carrara w Kadyksie. Klasyfikowany był jako szkuner śrubowy (hiszp. "Goleta a Hélice"). Stępkę położono 13 lutego 1858, a 28 listopada 1859 kadłub był wodowany. 8 października 1858 okręt otrzymał nazwę „Virjen de Covadonga” („Panna /Maria/ z Covadongi”; spotyka się też pisownię: „Virgen de Covadonga”).
Służba w Hiszpanii.
Pierwszym dowódcą hiszpańskim był Evaristo Casariego y García. Okręt przeznaczony został do służby kolonialnej i stacjonował w Manili na Filipinach, służąc jako jednostka łącznikowa i pocztowa pomiędzy Manilą a Hongkongiem.
„Virjen de Covadonga” została włączona do eskadry wiceadmirała Jose Manuela Pareja, wysłanej na przełomie 1864 i 1865 na wody Peru w celu zbrojnego wywarcia wpływu na to państwo. W konsekwencji, we wrześniu 1865 wybuchła wojna Chile i Peru z Hiszpanią.
26 listopada 1865 chilijska korweta „Esmeralda” pod dowództwem Juana Williamsa Rebolledo napotkała „Virjen de Covadonga” w okolicy Papudo, na północ od Valparaíso. Po ataku z zaskoczenia i krótkiej walce, hiszpański okręt został uszkodzony i zdobyty przez Chilijczyków. Należy wspomnieć, że będąc pod wrażeniem utraty okrętu wiceadmirał Pareja załamał się nerwowo i popełnił samobójstwo.
Służba w Chile.
Zdobyty okręt, wcielony 4 grudnia 1865 w skład floty chilijskiej pod nazwą „Covadonga”, wzmocnił nieliczną flotę tego państwa. W toku wojny Chile i Peru z Hiszpanią, odznaczył się w bitwie pod Abtao 7 lutego 1866, w której hiszpański zespół nie zdołał zatopić okrętów koalicji.
„Covadonga” następnie wzięła udział w wojnie z Peru, tzw. wojnie o Pacyfik 1879 roku. Dowodził nią początkowo Arturo Prat. Wraz z korwetą „Esmeralda” pozostawiono ją do blokady morskiej portu Iquique. Od maja 1879 dowódcą „Covadongi” był Carlos Condell de la Haza. Po zaskoczeniu okrętów chilijskich przez przeważające siły peruwiańskie 21 maja 1879 (bitwa pod Iquique), „Covadonga” podjęła ucieczkę na południe, ścigana przez szybszą i znacznie większą fregatę pancerną „Independencia”, która ostrzeliwała ją przez trzy godziny, lecz mało skutecznie. Kapitan „Covadongi” starał się trzymać w pobliżu brzegu, korzystając z mniejszego zanurzenia swojego okrętu. Taktyka ta okazała się skuteczna, gdyż podczas próby staranowania „Covadongi”, „Independencia” wpadła na podwodną skałę, która rozdarła jej dno, w następstwie czego peruwiański okręt został utracony. „Covadonga” jeszcze dodatkowo ostrzelała unieruchomiony okręt. Zginęło na niej w starciu 4 marynarzy, 3 było rannych.
Później, „Covadonga” weszła w skład zespołu z pancernikiem „Blanco Encalada”, polującego na peruwiański monitor „Huáscar” i wzięła udział w bitwie koło przylądka Angamos 8 października 1879, zakończonej uszkodzeniem i zdobyciem „Huáscara”.
„Covadonga” brała udział w dalszych działaniach wojennych. 13 września 1880 została zatopiona w Chancay za pomocą peruwiańskiej wybuchowej łodzi-pułapki (brandera). Zginęło 32 członków załogi wraz z dowódcą Pablo Ferrari, 29 zostało uratowanych przez korwetę „Pilcomayo”, a 48 trafiło do peruwiańskiej niewoli.
Charakterystyka.
Uzbrojenie:

</doc>
<doc id="1067973" url="https://pl.wikipedia.org/wiki?curid=1067973" title="Nordborg">
Nordborg

Nordborg (niem. "Norburg") – miasto w południowej Danii na wyspie Als, 50 km od granicy niemieckiej. Nordborg leży w regionie Dania Południowa w gminie Sønderborg.
Do 1 stycznia 2007 roku Nordborg był siedzibą gminy Nordborg, która w wyniku reformy administracyjnej została włączona do gminy Sønderborg.
W Nordborg znajduje się siedziba firmy "Danfoss" produkującej urządzenia mechaniczne i elektryczne kontrolujące ciepło oraz klimatyzację domową i biurową. Firma w dużym stopniu przyczyniła się do rozwoju miasta, jest także jednym z największych pracodawców w Nordborg. 
Do atrakcji turystycznych Nordborga należą:

</doc>
<doc id="1067975" url="https://pl.wikipedia.org/wiki?curid=1067975" title="Tom Barlow">
Tom Barlow

Thomas Jefferson „Tom” Barlow III (ur. 7 sierpnia 1940, zm. 31 stycznia 2017 w Paducah) – amerykański polityk, członek Partii Demokratycznej. W latach 1993-1995 był przedstawicielem pierwszego okręgu wyborczego w stanie Kentucky w Izbie Reprezentantów Stanów Zjednoczonych.

</doc>
<doc id="1067976" url="https://pl.wikipedia.org/wiki?curid=1067976" title="Herb gminy Dzierzgoń">
Herb gminy Dzierzgoń



</doc>
<doc id="1067979" url="https://pl.wikipedia.org/wiki?curid=1067979" title="Finspång">
Finspång

Finspång – miejscowość (tätort) w południowej Szwecji w regionie Östergötland, siedziba gminy Finspång. Miasto położone jest 29 km na północny zachód od Norrköping.
Podstawą gospodarki miasta jest rozwinięty przemysł metalurgiczny (ABB Stal AB, Finspang Aluminium, Finspang Heat Transfer) o 300 letniej tradycji. Finspång jest także ważnym centrum kultury- znajduje się tu kilka kabaretów oraz muzeum kolejnictwa.

</doc>
<doc id="1067981" url="https://pl.wikipedia.org/wiki?curid=1067981" title="Finspang">
Finspang



</doc>
<doc id="1068012" url="https://pl.wikipedia.org/wiki?curid=1068012" title="Sztandar Biblijny">
Sztandar Biblijny

Sztandar Biblijny i Zwiastun Chrystusowego Królestwa () – dwumiesięcznik chrześcijański wydawany od lipca 1920 roku w języku angielskim przez Laymen's Home Missionary Movement. Pierwszym redaktorem pisma był Paul S.L. Johnson. Ukazuje się w trzech językach: po angielsku, po francusku i po polsku. Wersja czasopisma w języku polskim ukazuje się od 1983 roku. 
Historia czasopisma.
Początkowo czasopismo nosiło nazwę "The Herald of the Epiphany", później zmienioną na "The Bible Standard and Herald of Christ's Epiphany". W roku 1952, niedługo po śmierci Paula S.L. Johnsona, nazwę zmieniono na obecną. Nazwa "The Bible Standard and Herald of Christ's Kingdom" została pierwotnie nadana czasopismu wydawanemu przez Pastoralny Instytut Biblijny. Miał ją w 1918 roku zaproponować P.S.L. Johnson w czasie gdy był jeszcze członkiem komitetu założycielskiego PBI. Ostatecznie jednak po usunięciu P.S.L. Johnsona, R.G. Jolly’ego i R.H. Hirsha z komitetu PBI czasopismu nadano skróconą nazwę "Herald of Christ's Kingdom".
W języku polskim zaczęło się ukazywać w czerwcu 1983 roku początkowo jako Teraźniejsza Prawda z podtytułem "Sztandar Biblijny i Zwiastun Chrystusowej Bazylei". Była to jednak polska edycja czasopisma "The Bible Standard and Herald of Christ's Kingdom". Do kwietnia 1990 roku ukazały się w ten sposób 42 nieparzyste numery Teraźniejszej Prawdy. Po blisko rocznej przerwie numer 43 czasopisma ukazał się jako kwartalnik już pod nazwą „Sztandar Biblijny i Zwiastun Chrystusowego Królestwa”. W latach 1992–2004 pismo ukazywało się jako miesięcznik. Od stycznia 2005 roku jest dwumiesięcznikiem. Nakład w języku polskim 2000 egz.
Porównanie czasopisma Sztandar Biblijny
Tematyka.
Czasopismo jest w całości poświęcone omawianiu tematyki biblijnej oraz różnych aspektów codziennego życia chrześcijańskiego. Porusza tematy związane z ewangelizacją, wychowaniem i życiem społecznym. 
Wszelkie podejmowane zagadnienia są konfrontowane z treścią Pisma Świętego, jako jedynej reguły wiary.

</doc>
<doc id="1068013" url="https://pl.wikipedia.org/wiki?curid=1068013" title="Teraźniejsza Prawda">
Teraźniejsza Prawda

Teraźniejsza Prawda i Zwiastun Chrystusowej Epifanii () – kwartalnik chrześcijański wydawany od 1920 przez Laymen's Home Missionary Movement. Pierwszy okazjonalny numer w języku angielskim ukazał się 9 grudnia 1918 roku. Pierwszym redaktorem pisma był Paul S.L. Johnson. Ukazuje się w 9 językach, z częstotliwością od jednego do czterech numerów w roku.
Historia czasopisma w Polsce.
Pierwszy numer Teraźniejszej Prawdy w języku polskim ukazał się w 1921 roku w Stanach Zjednoczonych. Po dwuletniej przerwie spowodowanej brakiem zainteresowania polską edycją, pismo od numeru drugiego, w styczniu 1923 roku zaczęło się ukazywać regularnie jako dwumiesięcznik. Po wznowieniu wydawania P.S.L. Johnson rozsyłał czasopismo bezpłatnie na wszystkie adresy Badaczy Pisma Świętego dostarczone przez jego zwolenników skutkiem czego trafiało ono nawet do osób, które sobie tego nie życzyły i było odsyłane na adres redakcji. Z tego względu od 1924 roku wydawca wprowadził subskrypcję. Podczas II wojny światowej Teraźniejsza Prawda w języku polskim się nie ukazywała, ostatni numer 102 ukazał się we wrześniu 1939 roku, a następny 103 w styczniu roku 1946.
Zarządzeniem z 3 maja 1952 roku Marian Mikołajczyk pełniący obowiązki Naczelnego Dyrektora Głównego Urzędu Kontroli Prasy Publikacyj i Widowisk odebrał debit pocztowy na sprowadzanie Teraźniejszej Prawdy do Polski z zagranicy – ostatni numer dotarł w maju 1952. Ostatni numer oficjalnie powielono w Polsce w listopadzie 1952 ale na kolejne nie wyraziła zgody cenzura. Kolejne numery do 174 nielegalnie sprowadzał i odbijał na powielaczu w nakładzie ok. 500 egz. zbór w Lublinie. W listopadzie 1957 roku ukazał się pierwszy numer oficjalnie wydany w Polsce (175). Numer ten miał nakład 1350 egzemplarzy i był drukowany na powielaczu. W 2013 roku nakład w języku polskim wyniósł 2000 egz. Pismo ma objętość 16 stron.
Tematyka.
Czasopismo jest w całości poświęcone omawianiu tematyki biblijnej oraz różnych aspektów codziennego życia chrześcijańskiego. Porusza tematy związane z ewangelizacją, wychowaniem i życiem społecznym. Wszelkie podejmowane zagadnienia są konfrontowane z treścią Pisma Świętego, jako jedynej reguły wiary. Porusza bardziej zaawansowane tematy teologiczne niż Sztandar Biblijny.

</doc>
<doc id="1068014" url="https://pl.wikipedia.org/wiki?curid=1068014" title="Moulay Youssef">
Moulay Youssef



</doc>
<doc id="1068015" url="https://pl.wikipedia.org/wiki?curid=1068015" title="American English">
American English



</doc>
<doc id="1068020" url="https://pl.wikipedia.org/wiki?curid=1068020" title="Halowe Mistrzostwa Polski Seniorów w Lekkoatletyce 2007">
Halowe Mistrzostwa Polski Seniorów w Lekkoatletyce 2007

48. Halowe Mistrzostwa Polski Seniorów w Lekkoatletyce – zawody sportowe, które rozegrano 17 i 18 lutego 2007 w Spale, w hali Ośrodka Przygotowań Olimpijskich.
Mistrzostwa w wielobojach zostały rozegrane w tym samym miejscu, lecz o dwa tygodnie wcześniej (3 i 4 lutego 2007). Wyniki w tych konkurencjach podane są łącznie z innymi w tabeli poniżej.

</doc>
<doc id="1068022" url="https://pl.wikipedia.org/wiki?curid=1068022" title="Agnes Szavay">
Agnes Szavay



</doc>
<doc id="1068023" url="https://pl.wikipedia.org/wiki?curid=1068023" title="Lista Przebojów Trójki">
Lista Przebojów Trójki



</doc>
<doc id="1068029" url="https://pl.wikipedia.org/wiki?curid=1068029" title="Honda Legend">
Honda Legend

Honda Legend – samochód osobowy klasy średniej-wyższej, produkowany przez japoński koncern motoryzacyjny Honda Motor Company w latach 1985 – 2012 oraz ponownie w latach 2014 – 2021. Pojazd sprzedawany był także w Stanach Zjednoczonych pod marką Acura. Ostatnie wcielenie modelu oznaczone zostało symbolem RLX.
Honda Legend I.
Honda Legend I została zbudowana na bazie trzeciej generacji modelu Accord przy współpracy z brytyjskim koncernem motoryzacyjnym Austin Rover Group.
Był to pierwszy pojazd marki Honda produkowany z silnikiem V6, a także poduszką powietrzną, systemem ABS, systemem kontroli trakcji oraz napinaczami pasów bezpieczeństwa. Samochód powstał w celu przyciągnięcia do marki bogatych klientów w średnim wieku. Główną różnicą na czele konkurencji był napęd przenoszony na przednią oś. Ówczesna konkurencja posiadała jedynie auta z napędem na tylną oś.
6 lutego 1987 roku wprowadzono na rynek wersję coupé pojazdu. W 1988 roku auto przeszło niewielki face lifting.
Honda Legend II.
Model drugiej generacji został wprowadzony 24 października 1990 roku i nadal oferowano w tym modelu zarówno sedana, jak i coupé. W Japonii ten model Legend był również znany jako „Super Legend” ze względu na znacznie większy silnik 3.2 C32A, który był teraz jedynym silnikiem oferowanym w Legend. Silnik typu I miał moc 215 KM (158,1 kW; 212,1 KM), a mocniejszy typ II - 235 KM (172,8 kW; 231,8 KM) i był łączony z aktywnym przełącznikiem do wyboru z systemem wydechu turystycznego. Ten model Legend skorzystał z wielu badań i testów przeprowadzonych dla nowego sportowego samochodu Hondy z silnikiem umieszczonym centralnie, Hondy NSX, a Legend została wykorzystana jako platforma testowa dla nowych technologii i badań dla NSX. Honda wprowadziła boczną poduszkę powietrzną pasażera w tym modelu i zastosowała testy zderzeniowe z przesunięciem, aby poprawić zderzenia i bezpieczeństwo.
Oznaczenia poziomów wyposażenia zostały zmienione na „Alfa” dla pojazdu najwyższego poziomu i „Beta” dla niższej klasy. Żadne inne poziomy wyposażenia nie były oferowane. „Alpha” była bardzo dobrze wyposażona, oferując ABS, skórzaną lub 100% wełnianą tapicerkę moquette, reflektory projektorowe (soczewkowe) i dwustrefową klimatyzację. Dla wersji coupé wprowadzono ponadto samo domykające się drzwi (później opcja ta oferowana była także w modelach Mercedesa W140 i W220 z lat 90). Wersja coupé ponadto była wyposażona w 5-biegową manualną skrzynię biegów, później również 6-biegową mimo iż było to całkiem rzadkie rozwiązanie. Auto napędzane na przednią oś, silnik umieszczony wzdłużnie i 6 biegowa skrzynia manualna.
Instalacja większego silnika o pojemności 3,2 litra zobowiązała japońskich nabywców do płacenia wyższych kwot rocznego podatku drogowego w porównaniu z mniejszymi silnikami poprzedniej generacji.
Wersja Legend z 1990 r. (2.generacja) na japońskim rynku krajowym była drugim pojazdem oferowanym z systemem nawigacyjnym o nazwie Electro Gyrocator (pierwszym była Honda Accord i Vigor z 1981 r.), Chociaż nie był oparty na satelicie i zamiast tego polegał na żyroskopie (system nawigacji bezwładnościowej). 29 września 1992 roku nastąpiła aktualizacja do wersji wyposażenia „Alpha”, zwanej serią Touring, w której dodano system zawieszenia Honda Progressive Damper, zmodernizowane zaciski przednich i tylnych hamulców tarczowych oraz zwiększono rozmiar kół do 16 cali. Do listy opcji dodano wysokiej jakości nagłośnienie Luxmana. Prefekturalny oddział policji Aomori używał sedanów „Beta” z silnikiem typu II do monitorowania ruchu.
Od 1993 do 2000 roku auto było produkowane także przez koreański koncern motoryzacyjny Daewoo pod nazwą Arcadia zastępując Daewoo Imperial.
Wersje wyposażeniowe.
Standardowe wyposażenie pojazdu obejmuje m.in. system ABS, skórzaną tapicerkę, dwustrefową klimatyzację, radio, przednie poduszki powietrzne, system kontroli trakcji, napinacze pasów bezpieczeństwa, system nawigacji satelitarnej Electro Gyrocator opartej na żyroskopie gazowym, a także w końcowym okresie produkcji aktywne zawieszenie, boczne poduszki powietrzne oraz elektrycznie regulowane fotele z funkcją przełożenia.
Honda Legend III.
Honda Legend III została po raz pierwszy oficjalnie zaprezentowana w 1995 roku.
Pojazd otrzymał stonowaną sylwetkę z klasycznie nakreśloną linią nadwozia. W 1998 roku auto przeszło pierwszą modernizację. Wprowadzono m.in. elektryczną regulację położenia koła kierownicy, pas biodrowy na kanapie został zastąpiony dwupunktowym, zmieniony został także logotyp na przedniej atrapie chłodnicy na duży oraz dodano drewnopodobny panel na desce rozdzielczej pod poduszką powietrzną pasażera. W 1999 roku auto przeszło face lifting. Auto otrzymało większą atrapę chłodnicy, powiększone przednie reflektory oraz zmienione zderzaki wraz ze spryskiwaczami reflektorów i halogenami. W tylnej części nadwozia pojawiła się odświeżona klapa bagażnika i lampy, a także chromowana obwódka tablicy rejestracyjnej, a tylne światło przeciwmgłowe ze zderzaka powędrowało do lampy. We wnętrzu pojazdu, na konsoli centralnej plastik zastąpiony został eleganckim panelem drewnopodobnym. Wzbogacone zostało także wyposażenie standardowe, w którym znalazły się takie elementy, jak m.in.: ESP, reflektory ksenonowe oraz kolejne poduszki powietrzne czołowe i boczne.
Wersje wyposażeniowe.
Standardowe wyposażenie pojazdu obejmowało m.in. elektrycznie sterowany szyberdach, elektrycznie regulowane fotele przednie z 8-stopniową regulacją oraz pamięcią ustawień, system ABS, ESP, system kontroli trakcji, dwustrefową klimatyzację automatyczną, elektryczne sterowanie szyb oraz elektryczne sterowanie lusterek z funkcją podgrzewania, cztery poduszki powietrzne, skórzaną tapicerkę, centralny zamek, system audio wyposażony w 8-głośników, tempomat oraz elektrycznie regulowaną, wielofunkcyjną kierownicę, a także podgrzewane fotele. Pojazd wyposażyć można było także m.in. w internetowy system nawigacji oraz sprzęt audio firmy Luxman.
Honda Legend IV.
Honda Legend IV została po raz pierwszy oficjalnie zaprezentowana w listopadzie 2004 roku. Europejska prezentacja modelu miała miejsce podczas targów motoryzacyjnych w Genewie w marcu 2005 roku.
Pojazd otrzymał sportową i dynamiczną sylwetkę przypominającą kształt klina z długą linią bocznych okien oraz krótką klapą bagażnika. Maska silnika, klapa bagażnika oraz błotniki wykonane zostały z aluminium. Wnętrze pojazdu wykończone zostało skórą, drewnem oraz chromem. Samochód został wyposażony w umieszczony wzdłużnie silnik benzynowy w układzie V6 o pojemności 3.5 l, zbudowany w technologii VTEC o mocy 295 KM i momencie obrotowym wynoszącym 353 Nm. Współpracuje on z 5-biegową skrzynią biegów z trybem automatycznym, która dostosowuje pracę do stylu jazdy. Przełożenia zmieniać można automatycznie, ręcznie przez dźwignię zmiany biegów lub poprzez łopatki umieszczone w kole kierownicy. Silnik standardowo napędza cztery koła pojazdu (SH-AWD), który inteligentnie rozdziela napęd nie tylko między osie, ale również między poszczególne koła. Na zakręcie większa moc przekazywana jest na zewnętrzne koło niż na wewnętrzne, co w znaczący sposób poprawia właściwości jezdne, zwłaszcza przy dynamicznym pokonywaniu zakrętów.
W 2008 roku auto przeszło face lifting. Zmieniono m.in. atrapę chłodnicy, maskę silnika, zderzaki, reflektory przednie, światła przeciwmgłowe oraz tylne lampy, które zostały wyposażone w diody LED, klapę bagażnika oraz końcówki układu wydechowego. Oprócz zmian stylizacyjnych zmianom poddano także silnik. Wprowadzono nowy silnik o pojemności 3.7 l w układzie V6 ze systemem VTEC o mocy 300 KM, który napędzany jest poprzez 5-biegową skrzynię biegów z nowym oprogramowaniem i funkcją możliwości zmiany biegów z łopatek umieszczonych przy kierownicy. Przy okazji liftingu do listy wyposażenia standardowego dodano m.in. 18-calowe alufelgi, aktywne zagłówki oraz podgrzewaną tylną kanapę, wejście USB, system ACN, którego zadaniem jest redukcja napływającego do wnętrza pojazdu hałasu z zewnątrz, który współpracuje z pokładowym systemem audio firmy Bose Corporation.
W 2011 roku z okazji 25-lecia produkcji Legenda wprowadzono limitowaną wersję pojazdu dostępną wyłącznie na rynku japońskim. Produkcję pojazdu zakończono w 2012 roku ze względu na słabą popularność auta.
Wersje wyposażeniowe.
Samochód standardowo wyposażony był m.in. system wyciszania wnętrza analizujący hałas we wnętrzu rejestrowany za pomocą mikrofonów umieszczonych w suficie i kompensuje go dźwiękiem w przeciwnej fazie z głośników, system ABS z EBD, system ESP (VSA), system kontroli trakcji (ASR), system rozdzielający siłę hamowania (EBD), system utrzymywania na pasie ruchu (LKAS), system utrzymywania bezpiecznej odległości od poprzedzającego pojazdu na autostradzie (IHCC), system wspomagania nagłego hamowania (VBA), dwustrefową klimatyzację automatyczną, aktywne zagłówki przednie, nawigację satelitarną z 8-calowy kolorowym wyświetlaczem, skórzaną tapicerkę, elektrycznie regulowane fotele przednie w 8. płaszczyznach, elektryczne sterowanie szyb, elektryczne sterowanie lusterek, elektryczne sterowanie szyberdachu, elektrycznie sterowaną kolumnę kierownicy, elektrycznie składane zagłówki tylnych siedzeń, boczne oraz tylną roletę przeciwsłoneczną, czujnik deszczu i zmierzchu, skrętne reflektory biksenonowe (AFS), system audio firmy Bose Corporation wyposażony w 10 głośników, 6-płytową zmieniarkę płyt CD/DVD oraz odtwarzacz MP3/WMA i system Bluetooth ułatwiający możliwość podłączenia telefonu komórkowego oraz kamerę cofania. Wersje na rynek europejski wyposażone były także m.in. w system "pop-up hood", który zwiększa bezpieczeństwo pieszych w chwili kolizji. Polega to na tym, że pirotechniczne siłowniki podnoszą pokrywę silnika o 10 cm.
Opcjonalnie pojazd wyposażyć można było m.in. w adaptacyjny tempomat (ACC), system alarmowania o niebezpieczeństwie i minimalizujący ryzyko kolizji (CMOS) oraz inteligentne napinacze pasów bezpieczeństwa i wentylowane przednie fotele, a także wykończenie kierownicy i dźwigni zmiany biegów elementami wykonanymi z drewna.
Honda Legend V.
Honda Legend V została po raz pierwszy oficjalnie zaprezentowana podczas targów motoryzacyjnych w Tokio w grudniu 2014 roku. Auto oferowane jest wyłącznie na rynku japońskim.
Samochód po raz pierwszy został zaprezentowany jako Acura RLX podczas targów motoryzacyjnych w Los Angeles w 2012 roku. Model RLX produkowany jest w Japonii z przeznaczeniem na rynek amerykański od 2013 roku. W stosunku do modelu RLX auto wyróżnia się jedynie detalami oraz delikatnie przemodelowaną atrapą chłodnicy, światłami przeciwmgłowymi oraz klamkami. 
W 2021 roku zakończono produkcję samochodu bez następcy.
Silniki.
Auto wyposażone zostało w napęd hybrydowy. Silnik benzynowy w układzie V6 w technologii VTEC o pojemności 3.5 l generuje moc 310 KM. Silnik benzynowy wspomagany jest trzema silnikami elektrycznymi umieszczonymi z przodu (jeden) oraz przy tylnej osi pojazdu (dwa) o mocy 27 kW. Łączna moc wynosi około 370 KM. W zależności od chęci i potrzeby kierowcy, do wyboru są trzy tryby jazdy: EV, Hybrid i Engine, które zmieniają auto w zależności od wybranego trybu w pojazd przednio, tylno lub czteronapędowy.
Samochód napędzany może być także wyłącznie silnikiem benzynowym wykonanym w tej samej technologii oraz o tej samej pojemności. Moc silnika benzynowego bez dodatkowych silników elektrycznych wynosi 382 KM i posiada mechanizm zarządzania cylindrami (VCM), który odłącza trzy cylindry przy spokojnej jeździe.
Wersje wyposażeniowe.
Samochód standardowo wyposażony został w system Honda Sensing, którego zadaniem jest zapobieganie oraz minimalizowanie skutków wypadków drogowych. System za pomocą czujników i kamer obserwuje otoczenie i stara się przewidywać zachowania kierowcy. W przypadku pojawienia się ryzyka uderzenia, kierowca pojazdu początkowo ostrzegany jest o możliwej kolizji, bądź w przypadku braku reakcji, system sam przejmuje kontrolę nad pojazdem.

</doc>
<doc id="1068030" url="https://pl.wikipedia.org/wiki?curid=1068030" title="Paranaguá">
Paranaguá

Paranaguá – miasto w południowej Brazylii, nad Oceanem Atlantyckim, w stanie Parana.
Paranaguá została założona w 1648 roku i jest najstarszym miastem stanu Paraná. Odległość od stolicy stanu Paraná, Kurytyby, wynosi 91 km.
Liczba mieszkańców: 147 934 (2004). Według IBGE (Brazylijskiego Instytutu Geografii i Statystyki) spis w 2010 roku wykazał 140 469 mieszkańców .
W mieście znajduje się ośrodek przemysłu drzewnego oraz spożywczego. W mieście ma również siedzibę klub piłkarski Rio Branco Sport Club.

</doc>
<doc id="1068031" url="https://pl.wikipedia.org/wiki?curid=1068031" title="Artykuł 58 KK RFSRR">
Artykuł 58 KK RFSRR



</doc>
<doc id="1068032" url="https://pl.wikipedia.org/wiki?curid=1068032" title="Paranagua">
Paranagua



</doc>
<doc id="1068036" url="https://pl.wikipedia.org/wiki?curid=1068036" title="Alif madda">
Alif madda



</doc>
<doc id="1068037" url="https://pl.wikipedia.org/wiki?curid=1068037" title="The Toasters">
The Toasters

The Toasters - amerykańska grupa muzyczna należąca do trzeciej fali ska ("3 wave ska") założona 1981 roku w Nowym Jorku przez Roberta Hingleya. Jest jednym z najstarszych i najdłużej grających zespołów ska w Stanach Zjednoczonych.

</doc>
<doc id="1068038" url="https://pl.wikipedia.org/wiki?curid=1068038" title="The Special AKA">
The Special AKA



</doc>
<doc id="1068039" url="https://pl.wikipedia.org/wiki?curid=1068039" title="Piotr Leciejewski">
Piotr Leciejewski

Piotr Leciejewski (ur. 23 marca 1985 w Legnicy) – polski piłkarz, grający na pozycji bramkarza w Miejskim Klubie Sportowym Wołów.
Kariera piłkarska.
Piotr Leciejewski rozpoczynał piłkarską karierę w Lubuskiej Szkole Piłkarstwa Młodzieżowego Zielona Góra. Następnie przez pół roku występował w Lechu Zielona Góra. W czerwcu 2004 pojawił się na testach w grającym w Ekstraklasie Górniku Zabrze i kilka dni później podpisał z nim kontrakt. W rundzie jesiennej sezonu 2004/2005 przegrywał rywalizację o miejsce w bramce z doświadczonym Piotrem Lechem oraz młodszym o dwa lata Bartoszem Białkowskim. Ze względu na brak szans na grę, w styczniu 2005 Leciejewski został wypożyczony nieodpłatnie do GKS-u Katowice. W jego barwach 20 kwietnia zadebiutował w I lidze w meczu z Lechem Poznań. W pierwszej połowie wpuścił dwa gole, które strzelili Krzysztof Gajtkowski i Piotr Świerczewski. Grał niepewnie przed swoją bramką. Nie łapał piłek, wybijał je niedokładnie, nawet przy wznowieniach posyłał piłkę na aut. W przerwie został zmieniony przez Mateusza Sławika, zaś GKS przegrał ostatecznie 1:3. Katowicki klub na koniec rozgrywek uplasował się na ostatnim, czternastym miejscu w tabeli. Drużyna miała rozpocząć sezon 2005/2006 w drugiej lidze, jednak nie otrzymała licencji. Zespół przejęli członkowie Stowarzyszenia Sympatyków Klubu GKS Katowice, zaś drużyna nowe rozgrywki rozpoczęła od gry na czwartym szczeblu rozgrywkowym. W wyniku zaistniałej sytuacji Leciejewski powrócił do Górnika Zabrze.
Po powrocie do Górnika Zabrze, Leciejewski w rundzie jesiennej sezonu 2005/2006 nadal przegrywał rywalizację z Piotrem Lechem, zaś wiosną ustępował miejsca w bramce Mateuszowi Sławikowi oraz Carstenowi Nulle, którzy bronili na zmianę. Zdołał jednak zadebiutować w zabrzańskim klubie. 26 października zagrał w meczu pucharu Polski z Radomiakiem Radom. Wpuścił w nim trzy gole, wszystkie po strzałach Abela Salami, który skompletował wówczas klasycznego hat tricka. Latem 2006 Leciejewski zgłosił się na testy do Górnika Łęczna. W lipcu podpisał z nim trzyletni kontrakt, zaś we wrześniu zadebiutował w zremisowanym 1:1 meczu z Wisłą Kraków, w którym w drugiej połowie zmienił kontuzjowanego (wstrząśnienie mózgu) Przemysława Tytonia. W inauguracyjnej kolejce rundy jesiennej, Górnik Łęczna spotkał się z GKSem Bełchatów. Leciejewski rozpoczął spotkanie w podstawowym składzie, a w 62 minucie za faul w polu karnym na Dawidzie Nowaku został ukarany przez sędziego czerwoną kartką. D końca sezonu był podstawowym bramkarzem Górnika i łącznie wystąpił w 17 meczach I ligi. Jego klub uplasował się w tabeli na 13 pozycji, jednak z powodu udziału w aferze korupcyjnej został karnie zdegradowany do trzeciej ligi.
Latem 2007 Leciejewski chciał rozwiązać kontrakt z Górnikiem Łęczna z winy klubu. Wydział Gier PZPN unieważnił umowę, jednak klub odwołał się od tej decyzji. Następnie zawodnik przebywał na testach w Iraklisie Saloniki oraz West Bromwich Albion F.C.. W lipcu został zawodnikiem Concordii Knurów, a w sierpniu rozpoczął treningi z Koroną Kielce i kilka dni później związał się z nią półrocznym kontraktem opcją przedłużenia na 3 lata. Nie zdołał jednak wywalczyć sobie miejsca w składzie. Często nie mieścił się na ławce rezerwowych, ponieważ o miano podstawowego bramkarza walczyli Maciej Mielcarz oraz Radosław Cierzniak. Zagrał za to w czterech meczach Młodej Ekstraklasy i trzech Pucharu Ekstraklasy. Po odwołaniu się Górnika w sprawie rozwiązania kontraktu, Związkowy Trybunał Piłkarski zdecydował, że nie było podstaw do unieważnienia umowy i nakazał Leciejewskiemu wrócić do Górnika. Nie został w nim jednak ponownie zaangażowany, lecz na zasadzie wypożyczenia przeszedł do ŁKS-u Łódź. Nie mógł w nim grać ponieważ Wydział Gier Polskiego Związku Piłki Nożnej zadecydował, że żaden piłkarz nie może być w trakcie jednego sezonu wypożyczony do dwóch klubów.
Latem 2008 Leciejewski wyjechał z Polski i został zawodnikiem norweskiego Sogndal Fotball. Szybko wywalczył sobie w nim miejsce w podstawowym składzie i w pierwszym sezonie wystąpił w 30 meczach. Jego drużyna uplasowała się w tabeli drugiej ligi na czwartym miejscu. W kolejnych rozgrywkach klub ponownie walczył o awans, lecz znów zajął czwarte miejsce. W styczniu 2010 Leciejewski przedłużył kontrakt ze swoją drużyną do 2011. W sezonie 2010 wywalczył z Sogndal awans do ekstraklasy z pierwszego miejsca w tabeli. Od listopada 2010 prowadził rozmowy z SK Brann w sprawie transferu, które zakończyły się pomyślnie w styczniu 2011. W nowym klubie zadebiutował 25 kwietnia w przegranym 1:3 spotkaniu z Molde FK.

</doc>
<doc id="1068042" url="https://pl.wikipedia.org/wiki?curid=1068042" title="Jan Stankiewicz (generał)">
Jan Stankiewicz (generał)

Jan Stankiewicz herbu Mogiła (ur. 4 kwietnia 1862 w Wilnie, zm. 2 grudnia 1945 w Milanówku) – generał brygady Wojska Polskiego.
Życiorys.
Urodził się 4 kwietnia 1862 w Wilnie, w ówczesnej guberni wileńskiej. W 1882 w Petersburgu ukończył wojskowe gimnazjum, a dwa lata później szkołę wojskową. W 1883 rozpoczął zawodową służbę wojskową w Armii Imperium Rosyjskiego. Został przydzielony do Pułku Grenadierów Gwardii. W 1887 przeniesiony został, na własną prośbę, do Straży Granicznej w Rydze. Powodem przeniesienia był brak możliwości awansu bez zmiany wyznania z katolickiego na prawosławne. W Rydze służył do 1909 awansując na stanowisko dowódcy Straży Granicznej i stopnia pułkownika. Tam też, wraz z żoną Marią z Odrowążów, prowadził działalność niepodległościową i oświatową wśród Polaków osiadłych w Rydze. W ich domu przy ul. Waidendam 9 małżonkowie Józef i Bronisława Bekowie, rodzice Józefa Becka, prowadzili tajne przedszkole polskie. Po przeniesieniu w stan spoczynku sprzedał posiadłość ziemską Awocin i przeniósł się do Wilna, gdzie zakupił kamienicę przy ul. Wielka Pohulanka 22. W 1914 został zmobilizowany do armii rosyjskiej. W czasie I wojny światowej dowodził pułkiem piechoty. W 1917 wystąpił z armii i przedostał się do Smoleńska, gdzie przebywała żona z dziećmi po ewakuacji z Wilna. W następnym roku powrócił z rodziną do rodzinnego miasta.
W kwietniu 1919 został przyjęty do Wojska Polskiego i wyznaczony na stanowisko zastępcy dowódcy 3 pułku Strzelców Granicznych. 12 marca 1920 otrzymał nominację na dowódcę 4 pułku Strzelców Granicznych w Świeciu. 14 października 1920 został zwolniony ze stanowiska dowódcy pułki i przeniesiony do Centralnej Stacji Zbornej Oficerów w Warszawie.
26 października 1923 Prezydent RP Stanisław Wojciechowski zatwierdził go w stopniu generała brygady po uprzednim sklasyfikowaniu przez Komisję Weryfikacyjną do przeniesienia w stan spoczynku i przyznaniu mu tego stopnia na mocy ustawy sejmowej z dnia 2 sierpnia 1919 o ustaleniu starszeństwa i nadaniu stopni oficerskich.
W 1936 przeniósł się z Wilna do Milanówka, gdzie zmarł i pochowany został na cmentarzu parafialnym.

</doc>
<doc id="1068043" url="https://pl.wikipedia.org/wiki?curid=1068043" title="Halowe Mistrzostwa Polski Seniorów w Lekkoatletyce 1988">
Halowe Mistrzostwa Polski Seniorów w Lekkoatletyce 1988

29. Halowe Mistrzostwa Polski Seniorów w Lekkoatletyce – zawody sportowe, które rozegrano 20 i 21 lutego 1988 w Zabrzu w hali Górnika.
Podczas mistrzostw ustanowione trzy halowe rekordy Polski: Ewa Musur w chodzie na 3000 metrów – 13:47,39, Zdzisław Szlapkin w chodzie na 5000 metrów – 19:10,61 oraz Wojciech Podsiadło w rzadko rozgrywanym ośmioboju – 6464 pkt.

</doc>
<doc id="1068046" url="https://pl.wikipedia.org/wiki?curid=1068046" title="Johann Haydn">
Johann Haydn



</doc>
<doc id="1068048" url="https://pl.wikipedia.org/wiki?curid=1068048" title="Chamaeleo hoehnelii">
Chamaeleo hoehnelii



</doc>
<doc id="1068049" url="https://pl.wikipedia.org/wiki?curid=1068049" title="Cora Madou">
Cora Madou

Cora Madou (Jeanne Odaglia) (ur. 5 stycznia 1891 w Marsylii, zm. 26 lutego 1971 w Villefranche-sur-Mer) – francuska piosenkarka, przedstawicielka nurtu "Chanson réaliste".
Rozpoczęła karierę po 1910 roku w Marsylii. W 1919 roku przeniosła się do Paryża i zaczęła występować w teatrach takich jak Bataclan oraz w kabaretach, głównie w kabarecie Nilsona Fyschera. 
Styl wykonywanych przez nią piosenek kontrastował ze stylem gwiazd tamtych czasów. Występowała na małych scenach, by bezpośrednio komunikować się z publicznością, która specjalnie przychodziła na jej występy dla owianych tajemniczością piosenek.
Jako charakterystyczna postać bohemy paryskiej lat. 20. pojawiła się na wielu afiszach autorstwa plakacisty Paula Colin. W 1937 roku wyszła za mąż za kompozytora piosenek Vincenta Scotto. Podczas występów, na których wykonywała piosenki autorstwa Scotto, mąż towarzyszył jej grając na gitarze.
Piosenki w jej interpretacjach pojawiły się na wielu płytach, a także w popularnych edycjach nutowych.
W późnych latach 30. nagle zakończyła karierę artystyczną. W 1938 roku wyszła za mąż za ministra lotnictwa Guya La Chambre. 

</doc>
<doc id="1068050" url="https://pl.wikipedia.org/wiki?curid=1068050" title="Karaj">
Karaj



</doc>
<doc id="1068052" url="https://pl.wikipedia.org/wiki?curid=1068052" title="The Specials">
The Specials

The Specials (znany też jako The Special AKA) – angielski zespół muzyczny grający ska założony w 1977 roku w Coventry. Jeden z najważniejszych twórców drugiej fali ska (2 Tone).
Historia.
Po założeniu w roku 1977 przez Goldinga, Dammersa i Pantera zespół nazywał się The Automatics, a następnie The Coventry Automatics. W ciągu roku dołączyli do niego Terry Hall i Roddy Radiation i zespół zmienił nazwę na The Specials AKA The Coventry Automatics a później na The Specials AKA. Joe Strummer z zespołu The Clash uczestniczył w jednym z ich koncertów i zaprosił ich na otwarcie jego zespołu w Parole UK Tour. Ten występ dał The Specials nowy poziom międzynarodowej ekspozycji.
Zespół zaczął nosić modsowski styl – dwukolorowe garnitury razem z innymi elementami znanymi z młodzieżowej mody lat `60.

</doc>
<doc id="1068054" url="https://pl.wikipedia.org/wiki?curid=1068054" title="Ankh album">
Ankh album



</doc>
<doc id="1068055" url="https://pl.wikipedia.org/wiki?curid=1068055" title="Union (album Yes)">
Union (album Yes)

Union – trzynasty studyjny album grupy Yes, wydany w 1991 roku przez Arista Records.

</doc>
<doc id="1068057" url="https://pl.wikipedia.org/wiki?curid=1068057" title="Zostań">
Zostań

 
Zostań – piosenka promująca trzeci studyjny album Kasi Cerekwickiej "Pokój 203". Po raz pierwszy została publicznie wykonana podczas koncertu Hity Na Czasie w dniu 2 września 2007 w Zabrzu.

</doc>
<doc id="1068058" url="https://pl.wikipedia.org/wiki?curid=1068058" title="Karakara czubata">
Karakara czubata

Karakara czubata, karakara czarnobrzucha ("Caracara plancus") – gatunek dużego drapieżnego ptaka z rodziny sokołowatych (Falconidae). Występuje w Ameryce Północnej i Południowej. Nie jest zagrożony wyginięciem.
Taksonomia.
Po raz pierwszy o gatunku wspomniał John Frederick Miller w 1777. Zamieścił tablicę barwną z wizerunkiem tego ptaka, oznaczoną numerem XVII, w "Various subjects of Natural History". W 1796 ukazała się reedycja dzieła, "Cimelia physica". Autorem opisów gatunków był George Shaw, który nadał karakarze czubatej nazwę "Falco plancus". Holotyp pochodził z Ziemi Ognistej (została wspomniana jedynie jako „Tierra del Fuego”, bez wzmianki, czy były to wyspy, czy część kontynentalna). Wcześniej, w 1781 John Latham opisał tego ptaka w "A general synopsis of birds". Nie nadał mu jednak nazwy naukowej, a zwyczajową, "Plaintive Eagle". Latham powołał się na tablicę XVII Millera i przytoczył nazwę "Falco plancus", więc część "Cimelia physica" zawierająca opis karakary czubatej musiała się ukazać jeszcze przed 1781.
Obecnie (2021) Międzynarodowy Komitet Ornitologiczny (IOC) umieszcza karakarę czubatą w rodzaju "Caracara", wyróżnia dwa podgatunki: nominatywny i "C. p. cheriway" (karakara białorzytna). Karakara białorzytna od 1999 roku (niekiedy i wcześniej) była powszechnie uznawana za osobny gatunek (występuje wąski obszar hybrydyzacji obydwu tych ptaków w Brazylii). Badania filogenetyczne wykazały jednak, że pod względem genetycznym taksony te nie różnią się mocno od siebie, i że powinny być raczej traktowane jako podgatunki; propozycja połączenia ich w jeden gatunek została w 2020 roku zaakceptowana przez SACC, a później także przez inne autorytety, choć IUCN nadal traktuje je jako osobne gatunki. Za podgatunek karakary czubatej często uznawano wymarłą karakarą meksykańską ("C. lutosa"). Opisano też podgatunki "pallidus" i "audubonii"; IOC traktuje je jako synonimy "C. p. cheriway".
Epitet gatunkowy "plancus" oznacza z łaciny orła. Carl Eduard Hellmayr w wydanym w 1932 tomie "The birds of Chile" napisał, że mieszkańcy Chile nazywają karakary czubate „Traro”.
Morfologia.
Długość ciała wynosi 51–64 cm, masa ciała 1150–1600 g (dla ptaków obydwu płci z Chile i Peru); rozpiętość skrzydeł 120–133 cm. 
Wymiary szczegółowe w mm (w nawiasie podano liczbę samców i samic, jedynie skok zmierzono u 4 samców i 4 samic):
Pod względem wyglądu karakara czubata przypomina karakarę białorzytną. Wyróżnia się delikatnym paskowaniem całego grzbietu, tyłu szyi i pokryw nadogonowych. W porównaniu do karakar białorzytnych, u czubatych paski w okolicy kloaki są drobniejsze i mają większy zasięg.
Zasięg występowania.
Karakary czubate podgatunku nominatywnego zamieszkują obszar od północnego i centralnego Peru i centralnej Boliwii na wschód po Deltę Amazonki i na południe przez Brazylię, Urugwaj, Paragwaj, Peru, Chile i Argentynę po Ziemię Ognistą. Zasiedlają również Falklandy. Badacze tacy jak Charles Darwin, odwiedzający niegdyś Falklandy, nie wspominali o tych ptakach; możliwe więc, że pojawiły się na wyspach w 2. połowie XIX wieku, wraz z przybyciem hodowców owiec.
Karakary białorzytne występują od południa USA (Floryda, Teksas, Arizona) po północną Amerykę Południową; także na Kubie, Isla de la Juventud, Arubie i Trynidadzie.
Ekologia i zachowanie.
Karakary czubate zamieszkują wszelkie otwarte tereny, w tym świetliste zadrzewienia. Często przesiadują na słupkach ogrodzeniowych, drzewach i krzewach wzdłuż dróg lub innych otwartych przestrzeni. Zwykle przebywają w parach lub pojedynczo, jednak osobniki młodociane mogą zimą tworzyć stada. W Chile karakary czubate stwierdzane były od poziomu morza do 2000 m n.p.m., a w Peru do 2500 m n.p.m. Głos karakary czubatej podobny jest do głosu karakar białorzytnych. Odzywają się różnorodnymi terkoczącymi, gdaczącymi i skrzeczącymi głosami.
Pożywienie.
Ptaki te są oportunistami. Ze zdobyczy zwierzęcej żywią się zarówno żywą zwierzyną (m.in. gekonami, wężami, ślimakami, płazami, parecznikami, dżdżownicami, prostoskrzydłymi, na Falklandach ośmiornicami; niekiedy atakują jagnięta), jak i padliną, również zwierząt potrąconych przez samochody. Ptaki obserwowane w Reserva El Bagual (prowincja Formosa) zjadały truchła pancerników, majkongów krabożernych ("Cerdocyon thous"), koati ("Nasua nasua"), kapibar, wydr, nandu, bocianów i zwierząt domowych, w tym bydła. Na Falklandach zjadają m.in. martwe pingwiny, owce i bydło. Karakary czubate wykazują zainteresowanie płonącymi (podążają za uciekającą zdobyczą) lub spalonymi już polami. 
Na plażach zjadają jaja żółwie. Zdarza im się wybierać z gniazd jaja i pisklęta, m.in. warzęch, czapli, a nawet karakar jasnogłowych ("Milvago chimachima"). W Argentynie obserwowano karakary czubate zjadające jaja sępników pstrogłowych ("Cathartes burrovianus") i kariam czerwononogich ("Cariama cristata") oraz jaja i pisklęta bocianów sinodziobych ("Ciconia maguari"). Jedzą również pokarm roślinny – orzeszki ziemne, rośliny strączkowe, awokado i owoce palm. Niekiedy wykazują kleptopasożytnictwo i odbierają ptakom ich pokarm.
Lęgi.
Okres lęgowy w Chile zaczyna się w październiku. W Brazylii kopulujące ptaki obserwowane były jesienią między 15 kwietnia a 26 maja (Rio Grande do Sul), samicę znoszącą materiał na gniazdo obserwowano 18 sierpnia (na południe od Vacaria). W argentyńskim rezerwacie Reserva El Bagual okres lęgowy trwa od początku sierpnia do początku listopada; obserwowano również 22 sierpnia samicę siedzącą na gnieździe (prowincja Tucumán). Na Falklandach okres lęgowy trwa od końca sierpnia do października.
Karakary czubate gniazdują na krzewach i drzewach, donoszono również o gniazdach na ziemi lub klifie. W 2010 po raz pierwszy zaobserwowano (opisano 2 lata później) przypadek założenia gniazda na strukturze pochodzenia antropogenicznego. W prowincji Buenos Aires nad autostradą ptaki zbudowały gniazdo z tyłu znaku. W zniesieniu 2 lub 3 jaja. Barwa skorupki opisywana różnie, barwa tła może być kremowa (Chile, Falklandy) lub biaława po pomarańczowoczerwoną i ochrową (Argentyna, Falklandy); skorupkę pokrywają ciemnobrązowe lub czerwonobrązowe kropki. Wymiary średnie 5 jaj: 57,6 na 45 mm (Argentyna). Jedyny znany okres inkubacji to 28 dni.
Status.
IUCN uznaje karakary czubatą i białorzytną za osobne gatunki; oba te taksony zalicza do kategorii najmniejszej troski (LC, "Least Concern"). BirdLife International ocenia trend populacji karakary czubatej "C. (p.) plancus" jako wzrostowy ze względu na zwiększanie się powierzchni odpowiednich dla karakar środowisk przez wylesianie oraz intensywniejszą hodowlę bydła i owiec. Karakary czubate są ogółem pospolite, zwłaszcza w południowej części zasięgu; rzadkie są na pacyficznych wybrzeżach Peru i Falklandach. Trend liczebności karakary białorzytnej w Ameryce Północnej również jest wzrostowy.

</doc>
<doc id="1068059" url="https://pl.wikipedia.org/wiki?curid=1068059" title="Początek (album)">
Początek (album)

Początek to pierwszy album duetu Ha-Dwa-O!, utworzonego jesienią 1999 r. przez Monikę Wierzbicką oraz Tomasza „Konfi” Konfederaka.
Za tę płytę zespół Ha-Dwa-O!otrzymał nominacje do Fryderyka w kategorii „Album Roku – dance, techno, elektronika” za rok 2000; dwie nominacje do plebiscytu „Superjedynki”, w kategoriach: „debiut” i „muzyka taneczna”, a polscy DJ-e uznali duet Ha-Dwa-O! za najlepszy debiut roku, natomiast utwór "„Zatrzymaj mnie”" za hit lata 2000.
Jako single zostały wydane utwory "„Zatrzymaj mnie”" (maj 2000) oraz "„Sen o samotności”" (wrzesień 2000). Zawierały one również zremiksowane wersje piosenki "„Zatrzymaj mnie”", nie zamieszczone na płycie.

</doc>
<doc id="1068061" url="https://pl.wikipedia.org/wiki?curid=1068061" title="Malmignat">
Malmignat



</doc>
<doc id="1068063" url="https://pl.wikipedia.org/wiki?curid=1068063" title="Nikolajs Bebris">
Nikolajs Bebris

Nikolajs Bebris (ur. 2 czerwca 1898 r., zm. 11 stycznia 1977 r. w Rydze) – łotewski wojskowy (podpułkownik), dowódca batalionu 34 Pułku Grenadierów SS w 15 Dywizji Grenadierów SS pod koniec II wojny światowej.
Służył w armii łotewskiej, dochodząc w 1939 r. do stopnia podpułkownika. Jego ostatnim przydziałem służbowym przed aneksją Łotwy przez ZSRR w 1940 r. było dowództwo batalionem 3 Pułku Piechoty w miejscowości Jelgava. Po zajęciu obszaru Łotwy przez wojska niemieckie w 1941 r., podjął współpracę z okupantami. W 1944 r. został dowódcą batalionu 34 Pułku Grenadierów SS w 15 Dywizji Grenadierów SS w stopniu Waffen-Obersturmbannführera der SS. Pod koniec wojny próbował uciec łodzią do Szwecji z tzw. kotła kurlandzkiego, w którym był okrążony jego oddział. Przechwycił ją jednak okręt sowiecki. Nikolajs Bebris próbował nieskutecznie popełnić samobójstwo, po czym pozostał do końca życia ślepy.

</doc>
<doc id="1068064" url="https://pl.wikipedia.org/wiki?curid=1068064" title="Hrabstwo Maury">
Hrabstwo Maury

Hrabstwo Maury (ang. "Maury County") – hrabstwo w stanie Tennessee w Stanach Zjednoczonych. Obszar całkowity hrabstwa obejmuje powierzchnię 615,52 mil² (1594,19 km²). Według szacunków United States Census Bureau w roku 2009 miało 84 302 mieszkańców.
Hrabstwo powstało w 1807 roku.

</doc>
<doc id="1068065" url="https://pl.wikipedia.org/wiki?curid=1068065" title="Anderson Bruford Wakeman Howe (album)">
Anderson Bruford Wakeman Howe (album)

Anderson Bruford Wakeman Howe – studyjny album członków grupy Yes, wydany w 1989 roku.
Album wydany w okresie istnienia dwóch grup stworzonych przez założycieli Yes, Jona Andersona i Chrisa Squire. Niewydany pod szyldem Yes z powodu braku konsensusu, której z tych grup przysługiwało wówczas prawo do noszenia tej nazwy.
Twórcy.
Opracowano na podstawie materiału źródłowego.

</doc>
<doc id="1068066" url="https://pl.wikipedia.org/wiki?curid=1068066" title="Anatolij Dobrynin">
Anatolij Dobrynin

Anatolij Fiodorowicz Dobrynin (ros. Анатолий Фёдорович Добрынин, ur. 16 listopada 1919, zm. 6 kwietnia 2010 w Moskwie) – radziecki dyplomata, kierownik wydziału międzynarodowego KC KPZR, Bohater Pracy Socjalistycznej (1982).
Życiorys.
1942 ukończył Moskiewski Instytut Lotniczy, 1944-1946 studiował w Wyższej Szkole Dyplomatycznej Ludowego Komisariatu/Ministerstwa Spraw Zagranicznych ZSRR. Pracę w radzieckim MSZ rozpoczął w 1946. W 1957 został zastępcą sekretarza generalnego ONZ. W latach 1962–1986 radziecki ambasador w Stanach Zjednoczonych. W okresie kryzysu kubańskiego był człowiekiem, poprzez którego Moskwa prowadziła negocjacje ze Stanami Zjednoczonymi. W 1990 był doradcą Michaiła Gorbaczowa. Od 8 kwietnia 1966 do 30 marca 1971 zastępca członka, od 9 kwietnia 1971 do 2 lipca 1990 członek KC, a od 6 marca 1986 do 30 września 1988 sekretarz KC KPZR. Deputowany do Rady Najwyższej ZSRR 11 kadencji.
Odznaczenia.
I medale.

</doc>
<doc id="1068067" url="https://pl.wikipedia.org/wiki?curid=1068067" title="Hrabstwo Lewis (Tennessee)">
Hrabstwo Lewis (Tennessee)

Hrabstwo Lewis (ang. "Lewis County") – hrabstwo w stanie Tennessee w Stanach Zjednoczonych. Obszar całkowity hrabstwa obejmuje powierzchnię 282,48 mil² (731,62 km²). Według szacunków United States Census Bureau w roku 2009 miało 11 521 mieszkańców.
Hrabstwo powstało w 1843 roku.

</doc>
<doc id="1068068" url="https://pl.wikipedia.org/wiki?curid=1068068" title="Yoshitsune Minamoto">
Yoshitsune Minamoto

 – generał z japońskiego rodu Minamoto, żyjący na przełomie okresów Heian i Kamakura. Yoshitsune był dziewiątym synem Yoshitomo Minamoto. Jego starszy brat, Yoritomo, stworzył siogunat Kamakura. Jako dziecko Yoshitsune był znany pod imieniem Ushiwakamaru (牛若丸).
Młodość.
Yoshitsune urodził się w czasie zamieszek ery Heiji w 1159 roku, podczas których życie stracili jego ojciec i dwóch najstarszych braci. On sam został umieszczony pod kuratelą buddyjskiej świątyni Kurama położonej na zboczu góry o tej samej nazwie, usytuowanej w niewielkiej odległości na północ od Kioto. 
Podług legend, właśnie tam uczył się władania mieczem od wodza tengu, Sōjōbō, który tam zamieszkiwał. Yoshitsune od dziecka przejawiał niezwykły talent szermierczy. Jeszcze jako nastolatek (nazywał się wówczas Ushiwakamaru) pokonał w pojedynku legendarnego mnicha-wojownika (sōhei), Benkeia, który od tego momentu stał się jego najbliższym towarzyszem i ostatecznie zginął razem z nim w bitwie nad rzeką Koromo.
Później przekazano Yoshitsune pod opiekę Hidehiry Fujiwary, głowy północnej gałęzi rodu Fujiwara w Hiraizumi, w prowincji Mutsu.
Wojna Gempei.
W roku 1180 Yoshitsune dowiedział się, że Yoritomo na apel księcia Mochihito zbiera armię do rozprawy z Tairami. Wkrótce potem Yoshitsune dołączył do brata, którego nigdy wcześniej nie spotkał, i stanął u jego boku w wojnie Gempei.
W pierwszym miesiącu roku 1184 Yoshitsune pokonał i zabił swojego kuzyna, Yoshinakę, w bitwie pod Awazu w prowincji Ōmi, a miesiąc później pokonał Tairów pod Ichi-no-Tani. W 1185 Yoshitsune odniósł kolejne zwycięstwo nad Tairami pod Yashimą na Sikoku i ostatecznie zniszczył ich siły w bitwie w zatoce Dan-no-Ura 25 kwietnia 1185.
Rytualne samobójstwo.
Po zakończeniu wojny Gempei Yoshitsune fetowano jako bohatera, co wzbudziło niepokój Yoritomo. Podejrzewając brata o spisek z byłym cesarzem Go-Shirakawą, Yoritomo postanowił pozbyć się potencjalnego rywala. Yoshitsune próbował szukać schronienia w Mutsu u dawnego opiekuna, Hidehiry Fujiwary, ale zdradzony przez syna Hidehiry, Yasuhirę, został pokonany w bitwie nad rzeką Koromo i zmuszony do popełnienia seppuku wraz z żoną i córką.
Pamięć.
Yoshitsune pojawia się jako główny bohater w trzeciej części klasycznej, japońskiej opowieści Heike monogatari i jest w związku z tym jedną z najpopularniejszych postaci w japońskiej kulturze. Poświęcono mu wiele książek i sztuk teatralnych, w tym: "Yoshitsune Shin-Takadachi" (jōruri), "Yoshitsune Senbon Zakura" (jōruri oraz kabuki) i "Kanjinchō" (kabuki).
Według legend część sług Yoshitsune, odwiedzająca w trakcie bitwy nad rzeką Koromo świątynię, przeżyła. Jeden z nich, Hitachibou Kaison, miał następnie poświęcić się szerzeniu pamięci o Yoshitsune i wojnie Gempei, a nawet zyskać nieśmiertelność. Hayashi Razan pisał, że nawet we wczesnej epoce Edo ludzie wierzyli, że starzec opowiadający żywo o wojnie Gempei miał być nieśmiertelnym Kaisonem.
Wśród Ajnów przez wiele wieków postać Yoshitsune Minamoto otoczona była kultem religijnym.

</doc>
<doc id="1068071" url="https://pl.wikipedia.org/wiki?curid=1068071" title="Ziemia i Słońce">
Ziemia i Słońce

Ziemia i Słońce – drugi album studyjny kieleckiego zespołu Ankh. Nagrania dokonano w styczniu 1995 roku w „Modern Sound Studio” w Gdyni. Na półki sklepów trafił 7 marca 1995 nakładem wytwórni Mega Czad. Za realizację i produkcję wydawnictwa odpowiedzialny był Adam Toczko, za mastering Grzegorz Piwkowski. Reedycja albumu miała miejsce w 2003 przez Metal Mind Records i Rock Symphony - Brazylia. Stylistyka albumu jest rozwinięciem debiutanckiego albumu "Ankh".

</doc>
<doc id="1068072" url="https://pl.wikipedia.org/wiki?curid=1068072" title="Hrabstwo Hickman (Tennessee)">
Hrabstwo Hickman (Tennessee)

Hrabstwo Hickman (ang. "Hickman County") – hrabstwo w stanie Tennessee w Stanach Zjednoczonych. Obszar całkowity hrabstwa obejmuje powierzchnię 612,7 mil² (1586,89 km²). Według szacunków United States Census Bureau w roku 2009 miało 23 805 mieszkańców.
Hrabstwo powstało w 1807 roku. 
Hrabstwo należy do nielicznych hrabstw w Stanach Zjednoczonych należących do tzw. "dry county", czyli hrabstw gdzie decyzją lokalnych władz obowiązuje całkowita prohibicja.

</doc>
<doc id="1068073" url="https://pl.wikipedia.org/wiki?curid=1068073" title="Talk (album)">
Talk (album)

Talk – czternasty studyjny album grupy Yes, wydany w 1994.
Lista utworów.
Album zawiera utwory:
Skład.
Twórcami albumu są:

</doc>
<doc id="1068077" url="https://pl.wikipedia.org/wiki?curid=1068077" title="Mścięcino">
Mścięcino

Mścięcino (do 1945 niem. "Messenthin") – część miasta Police i osiedle administracyjne Polic przy granicy ze Szczecinem.
Położenie.
Mścięcino leży nad Łarpią na północnych stokach Wzgórz Warszewskich. Przez osiedle przepływa Przęsocińska Struga prowadząca wody z Płaskowzgórza Przęsocińskiego na Wzgórzach Warszewskich do Łarpii w Policach. Strumień płynie w malowniczej dolinie w Parku Leśnym Mścięcino (Szlaki Puszczy Wkrzańskiej).
Do osiedla z Parku Leśnego Mścięcino prowadzi czerwony pieszy Szlak „Ścieżkami Dzików”.
Historia.
Wieś o przypuszczalnie IX – XI-wiecznym rodowodzie. W części północnej znajdował się gród obronny. Ok. XIV wieku została przekazana pod jurysdykcję Szczecina, co potwierdzono aktami Ottona I. Przez następne stulecia wieś dzieliła losy między Szczecinem a Policami. W 1928 r. osada liczyła 754 mieszkańców. Na terenie wsi w latach 30. XX wieku znajdował się kościół z szachulca oraz dom dla turystów. Do 1939 r. Mścięcino należało do powiatu Randow (rejencja szczecińska), następnie została włączona do Wielkiego Miasta Szczecina. 
W czasie II wojny światowej osada ucierpiała. Przy obecnej ul. Ofiar Stutthofu w czasie II wojny światowej istniał obóz pracy przy fabryce benzyny syntetycznej w Policach będący podobozem KL Stutthof (niem. "Außenlager Pölitz bei Stettin"). Przy ulicy Ofiar Stutthofu znajdują się dwa pomniki. 
Zostało zajęte w kwietniu 1945 r. przez wojska radzieckie (2 Front Białoruski – 2 Armia Uderzeniowa) a zostało oddane pod administrację polską w 1946 r. po likwidacji tzw. Enklawy Polickiej. Nazwę "Mścięcino" wprowadzono urzędowo w 1946 roku, zmieniając poprzednią niemiecką "Messenthin". Wcześniej przez pierwsze powojenne miesiące w użyciu były nieoficjalne tymczasowe nazwy "Mieżęcin" i "Mierzencin".
Po 1945 r. znajdowało się w powiecie szczecińskim, a w 1954 roku północna i wschodnia część została przyłączona do Polic. Południową część znajdującą się do końca 2007 roku w Szczecinie – fragment Parku Leśnego Mścięcino, zabudowania przy ul. Ofiar Stutthofu włączono z początkiem roku 2008 w granice gminy Police. Przystanek kolejowy Szczecin Mścięcino i większość powierzchni Parku Leśnego Mścięcino znajdują się w granicach Szczecina.

</doc>
<doc id="1068080" url="https://pl.wikipedia.org/wiki?curid=1068080" title="Roti">
Roti



</doc>
<doc id="1068081" url="https://pl.wikipedia.org/wiki?curid=1068081" title="Eugene Kaspersky">
Eugene Kaspersky



</doc>
<doc id="1068084" url="https://pl.wikipedia.org/wiki?curid=1068084" title="Droga krajowa nr 21 (Węgry)">
Droga krajowa nr 21 (Węgry)

 
Droga krajowa nr 21 (węg. "21-es főút") – droga krajowa w północnych Węgrzech, w komitatach Heves i Nógrád. Długość - 67 km. Przebieg: 

</doc>
<doc id="1068089" url="https://pl.wikipedia.org/wiki?curid=1068089" title="Droga krajowa nr 23 (Węgry)">
Droga krajowa nr 23 (Węgry)

Droga krajowa nr 23 (węg. "23-es főút") – droga krajowa w północno-wschodnich Węgrzech, w komitatach Nógrád i Heves. Długość - 33 km. Przebieg: 

</doc>
<doc id="1068090" url="https://pl.wikipedia.org/wiki?curid=1068090" title="Ćapati">
Ćapati

Ćapati, czapati lub chapati (marathi: पोळी (poli), चपाती (ćapati), hindi: चपाती, urdu: چپاتی, wymowa IPA: ) – okrągłe cienkie placuszki z przaśnego ciasta z mąki pszennej; podstawa kuchni w południowej Azji, zwłaszcza w Indiach i Pakistanie oraz wschodniej Afryce. Wykonane są z ciasta pszenicznego, wody i soli. Ćapati piecze się na gorącym kamieniu lub na wypukłym metalowym naczyniu tava. Na koniec trzyma się przez chwilę nad wolnym ogniem, aż na powierzchni placuszka utworzą się rumiane bąble. Placki smaruje się sklarowanym masłem "ghee". Ćapati używa się jako sztućców, nabierając nimi jedzoną potrawę. 
Odmiana z dodatkiem mąki kukurydzianej lub mączki z soczewicy nazywa się roti.

</doc>
<doc id="1068091" url="https://pl.wikipedia.org/wiki?curid=1068091" title="Open Your Eyes (album)">
Open Your Eyes (album)

Open Your Eyes – piętnasty studyjny album grupy Yes, wydany w 1997 roku.
Lista utworów.
"Wszystkie utwory:" Jon Anderson/Steve Howe/Billy Sherwood/Chris Squire/Alan White

</doc>
<doc id="1068096" url="https://pl.wikipedia.org/wiki?curid=1068096" title="O kobietach, o facetach">
O kobietach, o facetach

O kobietach, o facetach to drugi album duetu Ha-Dwa-O!, w pierwotnym składzie z Moniką Wierzbicką oraz Tomaszem "Konfi" Konfederakiem. Z tej płyty wypromowali oni jako single piosenki: ""Słowa" (czerwiec 2001), oraz "Ty i ja" z udziałem Andrzeja Rybińskiego, Jako bonusy zamieszczono na płycie dwa utwory wcześniej wydane jako single: "Magia Świąt" (z grudnia 2000), oraz "Serce Sercu"" (ze stycznia 2001). Ten ostatni utwór stał się hymnem Wielkiej Orkiestry Świątecznej Pomocy. W jego nagraniu gościnnie udział wzięli: Małgorzata Ostrowska, Zespół Ich Troje, Magda Femme, Artur Gadowski, Jarek Janiszewski (Czarno-Czarni), Zespół KarmaComa, Grażyna Łobaszewska oraz Tomek "Lipa" Lipnicki z zespołów: Acid Drinkers i Lipali, oraz chór dziecięcy "Don Don". 
Na płycie gościnnie wystąpiły: Iwona Guzowska - Mistrzyni Świata w boksie zawodowym kobiet, oraz Magdalena Stużyńska - aktorka znana m.in. z serialu "Złotopolscy". Ponadto zamieszczona na niej cover piosenki ""There must be an angel" grupy Eurythmics.
Dwa utwory zamieszczone na płycie nie są piosenkami. Jest to krótkie przywitanie "Na dzień dobry", oraz opowiadanie "Historia pewnej miłości"", w wykonaniu znanego aktora Michała Lesienia.
Piosenki.
Bonus Tracks

</doc>
<doc id="1068097" url="https://pl.wikipedia.org/wiki?curid=1068097" title="Minamoto-no Yoshitsune">
Minamoto-no Yoshitsune



</doc>
<doc id="1068100" url="https://pl.wikipedia.org/wiki?curid=1068100" title="Minamoto Yoshitsune">
Minamoto Yoshitsune



</doc>
<doc id="1068101" url="https://pl.wikipedia.org/wiki?curid=1068101" title="The Ladder">
The Ladder

The Ladder – szesnasty studyjny album grupy Yes, wydany w 1999 roku.
Lista utworów.
"Wszystkie utwory:" Jon Anderson/Steve Howe/Igor Khoroshev/Billy Sherwood/Chris Squire/Alan White

</doc>
<doc id="1068103" url="https://pl.wikipedia.org/wiki?curid=1068103" title="Dolina Żarska">
Dolina Żarska

Dolina Żarska (słow. "Žiarska dolina") – dolina walna w słowackich Tatrach Zachodnich. Ma 17,5 km² powierzchni i 7 km długości i jest jedną z najmniejszych walnych dolin tatrzańskich. W polskim nazewnictwie geograficznym funkcjonował do niedawna także egzonim wariantowy Smreczańska Dolina (słow. "Smrečianska dolina").
Topografia.
Dolina sięga po szczyty grani głównej od Banówki poprzez Hrubą Kopę, Trzy Kopy po Rohacz Płaczliwy. Jej orograficznie prawe obramowanie stanowi grań Rosochy, lewe grań Barańców i Gołego Wierchu. Wylot doliny znajduje się w słowackich miejscowościach Żar i Smreczany i od nazwy tych miejscowości pochodzą nazwy doliny. Wznosi się na wysokości od 900 m n.p.m. (wylot doliny) po 2184 m (szczyt Barańca). Dnem doliny spływa potok Smreczanka (dopływ Wagu). Górne piętro doliny stanowią lodowcowe kotły Wielkie Zawraty i Małe Zawraty, rozdzielone przez Pośredni Groń. Bocznymi odgałęzieniami doliny są: Dolina Bystrego Potoku i dolina Łuczywnik.
Geologia i roślinność.
Dolina Żarska zbudowana jest głównie z łupków krystalicznych i gnejsów, a tylko w najwyższych partiach szczytowych z granitoidów. Była w przeszłości zlodowacona, o czym świadczy jej U-kształtny przekrój, kotły lodowcowe (m.in. Banikowski Kocioł), strome podcięcia skalne w stokach i moreny. W zagłębieniach polodowcowych dwa niewielkie stawki: Żarski Stawek w górnej części doliny i nienazwany Stawek w Dolinie Żarskiej w środkowej części doliny. W przeszłości była wypasana, aż do 1930 r. wypasano tutaj również kozy. W wyniku intensywnego wypasu oraz wyrąbywania lasów i kosodrzewiny ok. 1930 r. niemal cała dolina była bezleśna. Jak pisała Zofia Hołub-Pacewiczowa w 1931 r., "„lasu (...) nie ma zupełnie, a tylko kosówka ustawicznie wycinana stanowi podporę osadnictwa pasterskiego pod względem opałowym i budulcowym”". Po włączeniu obszaru doliny do TANAP-u i zaprzestania wypasu dolina porasta stopniowo lasem i kosodrzewiną i wkrótce zapewne odtworzą się tu typowe dla Tatr piętra roślinności. Obecnie lasy, porastające znaczną już część doliny, często niszczone są przez potężne lawiny schodzące ze stromych i trawiastych na znacznej wysokości zboczy.
Historia.
W dolinie prowadzono też prace górnicze. Ich pozostałością jest dobrze zachowana kopalnia rud powyżej wylotu doliny, Niedźwiedzia Sztolnia, jedyna w całych Tatrach zachowana w całości. Jej korytarze wykuto w łupkach chlorytowo-amfibolowych, prawdopodobnie wydobywano w niej złotonośny piryt. Nie wiadomo, kiedy trwały prace wydobywcze, w kopalni jest wyryta data 1832. Od kwietnia 2012 r. sztolnia udostępniona jest do zwiedzania. Dolina była też od dawna zwiedzana turystycznie. W 1813 r. szedł nią na Rohacze Göran Wahlenberg, a zimą 1889 r. Alois Gebaur. Oparciem dla współczesnej turystyki jest znajdujące się w środkowej części doliny, na wysokości 1280 m n.p.m. Schronisko Żarskie oraz ośrodki turystyczno-wypoczynkowe u wylotu Doliny Żarskiej. Dzięki Magistrali Tatrzańskiej możliwe jest także korzystanie z autokempingu „Raczkowa” (pole namiotowe) i innych ośrodków turystycznych u wylotu sąsiedniej Doliny Wąskiej. Dla upamiętnienia ofiar Tatr Zachodnich przy Schronisku Żarskim wykonano Symboliczny Cmentarz Ofiar Tatr Zachodnich (w 2009 r. ich lista (niepełna) liczyła 114 nazwisk).
Turystyka.
Dolina Żarska jest jednym z głównych tatrzańskich centrów pozatrasowego narciarstwa wysokogórskiego i skialpinizmu, odbywają się tutaj również zawody w tej dziedzinie sportu. Dojechać można do wylotu Tatrzańską Drogą Młodości (nr 537), skręcając w Liptowskim Mikułaszu z dzielnicy Okoličné w północnym kierunku na Żar. U wylotu doliny parking, wjazd do doliny zamknięty dla pojazdów samochodowych. Dolinę zwiedzać można również na rowerze.

</doc>
<doc id="1068105" url="https://pl.wikipedia.org/wiki?curid=1068105" title="Roti (potrawa)">
Roti (potrawa)

Roti (hindi: रोटी ; język pendżabski: ਰੋਟੀ ; urdu: روٹی ; Gudżarati: રોટલી) – odmiana smażonych na patelni placków, powszechna w Indiach i Azji Południowo-Wschodniej, przygotowywana z mąki pszennej, niekiedy z dodatkiem mąki kukurydzianej lub mączki z soczewicy. W przeciwieństwie do ćapati, do masy na roti dodaje się tłuszcz.

</doc>
<doc id="1068106" url="https://pl.wikipedia.org/wiki?curid=1068106" title="Messiah (zespół muzyczny)">
Messiah (zespół muzyczny)

Messiah - jest to death/thrashmetalowy zespół, który powstał w 1984 w miejscowości Baar w Szwajcarii.

</doc>
<doc id="1068108" url="https://pl.wikipedia.org/wiki?curid=1068108" title="Przęsocińska Struga">
Przęsocińska Struga

Przęsocińska Struga – struga o długości około 4 km, dopływ ramienia Odry – Łarpi, mający źródła na Płaskowzgórzu Przęsocińskim na Wzgórzach Warszewskich w Przęsocinie (gmina Police). Płynie przez tereny rolnicze okolic Przęsocina, Park Leśny Mścięcino w Szczecinie i osiedle Mścięcino w Policach. Uchodzi do Łarpi w Dolinie Dolnej Odry koło wyspy Polickie Łąki.
Nazwę "Przęsocińska Struga" wprowadzono urzędowo w 1949 roku, zastępując poprzednią niemiecką nazwę "Neuendorfer Bach".

</doc>
<doc id="1068109" url="https://pl.wikipedia.org/wiki?curid=1068109" title="Droga krajowa nr 25 (Węgry)">
Droga krajowa nr 25 (Węgry)

Droga krajowa nr 25 (węg. "25-ös főút") – droga krajowa w północnych Węgrzech, w komitatach Heves i Borsod-Abaúj-Zemplén. Długość - 84 km. Przebieg: 

</doc>
<doc id="1068111" url="https://pl.wikipedia.org/wiki?curid=1068111" title="Brian Connolly">
Brian Connolly

Brian Francis Connolly (ur. 5 października 1945 w Govanhill w Glasgow, zm. 9 lutego 1997 w Harefield) – szkocki wokalista, autor tekstów piosenek i muzyk, brytyjski wokalista glamrockowego zespołu Sweet.
Życiorys.
Początkowo nazywał się Brian McManus, lecz skończywszy osiemnaście lat przyjął nazwisko matki – Connolly. W wieku dwunastu lat przeprowadził się do Harefield w Middlesex. 
Początkowo jego zespół nazywał się Sweetshop, jednak później zmienił nazwę na Sweet. W 1970 grupa stała się sławna, jednak w 1979 Connolly musiał ją opuścić ze względu na problemy z alkoholem. Po odejściu próbował kariery solowej, jednak w 1991 alkoholowe problemy znowu dały o sobie znać. Alkoholizm był też przyczyną jego śmierci w 1997.
Życie prywatne.
Miał dwie córki – Nicole i Michelle oraz syna Briana Jamesa (BJ).

</doc>
<doc id="1068114" url="https://pl.wikipedia.org/wiki?curid=1068114" title="Campeonato Brasileiro Série A 1996">
Campeonato Brasileiro Série A 1996



</doc>
<doc id="1068116" url="https://pl.wikipedia.org/wiki?curid=1068116" title="Campeonato Brasileiro Série A 1995">
Campeonato Brasileiro Série A 1995



</doc>
<doc id="1068117" url="https://pl.wikipedia.org/wiki?curid=1068117" title="Droga krajowa nr 24 (Węgry)">
Droga krajowa nr 24 (Węgry)

Droga krajowa nr 24 (węg. "24-es főút") – droga krajowa w północnych Węgrzech, w komitacie Heves. Długość - 43 km. Przebieg: 

</doc>
<doc id="1068119" url="https://pl.wikipedia.org/wiki?curid=1068119" title="Wzgórza Warszewskie">
Wzgórza Warszewskie

Wzgórza Warszewskie (najwyższy punkt: Wielecka Góra 131 m n.p.m.) – wzgórza morenowe wchodzące w skład Wzniesień Szczecińskich częściowo w granicach administracyjnych Szczecina (dzielnice Północ i Zachód), pozostała część, tj. część północno-zachodnia, w powiecie polickim (osiedle Mścięcino w Policach, wsie Siedlice, Przęsocin, Leśno Górne). 
Charakterystyka.
Północna i centralna część Wzgórz Warszewskich porośnięta jest przez Puszczę Wkrzańską (tu liczne szlaki turystyczne), natomiast południowa jest bardziej zurbanizowana, bezleśna i częściowo zajęta pod zabudowę (w przewadze jednorodzinną). Silny kontrast krajobrazowy z Doliną Dolnej Odry sprawia, że wierzchołki wzgórz stanowią doskonałe punkty widokowe na Wzgórza Bukowe, Równinę Goleniowską, jezioro Dąbie i Zalew Szczeciński (z niektórych wzgórz na Stołczynie i Skolwinie, przy dobrej widoczności, można dostrzec klify Wyspy Wolin). Cechą charakterystyczną są liczne doliny niewielkich potoków przecinające wzgórza (m.in. Osówka, Arkonka, Gręziniec, Grzybnica, Przęsocińska Struga, Skolwinka, Stołczynka), a także strome zakończenie wzgórz ku dolinie Odry.
Nazwa pochodzi od nazwy wsi Warszewo – obecnie osiedla Szczecina.
W obrębie Wzgórz Warszewskich czasami wyróżnia się: 

</doc>
<doc id="1068122" url="https://pl.wikipedia.org/wiki?curid=1068122" title="Droga krajowa nr 26 (Węgry)">
Droga krajowa nr 26 (Węgry)

Droga krajowa nr 26 (węg. "26-os főút") – droga krajowa w północno-wschodnich Węgrzech, w komitacie Borsod-Abaúj-Zemplén. Długość - 55 km. Przebieg: 

</doc>
<doc id="1068124" url="https://pl.wikipedia.org/wiki?curid=1068124" title="Magnification">
Magnification

Magnification – siedemnasty studyjny album grupy Yes, wydany w 2001 roku.
Opis.
Po odejściu z grupy gitarzysty Billy'ego Sherwooda oraz grającego na instrumentach klawiszowych Igora Khorosheva, pozostali członkowie zespołu zdecydowali się nagrać album z udziałem orkiestry symfonicznej pod batutą Larry'ego Groupé'a. Miejscami (np. we wstępie do "In The Presence Of") na instrumentach klawiszowych grał perkusista grupy Alan White.
Piosenka "Can You Imagine" jest pierwszą i jedyną piosenką w historii wydawnictw płytowych Yes, którą śpiewał basista Chris Squire. Została pierwotnie napisana i nagrana jako demo "Believe It" przez XYZ, zespół, który w 1981 założyli White, Squire oraz Jimmy Page. 
Na trasie koncertowej promującej płytę rolę klawiszowca przejął Tom Brislin, lider rockowego zespołu Spiraling.
Płyta została wydana ponownie w 2002 roku jako limitowana, dwupłytowa edycja. Druga płyta zawiera 3 utwory wykonane na żywo i wywiad, teledysk do "Don't Go" i "The Gates Of Delirium". Inna edycja z drugą płytą zawierała koncertowe wykonania "Close to the Edge" oraz "Gates of Delirium" (z trasy Masterworks w roku 2000), a także "Long Distance Runaround" ze studyjnie dodaną orkiestrą.
Lista utworów.
"Wszystkie utwory:" Jon Anderson/Steve Howe/Chris Squire/Alan White

</doc>
<doc id="1068126" url="https://pl.wikipedia.org/wiki?curid=1068126" title="Amalia z Saksonii-Coburg-Gotha">
Amalia z Saksonii-Coburg-Gotha

"Maria Ludwika Franciszka" Amalia Koburg-Koháry (ur. 23 października 1848, zm. 6 maja 1894), księżniczka Saksonii-Coburg-Saalfeld, księżna w Bawarii.
Życie.
Amalia była córką Augusta Koburga, ks. Koháry, i Klementyny Orleańskiej, księżniczki Francji. Jej siostrą była Klotylda Maria, a bratem Ferdynand I – car Bułgarii.
W roku 1875 wyszła za mąż za księcia Maksymiliana Emanuela Bawarskiego, syna księcia Maksymiliana Józefa Bawarskiego i księżniczki Ludwiki Wilhelminy Bawarskiej.
Amalia zmarła 6 maja 1894 roku, w wieku 45 lat.

</doc>
<doc id="1068128" url="https://pl.wikipedia.org/wiki?curid=1068128" title="Płaskowzgórze Przęsocińskie">
Płaskowzgórze Przęsocińskie

Płaskowzgórze Przęsocińskie - część Wzgórz Warszewskich. Równinny i falisty teren przeważnie rolniczy z maksymalną wysokością do ok. 110 m n.p.m. opadający stromo ku Dolinie Dolnej Odry. Nazwa pochodzi od centralnie położonej wsi Przęsocin (powiat policki). Płaskowzgórze Przęsocińskie jest częściowo objęte granicami Szczecina (osiedla Stołczyn, Skolwin i Bukowo).
Charakterystyka.
Duży kontrast krajobrazowy z terenami położonymi niżej - liczne ciągi i punkty widokowe w kierunku jeziora Dąbie. Swoje źródła mają tu potoki: Przęsocińska Struga, Skolwinka i Grzybnica.
We wschodniej części chronione jako użytki ekologiczne - Uroczysko Trzech Strumieni i Uroczysko Skolwin. Przez obszar przebiega Szlak „Przez Las Arkoński i Wzgórza Warszewskie”.

</doc>
<doc id="1068130" url="https://pl.wikipedia.org/wiki?curid=1068130" title="Kaplica Czartoryskich">
Kaplica Czartoryskich



</doc>
<doc id="1068131" url="https://pl.wikipedia.org/wiki?curid=1068131" title="Płaskowzgórze Warszewskie">
Płaskowzgórze Warszewskie

Płaskowzgórze Warszewskie - część Wzgórz Warszewskich. Równinny, falisty i w większości bezleśny teren w północnej części Szczecina o wysokościach dochodzących do ok. 120 m n.p.m. Nazwa od zajmującego centralną część szczecińskiego osiedla Warszewo.
Charakterystyka.
Silny kontrast krajobrazowy z położonymi znacznie niżej Doliną Dolnej Odry czy Doliną Niemierzyńską. Wierzchołki płaskich, wydłużonych i zwykle bezimiennych wzgórz stanowią dobre punkty i ciągi widokowe m.in. w kierunku Wzgórz Bukowych i Wału Stobniańskiego. Obszar odwadniany jest przez potoki płynące często w głębokich dolinach, np: Gręziniec, Bystry Rów czy Warszewiec. W północnej części znajduje się Zespół przyrodniczo-krajobrazowy "Wodozbiór". 
Turystyka.
Urozmaicony krajobraz i bliskość Puszczy Wkrzańskiej sprawia, że obszar jest popularnym miejscem weekendowego wypoczynku oraz uprawiania turystyki pieszej i rowerowej dla mieszkańców Szczecina.

</doc>
<doc id="1068132" url="https://pl.wikipedia.org/wiki?curid=1068132" title="Droga krajowa nr 27 (Węgry)">
Droga krajowa nr 27 (Węgry)

Droga krajowa nr 27 (węg. "27-es főút") – droga krajowa w północno-wschodnich Węgrzech. Długość - 44 km. Przebieg: 

</doc>
<doc id="1068133" url="https://pl.wikipedia.org/wiki?curid=1068133" title="Kaplica bpa Maciejowskiego">
Kaplica bpa Maciejowskiego



</doc>
<doc id="1068138" url="https://pl.wikipedia.org/wiki?curid=1068138" title="Polyborus plancus">
Polyborus plancus



</doc>
<doc id="1068140" url="https://pl.wikipedia.org/wiki?curid=1068140" title="Kaplica bpa Piotra Gamrata">
Kaplica bpa Piotra Gamrata



</doc>
<doc id="1068143" url="https://pl.wikipedia.org/wiki?curid=1068143" title="Kaplica bpa Tomickiego">
Kaplica bpa Tomickiego



</doc>
<doc id="1068144" url="https://pl.wikipedia.org/wiki?curid=1068144" title="Kaplica bpa Załuskiego">
Kaplica bpa Załuskiego



</doc>
<doc id="1068148" url="https://pl.wikipedia.org/wiki?curid=1068148" title="Kaplica bpa Konarskiego">
Kaplica bpa Konarskiego



</doc>
<doc id="1068156" url="https://pl.wikipedia.org/wiki?curid=1068156" title="Ślimak zaroślowy">
Ślimak zaroślowy

Ślimak zaroślowy ("Arianta arbustorum") – gatunek ślimaka płucodysznego z rodziny ślimakowatych (Helicidae), pospolity w wilgotnych lasach liściastych o gęstym podszycie. Jest szeroko rozprzestrzeniony w środkowej oraz północno-zachodniej Europie. W Polsce jest jednym z najpospolitszych ślimaków lądowych. Ukrywa się pod opadłymi liśćmi, kamieniami, powalonymi drzewami oraz gałęziami. Chętnie wędruje po wilgotnym podłożu i wtedy go najłatwiej znaleźć.
Muszla.
Muszla bez dołka osiowego (podobnie jak u ślimaków z rodzaju "Cepaea") z białą wargą i brzegiem otworu lekko wywiniętym na zewnątrz (przy wardze może to sprawiać wrażenie ukrytego dołka osiowego). Skorupka łatwo, nawet u żywych osobników, traci swą wierzchnią konchiolinową warstwę, przez co zwłaszcza szczyt muszli (najstarsza część) ma białawe ubytki a znalezione skorupki martwych ślimaków mogą być całkiem białe. Ogólnie skorupka brunatna z licznymi jaśniejszymi plamkami i prążkami (po obwodzie skrętu). Zwykle większa powierzchnia jaśniejsza występuje na ostatnim skręcie, na wysokości wargi. Na pierwszym i drugim skręcie łatwo zauważyć pojedynczy, ciemno brunatny pasek. 
Szerokość skorupki 18–25 mm, a wysokość 15–27 mm.

</doc>
<doc id="1068157" url="https://pl.wikipedia.org/wiki?curid=1068157" title="Droga krajowa nr 22 (Węgry)">
Droga krajowa nr 22 (Węgry)

Droga krajowa nr 22 (węg. "22-es főút") – droga krajowa w północnych Węgrzech. Długość - 69 km. Przebieg: 

</doc>
<doc id="1068163" url="https://pl.wikipedia.org/wiki?curid=1068163" title="Klotylda Maria z Saksonii-Coburga-Saalfeld">
Klotylda Maria z Saksonii-Coburga-Saalfeld

"Maria Adelajda Amalia" Klotylda Koburg-Koháry, niem. "Marie Adelheid Amalie Clotilde von Sachsen-Coburg und Gotha-Koháry" (ur. 8 lipca 1846 w Neuilly-sur-Seine, Francja, zm. 3 czerwca 1927 w Alcsút, Węgry) – niemiecka arystokratka, członkini katolickiej linii dynastii koburskiej, tytularna księżniczka Koháry, arcyksiężna Austrii jako żona Józefa Habsburga.
Życiorys.
Klotylda Maria była najstarszą córką księcia Augusta Koburga-Koháry'ego i Klementyny Orleańskiej, księżniczki Francji. Jej siostrą była Amalia, a bratem Ferdynand I – car Bułgarii. Wyszła za mąż za arcyksięcia Józefa Karola Ludwika Austriackiego, syna arcyksięcia Józefa Antoniego Habsburga, palatyna Węgier i księżniczki Marii Doroty Wirtemberskiej. Uroczystość ślubna odbyła się 12 maja 1864 w Koburgu, w Bawarii. Para miała 7 dzieci.
Odznaczenia.
Do 1917:

</doc>
<doc id="1068164" url="https://pl.wikipedia.org/wiki?curid=1068164" title="Andrzej Tkacz">
Andrzej Tkacz

Andrzej Józef Tkacz (ur. 20 września 1946 w Trzciance) – polski sportowiec - hokeista, bramkarz, olimpijczyk, trener.
Wychowanek Polonii Bydgoszcz (1959–1964), potem bronił barw Katowic (1965–1977), niemieckich HC Hoheeneus (1977–78) i Stuttgart (1978–1979), austriackich VEU Feldkirch (1979–1980) i EC Kitzbühel (1981–1982). W latach 1980–1981 grał również w szwajcarskim ZSC Lions.
Dwukrotnie zdobywał tytuł Mistrza Polski z Katowicami (1968 i 1970), również dwukrotnie zdobywał Złoty Kij w latach 1975–1976.
Dwa razy reprezentował Polskę na Zimowych Igrzyskach Olimpijskich w 1972 w Sapporo i w 1976 w Innsbucku, ośmiokrotnie grał w turniejach o mistrzostwo świata.
Po ukończeniu kariery sportowej i studiów na AWF w Katowicach podjął pracę trenerską. Był trenerem kadry narodowej w 1997, pracował w Niemczech i Austrii.
Od 2006 trener Polonii Bytom, którą wprowadził do Ekstraligi, został zwolniony w listopadzie 2007.
W grudniu 2007 został trenerem Unii Oświęcim.

</doc>
<doc id="1068165" url="https://pl.wikipedia.org/wiki?curid=1068165" title="Zaroślarka pospolita">
Zaroślarka pospolita

Zaroślarka pospolita ("Fruticicola fruticum") – europejski gatunek ślimaka trzonkoocznego (Stylommatophora) z rodziny zaroślarkowatych (Bradybaenidae), jedyny występujący w Polsce jej przedstawiciel. Muszla szerokości 17–20 mm i wysokości 14–16 mm, ma zmienne ubarwienie, może być jednolicie biaława, żółtawa, różowa lub jasnobrunatna. Spotyka się również osobniki z pojedynczym ciemnobrunatnym paskiem ciągnącym się wzdłuż skrętów. Dołek osiowy zupełnie odkryty. Występuje wyłącznie w Europie (również w europejskiej części Rosji), niekiedy licznie, w wilgotnych, dobrze ocienionych, miejscach (lasy, parki) na wysokich roślinach zielnych, np. pokrzywach, zwykle pod ich liśćmi. W Polsce jest spotykana na obszarze całego kraju.

</doc>
<doc id="1068167" url="https://pl.wikipedia.org/wiki?curid=1068167" title="Akces">
Akces

Akces (łac. "accessus") – dawniej procedura stosowana podczas wyboru papieża na konklawe. Jeśli w pisemnym głosowaniu ("scrutinium") żaden z kandydatów nie uzyskał wymaganej większości 2/3 (ewentualnie jeśli kardynałowie chcieli uczynić dokonany już wybór jednomyślnym), dopuszczano zmianę preferencji wyborczych przez głosujących kardynałów poprzez „przejście” ("accessus") na innego kandydata, niż głosowali (najczęściej na tego, który uzyskał najwięcej głosów). Wyniki takiego kandydata ze "scrutinium" i akcesu się sumowało. Do XVII wieku akces przeprowadzano ustnie, poprzez publiczną deklarację kardynała „"accedo domino Cardinali ..."”, jednak w 1621 Grzegorz XV zarządził, że procedura akcesu także powinna być pisemna. 
Charakter tej procedury wiązał się z koniecznością podpisywania kartek do głosowania, tak, aby można było zweryfikować, czy elektor nie "przechodzi" na tego samego kandydata, na którego głosował podczas "scrutinium".
Po raz ostatni do wyboru papieża przez akces doszło na konklawe 1878 przy wyborze Leona XIII. Papież Pius X w 1904 roku zakazał stosowania tej procedury. Również obecne regulacje zawarte w konstytucji Jana Pawła II "Universi Dominici Gregis" z 1996 roku nie przewidują jej stosowania, gdyż jest niemożliwa do pogodzenia z zasadą tajności głosowania.

</doc>
<doc id="1068169" url="https://pl.wikipedia.org/wiki?curid=1068169" title="ABWH">
ABWH



</doc>
<doc id="1068170" url="https://pl.wikipedia.org/wiki?curid=1068170" title="Anderson Wakeman Bruford Howe">
Anderson Wakeman Bruford Howe



</doc>
<doc id="1068175" url="https://pl.wikipedia.org/wiki?curid=1068175" title="Archibald Menzies">
Archibald Menzies

Archibald Menzies (ur. 15 marca 1754, zm. 15 lutego 1842) − szkocki chirurg i botanik.
Życiorys.
Urodził się w Easter Stix (lub Styx) w parafii Weem w Perthshire. Studiował botanikę i medycynę w Edynburgu. Po zakończeniu studiów pracował jako asystent chirurga w Caernarfon. W późniejszym czasie wstąpił do Royal Navy i służył w bazie Halifax w Nowej Szkocji.
W 1786 Menzies został mianowany lekarzem okrętowym na "Prince of Wales" na czas rejsu wokół przylądka Horn na północny Ocean Spokojny. W czasie podróży zebrał i skatalogował szereg nieznanych wcześniej roślin.
W 1790 już jako botanik udał się w rejs dookoła świata na pokładzie HMS "Discovery" pod dowództwem kapitana George'a Vancouvera, a kiedy w czasie podróży zachorował lekarz okrętowy Menzies przejął na siebie także jego obowiązki. 
W czasie pobytu okrętu na Hawajach Menzies wraz z kapitanem Josephem Bakerem i dwoma innymi osobami jako pierwsi Europejczycy weszli na szczyt Mauna Loa. Używając przenośnego barometru, Menzies obliczył wysokość tej góry na 4134 m (w rzeczywistości mierzy ona 4169 m).
Po podróży Menzies pozostał w służbie Royal Navy i stacjonował na Karaibach. Po odejściu na emeryturę pracował jako lekarz w Notting Hill w Londynie.
Jego nazwiskiem nazwano niektóre z odkrytych przez niego roślin, między innymi rodzaj krzewów "Menziesia" i daglezję zieloną ("Pseudotsuga menziesii"). Później jego nazwiskiem nazwano także wiecznie zielone drzewo "Arbutus menziesii".

</doc>
<doc id="1068178" url="https://pl.wikipedia.org/wiki?curid=1068178" title="Poecile songara">
Poecile songara



</doc>
<doc id="1068179" url="https://pl.wikipedia.org/wiki?curid=1068179" title="Sanktuarium Wambierzyckiej Królowej Rodzin">
Sanktuarium Wambierzyckiej Królowej Rodzin

Bazylika Nawiedzenia Najświętszej Marii Panny, Sanktuarium Wambierzyckiej Królowej Rodzin Patronki Ziemi Kłodzkiej – barokowa bazylika znajdująca się w Wambierzycach koło Radkowa w powiecie kłodzkim. Wybudowana została w latach 1715–1723. W 1936 papież Pius XI nadał kościołowi tytuł bazyliki mniejszej. Obiekt zarejestrowany jako zabytek 2 stycznia 1950 roku.
Historia.
Obecna bazylika stoi na wzgórzu, gdzie w XII w. w niszy wysokiego drzewa umieszczono figurkę Matki Boskiej. Według kronik w 1218 roku ociemniały Jan z Raszewa odzyskał w tym miejscu wzrok. Po tym zdarzeniu do Wambierzyc zaczęło podróżować wielu pielgrzymów. Wkrótce pod drzewem z figurką postawiono ołtarz, a po bokach lichtarz i chrzcielnicę. W 1263 na wzgórzu powstał drewniany kościół. 
W 1512 roku Ludwik von Panwitz wzniósł większą świątynię wybudowaną z cegły. Został on jednak zrujnowany podczas wojny trzydziestoletniej. W latach 1695-1711 wybudowano nowy kościół na zlecenie Daniela von Osterberga, który jednak szybko zaczął się walić i został rozebrany w 1714 roku. W latach 1715–1723 powstała kolejna świątynia wybudowana przez hrabiego , która przetrwała do dziś.
W 1936 papież Pius XI nadał kościołowi tytuł bazyliki mniejszej. 17 sierpnia 1980 roku kardynał Stefan Wyszyński dokonał koronacji figurki Matki Bożej przy asyście kard. Sebastiano Baggio, kard. Franciszka Tomaszka i abp Henryka Gulbinowicza, nadając jej tytuł Wambierzyckiej Królowej Rodzin.
Od 25 czerwca 2007 roku w Wambierzycach posługują franciszkanie z Prowincji św. Jadwigi Zakonu Braci Mniejszych. Pierwszym kustoszem franciszkańskim był o. Damian Franciszek Stachowicz OFM, a od 6 lipca 2009 funkcję tę pełni o. Albert Ireneusz Krzywański OFM.
Wyposażenie.
Prezbiterium jest oddzielone od nawy kratą. Ołtarz główny jest dziełem . W centrum znajduje się rzeźba Madonny z Dzieciątkiem adorowana przez dwa anioły. Figurka wykonana z drewna lipowego ma 28 cm. Pochodzi z końca XIV w.
W nawie po stronie południowej znajduje się barokowa ambona, dzieło Flackera z 1723 roku. Jest ona ilustracją hymnu "Magnificat". Ambonę wieńczy postać Ducha Świętego, poniżej widnieje Madonna w otoczeniu aniołów. Na baldachimie siedzą personifikacje kontynentów: Ameryki, Europy, Azji i Afryki. Na korpusie znajdują się rzeźby czterech ewangelistów. We wnękach prezbiterium umieszczono ołtarze pochodzące z XIX w. Od wschodu są to ołtarze: św. Jana Nepomucena, św. Walentego, św. Anny, św. Józefa i św. Antoniego. Ponad drzwiami na ścianie północnej wiszą obrazy św. Jadwigi Śląskiej, św. Otylii i św. Apolonii, a na ścianie północnej św. Jana Sarkandra, św. Franciszka Ksawerego i św. Karola Boromeusza.

</doc>
<doc id="1068180" url="https://pl.wikipedia.org/wiki?curid=1068180" title="Cephalotus">
Cephalotus



</doc>
<doc id="1068181" url="https://pl.wikipedia.org/wiki?curid=1068181" title="Małgorzata Klementyna Austriacka">
Małgorzata Klementyna Austriacka

Małgorzata Klementyna Maria (ur. 6 lipca 1870 w Alcsút, Węgry; zm. 2 maja 1955 w Ratyzbonie), była do rewolucji listopadowej w 1918 roku arcyksiężniczką Austrii i księżniczką Thurn und Taxis.
Życiorys.
Małgorzata Klementyna była córką Józefa Karola Ludwika Austriackiego i księżniczki Klotyldy Marii Sachsen-Coburg-Saalfeld.
15 lipca 1890 roku w Budapeszcie, Węgry, Małgorzata wyszła za mąż za księcia Alberta I Thurn und Taxis, syna księcia Maksymiliana Antoniego Thurn und Taxis i księżnej Heleny Bawarskiej. Para miała 7 dzieci.
Małgorzata Klementyna zmarła 2 maja 1955 roku w wieku 84 lat w Ratyzbonie.

</doc>
<doc id="1068183" url="https://pl.wikipedia.org/wiki?curid=1068183" title="Jerzy Juskowiak">
Jerzy Juskowiak

Jerzy Juskowiak (ur. 3 maja 1939 w Bojanowie, zm. 11 grudnia 1993 w Poznaniu) – polski lekkoatleta, sprinter, olimpijczyk.
Największe sukcesy osiągnął w sztafecie 4 x 100 m. Zdobył w tej konkurencji srebrny medal na Mistrzostwach Europy w 1962 w Belgradzie (razem z nim biegli Andrzej Zieliński, Zbigniew Syka i Marian Foik), a indywidualnie w biegu na 100 m zajął 5. miejsce w finale. Startował także w sztafecie 4 x 100 m na Igrzyskach Olimpijskich w 1960 w Rzymie, ale polski zespół nie ukończył biegu eliminacyjnego. Zwyciężył w biegu na 100 m podczas Festiwalu Młodzieży i Studentów w Wiedniu w 1959.
Dwa razy był mistrzem Polski: na 100 m (w 1963) i w sztafecie 4 x 100 m (w 1962). Był także dwukrotnym brązowym medalistą: w 1962 na 100 m i w 1963 w sztafecie 4 x 100 m. Dwa razy ustanawiał rekord Polski w sztafecie 4 x 100 m. Wystąpił w 18 meczach reprezentacji Polski.
Rekordy życiowe: 100 m - 10,3 s; 200 m - 21,2 s. 
Był zawodnikiem m.in. Zawiszy Bydgoszcz i Orkanu Poznań.

</doc>
<doc id="1068184" url="https://pl.wikipedia.org/wiki?curid=1068184" title="Podróż apostolska Jana Pawła II do Hiszpanii (2003)">
Podróż apostolska Jana Pawła II do Hiszpanii (2003)

99. Podróż Apostolska Jana Pawła II odbyła się w dniach 3 – 4 maja 2003 roku. Jej celem była Hiszpania. Była to piąta i ostatnia podróż apostolska Jana Pawła II do tego kraju.
Przebieg pielgrzymki.
Tuż po przybycie na lotnisko w Madrycie papież spotkał się w tamtejszej bazie lotniczej z młodzieżą. Na spotkanie przybyło ponad 600 tysięcy osób. Jan Paweł II apelował do zebranych o nieuleganie złu, nacjonalizmowi, rasizmowi i nietolerancji. Na koniec spotkania papież przekazał młodym ludziom różańce z drzewa oliwnego.
Następnego dnia na madryckim placu Kolumba Jan Paweł II odprawił Mszę świętą, podczas której kanonizował pięciu błogosławionych: Pedro Poveda Castroverde (1874-1936), Jose Maria Rubio y Peralta (1864-1929), Genowefa Torres Morales (1870-1956), Aniela od Krzyża (1846-1932) i Maria Maravillas od Jezusa (1881-1974). Na Mszę świętą przybyło około miliona wiernych, w tym hiszpańska para królewska oraz przedstawiciele władz państwowych Hiszpanii.
Po Mszy świętej Jan Paweł II spotkał się z królem Hiszpanii Janem Karolem I i jego rodziną.

</doc>
<doc id="1068187" url="https://pl.wikipedia.org/wiki?curid=1068187" title="ITR">
ITR



</doc>
<doc id="1068188" url="https://pl.wikipedia.org/wiki?curid=1068188" title="Kacper del bufalo">
Kacper del bufalo



</doc>
<doc id="1068189" url="https://pl.wikipedia.org/wiki?curid=1068189" title="II Liceum Ogólnokształcące im. Andrzeja Frycza Modrzewskiego w Rybniku">
II Liceum Ogólnokształcące im. Andrzeja Frycza Modrzewskiego w Rybniku

II Liceum Ogólnokształcące im. Andrzeja Frycza Modrzewskiego w Rybniku – publiczna szkoła ponadpodstawowa założona w 1935 roku.
Upamiętnienie Józefa Piłsudskiego.
10 listopada 2000 r. w II LO im. Frycza-Modrzewskiego odsłonięto tablicę upamiętniającą postać marszałka Józefa Piłsudskiego. Umieszczono na niej inskrypcję: „w fundamentach tej szkoły – pomnika, wspólnego dzieła organizacji niepodległościowych, społeczności Ziemi Rybnickiej oraz żołnierzy 75 Pułku Piechoty Wojska Polskiego znajduje się kamień węgielny, poświęcony i wmurowany w 1936 roku dla upamiętnienia nadania Powszechnej Szkole Publicznej imienia Marszałka Józefa Piłsudskiego, twórcy niepodległej II Rzeczypospolitej”. Odsłonięcia tablicy dokonali uczeń szkoły w latach 1936–1939 Joachim Płaczko oraz wiceprzewodnicząca Rady Miasta Rybnika Maria Smółka.
Odsłoniętą 11 listopada 2000 r. tablicę wieńczy płaskorzeźba z popiersiem marszałka Piłsudskiego, wykonaną w pracowni Rodlew z Rybnika, według projektu B. Leśniowskiej we współpracy z Marią Budną-Malczewską. Wykonano ją i umieszczono w budynku szkoły staraniem Stowarzyszenia Organizacji Niepodległościowych w Rybniku, które współtworzyły oddziały terenowe Związku Piłsudczyków, Związku Sybiraków, Światowego Związku Żołnierzy Armii Krajowej, Rodziny Katyńskiej oraz Związku Więźniów Politycznych Okresu Stalinowskiego.

</doc>
<doc id="1068194" url="https://pl.wikipedia.org/wiki?curid=1068194" title="Colobus angolensis">
Colobus angolensis



</doc>
<doc id="1068195" url="https://pl.wikipedia.org/wiki?curid=1068195" title="Marc Crosas">
Marc Crosas

Marc Crosas Luque (ur. 9 stycznia 1988 w Sant Feliu de Guíxols) – hiszpański piłkarz z obywatelstwem meksykańskim występujący najczęściej na pozycji środkowego pomocnika, obecnie zawodnik CD Tenerife. Jest kuzynem Alberta Jorquery, także piłkarza.
Kariera klubowa.
Crosas jest wychowankiem zespołu FC Barcelona. Pomimo młodego wieku i przynależności do rezerw rozegrał cztery mecze w barwach pierwszej drużyny w latach 2006–2008. Jego debiut miał miejsce w meczu z Badaloną w Copa del Rey, 8 listopada 2006 roku – młody Hiszpan w 76. minucie meczu zmienił Andrésa Iniestę. Jego krótki występ uznano za udany, co dało mu możliwość zaprezentowania swoich umiejętności w kolejnych spotkaniach Pucharu Króla oraz miejsce w kadrze na Klubowe Mistrzostwa Świata. 12 grudnia 2007 rozegrał ostatnie 20 minut meczu ze Stuttgartem w rozgrywkach Ligi Mistrzów, gdzie Barcelona ostatecznie odpadła po dwumeczu półfinałowym.
W styczniu 2008 roku został wypożyczony do końca sezonu do zespołu mistrza Francji – Olympique Lyon, gdzie rozegrał osiem meczów ligowych i pomógł Lyonowi w wygraniu Ligue 1 i pucharu kraju. Po powrocie z wypożyczenia za sumę 540 tysięcy euro przeszedł do szkockiego Celticu na zasadzie definitywnego transferu z możliwością odkupienia go w ciągu dwóch sezonów. W Scottish Premier League Crosas zadebiutował 23 sierpnia 2008 w wygranym 3:0 meczu z Falkirk, natomiast pierwszą bramkę w profesjonalnej karierze strzelił 28 lutego 2009 w wygranej 7:0 konfrontacji ligowej z St. Mirren. Podczas pobytu w Celticu dwa razy z rzędu zostawał wicemistrzem kraju, natomiast w sezonie 2008/2009 zdobył Puchar Ligi Szkockiej.
Wiosną 2011 Crosas został kupiony przez beniaminka rosyjskiej Priemjer-Ligi – Wołgę Niżny Nowogród – za sumę 350 tysięcy euro. Tam spędził dwie pierwsze rundy trwającego wyjątkowo półtora roku sezonu 2011/2012, notując pięć asyst w 26 meczach. Nie potrafiąc się przystosować do życia w Rosji, już po roku w roli podstawowego gracza Wołgi zdecydował się przenieść do wicemistrza Meksyku – ekipy Club Santos Laguna z siedzibą w mieście Torreón. W swoich premierowych rozgrywkach – Clausura 2012 – wywalczył ze swoim klubem mistrzostwo kraju.

</doc>
<doc id="1068197" url="https://pl.wikipedia.org/wiki?curid=1068197" title="Colobus satanas">
Colobus satanas



</doc>
<doc id="1068199" url="https://pl.wikipedia.org/wiki?curid=1068199" title="Trichechus manatus">
Trichechus manatus



</doc>
<doc id="1068200" url="https://pl.wikipedia.org/wiki?curid=1068200" title="Radzice Przystanek">
Radzice Przystanek

Radzice Przystanek – przystanek kolejowy w Radzicach, w województwie łódzkim, w Polsce. Od grudnia 2020 roku zatrzymuje się tutaj kilka razy dziennie pociąg osobowy do Łodzi, Tomaszowa Mazowieckiego i Drzewicy. Na peronach stacji znajdują się nowe ławki, tablice informacyjne i oświetlenie.

</doc>
<doc id="1068201" url="https://pl.wikipedia.org/wiki?curid=1068201" title="Elizabeth Maria von Thurn und Taxis">
Elizabeth Maria von Thurn und Taxis

Elisabeth Maria Maximiliana von Thurn und Taxis (ur. 28 maja 1860 w Dreźnie; zm. 7 lutego 1881 w Sopronie), księżniczka Thurn und Taxis.
Życie.
Elżbieta Maria była drugą córką księcia Maksymiliana Antoniego Thurn und Taxis i jego żony księżnej Heleny Bawarskiej.
17 października 1877 w bawarskiej Ratyzbonie wyszła za mąż za Michała II (Miguela), księcia Bragança, jedynego syna króla Michała I Uzurpatora, i księżniczki Adelajdy Löwenstein-Wertheim-Rosenberg. Elżbieta zmarła w wieku 20 lat w Ödenburgu, krótko po urodzeniu trzeciego dziecka. Była pierwszą żoną Miguela, po jej śmierci wdowiec ożenił się w 1893 z Marią Teresą Löwenstein-Wertheim-Rosenberg (1870–1935).

</doc>
<doc id="1068203" url="https://pl.wikipedia.org/wiki?curid=1068203" title="Bradybaena fruticum">
Bradybaena fruticum



</doc>
<doc id="1068204" url="https://pl.wikipedia.org/wiki?curid=1068204" title="8 Regiment Pieszy Buławy Polnej Koronnej">
8 Regiment Pieszy Buławy Polnej Koronnej

8 Regiment Pieszy Buławy Polnej Koronnej – oddział piechoty armii koronnej wojska I Rzeczypospolitej.
Formowanie i zmiany organizacyjne.
Uchwalony na sejmie 1717 roku komput wojska koronnego przewidywał zorganizowanie regimentu buławy polnej koronnej w sile 850 porcji. Faktyczny stan regimentu w 1719 roku wynosił 620 żołnierzy, w tym 132 oficerów i podoficerów i 488 szeregowych. Najbardziej okazałych żołnierzy dobierano do kompanii grenadierskiej. Z każdych dziesięciu żołnierzy wybierano też starszego szeregowego (gefrajtera). Podoficerów mianował szef regimentu spośród zaproponowanych przez kapitanów żołnierzy wyróżniających się i piśmiennych, a oficerów mianował hetman na wniosek szefa jednostki.
W 1755 roku liczył 454 żołnierzy, w tym 320 szeregowych.
Sejm roku 1776 ułożył nowy etat wojska, zmieniając znacznie jego strukturę. Regiment miał liczyć 8 kompanii, a w sumie etatowo 467 żołnierzy, a praktycznie w 1778 roku 344 głowy. Polepszenie w latach osiemdziesiątych finansów państwa spowodowało możliwość dofinansowania armii. Regiment powiększono do 695 żołnierzy. Wchodził w skład Dywizji Ukraińsko-Podolskiej.
W 1786 roku wprowadzono numeracje regimentów piechoty od 1 do 14. Regiment gwardii pozostał bez numeru.
Od 12 października 1726 regiment staje się Regimentem Buławy Polnej Koronnej, a od 1789 jako 8 Regiment Pieszy, który uczestniczył w 1792 w wojnie polsko-rosyjskiej w obronie Konstytucji 3 Maja.
Nazwa regimentu odzwierciedlała fakt, iż szefem jednostki był zazwyczaj hetman polny koronny. W latach 1774–1794 był nim Seweryn Rzewuski – 27 stycznia 1792 pozbawiony urzędu konstytucją sejmową znoszącą urząd hetmanów polnych, po zwycięstwie konfederacji targowickiej, której był jednym z przywódców, nadal sprawował urząd.
W 1786 roku liczył etatowo 695 żołnierzy.
Na początku istnienia nosił numer 3, a następnie numer 5 (po awansie Regimentu Czapskiego na miejsce 3). Po likwidacji buław polnych (13 stycznia 1792) spadł do numeru 8., mimo protestów kadry i odtąd oficjalnie był nazywany "„Regimentem Pieszym nr 8”".
Do poprzedniej nazwy wrócił wraz z reaktywacją buławy polnej przez konfederację targowicką w sierpniu 1792, ale już bez powrotu do numeru 4.
Reformy Sejmu Wielkiego zwiększyły stany polskiej piechoty w poszczególnych regimentach. Etaty z października 1789 i maja 1792 roku zakładały istnienie regimentu składającego się z dwunastu kompanii uszykowanych w trzy bataliony, w tym jeden grenadierski i dwa fizylierskie. W praktyce nigdy takiej organizacji nie osiągnięto. W przededniu wojna w obronie Konstytucji 3 maja 4 regiment piechoty buławy polnej koronnej szefostwa Seweryna Rzewuskiego liczył 1383 żołnierzy.
Regiment oficjalnie przestał istnieć 2 maja 1793 z chwilą poddania Rosji Kamieńca Podolskiego, w którym stacjonował. Rosjanie wcielili oddział do własnej armii, nadając mu nazwę "Kamienieckiego Pułku Muszkieterów".
Barwa regimentu.
W okresie panowania Sasów, w stosunku do poprzedniego okresu, mundurowanie piechoty polskiej zmieniło się całkowicie. Zniesiono używane dotychczas niebieskie mundury kroju polskiego, a strój żołnierzy upodobniono do saskiego.
Mundur oficerów regimentu składał się z pąsowej sukni wierzchniej wykonanej z dobrego gatunkowo sukna, podszytego szalonem lub rasą, kamizelki i pludrów sukiennych w barwie oddziału tj. szafirowym, oraz elementów będącej wyznacznikiem ich rangi: portepee i siateczkowej szarfy oficerskiej wykonanej z karmazynowego jedwabiu i srebrnych metalizowanych nici. Dodatkowo na piersi noszono ryngraf (rynkrag), a na rękach rękawiczki skórzane. Andrzej Grotowski będący kwatermistrzem regimentowym w randze kapitańskiej pozostawił po sobie m.in. kolet z szafirowymi obszlegami (mankietami) oraz wełniane kamasze.
Mundury podoficerów i szeregowych składały się z tzw. „munduru wielkiego” i „munduru małego”. W skład pierwszego wchodziła suknia wierzchnia w kolorze kraprotowym (czyli kolorze uzyskanym z farbowania krapem, czyli marzanną barwierską) podszyta bają w kolorze oddziału (szafirowym) i z takimiż wyłogami. Co najmniej od 1750 r. regiment zarzucił noszenia klap przy sukni wierzchniej, a co najmniej od 1755 w sukni obserwujemy prócz szafirowych mankietów (obszlegów), również taki kołnierz. Guziki wykonywano z cyny. Kamizelka miała kolor szafirowy. Na zimę doszywano do niej rękawy. Spodnie co najmniej do 1753 noszono ze skóry cielęcej, zamszowe, później zastąpione spodniami sukiennymi w barwie oddziału. W okresie letnim spodnie sukienne zastępowano pludrami płóciennymi wydawanymi co roku, natomiast pludry sukienne deponowano do komory kompanijnej. Żołnierze regimentu nosili na głowie czarne filcowe kapelusze obszywane białą wełnianą tasiemką. Podoficerowie zamiast niej mieli taśmę srebrną. W ramach oszczędności praktykowano w regimencie farbowanie znoszonych kapeluszy na kolor czarny. Prócz taśmy, kapelusze zdobiono wełnianymi kordonami z niewielkimi kutasikami. Znany jest przykład kontraktu z 1753 r. zawartego między majorem Hanickim a Samuelem Gottlibem Jaekielem na sporządzenie chwostów do kapeluszy w różnych kolorach dla poszczególnych kompani. Po zniesieniu w 1751 r. kompanii grenadierskiej, niektórym żołnierzom przydzielono grenadier zeug, czyli wyposażenie grenadierskie na które składał się kaszkiet grenadierski wykonany ze srebrzonej blachy, sukna szafirowego i kraprotowego oraz puszla, ładownica grenadierska (większa od muszkieterskiej, przeznaczona do noszenia granatów ręcznych), kartusz noszony na pendencie (na patrony do karabinu) oraz brandrurka (verberger na lont). Żołnierze ci, pełnili służbę „po grenadiersku” jedynie w wyjątkowych okazjach (warty przy Grobie Pańskim, wizycie Radziwiłła, etc.). W latach 50. XVIII w. Regiment zażywał halsztuków wykonanych z czarnej krepy, bądź etaminu i zamykanych na klamry (zameczki) mosiężne. Zarówno podoficerowie, jak i szeregowi nosili kamasze płócienne: czarne na okres od 1.10 do 30.04 oraz w niepogodę, oraz białe na okres od 1.05-30.09 oraz od na Kirchparady i inne uroczystości. Kamasze zapinano na mosiężne lub pewterowe guziki (zazwyczaj 18 sztuk), choć z powodu braków spowodowanych dezercjami uciekano się także do stosowania guzików cynowych, łatwiejszych do wykonania. Kamasze przewiązywano rzemiennymi/skórzanymi podwiązkami. Pod kamaszami wszyscy żołnierze i oficerowie nosili białe, wełniane pończochy, Regulaminowo żołnierze mieli otrzymywać co 8 miesięcy nową parę trzewików (tak nazywano wówczas niskie obuwie piechoty), jednak jak pokazuje książeczka szewca kompanijnego i jednocześnie żołnierza, okres wydawania trzewików i ich ilość dla poszczególnych żołnierzy był bardzo nieregularny i uzależniony od stopnia ich zużycia. Niektórzy żołnierze w okresie 2 letnim potrafili otrzymać 2 lub nawet 4 pary trzewików. Elementami bielizny były półkoszulki i koszule. Z tych pierwszych zrezygnowano około 1753 r. zastępując ją trzecią koszulą. Regiment Pieszy Rzewuskiego był zresztą jedynym oddziałem, który w tych czasach wydawał żołnierzowi 6 koszul w okresie dwuletnim. Dodatkowymi elementami umundurowania nie przewidzianymi żadnym przepisem mundurowym były kitle wykonane z grubego surowego lnu bądź cwelichu i noszonymi latem zamiast sukni skarbowych. Ponieważ świetnie się sprawdzały, były sporządzane niemal w każdej kompanii regimentu przez jej dowódców. W Leibkompanii stacjonującej od 1752 r. w Podhorcach dla żołnierzy sporządzano także koce oraz szlafmyce, zwane także czapkami nocnymi, obozowymi. Te ostatnie wykonano z czerwonego sukna pod dzwon i niebieskiego pod wyłóg, oraz płótna jako podszewka. Za czasów Józefa Potockiego muzycy kompanijni wyróżniali się mundurem w odwróconych barwach tj. niebieską suknią wierzchnią z czerwonymi wyłogami, czerwoną kamizelką i spodniami oraz białymi bortami i obszyciami. Nowy szef regiment Wacław Rzewuski zrezygnował z takiego dystyngowania muzyków ujednolicając ich mundur z pozostałymi szeregowymi pozostawiając jednak borty doboskie i obszycia z białej wełny. W regimencie istniała też kapela złożona z 6 hoboistów. Od maja 1751 r. do stycznia 1753 r. rezydowali oni u księcia Lubomirskiego w Lublinie, bardziej pełniąc rolę orkiestry nadwornej niż regimentowej. W lutym 1753 r. ściągnięto (?) ich do Podhorec do boku hetmana polnego.
Zgodnie z regulaminem płaszcze sukienne w kolorze czerwonym wydawano tylko po dwa dla kompanii na lat sześć, a służyły one wyłącznie wartownikom w okresie od 15 października do 30 kwietnia. Praktyka bywała jednak inna. Leibkompania służąca w Podhorcach u boku hetmańskiego posiadała 4 surduty (tak nazywano formę płaszcza), które szybko niszczały, a brak środków na zakup nowych (w regulaminie płacy z 1717 r. nie istniała osobna pozycja na zakup płaszczy, czy surdutów, więc finansowane były one doraźnie z oszczędności własnych dowódców kompanii, lub innych kas takich jak, kasa na inwalidów, munderunkowa, czy na broń) wymuszał częste reperacje. W 1759 r. doszyto czwarty surdut z zielonego sukna.
Na wyposażenie skórzane, czyli tzw. „ledewerk” składały się pendenty skórzane z mosiężnymi klamrami. W 1753 r. zakupiono ich 403 sztuki i zdaje się, że do 1775 r. nie uległy one wymianie na nowe, a jedynie uzupełniano doraźnie. Ich stan już po kilku latach wymagał wymiany na nowe, lecz z powodu braku środków zaniechano jego wymiany. Starano się, aby każdy żołnierz posiadał tornister i patrontasz.Te ostatnio zakupiono prawdopodobnie w tym samym czasie co pendenty, natomiast tornistry sporządzano doraźnie w każdej kompanii. Kilkukrotne rewizje rekwizytów żołnierskich wskazują, iż tornistry niszczały szybko i nie każdy żołnierz je posiadał.
Regiment nigdy nie otrzymał namiotów, ani znaczków furierskich, najprawdopodobniej też nie posiadał w związku z tym sprzętu polowego tj. kociołków, toporków, czy feldflasz, choć w innych regimentach były one obecne. Źródłowo potwierdzone jest występowanie wozu jedynie w Leibkompanii, w innych pododdziałach porcje przeznaczane na ich utrzymanie dysponowali szefowie kompani na własne cele.
Zarówno oficerowie, jak podoficerowie i szeregowi nosili harcapy przewiązane czarną wstążką. W Regimencie Buławy Polnej za czasów Rzewuskiego praktykowano wykonywanie sztucznych harcapów z pakuł konopnych.
W 1767 r. wraz ze zmianą Regulaminu płacy Komisja Wojskowa wprowadziła szereg zmian, podnosząc m.in. trakament (żołd) żołnierski oraz wprowadzając niezbędne potrącenia na zakup broni, amunicji, sprzętu polowego oraz namiotów. Ujednolicono wówczas kolor umundurowania wprowadzając we wszystkich regimentach biały kolor kamizelek i pludrów. Kolor oddziału pozostawał teraz jedynie na sukni wierzchniej, która uległa pewnemu skróceniu. W stroju tym w drugiej połowie XVIII w. zaszły pewne zmiany. Wzorem innych armii zamiast długich kurtek wprowadzono krótkie z rabatami, kapelusze zaś zastąpiły sztywne kaszkiety z blachą mosiężną zawierającą inicjały monarchy.
W roku 1789 zmieniono poważnie krój i kolor mundurów piechoty. Składał on się z kurtki zimowej koloru granatowego z wyłogami łosimi, naramiennikami srebrnymi, Lejbika białego ze stojącym kołnierzem, w lecie koletu sukiennego w kolorze białym z wykładkami podobnymi do wyłogów, zapinanego na guziki białe od dołu do góry, długich białych spodni wkładanych do butów kroju węgierskiego, wysokich do kolan i wyciętych z tyłu, a wreszcie z kołpaka okrągłego filcowego, wysokiego na około 30 cm, z sukiennym wierzchem pąsowym, daszkiem i blachą mosiężną z orłem. Żołnierze nosili poza tym halsztuki i naramiennik z czarnej szmelcowanej blachy z nicianym kutasem, jako strój zaś koszarowy – kitle i furażerki. Mundury były o wiele wygodniejsze i pozwalały na większą swobodę ruchów. Strój oficerów różnił się barankowym czarnym obszyciem czapek i galonami. Roczny koszt umundurowania piechura (wraz z przymunderunkiem) wynosił 111 zł.
Uzbrojenie.
Uzbrojenie żołnierza piechoty składało się z karabinu skałkowego z bagnetem noszonego na czerwonym rzemieniu juchtowym (tzw. flintpasie) oraz pałasza (w XVIII w. tak nazywano każdy rodzaj broni białej o zamkniętej rękojeści) z mosiężnym gifesem. Podoficerowie jako uzbrojenie mieli: pistolet, pałasz bądź szpadę i tzw. kurcgewery, halabardy dla sierżantów i partyzany dla kaprali i podchorążych, ci ostatni nosili je będących na zwykłej powinności, np. wartach. Regulaminy przewidywały dla furierów, prócz broni bocznej parę pistoletów noszonych w olstrach konia furierskiego oraz krótki karabin. Oficerowie jako uzbrojenie posiadali szpontony i szpady, oficerowie przydzielani zaś do pododdziałów grenadierskich krótki karabinek z bagnetem. Oficerowie jeżdzący konno zaopatrywali się prywatnie także w pistolety, jednak nie stanowiło ono uzbrojenie regimentu. Cała broń palna i częściowo biała była pochodzenia saskiego. Uzbrojenie to zakupywano na dziesięć lat. W każdej kompanii znajdowały się dwa karabiny zapasowe. Broń dla regimentu zakupiono na pewno 3.05.1741 r. wówczas karabiny określano jako „2 łutowe z żelaznymi pobojczykami”. W 1750 uzupełniono uzbrojenie o zakup kolejnych 45 karabinów skałkowych w mosiężnym garniturze okuć, z bagnetami, grajcarami oraz żelaznymi pobojczykami. Broń ta służyła co najmniej do 1775 r. i była wielokrotnie reperowana. W 1775 roku ujednolicono uzbrojenie podoficerów i szeregowych, odbierając tym pierwszym broń krótką, a oficerom pozostawiając jedynie szpady.
Żołnierze regimentu.
Regimentem dowodził zazwyczaj pułkownik pełniący rolę „komendanta” oddziału. Stanowisko szefa regimentu, związane z wielkimi poborami, było najczęściej uważane za synekurę. Szefowie posiadali prawo fortragowania (przedstawiania do awansu) oficerów. Zazwyczaj jednak szefowie regimentów, którzy byli hetmanami dokładali z własnej kieszeni do niedofinansowanych budżetów regimentów.
W 1777 roku kadra oficerska regimentu składała się etatowo z dziewięciu oficerów w sztabie: szefa, pułkownika, podpułkownika, majora, regimentskwatermistrza, adiutanta, audytora i regimentsfelczera. W dowodzeniu kompanią szefa zastępował kapitan sztabowy. W kompaniach było: trzech kapitanów z kompanią, sześciu poruczników i sześciu chorążych. Razem 24 oficerów, czyli właściwą dla regimentu sześciokompanijnego, a było wynikiem przeprowadzonej z końcem 1772 roku redukcji. W 1777 roku, w wyniku decyzji Departamentu Wojskowego o rozbudowie regimentu, zapełniono na nowo zredukowane etaty. Doszli: jeden kapitan z kompanią, jeden kapitan sztabowy, dwóch poruczników i dwóch chorążych, co dało wymaganą dla ośmiokompanijnego regimentu liczbę 30 oficerów. W z 1790 roku pojawił się drugi major i trzeci kapitan sztabowy, ośmiu podporuczników i drugi adiutant. Podniosło to liczbę oficerów do 40 osób.
Każdorazowo szefem miał być hetman polny koronny. Po śmierci hetmana wielkiego koronnego Adama Mikołaja Sieniawskiego w 1726 roku następca na tym urzędzie, Stanisław Rzewuski, zabrał ze sobą na hetmaństwo wielkie regiment buławy polnej, któremu dotychczas szefował jako hetman polny koronny. Tym samym dotychczasowy regiment buławy wielkiej koronnej spadł w hierarchii na miejsce regimentu buławy polnej. Sytuacja zmieniła się za sprawą Jana Klemensa Branickiego, który po śmierci Józefa Potockiego w 1751 roku został hetmanem wielkim koronnym i przynależny mu regiment buławy polnej podniósł z powrotem do rangi regimentu buławy wielkiej, a dawny regiment buławy polnej powrócił na swoje miejsce. Nowym szefem został hetman polny koronny Wacław Rzewuski; po nim na krótko (1773–1774) Franciszek Ksawery Branicki i w końcu Seweryn Rzewuski z przerwą od 13 stycznia 1792 r. (zniesienie buławy polnej) do sierpnia 1792 roku, czyli do czasu reaktywacji buławy polnej przez konfederację targowicką. Tuż przed powrotem na stanowisko Seweryna Rzewuskiego jedynie formalnym szefem przez kilka dni był Tadeusz Kościuszko (4-10 VIII 1792).
Szefowie regimentu:
Pułkownicy:
Hierarchia regimentu.
Do 1789 roku regiment zajmował w hierarchii czwarte miejsce po regimentach: im. Królowej, im. Królewicza i Buławy Wielkiej Koronnej. W wyniku przeniesienia regimentu Czapskich na trzecie miejsce, regiment buławy polnej został zdegradowany do nr 5, Po likwidacji buław polnych spadł do nr 8 i oficjalnie nazywany regimentem pieszym nr 8. Do nazwy poprzedniej, wrócił za sprawą konfederacji targowickiej, jednak bez powrotu do numeru. 2 maja 1793 roku Rosjanie wcielili oddział do swojej armii, nadając mu nazwę Kamienieckiego Pułku Muszkieterów.
Schemat

</doc>
<doc id="1068206" url="https://pl.wikipedia.org/wiki?curid=1068206" title="Żołnierz i śmiejąca się dziewczyna">
Żołnierz i śmiejąca się dziewczyna

Żołnierz i śmiejąca się dziewczyna albo "Oficer i roześmiana dziewczyna" () – obraz Jana Vermeera datowany na lata około 1658. Obraz jest obecnie eksponowany we Frick Collection w Nowym Jorku.
Obraz ten należy do grupy dzieł Vermeera, które powstały pod koniec lat 50. XVII wieku, a więc na początku dojrzałego okresu jego twórczości. Obrazy te ("Dziewczyna czytająca list", "Mleczarka" i "Żołnierz i śmiejąca się dziewczyna") przedstawiają sceny rozgrywające się w tym samym wnętrzu. Malarz za każdym razem umieszcza postaci w kącie pomieszczenia, z którego lewej strony znajduje się okno, będące źródłem światła. Taką kompozycję Vermeer zaczerpnął od Pietera de Hoocha (np. "Pijąca kobieta z dwoma mężczyznami i służącą").
Obraz przedstawia wspomniany już kąt pomieszczenia i siedzącą przy stole parę: żołnierza i dziewczynę. Z lewej strony obrazu znajduje się uchylone okno, a na ścianie w tle – mapa. Przez okno wpada do pomieszczenia światło, które oświetla dziewczynę; mężczyzna natomiast pozostaje w cieniu. Jego twarz jest widoczna tylko częściowo, gdy siedzi on odwrócony plecami do widza. Zwrócony jest w stronę dziewczyny, znajdującej się naprzeciw niego. Roześmiana dziewczyna patrzy na oficera, trzymając w rękach kieliszek.
Mapę, którą Vermeer umieścił także w tle obrazu "Kobieta w błękitnej sukni", wykonał w 1620 roku Balthasar Florisz van Berckenrode. Przedstawia ona Holandię i Fryzję Zachodnią, ale ukazane inaczej, niż obecnie: nie zgodnie z kierunkiem północ-południe, ale wzdłuż osi wschód zachód. U góry mapy biegnie napis: NOVA ET ACCURATA TOTIUS HOLLANDIAE WESTFRISIAEQ(VE) TOPOGRAPHIA.
Płótno ukazuje scenę, w której żołnierz chce uwieść dziewczynę przy pomocy wina. Podobną tematykę Vermeer podjął już wcześniej, w obrazie "Pijana dziewczyna śpiąca przy stole". Norbert Schneider przypuszcza, że także mocne kontrasty światłocieniowe mają związek z przesłaniem obrazu: oto pozostający w cieniu oficer jest symbolem nieczystych zamiarów, a oświetlona dziewczyna symbolizuje niewinność.
Uwagę badaczy zwróciła duża różnica w wielkości przedstawionych postaci – głowa mężczyzny jest niemal dwa razy większa od dziewczyny, choć oboje siedzą blisko siebie. Perspektywa taka jest poprawna z geometrycznego punktu widzenia, ale dość niezwykła, jak na XVII-wieczne malarstwo. Amerykanin Joseph Pennell w 1891 roku, opierając się na tym właśnie obrazie, zasugerował jako pierwszy, że Vermeer mógł posługiwać się podczas malowania urządzeniem, zwanym camera obscura.

</doc>
<doc id="1068207" url="https://pl.wikipedia.org/wiki?curid=1068207" title="Miguel Ezquerra Sánchez">
Miguel Ezquerra Sánchez

Miguel Ezquerra Sánchez (ur. ? w Huesca w Hiszpanii, zm. 29 października 1984 w Madrycie) – frankista, oficer Division Azul, a następnie dowódca tzw. Batalionu Ezquerry podczas II wojny światowej.
W latach 1936–1939 uczestniczył w hiszpańskiej wojnie domowej, walcząc po stronie frankistów w Madrycie, Aragonii i Extramadurze; doszedł do stopnia porucznika. Po agresji Niemiec na ZSRR 22 czerwca 1941 r., wstąpił ochotniczo do nowo formowanej Dywizji Hiszpańskich Ochotników, która została włączona w skład Wehrmachtu jako 250 Ochotnicza Dywizja Piechoty (Błękitna Dywizja) i wysłana na front wschodni pod Leningrad. Awansował do stopnia kapitana. Po wycofaniu dywizji do Hiszpanii w październiku 1943 r., postanowił walczyć dalej po stronie III Rzeszy. Na początku 1944 r. wstąpił do Waffen-SS, dostając stopień Waffen-Obersturmbannführera der SS. Uzyskał zgodę dowództwa niemieckiego na prowadzenie werbunku wśród weteranów Błękitnej Dywizji i hiszpańskich robotników w Niemczech w celu sformowania jednostki wojskowej w sile batalionu pod własnym dowództwem. Weszła ona w skład 28 Ochotniczej Dywizja Grenadierów Pancernych SS "Wallonien", biorąc udział m.in. w ofensywie w Ardenach w grudniu 1944 r. i styczniu 1945 r. Następnie Hiszpanie zostali przeniesieni do 33 Dywizji Grenadierów SS "Charlemagne". W ostatnich okresie wojny bronili Berlina przed Armią Czerwoną. Miguel Ezquerra Sánchez dostał się do niewoli sowieckiej i został zesłany do łagru, skąd udało mu się zbiec i powrócić do Hiszpanii. Według innych źródeł został zwolniony z niewoli jako hiszpański robotnik i poprzez Francję wrócił do kraju, gdzie zmarł 29 października 1984 r.
Miguel Ezquerra Sánchez jest autorem wspomnień z czasów II wojny światowej pod tytułem "Berlín a Vida o Muerte".
Bibliografia.
David Littlejohn, Foreign Legions of the Third Reich, Londyn 1987

</doc>
<doc id="1068211" url="https://pl.wikipedia.org/wiki?curid=1068211" title="Sarma (buddyzm)">
Sarma (buddyzm)

Sarma (tybetański: གསར་མ, Wylie: gsar ma)– tybetańska nazwa oznaczająca „Nowy przekaz” nauk buddyzmu w Tybecie i regionach sąsiednich, odnosząca się do rozkwitu i odnowienia buddyzmu tybetańskiego zapoczątkowanego w XI wieku. Nazwa ta w szczególności oznacza trzy współczesne najnowsze główne tradycje buddyzmu tybetańskiego sakja, kagju i gelug oraz pomniejszą tradycję dzionang powstałej na bazie sakja i przekazów tantry kalaczakra. W XI w. pojawiło się w Tybecie wielu wielkich uczonych i tłumaczy, którzy przenieśli nauki i praktyki buddyjski z końcowego okresu rozwoju buddyzmu w Indiach na grunt tybetański. Zaczęły docierać w szczególności nowe nauki tantr za sprawą takich wybitnych nauczycieli jak hinduski mistrz Atisza, które dały początek szkole kadam i późniejszej nowelizacji tej szkoły w gelug, Drokmi Tłumacz, którego nauki ugruntowały statut szkoły sakja oraz Marpa Tłumacz, którego nauki dały początek szkole kagju. W tym samym czasie zaczęto odkrywać ukryte skarby (tzw. termy) z zaginionymi naukami czasów Padmasambhawy, a tradycję tych wcześniejszych od sarma nauk, w odróżnieniu od nich, powszechnie nazywać jako ningma, czyli „starożytna tradycja”.

</doc>
<doc id="1068213" url="https://pl.wikipedia.org/wiki?curid=1068213" title="Port lotniczy Lomé">
Port lotniczy Lomé

Port lotniczy Lomé – międzynarodowy port lotniczy położony w pobliżu Lomé. Jest największym portem lotniczym w Togo.

</doc>
<doc id="1068223" url="https://pl.wikipedia.org/wiki?curid=1068223" title="Autostrada A32 (Włochy)">
Autostrada A32 (Włochy)

Autostrada A32 ("wł. Autostrada del Frejus") – autostrada w północno-zachodnich Włoszech. Na całej długości biegnie przez Piemont. Trasa została oddana do użytku w roku 1987. W związku z organizacją przez Turyn Igrzysk XX Zimowej Olimpiady w 2006 roku arteria została zmodernizowana, gdyż prowadzi do ważnych ośrodków narciarskich (np. Pragelato), gdzie odbywały się zawody. Wraz z Tunelem de Frejus stanowi jedną z głównych dróg transportowych łączących Francję z Włochami. Arteria jest elementem ważnego szlaku komunikacyjnego z Turynu do Lyonu. Operatorem autostrady jest spółka "SITAF", która zajmuje się także tunelem de Frejus.

</doc>
<doc id="1068230" url="https://pl.wikipedia.org/wiki?curid=1068230" title="Hadrianopolis">
Hadrianopolis



</doc>
<doc id="1068233" url="https://pl.wikipedia.org/wiki?curid=1068233" title="Nagrobek z lastryko">
Nagrobek z lastryko

Nagrobek z lastryko – powieść Krzysztofa Vargi, wydana przez wydawnictwo Czarne w 2007 roku. Nominowana do Nagrody literackiej Nike w 2008 roku.
Fabuła.
Akcja powieści zaczyna się w 2071 roku w Warszawie. Bohater, Dominik Fratnerski, ogląda zdjęcie przedstawiające jego dziadków, zrobione na wakacjach w Chorwacji w 2005 roku. Zdjęcie skłania go do wspomnień; czytelnik poznaje historię rodziny bohatera na tle historii Polski, od PRL po VI Rzeczpospolitą. Dowiaduje się również o ostatnich tygodniach życia Fratnerskiego, który mszcząc głodzonego psa zabija parę bezdomnych. 
Odbiór i recenzje.
Małgorzata I. Niemczyńska zaakcentowała podobieństwo niektórych rozwiązań do tych użytych wcześniej przez innych autorów, zwłaszcza Ignacego Karpowicza. Robert Ostaszewski w „Gazecie Wyborczej” pisał: „"Nagrobek z lastryko" jest – było nie było – powieścią o klęsce, którą ponoszą poszczególni bohaterowie, i rozpadzie świata, ale tak napisaną, że trudno mi było zgasić uśmiech nawet przy opisach przerażających skądinąd wydarzeń”. Recenzent „Tygodnika Powszechnego” także chwalił powieść: „autor "Nagrobka z lastryko" podsuwa nam sporo pytań, które zwykliśmy lekceważyć: czy wiesz, co chcesz zrobić ze swoim życiem? Czy rodzina jest po to, żeby przekazywać potomkom nieszczęście? To tylko niektóre z nich. Warto się z nimi zmierzyć”.

</doc>
<doc id="1068235" url="https://pl.wikipedia.org/wiki?curid=1068235" title="Levél">
Levél

Levél – wieś i gmina w północno-zachodniej części Węgier, w pobliżu miasta Mosonmagyaróvár. Gmina Levél liczy 1798 mieszkańców (styczeń 2011) i zajmuje obszar 24,93 km².
Położenie.
Miejscowość leży na obszarze Małej Niziny Węgierskiej, w pobliżu granicy słowackiej i austriackiej. Administracyjnie należy do powiatu Mosonmagyaróvár, wchodzącego w skład komitatu Győr-Moson-Sopron.

</doc>
<doc id="1068237" url="https://pl.wikipedia.org/wiki?curid=1068237" title="Lipót">
Lipót

Lipót – wieś i gmina w północno-zachodniej części Węgier, w pobliżu miasta Mosonmagyaróvár. Miejscowość leży na obszarze Małej Niziny Węgierskiej, w pobliżu granicy słowackiej i austriackiej. Administracyjnie należy do powiatu Mosonmagyaróvár, wchodzącego w skład komitatu Győr-Moson-Sopron.
Gmina Lipót liczy 659 mieszkańców (2009) i zajmuje obszar 16,09 km².

</doc>
<doc id="1068241" url="https://pl.wikipedia.org/wiki?curid=1068241" title="Alitalia Express">
Alitalia Express

Alitalia Express – włoskie linie lotnicze z siedzibą w Rzymie. Są częścią włoskich linii lotniczych Alitalia. Głównymi hubami są Port lotniczy Rzym-Fiumicino i Mediolan-Malpensa. Firma powstała na bazie linii Avianova, która weszła w skład Alitalii w 1997 roku. Linie zaprzestały działalności w 2008 roku.

</doc>
<doc id="1068242" url="https://pl.wikipedia.org/wiki?curid=1068242" title="Máriakálnok">
Máriakálnok

Máriakálnok – wieś i gmina w północno-zachodniej części Węgier, w pobliżu miasta Mosonmagyaróvár. Miejscowość leży na obszarze Małej Niziny Węgierskiej, w pobliżu granicy słowackiej i austriackiej. Administracyjnie należy do powiatu Mosonmagyaróvár, wchodzącego w skład komitatu Győr-Moson-Sopron.
Gmina Máriakálnok liczy 1641 mieszkańców (2009) i zajmuje obszar 15,48 km².

</doc>
<doc id="1068244" url="https://pl.wikipedia.org/wiki?curid=1068244" title="Parafia św. Jadwigi Śląskiej w Katowicach">
Parafia św. Jadwigi Śląskiej w Katowicach

Parafia św. Jadwigi Śląskiej – rzymskokatolicka parafia znajdująca się w Katowicach, w jednostce pomocniczej Szopienice-Burowiec. Przynależy ona do dekanatu Katowice-Bogucice w archidiecezji katowickiej. Parafia została erygowana 24 lutego 1872 roku. Neogotycki kościół parafialny, znajdujący się przy placu Powstańców Śląskich, powstał w latach 1885–1887. Parafia zarządza cmentarzem przy ul. Brynicy. W 2014 roku wspólnota parafialna liczyła około 13,2 tysięcy wiernych z Szopienic oraz części Roździenia.
Historia.
Pierwsze informacje dotyczące duszpasterstwa w Szopienicach pochodzą z XIV wieku. Wówczas to z dokumentów sądu biskupiego w Krakowie z 1397 roku wynika, że mieszkańcy Szopienic składają daniny na rzecz parafii mysłowickiej. Mieszkańcy Roździenia natomiast w połowie świadczyli na rzecz czeladzkiej parafii aż do 1820 roku, kiedy to Roździeń i Szopienice włączono do diecezji wrocławskiej. Mieszkańcy obydwu miejscowości przynależeli do parafii mysłowickiej i długo starali się o własną wspólnotę. Na zebraniu 7 stycznia 1868 roku wybrano delegatów, którzy mieli zająć się sprawą utworzenia parafii i budowy kościoła. Rozpoczęto też zbiórkę pieniędzy.
Kuria wrocławska w dniu 8 lutego 1868 roku zleciła proboszczowi z Mysłowic utworzenie nowej parafii, natomiast budowę kościoła miał nadzorować ksiądz Konrad Stiborski – starszy wikary mysłowickiej parafii. Kamień węgielny pod budowę tymczasowego kościoła położono 20 września 1868 roku, a 22 listopada tego samego roku poświęcono świątynię, która mieściła 1500 wiernych i była zbudowana z piaskowca. Budowniczy kościoła – ksiądz Konrad Stiborski po uzyskaniu zgody króla pruskiego Wilhelma I został mianowany proboszczem parafii roździeńskiej (w późniejszym czasie nazwana szopienicką). Parafia została erygowana 24 lutego 1872 roku.
W 1871 roku parafia nabyła tereny pod budowę cmentarza przy obecnej ul. Brynicy oraz domu św. Józefa. W latach 1880–1881 powstał budynek probostwa, a do 1900 roku doprowadzono wodę i elektryczność. W międzyczasie, z uwagi na braku możliwości zapełnienia kościoła, zdecydowano o budowie nowej świątyni.
Nowy, neogotycki kościół został poświęcony 11 października 1887 przez księdza Franciszka Kanię z parafii w Chorzowie. Wnętrze kościoła przez dłuższy czas było uzupełniane. 1 maja 1902 roku uroczyście konsekrowano kościół. W lutym 1994 roku ukończono budowę domu katechetycznego.
Z tej parafii pochodzi biskup diecezjalny płocki, były biskup pomocniczy katowicki Piotr Libera.
Działalność duszpasterska.
W kościele parafialnym w niedziele i święta nakazane odbywa się sześć mszy świętych (w tym po jednej popołudniowej i wieczornej), a w tygodniu trzy (w tym jedna wieczorna). Odbywają się również nabożeństwa, w tym nieszpory, koronka do Bożego Miłosierdzia, adoracja Najświętszego Sakramentu i inne. Odpust parafialny organizowany jest w niedzielę po 15 października każdego roku.
W parafii działają następujące grupy parafialne: Ministranci, Dzieci Maryi, Oaza dorosłych – Domowy Kościół, Oaza młodzieżowa, Krąg biblijny, Świecki Zakon Karmelitański i Rodzina Szkaplerza Świętego, a także Żywy Różaniec.
Zasięg parafii.
Parafia swoim zasięgiem obejmuje część katowickiej jednostki pomocniczej Szopienice-Burowiec. Są to następujące ulice i place: Bednarska, Bednorza, Brynicy, Chemiczna, Ciesielska, Kantorówny, Kołodziejska, Krakowska, 11 Listopada, Lwowska, Morawa, Obrońców Westerplatte (część), pl. Ogród Dworcowy, Olchawy, Osiedlowa, pl. Powstańców Śląskich, Przelotowa, Ratuszowa, Roździeńska (część), Stawiska, Sucharskiego, Szabelniana, Szyb Wodny, Wałowa, Wańkowicza, Wiosny Ludów, Woźniaka, Wypoczynkowa i Zamenhofa.

</doc>
<doc id="1068245" url="https://pl.wikipedia.org/wiki?curid=1068245" title="Mecsér">
Mecsér

Mecsér – wieś i gmina w północno-zachodniej części Węgier, w pobliżu miasta Mosonmagyaróvár. Miejscowość leży na obszarze Małej Niziny Węgierskiej, w pobliżu granicy słowackiej i austriackiej. Administracyjnie należy do powiatu Mosonmagyaróvár, wchodzącego w skład komitatu Győr-Moson-Sopron.
Gmina Mecsér liczy 594 mieszkańców (2009) i zajmuje obszar 21,11 km².

</doc>
<doc id="1068246" url="https://pl.wikipedia.org/wiki?curid=1068246" title="3 Wielkopolska Brygada Pancerna">
3 Wielkopolska Brygada Pancerna



</doc>
<doc id="1068254" url="https://pl.wikipedia.org/wiki?curid=1068254" title="Mosonszentmiklós">
Mosonszentmiklós

Mosonszentmiklós – wieś i gmina w północno-zachodniej części Węgier, w pobliżu miasta Mosonmagyaróvár. Gmina liczy 2270 mieszkańców (styczeń 2011) i zajmuje obszar 30,71 km².
Położenie.
Miejscowość leży na obszarze Małej Niziny Węgierskiej, w pobliżu granicy słowackiej i austriackiej. Administracyjnie należy do powiatu Mosonmagyaróvár, wchodzącego w skład komitatu Győr-Moson-Sopron.

</doc>
<doc id="1068256" url="https://pl.wikipedia.org/wiki?curid=1068256" title="Mosonszolnok">
Mosonszolnok

Mosonszolnok – wieś i gmina w północno-zachodniej części Węgier, w pobliżu miasta Mosonmagyaróvár.
Miejscowość leży na obszarze Małej Niziny Węgierskiej, w pobliżu granicy słowackiej i austriackiej. Administracyjnie należy do powiatu Mosonmagyaróvár, wchodzącego w skład komitatu Győr-Moson-Sopron.
Gmina Mosonszolnok liczy 1624 mieszkańców (2009) i zajmuje obszar 43,93 km².

</doc>
<doc id="1068258" url="https://pl.wikipedia.org/wiki?curid=1068258" title="Püski">
Püski

Püski – wieś i gmina w północno-zachodniej części Węgier, w pobliżu miasta Mosonmagyaróvár. Miejscowość leży na obszarze Małej Niziny Węgierskiej, w pobliżu granicy słowackiej i austriackiej. Administracyjnie należy do powiatu Mosonmagyaróvár, wchodzącego w skład komitatu Győr-Moson-Sopron.
Gmina Püski liczy 650 mieszkańców (2009) i zajmuje obszar 8,39 km².

</doc>
<doc id="1068262" url="https://pl.wikipedia.org/wiki?curid=1068262" title="Rajka">
Rajka

Rajka () – wieś i gmina w północno-zachodniej części Węgier, w pobliżu miasta Mosonmagyaróvár. Gmina liczy 2550 mieszkańców (styczeń 2011) i zajmuje obszar 52,63 km².
Położenie.
Miejscowość leży na obszarze Małej Niziny Węgierskiej, w pobliżu granicy słowackiej i austriackiej. Administracyjnie należy do powiatu Mosonmagyaróvár, wchodzącego w skład komitatu Győr-Moson-Sopron.

</doc>
<doc id="1068265" url="https://pl.wikipedia.org/wiki?curid=1068265" title="Santísima Trinidad">
Santísima Trinidad

Santísima Trinidad (pełna oficjalna nazwa "Nuestra Señora de la Santisima Trinidad") – hiszpański żaglowy okręt liniowy, zbudowany w 1769 roku, w Hawanie na Kubie. W pierwotnej formie posiadał 120 dział armatnich na trzech pokładach. Liczbę tę z czasem zwiększono do 140 rozmieszczonych na czterech pokładach. Przez wiele lat uchodził za największy okręt wojenny na świecie.
Konstrukcja.
Zbudowany w Hawanie na Kubie, prawdopodobnie w oparciu o plany konstrukcyjne irlandzkiego architekta wojskowego Matthew Mullana (zm. w 1767). Zwodowany w 1769 roku jako nominalnie 120-działowy trójpokładowiec. W chwili wodowania i wejścia do służby był największym okrętem na świecie. Był znacząco większy m.in. od brytyjskiego trójpokładowca „Victory”. Wielkością przewyższyły go dopiero francuskie trójpokładowe 120-działowce typu "Océan" z przełomu lat 80. i 90. XVIII w. Był siódmym okrętem o tej nazwie, oznaczającej „Trójca Przenajświętsza”; w anglojęzycznych dokumentach i późniejszej literaturze była ona błędnie zapisywana jako „Santissima Trinidad”.
W 1796 okręt został gruntownie zmodyfikowany poprzez dodanie ciągłej baterii 8-funtowych dział na poszerzonych przejściach burtowych pomiędzy pokładem dziobowym a rufowym, przez co formalnie stał się czteropokładowcem, posiadając cztery ciągłe pokłady działowe. Łącznie zwiększyło to liczbę dział do 140, szybko jednak usunięto kilka z nich do liczby 130-136. W owych czasach był to również okręt wyposażony w największą ilość dział armatnich na świecie. Przyniosło mu to sławę i reputację potężnej jednostki, lecz jego realna siła bojowa wzrosła w niewielkim stopniu, gdyż na sztucznie utworzonym czwartym pokładzie działowym przenoszono jedynie lekkie działa.
Rozmiary "Santísimy Trinidad" w połączeniu z wagą wysoko umieszczonego uzbrojenia, a także mało udanymi linami kadłuba, powodowały, że okręt źle żeglował, był ociężały i mało zwrotny. Dzięki temu faktowi zyskał sobie wśród marynarzy przydomek "El Ponderoso".
W historii zostało zbudowanych tylko kilka okrętów wojennych uchodzących za czteropokładowe. Wśród nich "Santísima Trinidad" był niewątpliwie najsłynniejszy. Podobny układ z czwartym gładkim pokładem miały późniejsze liniowce, m.in. 136-działowa "Pennsylvania" marynarki wojennej Stanów Zjednoczonych i francuski "Valmy". Jedynym „prawdziwym” czteropokładowym okrętem liniowym (z dalszymi działami nad czwartym zakrytym pokładem) był "Duke of Kent", zaplanowany przez Royal Navy, lecz nie ukończony.
Brak jest oryginalnych danych dotyczących wielkości i uzbrojenia okrętu, a różne źródła wtórne podają dane rozbieżne. Spotyka się długość całkowitą od 67,2 m do 72,5 m, długość stępki 51,8 m - 56,7 m, długość dolnego pokładu ok. 61,5 m, szerokość 16,1 m - 19,2 m, zanurzenie maksymalne na rufie 8,5 m - 9,1 m. Według miary angielskiej, tonaż można szacować w granicach 2600-2880 ton, a wyporność – ponad 4000 ton.
Służba.
W lipcu 1779 roku Hiszpania wypowiedziała wojnę Wielkiej Brytanii, przyłączając się do Francji wspierającej wówczas stronę angielskich kolonistów w wojnie o niepodległość Stanów Zjednoczonych. Okręt "Santísima Trinidad" jako ówczesny okręt flagowy marynarki hiszpańskiej, pod dowództwem admirała Luisa de Córdoba, brał udział w blokadzie Gibraltaru i działaniach na kanale La Manche późnym latem tego roku.
W sierpniu 1780 brał udział w zdobyciu 55 statków z brytyjskiego konwoju.
W roku 1782 uczestniczył w drugim szturmie na Gibraltar oraz nierozstrzygniętej krótkiej bitwie pod Cape Spartel (20 października 1782).
Piętnaście lat później (1797) będąc okrętem flagowym 27-okrętowej floty dowodzonej przez admirała José de Córdobę wziął udział w bitwie koło Przylądka św. Wincentego, stoczonej 14 lutego, w której został mocno uszkodzony i niemal zajęty przez brytyjską flotę. Pierwszy ostrzał okrętu był dziełem dwóch 74-działowych jednostek „Captain” (dowodzonego przez komodora Nelsona) oraz „Culloden”, a następnie 74-działowców „Excellent” i „Orion” (komandora Jamesa Samaureza). Choć dotkliwie uszkodzony (prócz zniszczeń ogólnych stracił również wszystkie maszty) i z zabitą lub ranną połową załogi, opuścił banderę i poddał się, Brytyjczycy nie podjęli próby jego przejęcia, wobec nadciągnięcia przegrupowanych jednostek hiszpańskich. Okręt został następnie uratowany przez nadpłynięcie hiszpańskich liniowców "Principe de Asturias" i "Pelayo". Kilka dni później podczas holowania okrętu do Hiszpanii przez fregatę, napotkał go wysłany w pościg brytyjski zespół komandora Berkeleya, w składzie trzech fregat "Emerald", "Minerve", "Niger" i korwety "Bonne Citoyenne". Berkeley jednak zabronił atakowania wielkiego, choć osłabionego okrętu w pojedynkę przez najbliższą fregatę "Minerve" i w efekcie brytyjski zespół, podczas dalszych manewrów, zgubił przeciwnika (sprawa otarła się o sąd wojenny, lecz ostatecznie Berkeley został uwolniony od zarzutów). Bezpośrednio potem liniowiec był atakowany przez brytyjską 32-działową fregatę "Terpsichore" (komandor Richard Bowen), która jednak nie mogła mu wyrządzić większych szkód. Po nadpłynięciu okrętów hiszpańskich, szczęśliwie udało się mu dotrzeć do Kadyksu, gdzie poddany został remontowi. Hiszpański admirał de Córdoba jednak został po bitwie usunięty z marynarki.
Osiem lat później, dowodzony przez kontradmirała Balthasara Hidalgo de Cisnerosa, jako część połączonej floty hiszpańsko-francuskiej, wziął udział w bitwie pod Trafalgarem dnia 21 października 1805 roku. "Santísima Trinidad" był największym okrętem w bitwie, aczkolwiek nie był już wtedy największym okrętem świata. W szyku "Santísima Trinidad" płynął przed flagowym okrętem sprzymierzonej floty francuskiej - "Bucentaure", stając się jednym z głównych celów floty brytyjskiej. Został wkrótce otoczony, walcząc podczas bitwy z liniowcami "Victory" adm. Nelsona, "Temeraire" (98 dział), "Neptune" (98 dział), "Leviathan", "Conqueror" i "Africa" (64 działa). Po stracie masztów od ognia "Neptune", okręt został obezwładniony i wyszedł z walki, a po kilku godzinach jego załoga poddała się liniowcowi "Prince". Uszkodzony okręt był następnie holowany do portu w Gibraltarze przez "Prince", dowodzony przez komandora Thomasa Fremantle, lecz zatonął po drodze w silnym sztormie 23 października 1805. W bitwie zginęło 205 marynarzy "Santisimy", a rannych zostało 108, z 1048 osób załogi.

</doc>
<doc id="1068269" url="https://pl.wikipedia.org/wiki?curid=1068269" title="Újrónafő">
Újrónafő

Újrónafő – wieś i gmina w północno-zachodniej części Węgier, w pobliżu miasta Mosonmagyaróvár. Miejscowość leży na obszarze Małej Niziny Węgierskiej, w pobliżu granicy słowackiej i austriackiej. Administracyjnie należy do powiatu Mosonmagyaróvár, wchodzącego w skład komitatu Győr-Moson-Sopron.
Gmina Újrónafő liczy 803 mieszkańców (2009) i zajmuje obszar 48,63 km².

</doc>
<doc id="1068271" url="https://pl.wikipedia.org/wiki?curid=1068271" title="Várbalog">
Várbalog

Várbalog – wieś i gmina w północno-zachodniej części Węgier, w pobliżu miasta Mosonmagyaróvár. Miejscowość leży na obszarze Małej Niziny Węgierskiej, w pobliżu granicy słowackiej i austriackiej. Administracyjnie należy do powiatu Mosonmagyaróvár, wchodzącego w skład komitatu Győr-Moson-Sopron.
Gmina Várbalog liczy 406 mieszkańców (2009) i zajmuje obszar 22,7 km².

</doc>
<doc id="1068273" url="https://pl.wikipedia.org/wiki?curid=1068273" title="R4/M">
R4/M

R4/M „Orkan” – niekierowany lotniczy pocisk rakietowy opracowany w latach 40. XX wieku przez firmę niemieckiego konstruktora Fritza Hebera. Był jedną z pierwszych konstrukcji pocisków rakietowych powietrze-powietrze uważanych za efektywną (ze względu na widoczny ślad gazów wylotowych ułatwiający celowanie kolejnymi pociskami).
Produkowano ją w fabrykach "DWM" w Lubece oraz "B3a Hydra" koło Woffleben w latach 1944–1945, łącznie w liczbie kilkunastu tysięcy sztuk. Wyposażano w niego głównie samoloty Messerschmitt Me 262 i Focke-Wulf Fw 190. Rakiety R4/M miały stać się głównym uzbrojeniem samolotów Bachem Ba 349 oraz latającego skrzydła Horten Ho 229, które jednak nie wyszły poza fazę testów.

</doc>
<doc id="1068274" url="https://pl.wikipedia.org/wiki?curid=1068274" title="Ulica Rozbrat w Warszawie">
Ulica Rozbrat w Warszawie

Ulica Rozbrat – ulica w warszawskiej dzielnicy Śródmieście.
Opis.
Ulica stanowiła odgałęzienie biegnącej wąwozem ulicy Książęcej. Była drogą łączącą rezydencję Kazimierza Poniatowskiego z Łazienkami, należącymi do jego młodszego brata Stanisława Augusta.
Pierwsze budynki powstały w połowie XVIII wieku, a obecną nazwę nadano jej w 1770. Najprawdopodobniej odzwierciedla ona topograficzny układ dwóch rozchodzących się ulic, chociaż niektórzy autorzy tłumaczą jej pochodzenie istniejącą tam karczmą "Rozbrat".
W latach 1936–1939 pod nr 44a mieściła się Wyższa Szkoła Dziennikarska, przeniesiona tam z budynku Gimnazjum im. Mikołaja Reja przy placu Małachowskiego.
24 września 1943 na rogu ulic Dmochowskiego i Rozbrat żołnierze drugiego plutonu Agatu dokonali udanego zamachu na zastępcę komendanta Gęsiówki SS-Hauptscharführera Augusta Kretschmanna.
Do 2012 w budynku dawnej Wyższej Szkoły Dziennikarskiej mieściła się Rada Krajowa Sojuszu Lewicy Demokratycznej, wcześniej komórki KC PZPR, m.in. Centralna Szkoła Partyjna PZPR (1954–1955). W 2011 należący do SLD kompleks trzech budynków (obiektu biurowego, dawnego hotelu „Powiśle” oraz wolnostojącego pawilonu) został sprzedany przez partię spółce developerskiej.

</doc>
<doc id="1068277" url="https://pl.wikipedia.org/wiki?curid=1068277" title="Religia.TV">
Religia.TV



</doc>
<doc id="1068278" url="https://pl.wikipedia.org/wiki?curid=1068278" title="Santisima Trinidad">
Santisima Trinidad



</doc>
<doc id="1068280" url="https://pl.wikipedia.org/wiki?curid=1068280" title="Synagoga w Åbo">
Synagoga w Åbo



</doc>
<doc id="1068281" url="https://pl.wikipedia.org/wiki?curid=1068281" title="Yesshows">
Yesshows

Yesshows – drugi koncertowy album grupy Yes, wydany w 1980.
Lista utworów.
Album zawiera utwory:
 – Koncert w Rotterdamie, 1977
 – Koncert w Londynie, 1978
 – Koncert we Frankfurcie, 1977
 – Koncert w Detroit, 1976
Skład.
Twórcami albumu są:

</doc>
<doc id="1068283" url="https://pl.wikipedia.org/wiki?curid=1068283" title="R4M">
R4M



</doc>
<doc id="1068284" url="https://pl.wikipedia.org/wiki?curid=1068284" title="UT2004">
UT2004



</doc>
<doc id="1068285" url="https://pl.wikipedia.org/wiki?curid=1068285" title="Ut2k4">
Ut2k4



</doc>
<doc id="1068293" url="https://pl.wikipedia.org/wiki?curid=1068293" title="Sally Czarownica">
Sally Czarownica



</doc>
<doc id="1068301" url="https://pl.wikipedia.org/wiki?curid=1068301" title="Ulica Henryka Sienkiewicza w Łomży">
Ulica Henryka Sienkiewicza w Łomży

Ulica Sienkiewicza w Łomży – dawniej ulica Wesoła. Została wytyczona w 1836 roku w celu regulacji południowo-zachodniej części miasta. Gdy Łomża została miastem gubernialnym, wytyczono obok ulicy Plac Soborny (obecnie Plac Jana Pawła II) i wybudowano cerkiew, która od 1917 roku została przekształcona w kościół katolicki. Na przełomie XIX i XX w. naprzeciw cerkwi wybudowano trzy kamienice, z których najwyższą była kamienica rodziny Śledziewskich. Na budynku tejże kamienicy znajduje się tablica upamiętniająca śmierć Leona Kaliwody podczas rozbrajania Niemców 11 listopada 1918 r.

</doc>
<doc id="1068302" url="https://pl.wikipedia.org/wiki?curid=1068302" title="Piotr Kupicha">
Piotr Kupicha

Piotr Jan Kupicha (ur. 16 marca 1979 w Katowicach) – polski piosenkarz, gitarzysta, kompozytor i autor tekstów.
W latach 2000–2004 gitarzysta i wokalista zespołu Sami, z którym wydał płytę i otrzymał Superjedynkę. Od 2005 lider i wokalista zespołu Feel, z którym wydał cztery albumy studyjne: "Feel" (2007), "Feel 2" (2009), "Feel 3" (2011) i "Feel 5" (2022) oraz jeden kompilacyjny, "The Best" (2016). Z grupą kilkukrotnie brał udział w Krajowym Festiwalu Piosenki Polskiej w Opolu. Prowadzi czynnie działalność charytatywną. Był uczestnikiem kilku programów rozrywkowych i wziął udział w ogólnopolskiej kampanii reklamowej Banku Millennium.
Życiorys.
Jego matka była dyrektorką w Cepelii, a ojciec pracował w Hucie Batory. Jest absolwentem Śląskich Technicznych Zakładów Naukowych, studiował też zaocznie inżynierię materiałową na Politechnice Śląskiej. W wieku 16 lat zaczął naukę gry na gitarze klasycznej. W latach 2000–2004 tworzył zespół Sami, z którym nagrał jeden album i zwyciężył w konkursie Premier na 38. Krajowym Festiwalu Piosenki Polskiej w Opolu, na którym zostali uhonorowani również Superjedynką za debiut roku. Równocześnie z karierą muzyczną pracował w firmie doradczo-szkoleniowej w Gliwicach i prowadził szkolenia motywacyjne, a także dorabiał, pracując w drukarni oraz skręcając meble biurowe.
Od 2005 jest liderem i wokalistą zespołu Feel, z którym wydał pięć albumów studyjnych oraz wylansował kilka przebojów, w tym „A gdy jest już ciemno”, za który otrzymał nagrodę Bursztynowego Słowika i Słowika Publiczności na Sopot Festival oraz Telekamerę „TeleTygodnia”. 
W 2008 wystąpił w spotach reklamowych Banku Millennium. W 2010 uczestniczył w programie rozrywkowym Polsatu "Just the Two of Us. Tylko nas dwoje" oraz wziął udział w nagraniu piosenki „Muzyki moc”, która otrzymała nagrodę Viva Comet 2011 w kategorii "Najlepsze na VIVA-TV.pl". W 2011 był kierownikiem zwycięskiej drużyny w pierwszej edycji programu rozrywkowego TVP "Bitwa na głosy"; wygraną w konkursie – czek na 100 tys. zł – przeznaczył na budowę Hospicjum Cordis w Katowicach. Odrzucił propozycję zostania trenerem w programie rozrywkowym TVP "The Voice of Poland" i kilkukrotnie odmawiał udziału w programie Polsatu "Dancing with the Stars. Taniec z gwiazdami". W lutym 2012 nawiązał współpracę z Fundacją dziennika „Fakt” i wziął udział w nagraniu bajek na płytę charytatywną pt. „Opowieści z Krainy Pięknych Snów”, która była sprzedawana w sieci sklepów Biedronka, a także został laureatem plebiscytu „Gwiazdy Dobroczynności” tygodnika „Newsweek” w kategorii: darczyńca organizacji społecznej. Również w 2012 nagrał duet „Jeszcze się spotkamy” z Marcinem Kindlą, z którym zgłosił się do udziału w konkursie Premier podczas 49. KFPP w Opolu. W 2022 rozpoczął współpracę z Pawłem Storożyńskim, z którym sporadycznie koncertuje po Polsce.
Życie prywatne.
2 kwietnia 2005 ożenił się z Agatą Fręś, z którą ma dwóch synów: Pawła (ur. 2005) i Adama (ur. 2009). 27 sierpnia 2013 para się rozwiodła. W 2018 poślubił modelkę Ewelinę Sienicką, z którą ma córkę, Jagodę (ur. 2014).
Ma kartę taternika. Jest instruktorem rekreacji ruchowej o specjalności wspinaczka skałkowa.
Filmografia.
Sporządzono na podstawie materiału źródłowego.

</doc>
<doc id="1068303" url="https://pl.wikipedia.org/wiki?curid=1068303" title="Niania">
Niania

Niania, także: opiekun (opiekunka) dziecka, niańka – zazwyczaj kobieta zawodowo trudniąca się opieką oraz wychowywaniem cudzych dzieci, które nie są z nią biologicznie spokrewnione. Przeważnie zajmuje się dziećmi należącymi do jednej rodziny i pobiera za te czynności wynagrodzenie.
W zależności od ich sytuacji i sytuacji ich pracodawców nowoczesne nianie mogą mieszkać w domu rodziny pracodawcy lub dojeżdżać do pracy tak jak zwykli pracownicy. W polskich warunkach spotyka się także takie sytuacje, że dzieci dowożone (i odwożone) są do domu niani przez rodziców i przebywają tam tylko przez określony czas (podobnie jak w przedszkolu). Zdarza się też, że niania opiekuje się jednocześnie dziećmi należącymi do kilku rodzin, a także jej własnymi.
W tradycyjnym pojmowaniu niania była jedną ze służących w wielkim domu należącym do bogatych ludzi i podlegała bezpośrednio pani tego domu. Termin "niania" może odnosić się także do opiekuna do dzieci płci męskiej. Ponieważ w dawnych czasach rolę niani pełniły przeważnie kobiety, w języku polskim nie ma męskiego odpowiednika tego słowa.
Guwernantka, w przeciwieństwie do niani, koncentrowała się głównie na nauce powierzonych jej opiece dzieci.
Zawód niani uregulowała w polskim prawie ustawa o opiece nad dziećmi do lat 3.
W obecnych czasach zawód niani bardzo mocno się rozwinął przechodząc częściowo do sieci. Usługi rozwinęły się o porady internetowe wiele niań postanowiło również dzielić się swoimi spostrzeżeniami i sposobami bezpośrednio z rodzicami za pomocą platform społecznościowych. Obecnie zawód niani ma bardzo duży wpływ na wychowanie dzieci. Obecnie nianie realizują się aktywnie w różnych tematach związanych z dziećmi. Wiele z nich postanawia przekazywać swoją wiedzę w formie blogów i innych kanałów internetowych.
Zawód niani ma przed sobą świetlaną przyszłość bo jego wkład w kształtowanie młodzieży może być ogromny.

</doc>
<doc id="1068304" url="https://pl.wikipedia.org/wiki?curid=1068304" title="Lte">
Lte



</doc>
<doc id="1068305" url="https://pl.wikipedia.org/wiki?curid=1068305" title="Hyneria">
Hyneria

 ("Hyneria lindae") – wymarła ryba z gromady ryb mięśniopłetwych; była spokrewniona z eustenopteronem.
Żyła w okresie dewonu około 360 milionów lat temu. Cechowały ją ogromne rozmiary – długość ciała 3-4 m, waga do 2 t.
Jej skamieniałe zęby, ości oraz płetwę ogonową znaleziono w łupkach Red Hill w Pensylwanii.

</doc>
<doc id="1068307" url="https://pl.wikipedia.org/wiki?curid=1068307" title="400 m stylem dowolnym">
400 m stylem dowolnym

400 metrów stylem dowolnym – jeden ze średnich dystansów w tym stylu. Jest rozgrywany na igrzyskach olimpijskich.
Mistrzostwa Polski.
Obecny mistrz Polski:
Obecna mistrzyni Polski:
Mistrzostwa świata (basen 50 m).
Obecny mistrz świata:
Obecna mistrzyni świata:
Mistrzostwa świata (basen 25 m).
Obecny mistrz świata:
Obecna mistrzyni świata:
Mistrzostwa Europy.
Obecny mistrz Europy:
Obecna mistrzyni Europy:
Letnie igrzyska olimpijskie.
Obecny mistrz olimpijski:
Obecna mistrzyni olimpijska:

</doc>
<doc id="1068310" url="https://pl.wikipedia.org/wiki?curid=1068310" title="Karaun">
Karaun

Karaun - zaporowy zbiornik na rzece Nahr al-Litani, w Dolinie Bekaa, w Libanie o powierzchni ok. 65 km², pojemności 1,9 km³ oraz powierzchni nawadniana ok. 30 000 ha. Zapora tego zbiornika ma wysokość 76 m. Wodę ze zbiornika są doprowadzane kanałem przez góry Liban na wybrzeże i jednocześnie zasilają one 3 elektrownie wodne na rzece Nahr al-Anali. Zbiornik ten powstał w 1962.

</doc>
<doc id="1068313" url="https://pl.wikipedia.org/wiki?curid=1068313" title="UT3">
UT3



</doc>
<doc id="1068314" url="https://pl.wikipedia.org/wiki?curid=1068314" title="Nepenthes sumatrana">
Nepenthes sumatrana

Nepenthes sumatrana – gatunek rośliny chronionej z rodziny dzbanecznikowatych. Gatunek endemiczny, występujący na Sumatrze, zaliczany do grupy dzbaneczników nizinnych. Roślina ta została odkryta przez holenderskiego botanika Johannes Elias Teijsmann podczas wyprawy w lutym 1856. Początkowo "N. sumatrana" uważany był za tę samą roślinę co "N. boschiana", jednak po pewnym czasie Rusjdi Tamin i Mitsuru Hotta wskazali znaczące różnice pomiędzy tymi dwiema roślinami i teraz uznawane są jako dwa oddzielne gatunki.
Morfologia.
Jest jednym z większych dzbaneczników. Jest rośliną owadożerną łapiącą owady za pomocą specjalnych liści pułapkowych. Roślina lubi piąć się na pnie drzew. Pułapki nizinne są beczułkowate w swym kształcie, zaś dzbanki górne są wydłużone i rozszerzają się ku górze. Jedyne co łączy dzbanki górne z dolnymi, to wspaniałe barwy jednych i drugich.
Biologia.
Rośnie naturalnie w lasach nizinnych, dlatego jest wyjątkowo zagrożona przez działania człowieka. "N. sumatrana" występuje na wysokościach od 0–800 m p.p.m. Mniejsze okazy można odnaleźć przy urwiskach i zboczach, zaś większe potrzebujące oparcia znajdziemy jedynie w gęstych lasach gdzie ciężar łodyg tych roślin jest podtrzymywany przez drzewa tam rosnące. Dobrze rośnie w środowisku z podwyższoną wilgotnością oraz z temperaturami oscylującymi pomiędzy 25-30 °C i kilku stopniowym spadkiem temp. w nocy.

</doc>
<doc id="1068315" url="https://pl.wikipedia.org/wiki?curid=1068315" title="Sejsmonastia">
Sejsmonastia

Sejsmonastia – reakcja na bodziec mechaniczny (dotyk, wstrząs) wywołana zmianą turgoru.
W przypadku, gdy nastia występuje tylko w reakcji na konkretny rodzaj dotyku (np. na dotyk owada, a nie strumień wody) i jest wynikiem lokalnej zmiany stężenia auksyn, określana jest jako haptonastia. Kierunek ten nie jest zależny od kierunku działania bodźca, co odróżnia tigmonastię od tigmotropizmu. Zwykle nie ma związku między siłą bodźca a rozmiarem reakcji. W przypadku niektórych roślin mięsożernych sejsmonastia lub haptonastia służy do unieruchamiania ofiar.
Ruchom sejsmonastycznym mogą podlegać różne organy:

</doc>
<doc id="1068316" url="https://pl.wikipedia.org/wiki?curid=1068316" title="Varbalog">
Varbalog



</doc>
<doc id="1068318" url="https://pl.wikipedia.org/wiki?curid=1068318" title="Ujronafo">
Ujronafo



</doc>
<doc id="1068319" url="https://pl.wikipedia.org/wiki?curid=1068319" title="Karbochemia">
Karbochemia

Karbochemia – dział chemii, który obejmuje badania węgli kopalnych jako surowca dla przemysłu chemicznego.

</doc>
<doc id="1068320" url="https://pl.wikipedia.org/wiki?curid=1068320" title="Mecser">
Mecser



</doc>
<doc id="1068321" url="https://pl.wikipedia.org/wiki?curid=1068321" title="Mosonszentmiklos">
Mosonszentmiklos



</doc>
<doc id="1068323" url="https://pl.wikipedia.org/wiki?curid=1068323" title="Radoslav Kral">
Radoslav Kral



</doc>
<doc id="1068324" url="https://pl.wikipedia.org/wiki?curid=1068324" title="Mariakalnok">
Mariakalnok



</doc>
<doc id="1068327" url="https://pl.wikipedia.org/wiki?curid=1068327" title="Lipot">
Lipot



</doc>
<doc id="1068329" url="https://pl.wikipedia.org/wiki?curid=1068329" title="Opiekunka do dziecka">
Opiekunka do dziecka



</doc>
<doc id="1068330" url="https://pl.wikipedia.org/wiki?curid=1068330" title="Bitwa Dull Knife">
Bitwa Dull Knife



</doc>
<doc id="1068331" url="https://pl.wikipedia.org/wiki?curid=1068331" title="Level">
Level

Zobacz też:

</doc>
<doc id="1068332" url="https://pl.wikipedia.org/wiki?curid=1068332" title="Port lotniczy Lome">
Port lotniczy Lome



</doc>
<doc id="1068334" url="https://pl.wikipedia.org/wiki?curid=1068334" title="Opiekun do dziecka">
Opiekun do dziecka



</doc>
<doc id="1068335" url="https://pl.wikipedia.org/wiki?curid=1068335" title="Ulica Płocka w Warszawie">
Ulica Płocka w Warszawie

Ulica Płocka – ulica na warszawskiej Woli.
Przebieg.
Ulica Płocka rozpoczyna swój bieg od skrzyżowania z ulicą Marcina Kasprzaka i biegnąc na północ, przecina ulicę Ludwiki, dochodząc do Wolskiej, a dalej spotykając ulicę Rabsztyńską przecina ciąg Górczewskiej. Dalej biegnie przez teren osiedla Młynów, przecinając kolejno: Żytnią, Grenady i Gostyńską. Kończy bieg na skrzyżowaniu z Obozową.
Historia.
Dawna droga narolna wsi Wola Wielka. W XVIII i XIX wieku znajdowały się przy niej liczne wiatraki.
Ulica Płocka została wytyczona w końcu XIX wieku, przez wiele lat, tuż obok niej znajdowały się rogatki miejskie stolicy. Niegdyś źródła miała tu rzeka Drna – obecnie skanalizowana.
W latach 1961–1993 odcinek ulicy między Górczewską a Obozową nosił nazwę Patrice'a Lumumby – pierwszego premiera Demokratycznej Republiki Konga.

</doc>
<doc id="1068336" url="https://pl.wikipedia.org/wiki?curid=1068336" title="Miguel Ezquerra Sanchez">
Miguel Ezquerra Sanchez



</doc>
<doc id="1068337" url="https://pl.wikipedia.org/wiki?curid=1068337" title="Wazoaktywny peptyd jelitowy">
Wazoaktywny peptyd jelitowy

Wazoaktywny peptyd jelitowy, VIP (od ang. "vasoactive intestinal peptide") – peptydowy hormon składający się z 28 reszt aminokwasowych. U człowieka jest produkowany w jelitach (komórki D1), trzustce i niektórych strukturach mózgu. Jego wydzielanie stymulowane jest przez napływanie zakwaszonej treści pokarmowej z żołądka do dwunastnicy.
Funkcje:

</doc>
<doc id="1068340" url="https://pl.wikipedia.org/wiki?curid=1068340" title="Anthony Basso">
Anthony Basso

Anthony Basso (ur. 4 lipca 1979) – francuski piłkarz, występujący na pozycji bramkarza.
Profesjonalną karierę piłkarską rozpoczął w 1999 w klubie AJ Auxerre. W 2001 przeniósł się do Udinese Calcio, dla którego rozegrał 1 ligowy mecz. Następnie był wypożyczany kolejno do A.S. Viterbese Calcio, Benevento Calcio i Calcio Chieti. W 2005 podpisał kontrakt z norweskim Vikingiem. Rozegrał 36 meczów. W sezonie 2006/2007 ponownie reprezentował barwy AJ Auxerre. Od 2007 do 2009 był członkiem kadry występującego w Scottish Premier League Heart of Midlothian.

</doc>
<doc id="1068343" url="https://pl.wikipedia.org/wiki?curid=1068343" title="Plac Marii Konopnickiej w Szydłowcu">
Plac Marii Konopnickiej w Szydłowcu

Plac Marii Konopnickiej – jeden z trzech głównych placów Szydłowca. Położony w centrum miasta na zbiegu ulic Radomskiej i Widok.
Historia.
Początki placu sięgają 1529 roku, kiedy to Mikołaj Szydłowiecki założył na północ od miasta nową dzielnicę nazwaną Skałką. W centrum dzielnicy mieścił się plac położony naprzeciw zamku. Plac nazwano Rynkiem Skałecznym, pełnił on funkcje handlowe, które pełnił wcześniej rynek miasta lokacyjnego.
W XVI oraz XVII wieku miasto przeżywało swój "Złoty Wiek", powstało wtedy przy Rynku Skałecznym kilka kamienic z gzymsami, kamieniarką i attykami oraz drewnianych domów, które także były nie mniej okazałe.
W XVIII do Szydłowca zaczęli masowo napływać Żydzi, zamieszkiwali oni głównie Rynek Skałeczny oraz odchodzącą od niego ulicę Żydowską. Pod koniec tego wieku dzielnice Skałka i Składów przybrały nazwę dzielnicy Żydowskiej natomiast plac zaczęto zwać Rynkiem Żydowskim. W Rynku Żydowskim znajdowały się dwa szeregi kramów kupieckich, zwanych budami, wybudowanych za Michała Radziwiłła.
W połowie XIX wieku, plac otrzymał bruk. Na początku XX wieku, przebito ulicę, otwierając widok na zamek w zachodniej pierzei rynku.
Niedługo po II wojnie światowej, rynek otrzymał nazwę placu Marii Konopnickiej, wybudowano wtedy przy nim pierwsze bloki mieszkaniowe oraz budynek starostwa. Zmienił się znacznie układ placu, bruk zastąpiono zielenią, jedynie przez frontem starostwa i przez środek placu wyznaczono drogę asfaltową. 
Tranzyt.
Plac Marii Konopnickiej położony jest w centralnym osiedlu Szydłowca, na Skałce - części Starego Miasta. 
Plac przecinają ulice Widok ze wschodu na zachód oraz ulica Radomska z północy na południe. Plac Marii Konopnickiej rozładowuje ruch samochodowy na szydłowieckiej starówce i jest tzw. "parkingiem ul. Radomskiej", ponieważ mieści się na nim postój dla pojazdów, które nie mogą wjechać na pieszą część drogi.
Funkcja.
Plac Marii Konopnickiej pełni raczej funkcje reprezentacyjne i administracyjne niż komunikacyjne. Zabudowa placu świadczy także o usługowym charakterze miejsca. W wielu kamienicach mieszczą się głównie małe sklepy. 
W tak zwanym "Prezydium" mieści się prokuratura i sąd rejonowy oraz Starostwo Powiatowe. Dzięki tej urzędowej funkcji plac stał się jakby ostoją zieleni dzielnicy, powstał tam park z fontanną oraz rozległy kwietnik przed gmachem urzędu.
Obecnie urząd miasta przygotowuje plan wykorzystania przestrzennego. Planowane jest poszerzenie i unowocześnienie niszczejącego skweru.

</doc>
<doc id="1068344" url="https://pl.wikipedia.org/wiki?curid=1068344" title="Nikolajs Galdiņš">
Nikolajs Galdiņš

Nikolajs Galdiņš (ur. 9 października 1902 w Rydze, zm. 5 października 1945 w Leningradzie) – łotewski wojskowy, dowódca 3 batalionu 42 Pułku Grenadierów SS w 19 Dywizji Grenadierów SS, a następnie 42 Pułku Grenadierów SS pod koniec II wojny światowej.
Życiorys.
12 lipca 1919 wstąpił do nowo formowanej armii łotewskiej. W 1924 ukończył akademię wojskową i dostał przydział do 4 Pułku Piechoty w Wolmarze. Następnie służył w sztabie generalnym w stopniu kapitana. W latach 1938–1939 był ponadto instruktorem w szkole wojskowej w Rydze. Po aneksji Łotwy przez ZSRR w 1940 nie został zwolniony ze służby wojskowej. Przydzielono go do 195 Pułku Strzeleckiego w 181 Dywizji Strzeleckiej. Kiedy wojska niemieckie zajęły obszar Łotwy w 1941 podjął współpracę z Niemcami. W październiku 1942 wstąpił ochotniczo do oddziałów łotewskich formowanych u boku armii niemieckiej. Latem 1943 został adiutantem dowódcy 42 Pułku Grenadierów SS w 19 Dywizji Grenadierów SS w stopniu Waffen-Obersturmbannführera der SS, zaś w październiku objął dowództwo 3 batalionu pułku. Od stycznia 1944 dowodził 42 Pułkiem Grenadierów SS. 25 stycznia 1945 został odznaczony Krzyżem Rycerskim Żelaznego Krzyża. Pod koniec wojny dostał się do niewoli sowieckiej. 5 października 1945 w Leningradzie został rozstrzelany.
Był odznaczony m.in. Żelaznym Krzyżem 1 i 2 klasy.

</doc>
<doc id="1068345" url="https://pl.wikipedia.org/wiki?curid=1068345" title="Iwan Omelianowycz-Pawlenko">
Iwan Omelianowycz-Pawlenko

Iwan Wołodymyrowycz Omelianowycz-Pawlenko, ukr. Іван Володимирович Омельянович-Павленко (ur. w Baku, zm. 8 września 1962 w Chicago) – ukraiński działacz wojskowy, generał-chorąży armii Ukraińskiej Republiki Ludowej. Młodszy brat generała Mychajła Omelianowycza-Pawlenki.
Życiorys.
Był pułkownikiem armii rosyjskiej i dowódcą 8 pułku huzarów, w armii URL był dowódcą serdiuckiego pułku łubieńskiego, następnie dowódcą obozu zapasowego w Charkowie. Odkomenderowany do Ukraińskiej Armii Halickiej, gdzie został dowódcą grupy „Nawarija” walczącej pod Lwowem w czasie wojny polsko-ukraińskiej. Po zawarciu sojuszu między Polską a Ukraińską Republiką Ludową dowódca Samodzielnej Dywizji Kawalerii Armii URL w wojnie polsko-bolszewickiej, zwycięzca w bitwie pod Sidorowem (25 lipca 1920). Inspektor kawalerii Armii URL. Od 1923 na emigracji w Pradze.
W czasie II wojny światowej podjął współpracę z Niemcami. W 1941 został dowódcą 109 Batalionu Schutzmannschaft.
Zmarł na emigracji, pochowany na cmentarzu w Bound Brooke.
Odznaczony Szablą Świętego Jerzego, Orderem Świętego Jerzego IV klasy, orderem św. Włodzimierza IV klasy z mieczami i wstęgą.

</doc>
<doc id="1068346" url="https://pl.wikipedia.org/wiki?curid=1068346" title="Kaplica Świętego Krzyża w Pradze">
Kaplica Świętego Krzyża w Pradze



</doc>
<doc id="1068347" url="https://pl.wikipedia.org/wiki?curid=1068347" title="Duchałówka">
Duchałówka

Duchałówka - przysiółek Koszarawy położony w Polsce w województwie śląskim, w powiecie żywieckim, w gminie Koszarawa 24 kilometrów od Żywca.
W latach 1975–1998 przysiółek administracyjnie należał do województwa bielskiego.
Przysiółek położony jest na zboczach Lachowego Gronia na wysokości 700 m n.p.m. Składa się z 20 murowanych domów i z 10 zabytkowych drewnianych góralskich chałup. Zamieszkuje tu około 20 mieszkańców. Przysiółek jest oddalony od Koszarawy o około 1 km. W przeszłości Duchałówkę zamieszkiwało znacznie więcej osób, ich życie było uzależnione od rolnictwa.
Przechodzą przez niego 2 drogi:
Nazwa przysiółka pochodzi od słowa "Duchać" co znaczy w języku tutejszych mieszkańców silnie wiać.

</doc>
<doc id="1068350" url="https://pl.wikipedia.org/wiki?curid=1068350" title="Nikolajs Galdins">
Nikolajs Galdins



</doc>
<doc id="1068351" url="https://pl.wikipedia.org/wiki?curid=1068351" title="Kaplica Świętego Krzyża w Pradze (XI wiek)">
Kaplica Świętego Krzyża w Pradze (XI wiek)

Kaplica Świętego Krzyża (czes. "kaple sv. Křiže") – zabytkowa rotunda romańska w Pradze z końca XI wieku, znajdująca się na terenie Starego Miasta. Odrestaurowana w latach 1862-1865. Wewnątrz pozostałości XIV-wiecznych malowideł gotyckich.
Aktualnie w kaplicy odbywają msze kościoła starokatolickiego.

</doc>
<doc id="1068352" url="https://pl.wikipedia.org/wiki?curid=1068352" title="Sarma (ujednoznacznienie)">
Sarma (ujednoznacznienie)



</doc>
<doc id="1068357" url="https://pl.wikipedia.org/wiki?curid=1068357" title="Czyrak przedsionka nosa">
Czyrak przedsionka nosa

Czyrak przedsionka nosa (łac. "furunculus vestibuli nasi") – rodzaj czyraka skóry twarzy, który wymaga szczególnego postępowania. Często jest on skojarzony z czyrakiem wargi górnej.
Objawy.
W zależności od innych chorób towarzyszących nasilenie objawów ogólnych i miejscowych bywa różne.
Objawy ogólne:
Do objawów miejscowych stwierdzanych w badaniu ORL należą:
Rozpoznanie i diagnostyka.
Zwykle charakterystyczny wywiad i objawy miejscowe pozwalają rozpoznać czyraka przedsionka nosa. Niewątpliwie należy jednak wykonać następujące badania
Diagnostyka różnicowa.
Czyrak przedsionka nosa, mimo charakterystycznego obrazu klinicznego, wymaga różnicowania z następującymi chorobami:
Leczenie.
Powinno być prowadzone w warunkach szpitalnych na oddziałach laryngologicznych:
Oprócz leczenia ważna jest obserwacja chorego pod kątem rozwijających się powikłań wewnątrzczaszkowych. W żadnym wypadku nie należy podejmować żadnego działania zabiegowego: przeciwwskazane jest nacięcie i drenaż lub "wyciskanie" czyraka, gdyż może to grozić rozwojem ciężkich powikłań wewnątrzczaszkowych.
Rokowanie.
Zwykle pomyślne przy odpowiednim zastosowaniu leczenia. Jednakże czasami zwłaszcza w przypadku chorych obciążonych cukrzycą, starszych osób lub dzieci mogą wystąpić powikłania.
Piśmiennictwo.
Otorynolaryngologia praktyczna - podręcznik dla studentów i lekarzy. Tom I. red. G. Janczewski. wyd. Via Medica. Gdańsk 2005. 

</doc>
<doc id="1068358" url="https://pl.wikipedia.org/wiki?curid=1068358" title="Ruprecht I Wittelsbach">
Ruprecht I Wittelsbach

Ruprecht I Wittelsbach (ur. 9 czerwca 1309 w Wolfratshausen – zm. 16 lutego 1390 w Neustadt an der Weinstraße) – hrabia Palatynatu Reńskiego, od 1356 roku elektor Palatynatu Reńskiego. 
Syn księcia Górnej Bawarii i Palatynatu Rudolfa I Wittelsbacha i Matyldy Nassau. Jego dziadkami byli książę Górnej Bawarii Ludwik II Wittelsbach i Matylda Habsburg oraz król niemiecki Adolf i Imagina von Isenburg-Limburg.
W 1313 roku ojciec Rudolfa podpisał z bratem Ludwikiem porozumienie mające zakończyć wojnę domową. Rudolf otrzymał Palatynat, zaś Ludwik Górną Bawarię. Po wyborze Ludwika na cesarza rzymskiego i dalszych konfliktach między braćmi, cesarz zajął Palatynat, a Rudolf wraz z synami udał się na emigrację. Rudolf umarł w 1319 roku. Jego następcą został najstarszy syn Adolf Wittelsbach. Po śmierci Adolfa w 1327 roku, pomimo faktu że posiadał on męskiego potomka, hrabią Palatynatu został jego młodszy brat Rudolf II Wittelsbach. Rudolf wraz z Ruprechtem podpisali z wujem porozumienie. Ludwik wycofał się z Palatynatu, przekazując władzę Rudolfowi.
Ruprecht ożenił się w 1350 roku z hrabiną Elżbietą (1340-1382), córką hrabiego Flandrii i Namuru Jana I Dampierre.
W 1356 roku na mocy Złotej Bulli wydanej przez cesarza Karola IV hrabia Palatynatu został jednym z siedmiu elektorów Rzeszy. 
Trzy lata po śmierci Elżbiety Ruprecht ożenił się ponownie z księżniczką Beatrycze (1360-1395), córką księcia Bergu Wilhelma I i córki Ruprechta II – Anny Wittelsbach. Zarówno z pierwszego jak i drugiego małżeństwa nie narodziło się dziecko. 
Ruprecht założył w 1386 roku Uniwersytet w Heidelbergu.
Po śmierci Ruprechta elektorem Palatynatu został jego bratanek Ruprecht II Wittelsbach, syn Adolfa. 

</doc>
<doc id="1068359" url="https://pl.wikipedia.org/wiki?curid=1068359" title="In God’s Country">
In God’s Country

„In God’s Country” – piosenka rockowej grupy U2, pochodząca z jej wydanego w 1987 roku albumu, "The Joshua Tree". Jest siódmym utworem na płycie i został wydany jako czwarty singel ją promujący. Bono powiedział, że początkowo pisał o Irlandii, ale ostatecznie piosenka dotyczy Stanów Zjednoczonych.
Utwór został wydany jako singel w Kanadzie i Stanach Zjednoczonych.
Piosenka pojawiła się w rockumencie "Rattle and Hum", z tym, że bez jednego wiersza tekstu. „In God’s Country” została także wykorzystana pod koniec filmu "Three Kings".

</doc>
<doc id="1068361" url="https://pl.wikipedia.org/wiki?curid=1068361" title="Muzeum Łodzi Wikingów w Oslo">
Muzeum Łodzi Wikingów w Oslo

Muzeum Łodzi Wikingów w Oslo () – ekspozycja muzealna na Półwyspie Bygdøy w Oslo w Norwegii, będąca częścią Muzeum Historii Kultury w Oslo, prezentująca znalezione w wykopaliskach archeologicznych łodzie wikingów.
Muzeum wybudowano specjalnie na potrzeby udostępnienia łodzi wykopanych w kurhanach na południu Norwegii. Prezentowane są w nim trzy dębowe łodzie wraz ze znalezionymi w nich przedmiotami:
Udostępnianie.
Muzeum jest czynne przez cały tydzień, z wyjątkiem niektórych dni świątecznych:
Bilet wstępu kosztuje 100 NOK, ale w ramach tego biletu do 48 godzin od zakupu, można odwiedzić muzeum historyczne, które znajduje się w centrum Oslo, niedaleko Pałacu Królewskiego.

</doc>
<doc id="1068362" url="https://pl.wikipedia.org/wiki?curid=1068362" title="Welliton">
Welliton

Welliton, właśc. Welliton Soares de Morais (ur. 22 października 1986 w Conceição do Araguaia) – brazylijski piłkarz grający na pozycji napastnika.
Życiorys.
Welliton zaczynał swoją karierę w brazylijskim klubie Goiás Esporte Clube. W 2007 roku został wykupiony za 6 milionów euro przez rosyjski klub Spartak Moskwa. W Premier Lidze zadebiutował 5 sierpnia w wygranym meczu 3:2 z Tomem Tomsk. Natomiast swojego pierwszego gola na rosyjskich boiskach strzelił w sierpniowym meczu z Rubinem Kazań (1:3).
Na początku 2013 roku Welliton został wypożyczony do Grêmio, w którym rozegrał 4 mecze. Z kolei latem 2013 wypożyczono go do São Paulo FC. Był też wypożyczony do Celty Vigo. Latem 2014 przeszedł do Mersin İdman Yurdu, a w 2016 do Kayserisporu. Następnie grał w Nadi asz-Szarika, Al-Wasl Dubaj, ponownie Nadi asz-Szarika i Goiás EC.

</doc>
<doc id="1068365" url="https://pl.wikipedia.org/wiki?curid=1068365" title="Bohdan Buca">
Bohdan Buca

Bohdan Emanojłowycz Buca, ukr. Богдан Еманоїлович Буца (ur. 18 października 1960 w Wojutyczach) – ukraiński polityk, przedsiębiorca, w latach 2005–2006 minister.
Życiorys.
Z wykształcenia inżynier elektronik, absolwent lwowskiego instytutu politechnicznego (1982). Do początku lat. 90. pracował jako inżynier, następnie w biznesie i administracji regionalnej. W latach 1997–1998 był pierwszym zastępcą przewodniczącego państwowego komitetu ds. rozwoju przedsiębiorczości, później przez rok zajmował stanowisko zastępcy gubernatora obwodu lwowskiego.
Od lipca do września 2005 pełnił funkcję deputowanego do Rady Najwyższej z ramienia Bloku Nasza Ukraina. W rządzie Jurija Jechanurowa od 2005 do 2006 zajmował stanowisko ministra bez teki i sekretarza gabinetu.
Od 2006 do 2007 pracował jako doradca prezydenta Wiktora Juszczenki. W latach 2008–2010 był wiceministrem obrony. Ponownie sprawował ten urząd w 2014.

</doc>
<doc id="1068366" url="https://pl.wikipedia.org/wiki?curid=1068366" title="Welliton Soares de Morais">
Welliton Soares de Morais



</doc>
<doc id="1068368" url="https://pl.wikipedia.org/wiki?curid=1068368" title="Artur Górski (pisarz)">
Artur Górski (pisarz)

Artur Łukasz Górski (ur. 7 stycznia 1964 w Warszawie) – polski dziennikarz, korespondent wojenny oraz pisarz. Z wykształcenia jest historykiem.
Jego twórczość oscyluje pomiędzy reportażem literackim (zob. niżej: 1993), pastiszem (nieopublikowany "Najstarszy z głupich", zrealizowany jako słuchowisko w 1995, także powieść "Krok do piekła"), literaturą faktu oraz powieścią kryminalną i sensacyjną. W latach 2011–2013 Artur Górski był redaktorem naczelnym magazynu „Focus.Śledczy”, obecnie jest zastępcą redaktora naczelnego „Focusa”.
Życiorys.
W literaturze debiutował w 1987 roku na łamach miesięcznika „Akcent”, gdzie opublikowano fragmenty jego powieści "Słońce podziemnych przejść". Kolejna książka jego autorstwa – "Z ringu do piekła" – została bestsellerem tygodnika „Wprost”. Zaś za powieść "Świadek śmierci lustra" autor otrzymał wyróżnienie w konkursie literackim wydawnictwa „Uraeus”.
W lutym 2007 roku ukazał się jego pierwszy kryminał – retro "Al Capone w Warszawie". Powieść osadzona jest w realiach przedwojennej Warszawy i początkowo była publikowana w odcinkach w najstarszej stołecznej gazecie „Życie Warszawy”. Jej wydanie książkowe otrzymało logo „Zakochaj się w Warszawie” i zostało objęte patronatem warszawskiego Ratusza, który uznał powieść Artura Górskiego za ważną dla promocji miasta. W 2009 roku (nakładem wydawnictwa G+J) ukazała się kolejna część, pod tytułem "Al Capone w Berlinie". W 2011 roku Artur Górski wydał kolejne dwie książki: sensacyjną "Zemstę Fahrenheita" oraz pastisz powieści Dana Browna – "Krok do piekła".
W marcu 2012 roku ukazała się na rynku jego kolejna książkowa publikacja – "Świat tajnych służb" – tym razem będąca literaturą faktu. Rok później do rąk czytelników trafił "Gang." Wydana wiosną 2014 roku książka "Masa o kobietach polskiej mafii – "zapis wielogodzinnych rozmów z najbardziej znanym polskim świadkiem koronnym Jarosławem Sokołowskim, ps. „Masa” – stała się bestsellerem, w tym przez jakiś czas była na pierwszym miejscu zestawienia najlepiej sprzedających się pozycji książkowych w całym 2014 roku, w empik.com. W październiku tego samego roku nastąpiła jej kontynuacja, czyli "Masa o pieniądzach polskiej mafii, "która także trafiła na listy bestsellerów". "Obie pozycje zostały nominowane do dorocznej nagrody Bestsellery Empiku 2014, w kategorii: Literatura faktu. Statuetkę i tytuł Bestselleru Roku 2014, jako najczęściej kupowana w Empikach w swojej kategorii książka, otrzymała pierwsza część cyklu, czyli "„Masa o kobietach polskiej mafii”". 
W 2019 został współzałożycielem wydawnictwa Black One Media, z siedzibą w Krakowie. 
Nagroda Wielkiego Kalibru.
Artur Górski był jednym z twórców i członkiem kapituły konkursu literackiego: Nagroda Wielkiego Kalibru oraz pomysłodawcą jego nazwy. Coroczne wyróżnienie przyznawane jest od 2004 r. przez Stowarzyszenie Miłośników Kryminału i Sensacji „Trup w szafie” oraz Instytut Książki – za najlepszą polskojęzyczną powieść kryminalną lub sensacyjną wydaną w danym roku.

</doc>
<doc id="1068370" url="https://pl.wikipedia.org/wiki?curid=1068370" title="Ruprecht II Wittelsbach">
Ruprecht II Wittelsbach

Ruprecht II Wittelsbach (ur. 12 maja 1325 w Ambergu, zm. 6 stycznia 1398) – książę Palatynatu, elektor Palatynatu Reńskiego. 
Życiorys.
Syn księcia Adolfa i księżniczki Irmgard von Oettingen (1304-1399). Jego ojciec zmarł, gdy Rudolf miał dwa lata, władze w Palatynacie przejął młodszy brat Adolfa – Rudolf II. Po bezpotomnej śmierci Rudolfa II, księciem Palatynatu został trzeci brat Adolfa – Ruprecht I Wittelsbach. Ruprecht umarł bezpotomnie w 1390 roku, a jego następcą został Ruprecht II. Jednak dopiero 4 lata później potwierdził to cesarz Wacław IV Luksemburski. 
W 1345 roku ożenił się z księżniczką Beatrycze Aragońską (1326-1364) córką króla Sycylii Piotra II. Para miała 7 dzieci:

</doc>
<doc id="1068375" url="https://pl.wikipedia.org/wiki?curid=1068375" title="Otto Wittelsbach (Pfalz-Mosbach)">
Otto Wittelsbach (Pfalz-Mosbach)

Otto Wittelsbach (ur. 24 sierpnia 1390 w Mosbach, zm. 5 lipca 1461 w Reichenbach) – palatyn i książę Palatynatu–Mosbach. Syn króla Niemiec Ruprechta i Elżbiety Hohenzollern.
Życiorys.
Po śmierci Ruprechta w 1410 roku Palatynat został podzielony pomiędzy czterech jego synów. Najstarszy z nich Ludwik otrzymał największą część, jak również tytuł elektora oraz zwierzchnictwo nad pozostałymi członkami rodziny. Jan otrzymał część Górnego Palatynatu ze stolicą w Neumarkt in der Oberpfalz. Stefan otrzymał Palatynat–Simmern/Hunsrück–Zweibrücken. Najmłodszy z braci Otto otrzymał tereny Palatynatu-Mosbach. 
W 1430 roku Otto ożenił się z Elżbietą Wittelsbach (1413-1444), księżniczką pochodzącą z linii Bawaria-Landshut. Para miała 9 dzieci:
Gdy w 1448 roku zmarł bratanek Ottona Krzysztof Bawarski, do którego należały tereny Palatynatu–Neumarkt in der Oberpfalz, Otto przejął te tereny. Po podróży do Ziemi Świętej brat Ottona, elektor Palatynatu Ludwik III Wittelsbach był niezdolny do sprawowania władzy w wyniku choroby, w jego imieniu władzę sprawował Otto, był on również regentem po śmierci Ludwika III (1436 r.), do czasu uzyskania pełnoletniości przez Ludwika IV. W 1460 roku również Otto udał się na pielgrzymkę do Ziemi Świętej.

</doc>
<doc id="1068376" url="https://pl.wikipedia.org/wiki?curid=1068376" title="Pierwszy rząd Julii Tymoszenko">
Pierwszy rząd Julii Tymoszenko

Rząd Julii Tymoszenko – ukraiński rząd funkcjonujący od 4 lutego 2005 do września 2005.
Rząd powstał po dymisji pierwszego gabinetu Wiktora Janukowycza w związku ze zwycięstwem jego przeciwnika Wiktora Juszczenki w wyborach prezydenckich na Ukrainie w 2004 i masowym przechodzeniem deputowanych dotąd wspierających Łeonida Kuczmę na stronę „pomarańczowych”.
Do rządu weszli przedstawiciele takich ugrupowań, jak Blok Nasza Ukraina (NU), Ukraińska Partia Ludowa (UNP), Socjalistyczna Partia Ukrainy (SPU), partia Reformy i Porządek (PRP), Blok Julii Tymoszenko (BJuT), Ludowy Ruch Ukrainy (NRU) Partia Przemysłowców i Przedsiębiorców Ukrainy (PPPU) i bezpartyjni. Wielu z ministrów już w marcu 2005 przystąpiło do nowo utworzonej partii władzy Ludowego Związku „Nasza Ukraina” (NSNU).
W sierpniu 2005 rząd został uzupełniony o ministra ds. polityki węglowej. Julia Tymoszenko została zdymisjonowana, gdy 8 września 2005 prezydent podpisał dekret o dymisji jej rządu, powierzając misję sformowania rządu Jurijowi Jechanurowowi.

</doc>
<doc id="1068378" url="https://pl.wikipedia.org/wiki?curid=1068378" title="Actio empti">
Actio empti

Actio empti – w prawie rzymskim powództwo z umowy kupna-sprzedaży ("emptio venditio"), przysługujące kupującemu ("emptor") przeciwko sprzedawcy ("venditor").
Charakterystyka powództwa.
Skarga jako wynikająca z umowy należała do "actiones in personam". Umowa kupna-sprzedaży należała do kontraktów dwustronnie zobowiązujących zupełnych, gdyż przynosiła korzyści obu stronom umowy. Sprzedawca odpowiadał przed kupującym za "omnis culpa". Za jej pomocą dochodzono również należności z tytułu zastrzeżeń dodatkowych ("pacta adiecta").

</doc>
<doc id="1068379" url="https://pl.wikipedia.org/wiki?curid=1068379" title="Wiktor Bondar">
Wiktor Bondar

Wiktor Wasylowycz Bondar, ukr. Віктор Васильович Бондар (ur. 5 listopada 1975 w Leningradzie) – ukraiński polityk, z wykształcenia prawnik.
Życiorys.
Absolwent Narodowej Akademii Prawniczej im. Jarosława Mądrego (1997). Pracował w prywatnych przedsiębiorstwach, następnie w latach 2002–2005 w administracji rządowej, zajmując się kontaktami z Radą Najwyższą. W rządzie Julii Tymoszenko został wiceministrem transportu, w rządzie Jurija Jechanurowa objął urząd ministra. W 2006 powołano go na zastępcę szefa sekretariatu prezydenta Wiktora Juszczenki. We wrześniu 2007 został p.o. gubernatora obwodu dniepropietrowskiego, w grudniu tego samego roku objął stanowisko gubernatora tego regionu, zajmując je do lutego 2010.
Należał do Ludowego Związku „Nasza Ukraina”. W 2012 został wybrany do parlamentu w okręgu większościowym jako kandydat niezależny. Dołączył do frakcji Partii Regionów. W 2014 z powodzeniem ubiegał się o poselską reelekcję. W 2015 stanął na czele Partii Odrodzenia. W 2019 był kandydatem w wyborach prezydenckich, otrzymał około 0,1% głosów. W tym samym roku utrzymał mandat deputowanego na kolejną kadencję.

</doc>
<doc id="1068380" url="https://pl.wikipedia.org/wiki?curid=1068380" title="Stefan Wittelsbach (Pfalz-Simmern)">
Stefan Wittelsbach (Pfalz-Simmern)

Stefan Wittelsbach (ur. 23 czerwca 1385 – zm. 14 lutego 1459 w Simmern/Hunsrück) – palatyn i książę Palatynatu-Simmern/Hunsrück-Zweibrücken. 
Syn króla Niemiec Ruprechta i Elżbiety, burgrabianki norymberskiej.
Po śmierci Ruprechta w 1410, Palatynat został podzielony pomiędzy jego czterech synów. Najstarszy z nich, Ludwik otrzymał największą część ziemi, jak również tytuł elektora oraz zwierzchnictwo nad pozostałymi członkami rodziny. Jan otrzymał część górnego Palatynatu ze stolicą w Neumarkt in der Oberpfalz. Stefan otrzymał Palatynat-Simmern-Zweibrücken a najmłodszy z braci Otto tereny Palatynatu-Mosbach. 
10 czerwca 1410 Stefan Wittelsbach ożenił się z hrabiną Anną Veldenz (zm. 1439), córką hrabiego Veldenz Fryderyka (1370-1444). Para miała 7 dzieci:
Po śmierci ojca Anny, hrabstwo Veldenz przeszło na własność książąt Palatynatu-Zweibrücken. 

</doc>
<doc id="1068381" url="https://pl.wikipedia.org/wiki?curid=1068381" title="Ramón de Campoamor">
Ramón de Campoamor

Ramón María de las Mercedes de Campoamor y Campoosorio, znany jako Ramón de Campoamor (ur. 24 września 1817 w Navii, Księstwie Asturii, zm. 11 lutego 1901) – hiszpański poeta, realista i filozof. Uważany za jednego z przedstawicieli hiszpańskiego romantyzmu.
Zadebiutował w 1840 zbiorem sielanek "Ternezas y flores" cechujących się wyjątkową sprawnością warsztatową. Z powodzeniem wydał wkrótce dwa kolejne zbiory utrzymane tym razem w tonie moralitetów: "Ayes del Alma" (1842) i "Fábulas morales y politicas" (1842). W 1853 Campoamor opublikował swój pierwszy epicki poemat złożony z 16 pieśni – "Colón". Poeta często nawiązywał przy tym do antycznych form wierszowanych takich jak epigramat, satyra czy moralitet. Często dawał wyraz swojej fascynacji metafizyką oraz filozofią, zarówno racjonalistyczną jak i empiryczną. Opublikował szereg rozpraw filozoficznych, min. "La Filosofia de las leyes" (Filozofia praw, 1846), "El personalismo, apuntes para una filosofía" (Personalizm, 1855), "La metafísica limpia, fija y da esplendor al lenguaje" (1862), "Lo Absoluto" (Absolut, 1865) czy "El Ideísmo" (1883).
W eseju "Polémicas con la Democracia" (1863) dał wyraz swoim konserwatywnym poglądom.
Campoamor zyskał również uznanie jako dramaturg. Jego "Kobietę i mężczyznę, czyli Licenciat Torralba" przetłumaczył na język polski Antoni Lange.

</doc>
<doc id="1068383" url="https://pl.wikipedia.org/wiki?curid=1068383" title="Actio legis Aquiliae">
Actio legis Aquiliae



</doc>
<doc id="1068384" url="https://pl.wikipedia.org/wiki?curid=1068384" title="Muzeum Uniwersytetu Ekonomicznego w Krakowie">
Muzeum Uniwersytetu Ekonomicznego w Krakowie

Muzeum Uniwersytetu Ekonomicznego w Krakowie – muzeum otwarte w 2004 roku przez ówczesnego Prezydenta RP Aleksandra Kwaśniewskiego, gromadzi i udostępnia pamiątki związane z historią Uniwersytetu Ekonomicznego w Krakowie, w tym:
Muzeum w strukturze Uniwersytetu Ekonomicznego w Krakowie podlega bezpośrednio Rektorowi. Działalność Muzeum nadzorowana jest przez Biuro Muzeum, które podlega kancelarii Rektora.

</doc>
<doc id="1068385" url="https://pl.wikipedia.org/wiki?curid=1068385" title="Jan Wittelsbach (Pfalz-Neumarkt)">
Jan Wittelsbach (Pfalz-Neumarkt)

Jan Wittelsbach (ur. 1383 w Neunburg vorm Wald, zm. 14 marca 1443 w Kastl) – palatyn i książę Palatynatu – Neumarkt in der Oberpfalz. Syn króla Niemiec Ruprechta i Elżbiety Hohenzollern.
Według A. Hofmaistera 25 września 1407 ożenił się w Ribe w Danii, z siostrą króla duńskiego Eryka pomorskiego, Katarzyną pomorską (ur. 1390 lub 1391, zm. 1426), córką księcia słupskiego Warcisława VII i Marii meklemburskiej (ur. 1363-1367, zm. 1402-1403). Para miała siedmioro dzieci, z których tylko jedno dożyło okresu dorosłego. Byli nimi:
Po śmierci jego ojca w 1410 roku Palatynat został podzielony pomiędzy czterech synów Ruprechta. Najstarszy z nich Ludwik otrzymał największą część rodowych ziem, jak również tytuł elektora, oraz zwierzchnictwo nad pozostałymi członkami rodziny. Jan otrzymał część Górnego Palatynatu ze stolicą w Neumarkt in der Oberpfalz. Stefan otrzymał Palatynat–Simmern/Hunsrück–Zweibrücken. Najmłodszy z braci Otto otrzymał tereny Palatynatu-Mosbach. 
Jan został sprzymierzeńcem cesarza Zygmunta Luksemburskiego, brał udział w wojnach husyckich. Dowodził wojskami cesarskim w bitwie pod Hiltersried. 
Po śmierci pierwszej żony ożenił się ponownie z Beatrycze Wittelsbach (1403-1447), córką księcia Ernesta z Bawarii-Monachium (1373-1438). Para nie doczekała się potomstwa.
Przypisy.
 

</doc>
<doc id="1068386" url="https://pl.wikipedia.org/wiki?curid=1068386" title="Soul Intent">
Soul Intent

Soul Intent – demo (kaseta) amerykańskiego rapera Eminema wydane razem z Proofem i DJ-em Buttafingazem.

</doc>
<doc id="1068387" url="https://pl.wikipedia.org/wiki?curid=1068387" title="Actio locati">
Actio locati

Actio locati – w prawie rzymskim, powództwo z kontraktu najmu ("locatio-conductio"), przysługujące wynajmującemu ("locator") przeciwko najemcy ("conductor").
Charakterystyka powództwa.
Skarga, jako wynikająca ze stosunku zobowiązaniowego należała do "actiones in personam".
Umowa najmu należała do kontraktów dwustronnie zobowiązujących zupełnych, gdyż przynosiła korzyści obu stronom umowy. Najemca odpowiadał przed wynajmującym za "omnis culpa".

</doc>
<doc id="1068389" url="https://pl.wikipedia.org/wiki?curid=1068389" title="Getingarna Speedway">
Getingarna Speedway

Getingarna Sztokholm, właśc. Motorsällskapet Getingarna Speedway – nieistniejący szwedzki klub żużlowy z siedzibą w Sztokholmie, w dzielnicy Johanneshov. 16-krotny mistrz Szwecji (1952, 1963, 1964, 1965, 1966, 1967, 1969, 1974, 1978, 1979, 1980, 1981, 1982, 1983, 1985 i 1989). Klub w sezonach 1988–1990 startował pod nazwą Sztokholm United.
Działacze drużyny ze stolicy Szwecji wycofali klub z rozgrywek "Allsvenskan League" przed sezonem 2010.

</doc>
<doc id="1068390" url="https://pl.wikipedia.org/wiki?curid=1068390" title="Actio mandati contraria">
Actio mandati contraria

Actio mandati contraria – w prawie rzymskim, powództwo z kontraktu zlecenia ("mandatum") przysługująca zleceniobiorcy (mandatariuszowi) przeciwko zleceniodawcy (mandantowi).
Charakterystyka powództwa.
Skarga, jako wynikająca ze stosunku zobowiązaniowego, należała do "actiones in personam".
Zleceniobiorca, ponieważ wykonanie umowy leżało wyłącznie w jego interesie, odpowiadał za "omnis culpa" (wszelką winę).

</doc>
<doc id="1068392" url="https://pl.wikipedia.org/wiki?curid=1068392" title="Actio mandati directa">
Actio mandati directa

Actio mandati directa – w prawie rzymskim, powództwo z kontraktu zlecenia ("mandatum") przysługująca zleceniodawcy (mandantowi) przeciwko zleceniobiorcy (mandatariuszowi).
Charakterystyka powództwa.
Skarga, jako wynikająca ze stosunku zobowiązaniowego, należała do "actiones in personam".
Zleceniobiorca, mimo iż nie odnosił korzyści z tej jednostronnie zobowiązującej umowy, odpowiadał za "omnis culpa" (wszelką winę).
Zasądzenie mandatariusza powodowało jego infamię – powództwo należało do "actiones famosae".

</doc>
<doc id="1068393" url="https://pl.wikipedia.org/wiki?curid=1068393" title="Fotowoltaiczne zjawisko">
Fotowoltaiczne zjawisko



</doc>
<doc id="1068394" url="https://pl.wikipedia.org/wiki?curid=1068394" title="Natalia Jaroszewska">
Natalia Jaroszewska

Natalia Jaroszewska (ur. 21 lutego 1979 w Łodzi) – polska projektantka mody.
Życiorys.
Natalia Jaroszewska jest absolwentką Wydziału Projektowania Ubioru na łódzkiej ASP Akademia Sztuk Pięknych im. Władysława Strzemińskiego. W 1999 wystąpiła w finale konkursu Smirnoff Fashion Awards, a w 2000 została laureatką ogólnopolskiego konkursu na projekt sukni ślubnej dla francuskiej firmy Cymbeline. Od 2002 jest publicystką mody w czasopismach "Elle", "Twój Styl", "Pani", "Cosmopolitan", "Viva!", "Gala", "Glamour". W 2002 zaprojektowała kolekcję bielizny, która wygrała konkurs na Targach Odzieżowych CPD Igedo w Düsseldorfie oraz otrzymała Grand Prix Warszawskich Targów Bielizny i Pończosznictwa.
W tym samym roku była autorem kolekcji przedstawionej w Belwederze na pokazie "Polska jest trendy", pod patronatem Jolanty Kwaśniewskiej.
W 2004 i 2005 magazyn "Elle" oraz magazyn "Exlusive" przyznał jej tytuł projektanta roku. W czerwcu 2004 Natalia Jaroszewska reprezentowała Polskę na międzynarodowych warsztatach mody w Londynie, zorganizowanych przez ambasadę Wielkiej Brytanii. Jej kolekcje prezentowały m.in. Fashion TV, TVN24. Jest projektantką strojów dla wielu gwiazd polskiego kina, m.in. Joanny Brodzik, Katarzyny Cichopek, Agnieszki Dygant, Karoliny Gruszki oraz Katarzyny Bujakiewicz.
W 2007 wydała książkę "Chłopczyce, uwodzicielki, damy. Polska moda międzywojnia" będącą pierwszą częścią projektu powstającego z inicjatywy Muzeum Historii Polski, mającego na celu przybliżenie nieudokumentowanej historii mody polskiej.
15 września 2012 wyszła za mąż. Jej mężem został Marinos Soteriou, oficer armii Cypru. To drugi ślub Jaroszewskiej.

</doc>
<doc id="1068396" url="https://pl.wikipedia.org/wiki?curid=1068396" title="Bernat Sanç">
Bernat Sanç

Bernat Sanç (ur. ???? – zm. ????) – hiszpański duchowny katolicki, biskup Seo de Urgel od 1142 roku do 1163 roku.

</doc>
<doc id="1068397" url="https://pl.wikipedia.org/wiki?curid=1068397" title="Bernat Sanc">
Bernat Sanc



</doc>
<doc id="1068402" url="https://pl.wikipedia.org/wiki?curid=1068402" title="Ludwik III Wittelsbach">
Ludwik III Wittelsbach

Ludwik III Wittelsbach (ur. 23 stycznia 1378, zm. 30 grudnia 1436 Heidelberg) – elektor Palatynatu Reńskiego.
Syn króla Niemiec Ruprechta i Elżbiety Hohenzollern. Po śmierci Ruprechta tereny Palatynatu zostały podzielone pomiędzy jego czterech synów. Ludwik, jako najstarszy syn, otrzymał największą część z siedzibą w Heidelbergu oraz tytuł Elektora Rzeszy. Zrezygnował ze starań o koronę królewską. Brał udział w soborze w Konstancji.
15 sierpnia 1401 roku ożenił się z Blanką Lancaster (1393-1409), córką króla Anglii Henryka IV i Marii de Bohun. Mieli jednego syna Ruprechta (1406-1426). Po jego śmierci Ludwik udał się na pielgrzymkę do Ziemi Świętej. Wrócił z niej ciężko chory i niezdolny do sprawowania władzy. W związku z tym faktyczne rządy w Palatynacie i opiekę nad dziećmi Ludwika objął jego brat Otto.
30 listopada 1417 roku Ludwik ożenił się ponownie z Matyldą Sabaudzką (1390-1438), mieli 5 dzieci:

</doc>
<doc id="1068405" url="https://pl.wikipedia.org/wiki?curid=1068405" title="Actio negotiorum gestorum contraria">
Actio negotiorum gestorum contraria

Actio negotiorum gestorum contraria – w prawie rzymskim powództwo z tytułu prowadzenia cudzych spraw bez zlecenia ("negotiorum gestio"), przysługująca gestorowi ("negotiorum gestor") przeciwko temu w czyim interesie prowadził sprawy ("dominus negotii").
Charakterystyka powództwa.
"Dominus negotii" obowiązany był pokryć wszystkie wydatki poniesione przez prowadzącego sprawy, chociażby działania gestora nie przyniosły pozytywnego rezultatu. Powinien on również uwolnić go od przyjętych na siebie zobowiązań.
Prowadzenie spraw leżało w interesie osoby, na rzecz której je prowadzono, w związku z czym odpowiadała ona za "omnis culpa".
Roszczenia gestora chroniło początkowo "actio in factum". Później zaczęto przyznawać powództwo cywilne, bonae fidei, zwane w prawie justyniańskim jako "actio negotiorum gestorum contraria".

</doc>
<doc id="1068407" url="https://pl.wikipedia.org/wiki?curid=1068407" title="Vikingskipshuset">
Vikingskipshuset



</doc>
<doc id="1068411" url="https://pl.wikipedia.org/wiki?curid=1068411" title="Actio negotiorum gestorum directa">
Actio negotiorum gestorum directa

Actio negotiorum gestorum directa – w prawie rzymskim powództwo z tytułu prowadzenia cudzych spraw bez zlecenia ("negotiorum gestio"), przysługująca temu w czyim interesie prowadzono sprawy ("dominus negotii") przeciwko gestorowi ("negotiorum gestor").
Charakterystyka powództwa.
Gestor, podejmując działania w czyimś interesie, obowiązany był prowadzić je do końca, stosownie do ich charakteru oraz interesu domini negotii. Po zakończeniu prowadzenia spraw, gestor miał obowiązek zdać z nich rachunek i przenieść wszystkie uzyskane korzyści na osobę w czyjej interesie działał.
Podjęcie prowadzenia spraw zależało wyłącznie od dobrej woli gestora, w związku z czym odpowiadał on za "omnis culpa".
Roszczenia osoby, w której interesie prowadzono sprawy, chroniło początkowo "actio in factum". Później zaczęto przyznawać powództwo cywilne, bonae fidei, zwane w prawie justyniańskim jako "actio negotiorum gestorum directa".

</doc>
<doc id="1068413" url="https://pl.wikipedia.org/wiki?curid=1068413" title="Ludwik IV Wittelsbach">
Ludwik IV Wittelsbach

Ludwik IV Wittelsbach (ur. 1 stycznia 1424 w Heidelbergu, zm. 13 sierpnia 1449 w Wormacji) – elektor Palatynatu, syn elektora Ludwika III i Matyldy Sabaudzkiej.
Jego ojciec udał się na pielgrzymkę do Jerozolimy w 1426 i powrócił z niej ciężko chory. W związku z tym władzę sprawował w tym czasie jego brat Otto z Palatynatu-Mosbach. Po śmierci Ludwika III regencję w imieniu niepełnoletniego Ludwika IV pełnił również Otto.
Rok po osiągnięciu pełnoletniości, 18 października 1445, ożenił się z Małgorzatą Sabaudzką, córką antypapieża Feliksa V i Marii Burgundzkiej. Mieli jednego syna: Filipa (1448–1508), późniejszego elektora Palatynatu.
Po śmierci Ludwika IV elektorem został jego brat Fryderyk Wittelsbach.

</doc>
<doc id="1068414" url="https://pl.wikipedia.org/wiki?curid=1068414" title="Franciszek Myśliwiec">
Franciszek Myśliwiec

Franciszek Myśliwiec (ur. 4 października 1868 w Sprzęcicach, zm. 6 listopada 1941 w Dachau) – polski działacz narodowy na Śląsku Opolskim, prezes Dzielnicy Śląskiej Związku Polaków w Niemczech, brat Karola. 
Życiorys.
Pochodził z chłopskiej rodziny o polskich korzeniach. W młodości pracował na gospodarstwie ojca. Angażował się w działalność społeczno-gospodarczą na Górnym Śląsku: w 1908 zakładał polski Bank Ludowy „Rolnik” w Strzelcach Opolskich, organizował ruch sokoli i powiatową strukturę Polskiej Organizacji Wojskowej Górnego Śląska. W latach 1936–1939 był prezesem Górnośląskiego Zjednoczenia Rolników i zarazem ostatnim prezesem I Dzielnicy Śląskiej Związku Polaków w Niemczech zastępując Karola Koziołka.
W okresie Republiki Weimarskiej reprezentował Polaków w sejmiku powiatowym w Strzelcach oraz był delegatem do Górnośląskiej Izby Rzemieślniczej. 
Aresztowany po rozpoczęciu wojny i osadzony w obozie koncentracyjnym w Buchenwaldzie. Zmarł w Dachau.
Jego nazwiskiem nazwano jedną z ulic w Opolu–Groszowicach, Zdzieszowicach oraz Staniszczach Małych, a także plac w Kamieniu Śląskim. Jest patronem Publicznej Szkoły Podstawowej w Izbicku.

</doc>
<doc id="1068416" url="https://pl.wikipedia.org/wiki?curid=1068416" title="Bernat Roger">
Bernat Roger

Bernat Roger – hiszpański duchowny katolicki, biskup Seo de Urgel od 1163 roku do 1167 roku.

</doc>
<doc id="1068419" url="https://pl.wikipedia.org/wiki?curid=1068419" title="Małgorzata Sabaudzka (1410–1479)">
Małgorzata Sabaudzka (1410–1479)

Małgorzata Sabaudzka (ur. 7 sierpnia 1410, w Morges, zm. 30 września 1479, w Stuttgarcie) – księżniczka Sabaudii, królowa Neapolu, księżna Palatynatu, hrabina Wirtembergii.
Była drugą córką księcia Sabaudi - Amadeusza VIII, późniejszego antypapieża Feliksa V i Marii Burgundzkiej, córki księcia Filipa II Śmiałego.
31 sierpnia 1432 w Thonon-les-Bains, wyszła za mąż za Ludwika III Andegaweńskiego, tytularnego króla Neapolu. Ludwik zmarł w 1434, para nie miała dzieci. 18 października 1445 w Heidelbergu, Małgorzata poślubiła Ludwika IV, elektora Palatynatu. Mieli jednego syna:
Rok po narodzinach syna, Ludwik IV zmarł.
11 listopada 1453 w Stuttgarcie, Małgorzata wyszła za mąż po raz trzeci, za Ulryka V, hrabiego Wirtembergii. Para miała trzy córki:

</doc>
<doc id="1068420" url="https://pl.wikipedia.org/wiki?curid=1068420" title="Stronnictwo Niezawisłości Narodowej (1917–1918)">
Stronnictwo Niezawisłości Narodowej (1917–1918)

Stronnictwo Niezawisłości Narodowej (SNN; do 2 listopada 1917 Partia Niezawisłości Narodowej) – ugrupowanie lewicy niepodległościowej, polska centrolewicowa partia polityczna w Królestwie Polskim w latach 1917–1918. 
Powstało w marcu 1917 z przekształenia Związku Patriotów, inteligenckiego ugrupowania utworzonego przez byłych działaczy Polskiej Partii Socjalistycznej. Wchodziło w skład Komisji Porozumiewawczej Stronnictw Demokratycznych i Konwentu Organizacji A. Współpracowało z Polską Organizacją Wojskową. Grupowało głównie inteligencję miejską. SNN uważała, że Polska odrodzi się jako „republika ludowa”, w której „podwaliną politycznego ustroju” będą „urządzenia, godzące nieskrępowany rozwój jednostki z rozwojem i dobrem całego społeczeństwa” Kluczową rolę w odbudowanym państwie polskim miał odgrywać jednoizbowy sejm, będący „wyrazem zbiorowej woli narodu” W programie partii uwzględniano kwestie społeczno-gospodarcze. Postulowano w nim „upaństwowienie kopalń, salin i komunikacji” oraz właściwej organizacji „produkcji, handlu i kredytu”. Była w nim mowa o „uspołecznieniu” tych ostatnich dziedzin, przy czym z góry zastrzegano, że może być ono urzeczywistnione w rozmaitych formach, tak poprzez „municypalizację (ugminnienie)”, jak i „szeroki rodzaj spółdzielczości” lub też „publiczną kontrolę nad przedsiębiorczością prywatną”. 
Głównymi działaczami SNN byli: Jan Cynarski, Bolesław Czarkowski, Gustaw Daniłowski, Medard Downarowicz, Piotr Górecki (w połowie 1917 powrócił do PPS) Tadeusz Hołówko, Wacław Sieroszewski, Artur Śliwiński, Stanisław Thugutt (w 1917 przeszedł do PSL „Wyzwolenie”). Organami prasowymi ugrupowania były pisma „Nowa Gazeta”, „Widnokrąg”, oraz „Dziennik Lubelski”. W grudniu 1918 w skład stronnictwa weszła galicyjska Liga Niezawisłości Polski.
W 1918 jego członkowie weszli do Tymczasowego Rządu Ludowego Republiki Polskiej (Wacław Sieroszewski ministrem informacji i propagandy, Medard Downarowicz ministrem skarbu państwa), a następnie rządu Jędrzeja Moraczewskiego (Medard Downarowicz ministrem ochrony kultury i sztuk pięknych). 

</doc>
<doc id="1068424" url="https://pl.wikipedia.org/wiki?curid=1068424" title="Ulica Wilcza w Warszawie">
Ulica Wilcza w Warszawie

Ulica Wilcza – ulica w śródmieściu Warszawy.
Historia.
Dawna droga narolna biegnąca włóką wójtów warszawskich, którymi w XV w. byli Wilkowie, stąd włókę nazywano "Wilczą" lub "Na Wilczem". Nazwa ulicy, nadana w 1770, wywodzi się bezpośrednio od nazwy tej nieruchomości. Inna dawna nazwa tej ulicy to "Kałęczyńska".
Ok. 1765 ówczesny właściciel tych terenów, marszałek wielki koronny Franciszek Bieliński, przeprowadził parcelację gruntów i wytyczył ulicę, przy której zbudował dworki z ogrodami oraz dwa wiatraki. Po 1860 Wilcza została zabudowana domami i kamienicami, a w 1881 została przedłużona do ulicy Wielkiej (obecnie Poznańska), a następnie do Koszykowej.
Ulica jest jedną z nielicznych ulic w śródmieściu Warszawy, która na długich odcinkach po obu stronach zachowała przedwojenną zabudowę.

</doc>
<doc id="1068426" url="https://pl.wikipedia.org/wiki?curid=1068426" title="Actio negotiorum gestorum">
Actio negotiorum gestorum



</doc>
<doc id="1068427" url="https://pl.wikipedia.org/wiki?curid=1068427" title="Fryderyk Wittelsbach">
Fryderyk Wittelsbach

Fryderyk Wittelsbach (ur. 1 sierpnia 1425 Heidelberg, zm. 12 grudnia 1476 tamże) – elektor Palatynatu Reńskiego.
Syn elektora Ludwika III i Matyldy Sabaudzkiej, brat Ludwika IV Wittelsbacha.
Sprawy rodzinne.
Jego ojciec udał się na pielgrzymkę do Jerozolimy w 1426 powrócił z niej ciężko chory, w związku z tym władze sprawował w tym czasie jego brat Otto z Palatynatu-Mosbach. Po śmierci Ludwika III regencję w imieniu niepełnoletniego Ludwika IV pełnił również Otto.
W 1447 roku zakochał się w Elżbiecie z Bawarii-Monachium jednak ona wyszła za mąż za Ulryka V Wirtemberskiego. Po śmierci Ludwika IV, Fryderyk adoptował jego syna Filipa, w którego imieniu rządził Palatynatem. W 1472 roku ożenił się z Klarą Dett jednak był to związek morganatyczny. Potomkami tej pary byli hrabiowie, a później książęta Löwenstein-Wertheim.
Sprawy polityczne.
W latach 1461-1462 trwała wojna badeńska, naprzeciwko siebie stanęły dwa obozy: pierwszym z nich dowodził Fryderyk, drugim margrabia Badenii Karol I oraz Ulryk V Wirtemberski. Przyczyną tego konfliktu był vacat na stanowisku biskupa Moguncji. Jedną z największych potyczek tej wojny była bitwa pod Seckenheim (27 czerwca 1462 roku) którą wygrał Ulryk.
W latach 1459-1463 zaangażował się w konflikt między Albrechtem Achillesem a Ludwikiem IX Bogatym - tzw. wojnę bawarską.
Po śmierci Fryderyka tytuł elektora odziedziczył Filip.

</doc>
<doc id="1068428" url="https://pl.wikipedia.org/wiki?curid=1068428" title="Partia Niezawisłości Narodowej">
Partia Niezawisłości Narodowej



</doc>
<doc id="1068429" url="https://pl.wikipedia.org/wiki?curid=1068429" title="Molotov">
Molotov

Molotov – meksykańska grupa muzyczna reprezentująca mieszankę rocka, hip-hopu i heavy metalu. Została stworzona 23 września 1995.
Grupa pisze teksty w większości po hiszpańsku, lecz bardzo często wtrąca słowo lub dwa po angielsku. Teksty te są śpiewane i rapowane przez wszystkich członków grupy. Wiele z piosenek jest inspirowanych politycznie. Kilka piosenek grupy zostało użytych jako soundtrack w grze komputerowej Total Overdose.
Nagrody.
"¿Dónde jugarán las niñas?":
"Dance and Dense Denso":

</doc>
<doc id="1068430" url="https://pl.wikipedia.org/wiki?curid=1068430" title="SNN">
SNN



</doc>
<doc id="1068431" url="https://pl.wikipedia.org/wiki?curid=1068431" title="Dworek Jana Matejki w Krzesławicach (Kraków)">
Dworek Jana Matejki w Krzesławicach (Kraków)

Dworek Jana Matejki w Krzesławicach – Muzeum Pamiątek po Hugonie Kołłątaju i Janie Matejce – staropolski dworek wystawiony w 1826, którego obecnym właścicielem jest Towarzystwo Przyjaciół Sztuk Pięknych w Krakowie. Jest to typowa parterowa rezydencja wiejska z dobudówką mieszczącą niegdyś pracownie Jana Matejki. Całość przykrywa dach gontowy, a od frontu dostawiona jest weranda zaprojektowana przez J. Matejkę. Dworek otoczony jest 4-hektarowym parkiem. Od 1966 pełni funkcję muzeum, które poświęcone jest twórczości Jana Matejki, a jedna z sal przypomina innego wybitnego mieszkańca Krzesławic, Hugona Kołłątaja.
Historia.
Pierwszymi znanymi właścicielami Krzesławic byli rycerze z rodu Gryfitów. W 1198 podarowali oni te dobra zakonowi bożogrobców w Miechowie, a pod koniec XVIII w. majątek trafił w ręce Akademii Krakowskiej. W 1788 tytułem emfiteuzy wszedł w jego posiadanie ówczesny rektor tej uczelni Hugo Kołłątaj (1750–1812). Wystawiony przez niego dwór stał w miejscu, gdzie dziś znajduje się latarnia koło parkingu. Budowla ta już nie istnieje. Gdy zbudowano nowy dwór pełniła funkcje „kuchni letniej” i została rozebrana w 1918.
Po upadku wojny w obronie Konstytucji 3 maja dwór został Kołłątajowi odebrany i objął go konsyliarz konfederacji targowickiej Karol Głębocki. Jakiś czas mieszkała tu jeszcze matka Kołłątaja, Marianna z Mierzeńskich oraz jego siostra.
Na początku XIX w. dwór zakupili Kirchmayerowie, którzy w 1826 wznieśli obecny dwór. Mieszkał tu Jan Kanty Kirchmayer, a potem dzierżawił te dobra Kazimierz Girtller, który zostawił ciekawe pamiętniki dotyczące terenów obecnej Nowej Huty.
Spokrewniony z Kirchmayerami Jan Matejko zakupił dworek w 1876 za pieniądze ze sprzedaży obrazu Stefan Batory pod Pskowem. W tym okresie dworek został przebudowany i rozbudowany według autorskiego projektu samego artysty. Matejko między innymi dobudował ganek własnego projektu pracownię malarską. W Krzesławicach Jan Matejko stworzył wiele swoich dzieł, głównie portrety i szkice, a także cykl „Dzieje cywilizacji w Polsce”, „Bohdan Chmielnicki z Tuhaj-bejem pod Lwowem”, „Ksiądz Kordecki broniący Jasnej Góry”, „Rzeczpospolita Babińska” (w tle ukazany jest ogród dworski w Krzesławicach), „Bolesław Rogatka i Zofia z Doren”. Tutaj powstał też częściowo obraz „Kościuszko pod Racławicami”. Kopiec po którym jedzie na obrazie Naczelnik znajdował się w tutejszym parku, a do obrazu pozowali miejscowi chłopi (jeden z nich, przedstawiony jako Bartosz Głowacki, zmienił sobie potem nazwisko z Boligłowa na Głowacki).
Po śmierci malarza dworek przeszedł w ręce żony, a następnie syna Tadeusza. Choć Jan Matejko marzył, by Krzesławice stały się siedzibą rodową, to majątek był tak zadłużony, że trzeba go było sprzedać. Trafił on w ręce dawnych plenipotentów Matejki, Cybulskich, a po nich objęła go ich córka Maria Burzyńska, która w 1959 przekazała dworek krakowskiemu Towarzystwu Przyjaciół Sztuk Pięknych.
17 stycznia 1966 w dworku dokonano uroczystego otwarcia muzeum. Znalazły tu miejsce pamiątki po Janie Matejce i Hugonie Kołłątaju, wyeksponowano poczet królów i książąt polskich (autorstwa uczniów J. Matejki Leonarda Stroynowskiego i Zygmunta Papieskiego), utworzono salę dydaktyczną.
Kolejnymi opiekunami Dworku J. Matejki w Krzesławicach byli:
Zespół dworsko-parkowy został wpisany do rejestru zabytków pod nr. A-330 z 30 czerwca 1961 i A-683 z 21 marca 1983
Zbiory.
Z oryginalnego wyposażenia krzesławickiego dworu nie zachowało się wiele. Z czasów J. Matejki pochodzą: ganek (zaprojektowany przez artystę), drzwi wejściowe, drewniana ławka oraz dzwon do zwoływania domowników (obecnie na wieży pobliskiego kościoła).
Większość widocznego na ekspozycji umeblowania pochodzi z dawnego pałacu hrabiego Xawerego Pusłowskiego przy ul. Westerplatte i jest depozytem Muzeum UJ. Obrazy wiszące na ścianach w większości są własnością TPSP.
Do ciekawszych eksponatów należą:

</doc>
<doc id="1068433" url="https://pl.wikipedia.org/wiki?curid=1068433" title="Fryderyk II Wittelsbach">
Fryderyk II Wittelsbach

Fryderyk II Wittelsbach (ur. 9 grudnia 1482 Neustadt an der Weinstraße, zm. 26 lutego 1556 Alzey) – elektor Palatynatu Reńskiego.
Syn elektora Palatynatu Filipa i Małgorzaty.
Przebywał na dworze Filipa I Pięknego. Brał udział w wojnie włoskiej 1509 roku służąc u cesarza Maksymiliana I. Przekonywał swojego brata elektora Palatynatu Ludwika V Wittelsbacha do oddania głosu na Karola V.
Od 1505 roku został opiekunem synów brata Rupperta – Ottona Henryka i Filipa. W wyniku wojny o sukcesję Bawarii-Landshut w 1505 roku, cesarz przyznał Ottonowi Henrykowi i Filipowi część terenów Bawarii-Landshut od linii Dunaju przez Frankonię do Górnego Palatynatu, ze stolicą w Neuburg an der Donau. Tereny te stały się Palatynatem-Neuburg. Do czasu uzyskania przez nich pełnoletniości Fryderyk został ich regentem. Przekazał im władzę w 1522 roku.
Przyszły cesarz Ferdynand I wysyłał Fryderyka z misjami dyplomatycznymi do Rzymu, Madrytu i Paryża.
29 września 1535 roku ożenił się Dorotą Oldenburg (1520–1580), córką króla Danii, Norwegii, Szwecji Chrystiana II i Izabelli Habsburg. Nie mieli dzieci.
Po śmierci brata w 1544 roku został elektorem Palatynatu.

</doc>
<doc id="1068436" url="https://pl.wikipedia.org/wiki?curid=1068436" title="Actio commodati">
Actio commodati



</doc>
<doc id="1068439" url="https://pl.wikipedia.org/wiki?curid=1068439" title="Filip Wittelsbach (Pfalz-Neuburg)">
Filip Wittelsbach (Pfalz-Neuburg)

Filip Wittelsbach (ur. 12 listopada 1503 Heidelberg, zm. 4 lipca 1548 tamże) – palatyn i książę Pfalz–Neuburg. 
Syn Rupperta Wittelsbacha i Elżbiety Wittelsbach. Jego dziadkami byli elektor Palatynatu Filip i Małgorzata oraz książę Bawarii-Landshut Jerzy Bogaty i Jadwiga Jagiellonka. 
Po śmierci jego dziadka Jerzego Wittelsbacha w 1504 r. wybuchła wojna o sukcesję Bawarii-Landshut. Elektor Palatynatu Filip Wittelsbach wystąpił w imieniu niepełnoletnich wnuków Otto Henryka i Filipa, którzy byli jedynymi żyjącymi wnukami Jerzego. Przeciwko tym roszczeniom wystąpił książę Bawarii Albrecht IV Wittelsbach. Spór rozstrzygnął cesarz Maksymilian I Habsburg w 1505. Cesarz przyznał Otto Henrykowi i Filipowi część terenów Bawarii-Landshut od linii Dunaju przez Frankonię do Górnego Palatynatu, ze stolicą w Neuburg an der Donau. Tereny te, pod nazwą Palatynatu-Neuburg, stały się nowym księstwem, pozostała część Bawarii-Landshut została włączona do Bawarii. Opiekunem młodych książąt został ich wuj Fryderyk II Wittelsbach. 
W 1519 roku wraz z Fryderykiem podróżował po Kastylii, Aragonii, Burgundii. W 1521 roku udał się do Wenecji skąd popłynął do Jafy. Zwiedził Palestynę, Jerozolimę.
2 czerwca 1522 odbyła się uroczystość przekazania władzy dwóm braciom. 
Bracia podzielili tereny Palatynatu-Neuburg pomiędzy siebie w 1535 roku. W 1546 cesarz walczący ze związkiem szmalkaldzkim, odebrał książętom protestanckim ich tereny. W ten sposób Filip został zarządcą Wirtembergii, która została odebrana księciu Ulrykowi Wirtemberskiemu. Władzę w jego części Palatynatu-Neuburg przejął brat Otto Henryk.
8 grudnia 1539, Filip odwiedził dwór Henryka VIII z nadzieją na rękę jego córki, Marii Tudor. Ten potencjalny związek był częścią planów sojuszu Henryka VIII z protestanckimi książętami Rzeszy przeciw cesarzowi Karolowi V. Filip spotkał się z Marią 17 grudnia w Hertford Castle, gdzie przybył z darem dla niej. Maria napisała do swego ojca, że zawarty związek byłby wbrew jej woli, ale w każdym wypadku spełni wolę ojca. Plany małżeńskie nie doszły do skutku z powodu anulowania małżeństwa Henryka VIII z Anną Kliwijską, które wynikło z powodów politycznych i osobistych.

</doc>
<doc id="1068440" url="https://pl.wikipedia.org/wiki?curid=1068440" title="Jechoniasz">
Jechoniasz



</doc>
<doc id="1068443" url="https://pl.wikipedia.org/wiki?curid=1068443" title="Nate Thurmond">
Nate Thurmond

Nathaniel „Nate” Thurmond (ur. 25 lipca 1941 w Akron, zm. 16 lipca 2016 w San Francisco) – amerykański koszykarz, występujący na pozycjach skrzydłowego lub środkowego, członek Koszykarskiej Galerii Sław.
Mierzący 211 cm wzrostu koszykarz studiował na Bowling Green State. Do NBA został wybrany z 3. numerem w drafcie 1963 przez San Francisco Warriors (od 1971 działających jako Golden State Warriors). Po swoim debiutanckim sezonie 1963/64 został zaliczony do All-NBA Rookie Team, uzyskując średnie 7 pkt., 10,4 zb., 1,1 as. 
W sezonie 1966/1967 zajął drugie miejsce w głosowaniu na MVP fazy zasadniczej.
W Warriors grał do 1974, kiedy został graczem Chicago Bulls. 18 października 1974 w meczu Bulls z Atlanta Hawks jako pierwszy w historii ligi uzyskał quadruple-double (22 pkt., 14 zb., 13 as., 12 bl.). Karierę kończył w 1977, w Cleveland Cavaliers.
Był specjalistą od zbiórek – w najlepszych sezonach miał ich ponad 20 na mecz. W 1968 ustanowił rekord kariery, notując średnio 22 zbiórki w meczu. Zajął wtedy drugie miejsce w NBA zaraz za Wiltem Chamberlainem (23,8 zb/m). Podobnie było i rok później, z tą różnicą, że notował średnio 19,7 zb. Łącznie w tej kategorii trzykrotnie zajmował drugie miejsce w lidze (1968-69, 1973), czterokrotnie był czwarty (1965-1967, 1972).
Był również zaliczany do grona najlepszych defensorów ligi. W I składzie defensywnym NBA znalazł się dwukrotnie (1969, 1971), natomiast w drugim – trzykrotnie (1972, 1973, 1974). Siedem razy brał udział w meczu gwiazd NBA. W 1996 znalazł się wśród 50 najlepszych graczy występujących kiedykolwiek w NBA.

</doc>
<doc id="1068444" url="https://pl.wikipedia.org/wiki?curid=1068444" title="Henryk Wittelsbach (biskup Wormacji)">
Henryk Wittelsbach (biskup Wormacji)

Henryk Wittelsbach (ur. 15 lutego 1487 Heidelberg, zm. 3 stycznia 1552 Ladenburg) – książę Palatynatu, biskup Wormacji, Utrechtu i Fryzyngi.
Syn elektora Palatynatu Filipa i Małgorzaty.
W 1523 roku został biskupem Wormacji. Rok później został za zgodą cesarza Karola V biskupem Utrechtu.
Po śmierci swojego młodszego brata Filipa w 1541 roku został biskupem Fryzyngi.

</doc>
<doc id="1068445" url="https://pl.wikipedia.org/wiki?curid=1068445" title="Jerzy Wittelsbach (biskup Spiry)">
Jerzy Wittelsbach (biskup Spiry)

Jerzy Wittelsbach (ur. 10 lutego 1486 Heidelberg, zm. 27 września 1529) – książę Palatynatu, biskup Spiry.
Syn elektora Palatynatu Filipa i Małgorzaty.
Był kanonikiem w Moguncji, Trewirze, Spirze. Od 1499 roku był proboszczem katedry w Moguncji, w 1502 roku został proboszczem w Brugii. 12 stycznia 1513 roku został biskupem Spiry. Po studiach na Uniwersytecie w Heidelbergu 10 czerwca 1515 roku odebrał święcenia kapłańskie.
Był gospodarzem sejmu w Spirze w 1529 roku, na którym zwolennicy Marcina Lutra wnieśli protest przeciwko edyktowi wormackiemu.

</doc>
<doc id="1068446" url="https://pl.wikipedia.org/wiki?curid=1068446" title="Ruppert Wittelsbach (biskup Fryzyngi)">
Ruppert Wittelsbach (biskup Fryzyngi)

Ruppert Wittelsbach (ur. 14 maja 1481, zm. 20 sierpnia 1504) – książę Palatynatu, biskup Fryzyngi. Zwany w literaturze niemieckiej Rupprechtem Cnotliwym (Rupprecht der Tugendhafte)
Syn elektora Palatynatu Filipa i Małgorzaty. 
Został biskupem w wieku 14 lat po śmierci administratora Sixtusa Tannberga. Trzy lata później zrezygnował z tej funkcji aby ożenić się z Elżbietą Wittelsbach córką księcia Bawarii-Landshut Jerzego i Jadwigi Jagiellonki. Ślub odbył się 10 stycznia 1499 roku.
Ruppert i Elżbieta mieli 4 dzieci:

</doc>
<doc id="1068449" url="https://pl.wikipedia.org/wiki?curid=1068449" title="Elżbieta Wittelsbach (Bawaria-Landshut)">
Elżbieta Wittelsbach (Bawaria-Landshut)

Elżbieta Wittelsbach (ur. 1478, zm. 15 września 1504) – księżniczka Bawarii-Landshut, księżniczka Palatynatu.
Córka księcia Bawarii-Landshut Jerzego i Jadwigi Jagiellonki. Jej dziadkami byli Ludwik IX Bogaty i Amalia Wettin (1436-1501) oraz król Polski Kazimierz IV Jagiellończyk i Elżbieta Rakuszanka. 
10 lutego 1498 wyszła za księcia Rupperta syna elektora Palatynatu Filipa i Małgorzaty. Mieli 4 dzieci:

</doc>
<doc id="1068450" url="https://pl.wikipedia.org/wiki?curid=1068450" title="Siankara Bhagawatpada">
Siankara Bhagawatpada



</doc>
<doc id="1068451" url="https://pl.wikipedia.org/wiki?curid=1068451" title="Lew Lemke">
Lew Lemke

Lew Izaak Lemke (ur. 25 sierpnia 1931, zm. 4 sierpnia 1996 w Sankt Petersburgu) – radziecki i rosyjski aktor teatralny i filmowy.
W 1959 ukończył szkołę teatralną w Dniepropetrowsk, potem pracował w Moskiewskim Nowym Teatrze Miniatur, grywał nieduże role charakterystyczne. W 1962 wyjechał do Leningradu i rozpoczął pracę w leningradzkim Teatrze Komedii, został wkrótce przewodnim artystą trupy. Występował również na wieczorkach poetyckich i uczestniczył w wyjazdowych koncertach.

</doc>
<doc id="1068452" url="https://pl.wikipedia.org/wiki?curid=1068452" title="Filip Wittelsbach (biskup Fryzyngi)">
Filip Wittelsbach (biskup Fryzyngi)

Filip Wittelsbach (ur. 5 lipca 1480, zm. 5 stycznia 1541) – książę Palatynatu, biskup Fryzyngi.
Syn elektora Palatynatu Filipa i Małgorzaty. 
Został biskupem Fryzyngi w 1498 roku po rezygnacji młodszego brata Rupperta, który nie miał nawet święceń kapłańskich. Był również administratorem diecezji w Naumburg (Saale). 
Po jego śmierci biskupem został jego młodszy brat Henryk. 

</doc>
<doc id="1068453" url="https://pl.wikipedia.org/wiki?curid=1068453" title="Małgorzata Wittelsbach (Bawaria-Landshut)">
Małgorzata Wittelsbach (Bawaria-Landshut)

Małgorzata Wittelsbach (ur. 7 listopada 1456 w Ambergu – zm. 25 lutego 1501 w Heidelbergu) – księżniczka bawarska, księżna Palatynatu.
Córką księcia Ludwika IX Bogatego z Bawarii-Landshut i Amalii Saskiej. 
21 lutego 1473 roku wyszła za elektora Palatynatu Filipa. Mieli 14 dzieci:

</doc>
<doc id="1068455" url="https://pl.wikipedia.org/wiki?curid=1068455" title="Jehojachin">
Jehojachin



</doc>
<doc id="1068457" url="https://pl.wikipedia.org/wiki?curid=1068457" title="Nietykalność cielesna">
Nietykalność cielesna



</doc>
<doc id="1068468" url="https://pl.wikipedia.org/wiki?curid=1068468" title="China (perkusja)">
China (perkusja)

China – instrument z grupy idiofonów o nieokreślonej wysokości dźwięku, wykorzystywany w zestawie perkusyjnym.

</doc>
<doc id="1068469" url="https://pl.wikipedia.org/wiki?curid=1068469" title="Ramon Malla Call">
Ramon Malla Call



</doc>
<doc id="1068470" url="https://pl.wikipedia.org/wiki?curid=1068470" title="Volvo S80">
Volvo S80

Volvo S80 – samochód osobowy klasy średniej-wyższej produkowany przez szwedzką markę Volvo w latach 1998–2016.
Pierwsza generacja.
Volvo S80 I zostało zaprezentowane po raz pierwszy w 1998 roku.
Pojazd zbudowany został na bazie płyty podłogowej P2. W 1998 roku był to najbezpieczniejszy i najbardziej zaawansowany samochód pod względem elektroniki i ilości modułów na szynie CAN. Wyposażony między innymi w system Throttle by Wire (Brak mechanicznego połączenia pedału przyśpieszenia z przepustnicą)
W 2000 roku do oferty dołączono wersję z napędem na cztery koła tylko z silnikiem benzynowym. oraz nowoczesny silnik Diesla D5
W 2004 roku modelowym auto przeszło lifting. Zmieniony został przedni zderzak z atrapą chłodnicy oraz tylne lampy, tylna klapa i zderzak, które w całości z listwami bocznymi malowane są w kolorze nadwozia, dodano również mniejsze lusterka boczne i chromowane klamki oraz chromowane listwy bocznych szyb.
Od 2004 roku modelowego dodano aktywne zawieszenie zapożyczone z modelu S60R oraz napęd na cztery koła HALDEX.
W 2005 roku doszedł system monitorujący ciśnienie w kołach, a także zmiana elektroniki, która obsługiwała szybszą szynę CAN
W 2006 roku dodano jeszcze system monitorowania martwego pola BLIS.
Wyposażenie.
Wyposażenie pojazdu w standardzie obejmuje m.in. system ABS z EBD, 6 poduszek powietrznych (kierowca, pasażer, dwie kurtyny i poduszki boczne foteli zintegrowane z SIPS (konstrukcja zapobiega urazom w czasie bocznego uderzenia)), WHIPS (specjalna budowa przednich foteli zapobiega urazom kręgosłupa w czasie tylnego uderzenia), klimatyzację, elektryczne sterowanie szyb, elektryczne sterowanie lusterek, centralny zamek.
Opcjonalnie pojazd doposażyć można m.in. w układ kontroli trakcji STC i DSTC z układem wspomagania nagłego hamowania EBA, w skórzaną tapicerkę, podgrzewanie postojowe firmy ARDIC (Ebershpracher) lub elektryczne DEFA oba z timerem, a także przewietrzanie wnętrza z timerem na rynek Arabii Saudyjskiej, przekładnię kierowniczą SpeedSensitive, elektrycznie sterowane fotele przednie (fotel kierowcy z pamięcią ustawień), składane i podświetlane lusterka z pamięcią, system audio z radioodtwarzaczem 4CD (od 2005 6CD) oraz zmieniarką płyt w bagażniku 10CD i dodatkowym wzmacniaczem 200W (od 2004 roku także z głośnikami firmy Dynaudio i wzmacniaczem 300W), nawigację satelitarną, telefon satelitarny, reflektory ksenonowe, tempomat, podgrzewane przednie fotele oraz czujniki cofania (od 2005 roku także przednie), laminowane boczne szyby, system monitorowania martwego pola. Najbogatsza wersja Executive dodatkowo posiadała odmienne fotele z miękkiej skóry, monitory z DVD w tylnych zagłówkach, lodówkę/fax, podgrzewane tylne siedzenia (wersja 4 osobowa) lub kanapę, elektryczną roletę tylnej szyby, dodatkowy telefon, uchwyt wraz z parasolem na klapie bagażnika i dodatkowe emblematy w kształcie herbów (koron) na tylnych drzwiach.
Osobnymi wersjami była wersja executive kuloodporna, taxi, ambulans, karawan, limuzyna.
Wersja 4-osobowa EXECUTIVE dostępna była tylko przed liftingiem (1998-2003), na wyposażeniu był tunel środkowy ze szerokim podłokietnikiem, a pod nim duży schowek. Tunel w zależności od konfiguracji w salonie posiadał maksymalnie pięć przycisków – podgrzewane siedzenia każde z osobna, roleta, przyciemnianie ekranu, DVD.
Oparcia w wersji 4-osobowej były bardziej pochylone do tyłu, zagłówki składane elektrycznie tak jak w innych wersjach.
W tunelu tylnym ekran Navi/TV, opcjonalnie zamiast ekranu było wgłębienie pełniące funkcję schowka.
Silniki.
Występowały również wersje z silnikami benzynowymi 2.4 140km wyposażonymi fabrycznie w instalacje gazowe CNG lub LPG oznaczone jako Bi-Fuel.
Skrzynie biegów
Automatyczne
4T65E firmy General Motors montowanej z silnikami 6 cylindrowymi
AW50-42, AW55-50 i AW55-50 AWD firmy AISIN
Manualne
M56
M65 tylko z silnikiem 6 cylindrowym wolnossącym
Druga generacja.
Volvo S80 II zostało zaprezentowane po raz pierwszy w 2006 roku.
Auto zostało po raz pierwszy oficjalnie zaprezentowane podczas targów motoryzacyjnych w Genewie w 2006 roku. Pojazd został zbudowany na bazie płyty podłogowej EUCD skonstruowanej przez ówczesnego właściciela marki Volvo – amerykański koncern motoryzacyjny Ford Motor Company. Na bazie tej płyty, zbudowany został m.in. Ford Mondeo IV. Pod koniec 2006 roku zaprezentowano wersję napędzaną benzynowym silnikiem V8 o pojemności 4.4 l i mocy 315 KM. Pod koniec 2008 roku zaprezentowano przedłużoną odmianę pojazdu S80L przeznaczoną na chiński rynek motoryzacyjny.
W 2009 roku auto przeszło face lifting. Atrapa chłodnicy została wyposażona w powiększone logo marki, zastosowano nowe wykończenia na wlotach powietrza, dolnych częściach drzwi oraz pod tylnymi lampami, delikatnie przestylizowano konsolę środkową pojazdu oraz zastosowano aluminiowe tarcze zegarów. Przy okazji liftingu zastosowana została nowa, czteroramienna kierownica oraz wprowadzono nowy silnik wysokoprężny D5.
Na początku 2011 roku auto przeszło kolejny lifting. Przemodelowane zostały przednie reflektory, koła oraz lusterka zewnętrzne w które wkomponowane zostały nowe kierunkowskazy. We wnętrzu pojazdu zastosowana została nowa, trójramienna kierownica, przebudowana została konsola centralna i zmieniona tapicerka.
Pod koniec 2015 roku zaprezentowano następcę pojazdu – model S90.
Wersje wyposażeniowe.
Standardowe wyposażenie pojazdu obejmuje m.in. system ABS z EBD, DSTC, 6 poduszek powietrznych, SIPS, WHIPS, elektryczne sterowanie szyb, elektryczne sterowanie lusterek, wielofunkcyjną kierownicę, radio CD, klimatyzację automatyczną oraz tempomat. Opcjonalnie pojazd doposażyć można było m.in. w system Collision Mitigation Support z funkcją pełnego automatycznego hamowania i aktywnym tempomatem wraz z dwiema kamerami monitorującymi otoczenie wokół pojazdu, a także system BLIS.

</doc>
<doc id="1068471" url="https://pl.wikipedia.org/wiki?curid=1068471" title="Ramon Iglesias Navarri">
Ramon Iglesias Navarri



</doc>
<doc id="1068472" url="https://pl.wikipedia.org/wiki?curid=1068472" title="Nieważność czynności prawnej">
Nieważność czynności prawnej

Nieważność czynności prawnej – wada czynności prawnej, która polega na niewywołaniu przez czynność zamierzonych skutków prawnych związanych z jej dokonaniem. Przyczyną nieważności może być:
Większość ze wskazanych okoliczności skutkuje nieważnością z mocy samego prawa, bez potrzeby dokonywania dalszych działań (nieważność bezwzględna). Odmiennie rzecz się ma w przypadku czynności prawnej dokonanej pod wpływem błędu, groźby lub podstępu. Czynność taka wywołuje skutki prawne, ale cechuje ją przymiot wzruszalności (nieważności względnej). Los czynności zależy od decyzji osoby, która dokonała jej pod wpływem groźby, błędu lub podstępu. Jeśli w przewidzianym terminie uchyli się od skutków złożonego przez siebie oświadczenia woli, czynność staje się definitywnie nieważna. W przeciwnym razie, po upływie terminu, staje się w pełni ważna i nie może być kwestionowana w oparciu o powyższe przyczyny.
Nieważnością może być dotknięta tylko część czynności prawnej. Czynność pozostaje wówczas w mocy w pozostałym zakresie, chyba że z okoliczności wynika, że bez postanowień nieważnych nie zostałaby dokonana. Strony umowy mogą same uregulować wzajemne stosunki, na wypadek jej częściowej nieważności. Postanowienia takie określa się mianem klauzuli salwatoryjnej.
Dokonanie przez strony czynności nieważnej przesunięć majątkowych w błędnym przekonaniu, że wykonują jej ważne postanowienia, stanowi podstawę do wzajemnych rozliczeń i przywrócenia poprzedniego stanu majątkowego na podstawie przepisów o nienależnym świadczeniu.
Czynność nieważną należy odróżnić od czynności nieistniejącej. W pierwszym przypadku czynność jest dokonana, choć nie wywołuje skutków prawnych. W drugim powstaje wyłącznie pozór jej dokonania. Rozróżnienie to ma istotne znaczenie ze względu na możliwość konwersji, konwalidacji lub zastosowania szczególnych przepisów ustawy w miejsce postanowień czynności nieważnej. Podobnie nie należy utożsamiać czynności nieważnej z czynnością bezskuteczną. Podobieństwo między nimi ogranicza się do braku zamierzonych skutków prawnych. Czynność bezskuteczna jest bowiem czynnością ważną i może być źródłem roszczeń z tytułu odpowiedzialności kontraktowej. Przykładem czynności ważnej, ale bezskutecznej jest sprzedaż rzeczy cudzej. Czynność taka nie wywołuje zamierzonego skutku w postaci przeniesienia własności, ale może stanowić podstawę roszczeń niedoszłego nabywcy o zapłatę odszkodowania z tytułu niewykonania zobowiązania.
Konwalidacja.
Konwalidacja wiąże się uzyskaniem przez nieważną czynność prawną, przede wszystkim umowę, przymiotu ważnej czynności prawnej, przy spełnieniu określonych warunków, wśród których dominuje wykonanie przez strony postanowień czynności nieważnej. Na skutek konwalidacji nieważna czynność prawna staje się ważna i wywołuje wszystkie związane z nią skutki prawne.
Konwalidacja umowy darowizny zawartej z pominięciem wymaganej formy aktu notarialnego ma miejsce, gdy przedmiot darowizny zostanie obdarowanemu wydany.
Umowa dotycząca drobnej bieżącej sprawy życia codziennego i zawarta przez osobę niemającą zdolności do czynności prawnych staje się ważna z chwilą jej całkowitego wykonania, jeżeli nie pociąga za sobą rażącego pokrzywdzenia tej osoby.
W nauce prawa istnieje spór, czy w podanych przykładach przepisów Kodeksu cywilnego została zastosowana konstrukcja konwalidacji czynności prawnej. Reprezentowane są poglądy, które wyjaśniają sens tych przepisów w inny sposób, bez odwoływania się do konwalidacji.
Konwersja.
Konwersja czynności prawnej jest konstrukcją prawną wypracowaną przez orzecznictwo, która ma na celu utrzymanie w mocy woli osób dokonujących nieważnej czynności. Mechanizm konwersji opiera się na założeniu, że osoba, która dokonała nieważnej czynności prawnej i spełniła równocześnie wymogi innej czynności prawnej o zbliżonych, choć nie tak daleko idących skutkach prawnych, godziła się na ich wystąpienie. Tym samym przyjmuje się, że w miejsce czynności nieważnej została dokonana czynność ważna, choć wywołująca skutki prawne mniejsze niż zamierzone.
Przykładem konwersji jest potraktowanie testamentu allograficznego nieważnego z powodu braku osoby urzędowej jako ważnego testamentu ustnego. W prawie autorskim ustna umowa o przeniesienie majątkowych praw autorskich do utworu może być potraktowana jako udzielenie licencji niewyłącznej na korzystanie z niego.
Nieważna czynność prawna a proces cywilny.
Nieważność czynności prawnej sąd bierze pod rozwagę z urzędu na podstawie materiału dowodowego zebranego w granicach przewidzianych przez prawo procesowe. Ustalenie nieważności może stanowić przesłankę rozstrzygnięcia w innej sprawie albo być przedmiotem samodzielnego powództwa o ustalenie.

</doc>
<doc id="1068473" url="https://pl.wikipedia.org/wiki?curid=1068473" title="Justi Guitart i Vilardebo">
Justi Guitart i Vilardebo



</doc>
<doc id="1068475" url="https://pl.wikipedia.org/wiki?curid=1068475" title="Juan Bautista Benlloch y Vivo">
Juan Bautista Benlloch y Vivo



</doc>
<doc id="1068476" url="https://pl.wikipedia.org/wiki?curid=1068476" title="Rezerwat przyrody Cielętnik">
Rezerwat przyrody Cielętnik

Rezerwat przyrody Cielętnik – rezerwat torfowiskowy położony w województwie warmińsko-mazurskim, w gminie Braniewo. Nadleśnictwo Zaporowo. Utworzony został w 1959 roku. Zajmuje powierzchnię 3,16 ha (akt powołujący podawał 3,38 ha). Celem ochrony rezerwatu jest ochrona procesów ekologicznych w ekosystemach mokradłowych.
Występują tu: jedno z największych skupisk brzozy niskiej, wierzba śniada, rutewka żółta, rutewka wąskolistna, storczyk plamisty, nerecznica grzebieniasta, storczyk szerokolistny, szalej jadowity, czermień błotna, przetacznik długolistny oraz fiołek torfowy, który umieszczony został w polskiej Czerwonej Księdze Roślin.

</doc>
<doc id="1068478" url="https://pl.wikipedia.org/wiki?curid=1068478" title="Toribio Martin">
Toribio Martin



</doc>
<doc id="1068479" url="https://pl.wikipedia.org/wiki?curid=1068479" title="Salvador Casanas i Pages">
Salvador Casanas i Pages



</doc>
<doc id="1068480" url="https://pl.wikipedia.org/wiki?curid=1068480" title="Cerkiew Świętych Cyryla i Metodego w Białej Podlaskiej">
Cerkiew Świętych Cyryla i Metodego w Białej Podlaskiej

Cerkiew Świętych Cyryla i Metodego – prawosławna cerkiew parafialna w Białej Podlaskiej. Należy do dekanatu Biała Podlaska diecezji lubelsko-chełmskiej Polskiego Autokefalicznego Kościoła Prawosławnego.
Świątynia została wybudowana w latach 1985–1989 przy ulicy Terebelskiej 19. Konsekracja miała miejsce 24 września 1989. Obiekt został wzniesiony z prywatnej fundacji Nikifora Kuźmickiego, który pokrył 2/3 kosztów inwestycji, oraz z datków wiernych. Jako cerkiew parafialna w Białej Podlaskiej zastąpił starszą, drewnianą świątynię położoną w obrębie sąsiedniego cmentarza prawosławnego. Świątynia jest dwupoziomowa, patronem dolnej cerkwi jest św. Atanazy Brzeski. W obiekcie znajduje się ikona z cząstką jego relikwii. 
We wnętrzu znajduje się współczesny ikonostas i ikony z nieistniejących cerkwi Południowego Podlasia. Polichromię wykonał Eugeniusz Świnarczuk z Kowla na Ukrainie. Na fasadzie cerkwi umieszczono malowidło przedstawiające jej patronów.
W sąsiedztwie świątyni znajduje się dom parafialny. Świątynię otacza niewielki czynny cmentarz – założony w 1810 jako unicki, od 1870 prawosławny, z nagrobkami z XIX w. i młodszymi.
W latach 2013–2014 cerkiew została gruntownie wyremontowana; jej ponownego poświęcenia dokonał 21 września 2014 arcybiskup lubelski i chełmski Abel.
W pobliżu cerkwi, przy ulicy Żytniej, mieści się Centrum Kultury Prawosławnej.

</doc>
<doc id="1068481" url="https://pl.wikipedia.org/wiki?curid=1068481" title="Simo de Guardiola y Hortoneda">
Simo de Guardiola y Hortoneda



</doc>
<doc id="1068482" url="https://pl.wikipedia.org/wiki?curid=1068482" title="Film rockowy">
Film rockowy

Film rockowy – program telewizyjny lub film dokumentalny, dotyczący muzyki rockowej jako zjawiska lub też poszczególnych muzyków czy wydarzeń (np. festiwali).
W języku angielskim popularny jest termin "rockumentary", po raz pierwszy użyty przez Roba Reinera, przy okazji ukazania się rockumentu o zespole Spinal Tap, "This Is Spinal Tap".
Filmy rockowe.
Przykładowe filmy poświęcone muzyce rockowej.
MTV pod koniec lat '80 i na początku '90 wyemitowało serię pt. "Rockumentary". Artyści jacy byli prezentowani to m.in. AC/DC w 1991 roku, Aerosmith w 1990 roku, Eric Clapton w 1990 roku, Def Leppard w 1988 roku, Rod Stewart w 1988 roku, Pink Floyd w 1989 roku, Mötley Crüe w 1989 roku, Genesis w 1992 roku, Metallica w 1992 i 1996 roku, The Rolling Stones, Madonna, Led Zeppelin, The Doors i Van Halen.
Filmy rockowe w Polsce.
Za pierwszy polski film rockowy uznawany jest "Koncert", nakręcony w listopadzie 1981 podczas rockowego maratonu Rockowisko (reż. Michał Tarkowski).
W Polsce powstawały też filmy dokumentujące Festiwal w Jarocinie:

</doc>
<doc id="1068483" url="https://pl.wikipedia.org/wiki?curid=1068483" title="Patriotyzm Jutra">
Patriotyzm Jutra



</doc>
<doc id="1068485" url="https://pl.wikipedia.org/wiki?curid=1068485" title="Wiara Lecha">
Wiara Lecha



</doc>
<doc id="1068487" url="https://pl.wikipedia.org/wiki?curid=1068487" title="Actio mandati">
Actio mandati



</doc>
<doc id="1068488" url="https://pl.wikipedia.org/wiki?curid=1068488" title="Michał Juroszek (1864–1910)">
Michał Juroszek (1864–1910)

Michał Juroszek (ur. 29 sierpnia 1864 w Istebnej, zm. 1910) – polski poeta ludowy. Chłop ze Śląska Cieszyńskiego, który jako poeta i pieśniarz cieszył się sporą popularnością na przełomie XIX i XX wieku. Wierszy swoich nie spisywał, tylko improwizował. Jedyny publikowany wiersz Juroszka ("Instebniajski dziyweczki") ukazał się w 1962 roku w Kalendarzu Beskidzkim.

</doc>
<doc id="1068489" url="https://pl.wikipedia.org/wiki?curid=1068489" title="Objaw Schwartzego">
Objaw Schwartzego

Objaw Schwartzego – jeden z objawów występujący w otosklerozie. Polega on na przeświecaniu przez cienką i atroficzną błonę bębenkową (typową dla otosklerozy), zmienionej wyściółki jamy bębenkowej – dobrze unaczynionego ogniska otosklerotycznego okolicy wzgórka (łac. "promontorium"). W otoskopii widoczny jest jako zaróżowienie fragmentu błony bębenkowej. Został opisany przez niemieckiego lekarza Hermanna Hugona Rudolfa Schwartzego (1837-1919) w 1873 roku.

</doc>
<doc id="1068490" url="https://pl.wikipedia.org/wiki?curid=1068490" title="Asael">
Asael



</doc>
<doc id="1068492" url="https://pl.wikipedia.org/wiki?curid=1068492" title="Znaki czasu">
Znaki czasu



</doc>
<doc id="1068493" url="https://pl.wikipedia.org/wiki?curid=1068493" title="General of the Armies">
General of the Armies

General of the Armies – najwyższy stopień w siłach zbrojnych Stanów Zjednoczonych.
Armia amerykańska posiada sześć rang generalskich:
Przetłumaczenie nazwy tego stopnia na język polski może być kłopotliwe, gdyż wyrażenie „generał armii” (gdzie wyraz „armii” jest dopełniaczem liczby mnogiej rzeczownika „armia”) jest homonimem nazwy stopnia pięciogwiazdkowego (gdzie tenże sam wyraz stanowi dopełniacz liczby pojedynczej wspomnianego rzeczownika); niektóre słowniki zalecają użycie często archaicznie nacechowanej formy charakterystycznej rzeczownika żeńskiego – w tym wypadku „armij” – wtedy, gdy pozwala to na uniknięcie dwuznaczności. Alternatywnie nazwę amerykańskiego generała sześciogwiazdkowego można przetłumaczyć jako „generała wszecharmii” (tzn. głównodowodzącego całymi siłami zbrojnymi).
Tylko jeden dowódca dosłużył się tego stopnia. Był nim John Pershing, dowodzący siłami amerykańskimi w Europie w czasie I wojny światowej. Z uwagi na jego osiągnięcia oraz fakt, że pod jego komendą znajdowały się wszystkie siły ("armies", czyli armie) stworzono dlań tę rangę. Pershing, przed ostatnim awansem generał czterogwiazdkowy, przyjął ten honor, ale dalej nosił cztery gwiazdki, lecz dla odróżnienia w kolorze złotym, a nie srebrnym. Stopień "General of the Army" stworzono później, ale uplasowano niżej.
Za drugiego "General of the Armies" uchodzi George Washington, naczelny wódz Armii Kontynentalnej w czasie wojny o niepodległość. Choć Washington nosił do końca życia stopień generała majora, w dwusetną rocznicę powstania państwa Kongres i prezydent Gerald Ford pośmiertnie awansowali go na ten stopień, z uwagi na fakt, że był „najwyżej postawionym wojskowym w dziejach państwa” (tzn. dowodzącym całymi siłami zbrojnymi).
Stopień "General of the Armies" nie posiada oficjalnych insygniów – John Pershing nosił 4 złote gwiazdki, ale po utworzeniu stopnia "General of the Army" (oznaczanego 5 srebrnymi gwiazdkami) zaprojektowano insygnia złożone z 6 srebrnych gwiazdek, jednakże generał Pershing aż do śmierci w 1948 r. odmawiał zmiany insygniów i nadal nosił 4 złote gwiazdki. Dla Washingtona insygniów nie określono, zatem kwestia odznaczeń "General of the Armies" pozostała nierozstrzygnięta jednoznacznie.

</doc>
<doc id="1068500" url="https://pl.wikipedia.org/wiki?curid=1068500" title="55. TCS">
55. TCS



</doc>
<doc id="1068501" url="https://pl.wikipedia.org/wiki?curid=1068501" title="Kozica południowa">
Kozica południowa

Kozica południowa ("Rupicapra pyrenaica") – ssak z rodziny wołowatych.
Systematyka.
Podgatunki kozicy południowej:
Liczebność.
Kozica kantabryjska i kozica pirenejska (odpowiednio 26500 sztuk i 8000 sztuk) są taksonami niezagrożonymi, natomiast kozica apenińska (800 sztuk) jest podgatunkiem zagrożonym, lecz widmo jej wymarcia zostało zażegnane dzięki podjęciu kategorycznych działań ochronnych.

</doc>
<doc id="1068502" url="https://pl.wikipedia.org/wiki?curid=1068502" title="Rozwój inicjatyw lokalnych">
Rozwój inicjatyw lokalnych



</doc>
<doc id="1068504" url="https://pl.wikipedia.org/wiki?curid=1068504" title="C/EBIT">
C/EBIT

C/EBIT, cena do zysku operacyjnego – relacja obecnej bieżącej ceny jednej akcji i zysku operacyjnego (EBIT, "Earnings Before Interest and Tax") przypadającego na jedną akcję, która określa jaki procent bieżącej ceny akcji stanowi zysk przed odsetkami i opodatkowaniem. Można przyjąć, że EBIT odpowiada zyskowi operacyjnemu.
Wykorzystanie zysku operacyjnego pozwala na zbadanie efektywności (rentowności) działania spółki na rynku. Zysk operacyjny nie jest zależny od stosunku kapitałów własnych i obcych zaś zdarzenia jednorazowe nie mają wpływu na ten wskaźnik.
Wskaźnik ten powinien być porównywany razem ze wskaźnikami spółek z tego samego sektora. Ponadto jest zalecane używanie tego wskaźnika dla spółek na wczesnym etapie rozwoju (gdy wartość zysku jest nieznaczna) oraz dla spółek, które cyklicznie ponoszą straty/zyski (zysk operacyjny jest bardziej stabilny).
Przykład.
Aby wyliczyć EBIT na jedną akcję, potrzebujemy roczny EBIT (wypracowany przez okres 4 kwartałów), następnie dzielimy go przez średnią ważoną liczbę akcji znajdujących się w tym okresie w obrocie.
Spółka wypracowała w przeciągu roku EBIT wielkości 400 tys. zł. Kapitał zakładowy dzieli się na 500 tys. akcji emitowanych przez pół roku. Spółka postanawia wyemitować nową serię akcji w liczbie 100 tys. od kolejnej połowy roku.
Średnia ważona liczba akcji wynosi:
EBIT wynosi zatem na jedną akcje:
Przyjmując, że jedna akcja kosztuje 5 zł, jej C/EBIT wynosi:

</doc>
<doc id="1068507" url="https://pl.wikipedia.org/wiki?curid=1068507" title="Cerkiew Świętej Trójcy w Siedlcach">
Cerkiew Świętej Trójcy w Siedlcach

Cerkiew pod wezwaniem Świętej Trójcy – prawosławna cerkiew parafialna w Siedlcach. Należy do dekanatu Biała Podlaska diecezji lubelsko-chełmskiej Polskiego Autokefalicznego Kościoła Prawosławnego.
Świątynia znajduje się przy ulicy Brzeskiej 15.
Budowę cerkwi prawosławnej pod wezwaniem Świętej Trójcy w Siedlcach rozpoczęto jesienią 1984 pod przewodnictwem ks. mitrata Borysa Dykańca, a konsekrowana została dnia 10 czerwca 1990 przez arcybiskupa białostockiego i gdańskiego Sawę oraz biskupa lubelskiego i chełmskiego Abla. Jest ona oparta na planie kwadratu i posiada jedną kopułę zwieńczoną ośmioramiennym krzyżem, w środku natomiast znajduje się współczesny ikonostas. Świątynia architektonicznie wzorowana jest na cerkwi Opieki Matki Bożej na Nerli.
Wiosną 2013 pozłocono kopułę cerkwi. W tym samym roku zbudowano wolnostojącą dzwonnicę, na której 13 października zawieszono 3 dzwony, poświęcone przez ordynariusza diecezji, arcybiskupa Abla. Tego samego dnia w cerkwi umieszczono – wykonaną na Ukrainie – kopię Częstochowskiej Ikony Matki Bożej. Lokalne święto ku czci ikony ustalono na 2. niedzielę października.
Po dokonaniu gruntownego remontu (w tym wymiany ikonostasu, utensyliów i innych elementów wyposażenia oraz wykonaniu polichromii ściennej) cerkiew została 11 października 2020 r. poświęcona przez arcybiskupa lubelskiego i chełmskiego Abla oraz biskupa siemiatyckiego Warsonofiusza.

</doc>
<doc id="1068509" url="https://pl.wikipedia.org/wiki?curid=1068509" title="Świadkowie Historii">
Świadkowie Historii



</doc>
<doc id="1068510" url="https://pl.wikipedia.org/wiki?curid=1068510" title="Rupicapra pyrenaica">
Rupicapra pyrenaica



</doc>
<doc id="1068511" url="https://pl.wikipedia.org/wiki?curid=1068511" title="Billy Cunningham">
Billy Cunningham

 
William John Cunningham, zwany Billy (ur. 3 czerwca 1943 w Nowym Jorku) – amerykański koszykarz, występujący na pozycji skrzydłowego, mistrz NBA z 1967. Członek Basketball Hall of Fame. Znany pod przydomkiem "Kangaroo Kid". 
Mierzący 201 cm wzrostu koszykarz studiował na Uniwersytecie Karoliny Północnej w Chapel Hill, gdzie w latach 1962–1965 grał w drużynie North Carolina Tar Heels. Do NBA został wybrany z 7. numerem w drafcie 1965 przez Philadelphia 76ers. W debiutanckim sezonie 1965/1966 zajął drugie miejsce w głosowaniu na debiutanta roku NBA.
W 1967 został mistrzem NBA. W 1972 odszedł do ABA, ligi na początku lat 70. konkurencyjnej dla NBA. Grał w niej w barwach Carolina Cougars do 1974, kiedy to wrócił do Filadelfii. W 1973 został MVP ligi ABA.
Jest rekordzistą NCAA w liczbie kolejnych double-double (40) uzyskanych w trakcie kariery w lidze akademickiej (5.12.1962–22.02.1964).
Cztery razy brał udział w meczu gwiazd NBA. W 1996 znalazł się wśród 50 najlepszych graczy występujących kiedykolwiek w NBA. Po zakończeniu kariery (1976) pracował jako trener w 76ers. W 1983 w tej roli ponownie został mistrzem NBA.

</doc>
<doc id="1068512" url="https://pl.wikipedia.org/wiki?curid=1068512" title="Gaude Polonia">
Gaude Polonia



</doc>
