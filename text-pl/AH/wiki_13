<doc id="1070511" url="https://pl.wikipedia.org/wiki?curid=1070511" title="Lasek Mogilski">
Lasek Mogilski

Lasek Mogilski – obiekt przyrodniczy na terenie Nowej Huty, położony nad Wisłą, u ujścia Dłubni. Jest to jeden z dwóch obszarów leśnych na terenie Nowej Huty (zob. Lasek Łęgowski). Lasek Mogilski wraz z Łąkami nowohuckimi i korytarzem rzeki Dłubni zasilają różnorodność gatunkową Krakowa.
Lokalizacja.
Lasek Mogilski zlokalizowany jest wzdłuż ul. Longinusa Podbipięty, pomiędzy ulicą Klasztorną a ulicą Zakarnie. Zajmuje powierzchnię 24 ha, ma kształt zbliżony do trójkąta, a porośnięty jest głównie wiązem, dębem i jesionem. Stanowi szczątek dawnej podmokłej puszczy, która w piastowskich czasach obejmowała znaczne obszary Polski. 
Historia.
W przeszłości nosił nazwę Kopań (Kopaniec).
Flora.
Las mogilski jest lasem typu łęgowego (łęg jesionowo-wiązowy) występującego nad rzekami, pozostającym w zasięgu wód pochodzących z okresowych powodzi, nanoszących i osadzających żyzny muł. Ponad 100 lat temu powstał wał rzeczny, który uniemożliwia zalewanie terenu. Mimo to jest to dalej las łęgowy z typową strukturą gatunkową. Podczas badań botanicznych prowadzonych w 2011 roku stwierdzono występowanie 112 gatunków roślin naczyniowych, spośród których 35 to gatunki drzewiaste, w tym 20 gatunków drzew i 15 gatunków krzewów. 
Wśród najstarszych, ponad 160-letnich drzew przeważają wiązy szypułkowe, nieco mniej jest dębów szypułkowych. Wśród drzew ok. 90-letnich dominuje dąb, występuje też jesion wyniosły oraz w mniejszej ilości wiąz szypułkowy. Domieszkę stanowi lipa drobnolistna, grab, klon pospolity i osika, pojedynczo spotyka się topolę białą. W podroście (ok. 15-letnie drzewa) 1/5 powierzchni zajmuje jesion, niewiele mniej jest wiązów, kolejno jawor, klon pospolity, pojedynczo lipa, a dęby prawie nie występują. W podszycie wyróżnia się następujące gatunki: bez czarny, trzmielina, dereń świdwa, leszczyna pospolita, kruszyna, czeremcha zwyczajna. W runie występują: ziarnopłon wiosenny, złoć żółta, zawilec żółty, czyściec leśny, kostrzewa olbrzymia, kokorycz pusta, czartawa pospolita, niecierpek pospolity, czosnaczek pospolity, kuklik pospolity, bluszczyk kurdybanek, przytulia czepna, kokorycz pełna, miodunka ćma, czworolist pospolity, kopytnik pospolity i podlegający ochronie gatunkowej czosnek niedźwiedzi (niewielkie stanowisko w drzewostanie dębowym jest prawdopodobnie jedynym stanowiskiem tego gatunku w Krakowie).
Na terenie lasu udokumentowano 31 gatunków synantropijnych, wśród nich 5 obcego pochodzenia o charakterze inwazyjnym jak: dąb czerwony, orzech włoski, klon jesionolistny, kasztanowiec pospolity i robinia akacjowa.
W badaniach stwierdzono obecność tylko 11 gatunków grzybów wielkoowocnikowych, wśród których 3 gatunki: boczniak łyżkowaty, twardziak muszlowy i pochwiak jedwabnikowy, to gatunki z Czerwonej Listy.
Pomniki przyrody.
Na terenie Lasu Mogilskiego znajduje się sześć pomników przyrody (stan na 2020 rok): dwa dęby szypułkowe - obwód pnia w pierśnicy 353 cm i 372 cm, trzy wiązy szypułkowe - obwód 353 cm, 436 cm i 391 cm, jeden jesion wyniosły o obwodzie 254 cm. Drzewa te zostały wpisane do rejestru w 2010 roku.
Jeden z wiązów o obwodzie 391 cm wiosną 2019 roku obumarł - utracił ostatnie ulistnienie, niewielkie gałęzie w dolnej części pnia oraz korę. Ze względu na bezpieczeństwo przechodniów zredukowano mu konary. Obecnie służy jako siedlisko nietoperzy, ptaków gł. dziuplaków i owadów.
Fauna.
W Lasku Mogilskim stwierdzono występowanie 40 gatunków ptaków. 33 z nich gniazduje na terenie lasu, 5 w bezpośrednim sąsiedztwie. Słonka zwyczajna spotykana na uroczysku jest tu przelotnie, gawron traktuje las jako noclegownię.
Najcenniejszymi ptakami lęgowymi są: dzięcioł zielonosiwy, dzięcioł średni i muchołówka mała. Te trzy gatunki są wymienione w załączniku I Dyrektywy Ptasiej. Występują tu także: dzięcioł duży, dzięcioł zielony, muchołówka żałobna, bogatka zwyczajna, modraszka zwyczajna, sikora uboga, kowalik zwyczajny, pełzacz leśny, puszczyk zwyczajny i rudzik. 
Znajdują się tu również ssaki: borowiec wielki, zając szarak, wiewiórka pospolita, lis pospolity, kuna domowa, łasica pospolita, sarna europejska i jeż wschodni, karlik większy, karlik drobny, mroczek pozłocisty i bliżej nieokreśleni przedstawiciele rodzaju nocek.
Spośród gadów i płazów zaobserwowano tylko 2 gatunki: zaskrońca i żabę trawną.
Bezkręgowce reprezentują: trzmiel kamiennik, trzmiel rudy, trzmiel ziemny, trzmiel łąkowy, biegacz skórzasty, biegacz gładki, biegacz Ulrichiego. W lesie występuje także ok. 115 gatunków muchówek, w tym ponad 40 saproksylicznych (czyli związanych z rozkładem drewna obumierających drzew lub ich części).
Cennymi gatunkami są także: pachnica dębowa (gatunek objęty ochroną ścisłą, wyszczególniony jako priorytetowy w Załączniku II Dyrektywy Siedliskowej UE), kwietnica okazała i tęgosz rdzawy (gatunki chronione).
Zagrożenia i działania przeciwdziałające degradacji środowiska.
Las Mogilski od lat zmaga się z holenderską chorobą wiązów (zwaną też grafiozą), która atakuje nawet stuletnie drzewa. Jest to choroba wywołana przez grzyby "Ophiostoma ulmi", przenoszona przez chrząszcze: ogłodka wiązowca i ogłodka wielorzędowego, oba występujące w Lesie Mogilskim. U porażonych drzew więdną i usychają liście oraz całe gałęzie. Młode drzewa obumierają już w ciągu roku, starsze w ciągu kilku lub kilkunastu lat.
Leśnicy z Zarządu Zieleni Miejskiej, którzy opiekują się terenem podejmują różne działania ratujące drzewa. Od 2016 roku każdej wiosny zbierane są nasiona z najokazalszych drzew i wysiewane w szkółce leśnej. Wyhodowane tam sadzonki mają skład genetyczny przystosowany do lokalnych warunków i prawdopodobnie większą od sadzonek z naturalnego odnowienia odporność na chorobę. Sadzonki te są sadzone wspólnie z mieszkańcami w lukach po wypadniętych drzewach. Leżące martwe kłody drzew, o ile tylko nie stanowią posuszu czynnego, czyli zasiedlonego przez ogłodki, są pozostawiane w lesie do ich całkowitego rozkładu i stanowią podłoże dla naturalnych siewek drzew. W celu ograniczenia liczebności ogłodków odpowiedzialnych za rozprzestrzenianie się grafiozy wiązów stosuje się wykładanie pułapek feromonowych na te owady, z równoczesnym monitoringiem stanu zdrowotnego wiązów.
Zagrożone są także jesiony (przede wszystkim młode), głównie przez mikroskopijnego grzyba nieposiadającego dotychczas polskiej nazwy – Hymenoscyphusfraxineus. Ze względu na to zagrożenie od blisko 10 lat nie wprowadza się jesionu w ramach odnowień sztucznych. Obserwowana jest natomiast powolna sukcesja odnowień naturalnych, pochodzących z samosiewu. Na nowych sadzonkach nie obserwuje się oznak choroby, prawdopodobnie na skutek rozproszenia drzewek, które są obserwowane. 
Kolejnym niekorzystnym czynnikiem jest zjawisko miejskiej wyspy ciepła. Powoduje to zwiększenie liczby wkraczających do Lasu Mogilskiego obcych gatunków inwazyjnych. Gatunki takie jak poziomkówka indyjska, która pojawiła się płatowo w lesie jest sukcesywnie likwidowana jako zagrożenie dla roślin charakterystycznych dla tego siedliska. Podobne działania są też stosowane względem innych obcych roślin, zwłaszcza wobec orzecha, nawłoci i winobluszczu.
Obcym gatunkiem inwazyjnym jest też ślimak ślinik luzytański, który coraz liczniej pojawia się na terenie lasu wśród roślinności gł. runa leśnego. Zaburza on równowagę w środowisku przyrodniczym i stanowi konkurencję dla rodzimego gatunku, ślimaka winniczka.
Zagrożenia dla lasu potęgują zmiany klimatyczne i obniżenie poziomu wód gruntowych związane z obwałowaniem Wisły i odwadnianiem zawala pomiędzy osiedlem Lesisko a ujściem Dłubni. W następstwie niekorzystnych zmian stosunków wodnych łęg jesionowo-wiązowy łatwo ulega przemianie w kierunku zbiorowisk grądowych. Osuszenie terenu zwiększa też podatności drzew na choroby.
Las Mogilski w dokumencie „Kierunki Rozwoju i Zarządzania Terenami Zieleni w Krakowie na lata 2019–2030” przyjętym Zarządzeniem Prezydenta Miasta Krakowa we wrześniu 2019 roku został wskazany jako stanowisko z ekosystemem zasługującym na ochronę w formie użytku ekologicznego. 

</doc>
<doc id="1070515" url="https://pl.wikipedia.org/wiki?curid=1070515" title="Dół skrzydłowo-podniebienny">
Dół skrzydłowo-podniebienny

Dół skrzydłowo-podniebienny () – wąska przestrzeń o kształcie odwróconej trójściennej piramidy (odwróconej kropli), schowana głęboko pomiędzy kośćmi czaszki. Jest położona pomiędzy szczęką a kością klinową.
Zawartość i połączenia.
Dół skrzydłowo-podniebienny zawiera elementy anatomiczne:
Dół skrzydłowo-podniebienny łączy się z innymi przestrzeniami twarzoczaszki poprzez liczne otwory i kanały:

</doc>
<doc id="1070518" url="https://pl.wikipedia.org/wiki?curid=1070518" title="Ilke Wyludda">
Ilke Wyludda

Ilke Wyludda (ur. 28 marca 1969 w Lipsku) – wschodnioniemiecka dyskobolka.
Jest mistrzynią olimpijską z Atlanty z 1996. Jej rekord życiowy 74,56 m jest trzecim najlepszym wynik w historii tej konkurencji. Jest również rekordzistką świata juniorek w rzucie dyskiem.
W styczniu 2011 roku była sportsmenka straciła nogę. Amputacja części kończyny okazała się konieczna ze względu na zakażenie sepsą.

</doc>
<doc id="1070519" url="https://pl.wikipedia.org/wiki?curid=1070519" title="Gniotowate">
Gniotowate

Gniotowate ("Gnetaceae") – monotypowa rodzina z rzędu gniotowców ("Gnetales"). Należy tu jeden rodzaj – gniot ("Gnetum" L.) z 43 gatunkami. Rośliny te występują w strefie międzyzwrotnikowej osiągając największe zróżnicowanie w Azji południowej i południowo-wschodniej (najbardziej rozpowszechniony tamtejszy gatunek – "Gnetum gnemon" sięga po północne krańce australijskiego stanu Queensland i Vanuatu). Cztery gatunki rosną w lasach równikowych środkowo-zachodniej Afryki i 10 w tropikach Ameryki Południowej (głównie w Amazonii). Większość przedstawicieli rodziny rośnie w niżowych wilgotnych lasach równikowych, czasem na skrajach lasów, na sawannie, w okresowo zalewanych zbiorowiskach nadrzecznych.
Rośliny te w wyniku konwergencji bardzo przypominają okrytonasienne m.in. budową liści, przebiegiem zapłodnienia, owadopylnością, obecnością naczyń przewodzących w drewnie. Wiele gatunków ma duże znaczenie użytkowe, głównie jako rośliny jadalne i włóknodajne. "Gnetum gnemon" ma jadalne liście i nasiona, po roztarciu dające mąkę służącą m.in. w Indonezji do wyrobu krakersów emping. Wykorzystywane są włókna z łyka tego i kilku gatunków występujących na Nowej Gwinei. Ze względu na trwałość stosowane są do wyrobu sieci, sznurów, toreb. Drewno "G. gnemon" używane jest jako konstrukcyjne. Jadalne liście i bulwy mają gatunki afrykańskie ("G. africanum" i "G. buchholzianum") (zbierane są ze stanu dzikiego, szatkowane i spożywane po zagotowaniu lub zmieszaniu z olejem palmowym lub masłem orzechowym), "G. costatum" ma jadalne liście, nasiona i kwiatostany.
Nazwa "Gnetum" pochodzi od malajskiej nazwy rośliny "Gnetum utan" zarejestrowanej przez Georga Rumphiusa w "Herbarium Amboinense" z 1741. W XIX wieku stosowano polskie nazwy zwyczajowe „gnet” i „gniot”, w literaturze botanicznej XX wieku rozpowszechniła się tylko ta druga forma.
Systematyka.
Gniotowate są grupą siostrzaną welwiczjowatych, a z kolei siostrzanym taksonem dla tej grupy są przęślowate. Ogromne różnice w budowie tych roślin były powodem podnoszenia ich do rangi rzędów lub nawet podklas, jednak według Simpsona (2010), w systemie Ruggiero i in. (2015) oraz przez APweb taksony te w randze rodzin łączone są w rząd gniotowców "Gnetales".
Rodzaj: "Gnetum" Linnaeus, Syst. Nat. ed. 12. 2: 637. 15-31 Oct 1767 (gatunek typowy: "G. gnemon" Linnaeus) 

</doc>
<doc id="1070520" url="https://pl.wikipedia.org/wiki?curid=1070520" title="BA CityFlyer">
BA CityFlyer

BA CityFlyer – brytyjskie linie lotnicze z siedzibą w Manchesterze. Jest częścią British Airways. Obsługują połączenia do krajów Europy Zachodniej. Głównym hubem jest port lotniczy Londyn-City.

</doc>
<doc id="1070525" url="https://pl.wikipedia.org/wiki?curid=1070525" title="Gniot">
Gniot



</doc>
<doc id="1070527" url="https://pl.wikipedia.org/wiki?curid=1070527" title="Rusłan Bałtijew">
Rusłan Bałtijew

Rusłan Tachirowicz Bałtijew (kaz. Рұслан Балтиев; ur. 16 września 1978 w Ałmaty) – kazachski piłkarz grający na pozycji lewego pomocnika.
Kariera klubowa.
Bałtijew pochodzi z miasta Ałmaty. Piłkarską karierę rozpoczął jednak w Tałdy Kurganie, w klubie Kajnar Tałdy Kurgan. W jego barwach zadebiutował w Kazachskiej Superlidze w 1996 roku. W 1997 roku zmienił barwy klubowe i został piłkarzem CSKA-Kajrat Ałmaty. W pierwszym sezonie gry zajął z nim 3. miejsce w lidze, a w 1999 roku osiągnął największy sukces grając w tym klubie – zdobył Puchar Kazachstanu. W 2000 roku Bałtijew był zawodnikiem innego kazachskiego klubu, Access-Golden Grane Petropawł i wywalczył wicemistrzostwo kraju (w finale Access przegrał 0:2 z Żenisem Astana).
W 2001 roku Bałtijew wyjechał do Rosji i został zawodnikiem Sokoła Saratów. Grał tam w pierwszej jedenastce i zajął 8. miejsce w Premier Lidze, ale w 2002 roku klub ten spadł do Pierwszej Dywizji. Rusłan przeszedł wówczas do Dynama Moskwa, gdzie także miał pewne miejsce w składzie i na koniec 2003 roku zajął z Dynamem 6. miejsce w Premier Lidze. W 2004 roku trafił do FK Moskwa i grał wówczas w wyjściowej jedenastce (9. miejsce w lidze), ale w 2005 roku stracił je i trafił na wypożyczenie do Szynnika Jarosław. Po roku powrócił do Moskwy, ale grał jedynie w rezerwach FK.
W 2007 roku Bałtijew wrócił do Kazachstanu i został piłkarzem Tobyła Kostanaj. Rywalizował z nim w Pucharze Intertoto awansując do Pucharu UEFA, w którym wystąpił w dwumeczu z Groclinem Dyskobolią Grodzisk Wielkopolski.
Kariera reprezentacyjna.
W reprezentacji Kazachstanu Bałtijew zadebiutował w 1997 roku. Od tego czasu stał się podstawowym zawodnikiem drużyny narodowej i występował m.in. w eliminacjach do mistrzostw świata oraz po wstąpieniu Kazachstanu do UEFA – mistrzostw Europy.

</doc>
<doc id="1070530" url="https://pl.wikipedia.org/wiki?curid=1070530" title="Lasek Łęgowski">
Lasek Łęgowski

Lasek Łęgowski – lasek zlokalizowany w Nowej Hucie, biegnący równolegle do Wisły, między ul. Wiklinową a ul. Niepokalanej Marii Panny, na zawalu Wisły, w okolicach elektrociepłowni EDF Kraków. Jest to jeden z dwóch obszarów leśnych na terenie Nowej Huty (zob. Lasek Mogilski). Lasek Łęgowski obecnie stanowi fragmenty pierwotnych lasów łęgowych "Ficario-ulmetum".
Las Łęgowski jest łęgiem jesionowo-olszowym, który zajmuje powierzchnię ok. 24 ha. Oddzielony jest od Wisły wałem przeciwpowodziowym, po którym brzegiem lasu biegnie utwardzona ścieżka rowerowa. Przez obszar lasu prowadzi droga dojazdowa do wału oraz ścieżka gruntowa.
Flora.
Drzewa występujące na terenie lasku są charakterystyczne dla lasu łęgowego. W części południowo-wschodniej przeważa dąb szypułkowy, w południowo-zachodniej jesion wyniosły, w środkowej części rosną oba gatunki, a także olsza czarna, w północnej dominuje olsza szara. Jeden z dębów jest drzewem wpisanym na listę pomników przyrody (w 2010 roku), o obwodzie w pierśnicy 331cm. W podszycie występuje bez czarny i czeremcha zwyczajna. 
Wiosną na terenie lasu w runie leśnym zaobserwować można geofity, tzn. takie rośliny, które kwitną i owocują przed pojawieniem się liści na drzewach. Są to m.in. zawilec gajowy, ziarnopłon wiosenny. Później w wielu miejscach dominuje pokrzywa zwyczajna, jeżyna popielica i niecierpek drobnokwiatowy.
Fauna.
Fauna lasu bogata jest w liczne gatunki ptaków, głównie występuje tu dzięcioł średni. Spotyka się też drobne ssaki. W starszych dziuplastych drzewach (nielicznych na tym terenie) żyją nietoperze. W rowie melioracyjnym pojawiają się nieliczne płazy (w związku ze złą jakością wody) – żaba trawna i ropucha szara.
Zagrożenia i ochrona czynna walorów przyrodniczych.
Łęgi jesionowo-olszowe są zbiorowiskami zależnymi od wód płynących, głównie od okresowych zalewów, które utrzymują poziom wód gruntowych i kształtują w ten sposób skład roślinności na danym terenie. W przypadku niedostatecznej wilgotności łęg łatwo ulega przemianie w kierunku zbiorowisk grądowych. Las Łęgowski jest oddzielony od Wisły wałem przeciwpowodziowym, brak zalewów stanowi poważne zagrożenie dla siedliska. 
Także inwestycje budowlane w pobliżu mogą stać się czynnikiem osuszającym teren oraz przyczyną osłabienia drzew i zmniejszenia odporności na choroby.
W ramach ochrony zbiorowiska podejmowane są działania związane z retencją wody na obszarze lasu.
Zaleca się niedopuszczenie do zabudowy w odległości co najmniej dwóch wysokości drzewostanu, a zwłaszcza zbyt bliskie usytuowanie systemów odwodnienia terenów zabudowy jak drenaż czy studnie chłonne. Na terenie lasu, zwłaszcza na rowach melioracyjnych konieczne są zastawki piętrzące wodę wraz z systemem biologicznego podczyszczenia wód, które poprawią jakość wody w obrębie rowów i umożliwią liczniejsze zasiedlenie ich przez płazy.
W ramach ochrony czynnej siedliska ważne jest też, aby stare dziuplaste drzewa były pozostawione jako miejsca, gdzie znajdują schronienie ptaki, nietoperze i owady.
W sytuacji braku odnowień naturalnych drzew konieczne są nasadzenia gatunków występujących w siedliskach łęgowych z wykorzystaniem sadzonek pozyskanych ze szkółek roślin. Na terenie lasku zakładane są także budki lęgowe dla ptaków. 
Plany.
W planach jest stworzenie zespołu przyrodniczo-krajobrazowego „Park Starorzecza Wisły w Nowej Hucie” przylegającego do Łąk Nowohuckich, który ma obejmować między innymi dzisiejszy teren Lasku Łęgowskiego (informacja z 2017 roku).
Las Łęgowski w dokumencie „Kierunki Rozwoju i Zarządzania Terenami Zieleni w Krakowie na lata 2019–2030” przyjętym Zarządzeniem Prezydenta Miasta Krakowa we wrześniu 2019 roku został wskazany jako stanowisko z ekosystemem zasługującym na ochronę w formie użytku ekologicznego.

</doc>
<doc id="1070533" url="https://pl.wikipedia.org/wiki?curid=1070533" title="Gnetum">
Gnetum



</doc>
<doc id="1070535" url="https://pl.wikipedia.org/wiki?curid=1070535" title="Gnetaceae">
Gnetaceae



</doc>
<doc id="1070537" url="https://pl.wikipedia.org/wiki?curid=1070537" title="Leslie Djhon">
Leslie Djhon



</doc>
<doc id="1070539" url="https://pl.wikipedia.org/wiki?curid=1070539" title="Nieuw Vennep (stacja kolejowa)">
Nieuw Vennep (stacja kolejowa)

Nieuw Vennep – stacja kolejowa w Nieuw-Vennep, w prowincji Holandia Północna, w Holandii. Stacja została otwarta w 1912.

</doc>
<doc id="1070540" url="https://pl.wikipedia.org/wiki?curid=1070540" title="Miksozaur">
Miksozaur

Miksozaur ("Mixosaurus") - wymarły rodzaj diapsydowego gada, należący do rzędu ichtiozaurów. Miał ok. 1 m długości. Żył w okresie triasu. Był to prymitywny ichtiozaur, ze słabo rozwiniętą płetwą ogonową. Jego szczątki znaleziono w Chinach, Timorze, Indonezji, Włoszech, Spitsbergenie, Kanadzie, Alasce i Nevadzie. Nazwę, oznaczającą „mieszana jaszczurka”, wprowadził w roku 1887 Georg Baur.

</doc>
<doc id="1070541" url="https://pl.wikipedia.org/wiki?curid=1070541" title="Lasek Krzesławicki">
Lasek Krzesławicki

Lasek Krzesławicki – teren rekreacyjny o powierzchni 5,5 ha położony w Nowej Hucie w dzielnicy Wzgórza Krzesławickie, na osiedlu Na Wzgórzach, pomiędzy ulicami Architektów i Poległych w Krzesławicach. Część Parku Zielony Jar.

</doc>
<doc id="1070546" url="https://pl.wikipedia.org/wiki?curid=1070546" title="Dekanat wolsztyński">
Dekanat wolsztyński

Dekanat wolsztyński – jeden z 43 dekanatów archidiecezji poznańskiej, składa się z dwunastu parafii: 

</doc>
<doc id="1070547" url="https://pl.wikipedia.org/wiki?curid=1070547" title="Straszyk australijski">
Straszyk australijski

Straszyk australijski ("Extatosoma tiaratum") – gatunek owada z rzędu straszyków.
Opis.
Pochodzenie.
Australia
Wygląd.
Samice maksymalnie do 16 cm, waga do 25 gramów. Samce 10 cm.
Długość życia.
Długość życia zależna jest od zapewnienia odpowiednich warunków przetrzymywania i jakości dostarczonego pokarmu.
Wymagania.
Wielkość terrarium.
W przypadku hodowli straszyków, najważniejsza jest wysokość terrarium. Powinna ona wynosić min. 2, a najlepiej 3x długość owada (jeśli będzie mniejsza, może to spowodować komplikacje podczas linienia).
Dla dorosłej pary dobry będzie zbiornik o wymiarach: 25cm/25cm (podstawa) oraz wysokość 40 cm.
Nie poleca się wkładać larw do zbyt dużego terrarium, gdyż znacznie to utrudni poszukiwanie jedzenia.
Podłoże.
Podłoże musi zapewniać stałą wilgoć.
Wystrój terrarium.
Raczej odradza się umieszczanie jakichkolwiek innych elementów, a już zwłaszcza sztucznych roślin. Straszyki często podgryzają wszystko, co jest w ich zasięgu, tworzywa sztuczne mogłyby im zaszkodzić.
Temperatura.
Temperatura nie powinna być mniejsza niż 17 stopni i nie większa niż 26 stopnie.
Wilgotność.
60–80%, spryskać raz dziennie wodą, najlepiej na rośliny. Przy zbyt niskiej wilgotności mogą nie przejść prawidłowo wylinki. W przypadku młodych owadów należy uważać by nie pozostawić dużych kropel wody, do których mogłyby się przykleić lub utopić.
Pokarm.
W swoim naturalnym otoczeniu straszyki australijskie jedzą liście eukaliptusa. W terrarium w Polsce należy podawać im liście jeżyn, malin, bluszczu, dębu, robinii lub róż. W okresie zimowym najlepiej stosować liście jeżyn (większość gatunków jest zimozielona). W ostateczności liście roślin doniczkowych: bluszcz pospolity, trzykrotka lub liście sałaty nie pryskanej środkami owadobójczymi. Są to jednak pokarmy zastępcze, nie należy stosować ich zbyt długo gdyż zawierają stosunkowo małą wartość odżywczą. Z braku w/w pokarmów można też podawać paproć doniczkową oraz zielistke.
Nieświeże liście mogą powodować dużą umieralność larw. Straszyki australijskie należą do zwierząt bardzo żarłocznych. Należy trzymać tyle owadów, ile jesteśmy w stanie wykarmić. 
Rozmnażanie.
W terrariach głównie poprzez partenogenezę, choć możliwe jest rozmnażanie płciowe, jeżeli w hodowli występują samce.
Aktywność.
Wieczorem i w nocy.

</doc>
<doc id="1070548" url="https://pl.wikipedia.org/wiki?curid=1070548" title="Sędzice (stacja kolejowa)">
Sędzice (stacja kolejowa)

Sędzice – stacja kolejowa na linii warszawsko-kaliskiej w Słomkowie Suchym (powiat sieradzki). Na stacji zatrzymują się tylko pociągi osobowe.
W roku 2017 stacja obsługiwała 20–49 pasażerów na dobę.

</doc>
<doc id="1070549" url="https://pl.wikipedia.org/wiki?curid=1070549" title="Franz Josef II">
Franz Josef II



</doc>
<doc id="1070551" url="https://pl.wikipedia.org/wiki?curid=1070551" title="Franz Josef I">
Franz Josef I



</doc>
<doc id="1070553" url="https://pl.wikipedia.org/wiki?curid=1070553" title="Alois I">
Alois I



</doc>
<doc id="1070555" url="https://pl.wikipedia.org/wiki?curid=1070555" title="Żenis Astana">
Żenis Astana



</doc>
<doc id="1070557" url="https://pl.wikipedia.org/wiki?curid=1070557" title="Alois II">
Alois II



</doc>
<doc id="1070559" url="https://pl.wikipedia.org/wiki?curid=1070559" title="Franz I">
Franz I



</doc>
<doc id="1070561" url="https://pl.wikipedia.org/wiki?curid=1070561" title="Jean Auguste Margueritte">
Jean Auguste Margueritte

Jean Auguste Margueritte (ur. 15 stycznia 1823, zm. 6 września 1870) – francuski generał, ojciec pisarzy Victora i Paula Margueritte.
Po zaszczytnej karierze zawodowej w Algierii, generał Margueritte został śmiertelnie ranny w wielkiej szarży kawalerii w bitwie pod Sedanem. Zmarł w Belgii. Jego biografia została opublikowana przez syna, Paula Margueritte, pod tytułem "Mon père" (w tłumaczeniu na jęz. polski: "Mój ojciec") (1884, wydanie rozszerzone 1897).

</doc>
<doc id="1070565" url="https://pl.wikipedia.org/wiki?curid=1070565" title="B.J. Thomas">
B.J. Thomas

B.J. Thomas, właśc. Billy Joe Thomas (ur. 7 sierpnia 1942 w Hugo w stanie Oklahoma, zm. 29 maja 2021 w Arlinton) – amerykański piosenkarz muzyki country oraz pop, gospel/soft rock/easy listening.
Życiorys.
Dorastał w okolicach Houston w Teksasie. Uczęszczał do Lamar Consolidated High School w Rosenbergu.
Karierę rozpoczynał w grupie The Triumphs.
W 1966 B.J. Thomas wraz z The Triumphs nagrał album "I'm So Lonesome I Could Cry" (Pacemaker Records). Album promował hit (cover piosenki Hanka Williamsa) "I'm So Lonesome I Could Cry". W tym samym roku Thomas wydał solowy album o tym samym tytule (Scepter Records).
Thomas osiągnął kolejny sukces w 1968, singlem "Hooked on a Feeling". Następnie wydał on kolejną swoją piosenkę "Raindrops Keep Fallin' on My Head", która stała się hitem i zajęła 1. miejsce na liście Billboard Hot 100 w styczniu 1970. "Raindrops Keep Fallin' on My Head" jest najbardziej rozpoznawalną piosenką tego artysty.

</doc>
<doc id="1070566" url="https://pl.wikipedia.org/wiki?curid=1070566" title="Viva Zwei">
Viva Zwei

Viva Zwei – nadająca w latach 1995–2002 z Kolonii muzyczna stacja telewizyjna, skierowaną początkowo do widzów po 30. roku życia. Dnia 7 września 1998 roku kanał zmienił swój profil i zaczął nadawać muzykę alternatywną.
Rozpoczęła nadawanie 21 marca 1995 roku. 1 stycznia 2002 roku przerwano nadawanie; w okresie 1-7 stycznia stacja pokazywała jedynie teledyski przerywane reklamami, by 7 stycznia o godzinie 13 zostać zastąpiona przez pasmo rozpoczynającej nadawanie VIVY Plus.
Likwidacja stacji była podyktowana względami finansowymi; działalność stacji wiązała się między innymi ze stratami rzędu 8 milionów marek niemieckich w roku 1999. W roku 2001 kanał stawał się coraz bardziej popularny, jednakże jego główny właściciel (w tamtym czasie) Time Warner Company tracił pieniądze. Pomimo wzrostu popularności, a także stopniowego przynoszenia zysków, Viva Zwei nie generowała wystarczającej ilości funduszy, aby pozostać na wizji. Tak więc w połowie lata 2001 roku ogłoszono, iż Viva Zwei zostanie zlikwidowana.
Po likwidacji część programów Vivy Zwei została przeniesiona do ramówki Vivy (m.in. Fast Forward, Electronic Beats) i Vivy Plus (Twelve, Overdrive). Fast Forward, Twelve oraz Overdrive zostały zdjęte z anteny na początku 2005 roku z powodu wykupienia przez MTV Networks większości udziałów Viva Corporation Agillity. MTV kierowało się nieopłacalnością utrzymywania dalej tych programów, kładąc bardziej nacisk na stworzenie stacji mainstreamowej, opartej głównie na tematyce rozrywkowej, a co za tym idzie, przynoszącej większe zyski. Ostatnim normalnym dniem nadawania był 20 grudnia 2001.
Zaprzestanie nadawania przez VIVĘ Zwei wywołało falę protestów, powstały strony internetowe z apelem powrotu do nadawania, a na ulicach Kilonii urządzono demonstrację.

</doc>
<doc id="1070567" url="https://pl.wikipedia.org/wiki?curid=1070567" title="New Castle (Pensylwania)">
New Castle (Pensylwania)

 New Castle – miasto w hrabstwie Lawrence, w stanie Pensylwania, w Stanach Zjednoczonych Ameryki Północnej. Miasto położone jest 80 km na północny zachód od Pittsburgha. New Castle będące stolicą hrabstwa Lawrence, liczy obecnie około 26,5 tys. mieszkańców. New Castle jest ważnym centrum handlu rolniczego oraz mięsnego.
New Castle zostało założone przez weteranów wojny secesyjnej. W 1849 r. populacja miasta sięgnęła tysiąca, postanowiono utworzyć hrabstwo Lawrence, które nazwano tak na cześć dowódcy marynarki wojennej Jamesa Lawrence’a. W 1849 r. na północ od granicy miasta osiedliła się liczna grupa amiszów. Obecnie tereny te leżą na terenie New Castle, a populacja amiszów nie przekracza 2 tys. W 1903 r. powstały tutaj pierwsze studia i biura firmy filmowej Warner Bros.
W New Castle ma siedzibę parafia Polskiego Narodowego Kościoła Katolickiego pw. św. Trójcy.

</doc>
<doc id="1070570" url="https://pl.wikipedia.org/wiki?curid=1070570" title="Zbigniew Roguski">
Zbigniew Roguski

Zbigniew Roguski ps. „Tłomacki” (ur. w 1919, zm. 26 września 1944 w Warszawie) – podporucznik rezerwy artylerii, uczestnik powstania warszawskiego jako dowódca II plutonu Grupy Artyleryjskiej „Granat” przynależnego do Obwodu Mokotów Okręgu Warszawa Armii Krajowej.
Podczas okupacji niemieckiej działał w polskim ruchu oporu. Poległ 26 września 1944 w walkach przy ul. Puławskiej 99. Miał 25 lat. Odznaczony pośmiertnie Orderem Virtuti Militari (rozkaz Dowódcy AK nr 512 z 2 X 1944), nr krzyża: 12946.
na cmentarzu Powązki Wojskowe w Warszawie (kwatera A23-5-4).

</doc>
<doc id="1070573" url="https://pl.wikipedia.org/wiki?curid=1070573" title="Dictionary of American Naval Fighting Ships">
Dictionary of American Naval Fighting Ships

Dictionary of American Naval Fighting Ships (w skrócie DANFS) z ang. "Słownik okrętów amerykańskich " – publikacja będąca podstawowym źródłem informacji o każdym z okrętów wykorzystywanym kiedykolwiek przez Marynarkę Wojenną Stanów Zjednoczonych. Choć w nazwie pojawia się słowo „słownik” to w rzeczywistości jest ona bardziej specjalistyczną „encyklopedią”. W "DANFS" wraz z opisami głównych okrętów amerykańskich umieszczono dodatki o mniejszych jednostkach pływających, historii okrętów Marynarki Wojennej Skonfederowanych Stanów Ameryki, oraz wiele różnych artykułów o okrętach. "DANFS" jest publikowany przez Naval Historical Center (Centrum Historyczne Marynarki Wojennej – NHC) i udostępniany w postaci książkowej oraz w postaci witryny internetowej.
Publikacje.
Słownik został początkowo opublikowany w siedmiu tomach z okrętami posegregowanymi po nazwach w porządku alfabetycznym, począwszy od 1959 (A-B) do 1981 (T-Z). W 1991 wydano poprawioną wersję tomu pierwszego, który zawierał jedynie opisy okrętów o nazwach zaczynających się na literę A. Odkąd nakład pierwszego tomu z 1959 został wyczerpany informacje na temat okrętów o nazwach zaczynających się na literę B stały się trudno dostępne.
Początkowo była dostępna tylko publikacja w formie książkowej, ale nakładem pracy autorów witryny internetowej Hazegray website przeniesiono ją do postaci elektronicznej jako witrynę World Wide Web. Założeniem projektu jest bezpośrednie przeniesienie całego "DANFS" ze zmianami ograniczonymi jedynie do poprawek błędów drukarskich i not o niezgodnych z rzeczywistością faktach zawartych w książce. Później Centrum Historyczne Marynarki Wojennej (NHC) przedstawiło własną wersję "DANFS" przeniesioną do wersji elektronicznej przy pomocy technik OCR i ręcznego przepisywania. Jakość tej publikacji jest ogólnie dobra, chociaż wciąż występują w niej błędy. NHC ciągle uzupełnia dane w internetowej wersji "DANFS" poprawiając błędy i wypełniając braki powstałe w okresie od publikacji słownika do dnia dzisiejszego. Centrum Historyczne uzupełnia dane o okrętach w następującym porządku: okręty pozostające w służbie, okręty wprowadzone do służby po opublikowaniu wydania książkowego (dane brakujące), okręty wycofane ze służby po opublikowaniu książkowej wersji (dane niekompletne) i na końcu uzupełnia dane o najstarszych okrętach. Jednocześnie NHC rozpoczęło również zamieszczony w witrynie "DANFS" projekt pokrewny o historii okrętów i dokładnym przebiegu ich służby ("Ship History/Command Operations Reports" i "Ship History Reports for Decommissioned Ships").
Źródła.
Ze względu na to, że tekst słownika "DANFS" został opublikowany na wolnej licencji public domain jako efekt pracy rządu Stanów Zjednoczonych zapisane w nim dane są często cytowane dosłownie w innych pracach. Wiele witryn internetowych tworzonych przez obecnych i byłych członków załóg amerykańskich okrętów zawiera kopie artykułów opisujących ich jednostki. Także autorzy haseł na Wikipedii często wykorzystują "DANFS" jako źródło informacji i zalążek własnych artykułów o amerykańskich okrętach.

</doc>
<doc id="1070574" url="https://pl.wikipedia.org/wiki?curid=1070574" title="Nieustraszeni ratownicy">
Nieustraszeni ratownicy

Nieustraszeni ratownicy (ang. "Rescue Heroes", 2001–2005) – amerykańskie–kanadyjskie serial animowany.
Fabuła.
Animowany serial o niesamowitych, pełnych napięcia przygodach odważnej grupy ratowników, chroniących ludzi przed różnego rodzaju niebezpieczeństwami. Nie bacząc na nieustanne kłopoty pojawiają się w każdym miejscu na świecie, w którym dzieje się coś złego. Ich poświęcenie, olbrzymi spryt oraz godna podziwu wytrwałość pozwala im wyjść cało z niejednej opresji. Zawsze też znajdują się w samą porę, stając na pierwszej linii ognia. Ratując ludzkość są bohaterami, potrafiącymi przezwyciężyć wszystkie stojące im na drodze różnorakie przeszkody.
Wersja polska.
Wersja polska: Master Film na zlecenie MiniMaxa
Reżyseria:
Dialogi polskie:
Dźwięk:
Montaż:
Kierownictwo produkcji:
Tekst piosenki: Andrzej Brzeski 
Opracowanie muzyczne: Eugeniusz Majchrzak 
Wystąpili:
i inni

</doc>
<doc id="1070576" url="https://pl.wikipedia.org/wiki?curid=1070576" title="Filbyterna Speedway">
Filbyterna Speedway

Filbyterna Linköping – żużlowy klub z Linköping. Pierwszy drużynowy mistrz Szwecji z roku 1948 sukces ten powtórzyli w sezonie 1950. W Linköping startował w latach 1951-1957 Ove Fundin. Obecnie żużlowcy Filbyterny startują w Division 1 (odpowiednik III ligi).

</doc>
<doc id="1070577" url="https://pl.wikipedia.org/wiki?curid=1070577" title="Cheeseburger">
Cheeseburger

Cheeseburger – hamburger z dodanym żółtym serem.
Historia.
Pierwszego cheeseburgera stworzył w 1924 r. Lionel Sternberger, który wrzucił plasterek sera na rozgrzanego na grillu hamburgera.
Odmiany.
Istnieje wiele odmian cheeseburgera, jedną z nich jest Jucy Lucy – cheeseburger, w którym ser umieszczony jest wewnątrz kawałka mięsa.

</doc>
<doc id="1070580" url="https://pl.wikipedia.org/wiki?curid=1070580" title="Outshined">
Outshined

Outshined – singel amerykańskiego zespołu Soundgarden, wydany w 1991 r., jako drugi singel (po "Rusty Cage") promujący album "Badmotorfinger". Autorem tekstu jest wokalista zespołu, Chris Cornell, zaś muzyki Cornell i gitarzysta Kim Thayil. "Outshined" stał się jednym z największych hitów Soundgarden, znalazł się w 1997 roku na składance singli nazwanej "A-Sides", oraz na retrospektywnym box-secie "Telephantasm" w 2010 roku.
Kompozycja, tekst.
"Outshined" został napisany przez gitarzystę Kima Thayila oraz wokalistę Chrisa Cornella. Piosenkę otwiera charakterystyczny, ciężki riff, zagrany na gitarze nastrojonej do drop D. Wersy są nagrane w niestandardowym metrum 7/4, z którego muzycy Soundgarden często korzystali podczas komponowania innych utworów (m.in. "Spoonman" i "Fell on Black Days". Kim Thayil powiedział, że Soundgarden zwykle nie przywiązuje do tego większej wagi, i zazwyczaj metrum w ich utworach jest "całkowicie przypadkowe".W jednym z wywiadów, Chris Cornell tak oto skomentował inspiracje do napisania tekstu do "Outshined": ""Szczerze mówiąc nigdy nie zawierałem swoich wątków biograficznym w tekstach, jednak pisząc wers "I'm looking California and feeling Minnesota" czułem się pokrzepiony.""
Wydanie i odbiór.
"Outshined" został wydany jako singel w 1991 roku, w różnych wersjach z niepublikowanymi do tej pory utworami na stronie B: "Cold Bitch", "I Can't Give You Anything", "Girl U Want", "Show Me", "I Don't Care About You", "Can You See Me" i "Homicidal Suicidal". Poza Stanami Zjednoczonymi, singel został wydany w Niemczech, Holandii i Wielkiej Brytanii."Outshined" od momentu wydania stał się niekwestionowanym hitem, regularnie emitowanym w stacji MTV. "Outshined" zawiera jedną z najbardziej pamiętnych zwrotek, "I'm looking California and feeling Minnesota". Ten fragment tekstu był inspiracją dla tytułu filmu "Feeling Minnesota", jednak żaden utwór Soundgarden nie pojawił się na oficjalnym soundtracku filmu. Ponadto, fragment "feeling Minnesota" został wykorzystany przez reportera Stuarta Scotta, w odniesieniu do Kevina Garnetta, który przez 11 lat bronił barw Minnesota Timberwolves.Piosenka "Outshined" opublikowana została również na soundtracku do filmu "Prawdziwy romans" (1993), kompilacji "A-Sides" (1997), oraz box secie "Telephantasm" w 2010 roku, a wersję koncertową można znaleźć na "Motorvision" (VHS, 1992), będącym zapisem występów Soundgarden w Paramount Theatre w Seattle, które odbyły się 5 i 6 marca 1992 r. podczas trasy promującej album "Badmotorfinger".
Teledysk.
Do utworu "Outshined" powstały dwa wideoklipy – oficjalna wersja, której twórcami są Matt Mahurin (reżyseria) oraz Jonathan Dayton i Valerie Faris (produkcja) oraz alternatywna wersja emitowana w telewizji kanadyjskiej.

</doc>
<doc id="1070582" url="https://pl.wikipedia.org/wiki?curid=1070582" title="Błaszki (stacja kolejowa)">
Błaszki (stacja kolejowa)

Błaszki – jedna ze stacji kolejowych na linii warszawsko-kaliskiej położona niedaleko Maciszewic w gminie Błaszki w powiecie sieradzkim, w województwie łódzkim. Na stacji zatrzymują się tylko pociągi osobowe.
W roku 2017 stacja obsługiwała 50–99 pasażerów na dobę.

</doc>
<doc id="1070589" url="https://pl.wikipedia.org/wiki?curid=1070589" title="Skalmierz (przystanek kolejowy)">
Skalmierz (przystanek kolejowy)

Skalmierz – przystanek kolejowy na linii warszawsko-kaliskiej w Skalmierzu (powiat sieradzki). Zatrzymują się tu tylko pociągi osobowe.
W roku 2017 przystanek obsługiwał 20–49 pasażerów na dobę.

</doc>
<doc id="1070600" url="https://pl.wikipedia.org/wiki?curid=1070600" title="Mistrzostwa Europy w Koszykówce Mężczyzn 2007 (składy)">
Mistrzostwa Europy w Koszykówce Mężczyzn 2007 (składy)

Składy finalistów Mistrzostw Europy w Koszykówce Mężczyzn w 2007 rozgrywanych w Hiszpanii.
 Chorwacja
Trener: Jasmin Repeša
Roko Ukić, Davor Kus, Marko Popović, Marin Rozić, Nikola Prkačin, Marko Tomas, Zoran Planinić, Mario Stojić, Damir Markota, Marko Banić, Mario Kasun, Stanko Barać
 Czechy
Trener: Zdeněk Hummel
Štěpán Vrubl, Pavel Beneš, Maurice Whitfield, Michal Křemen, Lukáš Kraus, Jiří Welsch, Ladislav Sokolovský, Luboš Bartoň, Radek Nečas, Petr Benda, Jakub Houška, Ondřej Starosta
 Francja
Trener: Claude Bergeaud
Joseph Gomis, Pape Badiane, Sacha Giffa, Yohann Sangare, Yakhouba Diawara, Tony Parker, Cédric Ferchaud, Florent Piétrus, Tariq Kirksay, Boris Diaw, Ronny Turiaf, Frédéric Weis
 Grecja
Trener: Panajotis Janakis
Teodoros Papalukas, Joanis Burusis, Nikos Zisis, Wasilis Spanulis, Panagiotis Vasilopoulos, Michalis Pelekanos, Nikos Chadziwretas, Dimos Dikudis, Konstantinos Tsartsaris, Dimitrios Diamantidis, Lazaros Papadopulos, Michalis Kakiouzis
 Hiszpania
Trener: Pepu Hernandez
Pau Gasol, Rudy Fernández, Carlos Cabezas, Juan Carlos Navarro, José Calderón, Felipe Reyes, Carlos Jiménez, Sergio Rodríguez, Berni Rodríguez, Marc Gasol, Alex Mumbrú, Jorge Garbajosa
 Izrael
Trener: Cewi Szerf
Dror Hagag, Moran Roth, Jotam Halperin, Li’or Elijjahu, Erez Markowicz, Jeron Roberts, Guy Pniny, Me’ir Tapiro, Matan Na’or, Ido Kozikaro, Janiw Green, Amit Tamir
 Litwa
Trener: Ramūnas Butautas
Rimantas Kaukėnas, Giedrius Gustas, Jonas Mačiulis, Darjuš Lavrinovič, Ramūnas Šiškauskas, Darius Songaila, Simas Jasaitis, Linas Kleiza, Kšyštof Lavrinovič, Šarūnas Jasikevičius, Paulius Jankūnas, Robertas Javtokas
 Łotwa
Trener: Kārlis Muižnieks
Uvis Helmanis, Aigars Vītols, Armands Šķēle, Jānis Blūms, Raimonds Vaikulis, Gatis Jahovičs, Sandis Valters, Pāvels Veselovs, Kaspars Cipruss, Raitis Grafs, Kristaps Janičenoks, Andris Biedriņš
 Niemcy
Trener: Dirk Bauermann
Mithat Demirel, Ademola Okulaja, Stephen Arigbabu, Robert Garret, Johannes Herber, Steffen Hamann, Demond Greene, Pascal Roller, Guido Grünheid, Patrick Femerling, Dirk Nowitzki, Jan-Hendrik Jagla
 Polska
Trener: Andrej Urlep
Bartłomiej Wołoszyn, Andrzej Pluta, Robert Skibniewski, Robert Witka, Filip Dylewicz, Radosław Hyży, Adam Wójcik, Kamil Pietras, Szymon Szewczyk, Iwo Kitzinger, Przemysław Frasunkiewicz, Łukasz Koszarek
 Portugalia
Trener: Walentyn Mielniczuk
Miguel Minhava, Mário-Gil Fernandes, Sérgio Ramos, Paulo Cunha, Francisco Jordão, Filipe da Silva, Joao Gomes, Jorge Coehlo, Paulo Simão, Elvis Evora, Miguel Miranda, Joao Santos
 Rosja
Trener: David Blatt
Nikita Szabałkin, Jon Robert Holden, Siergiej Bykow, Andriej Kirilenko, Nikita Morgunow, Piotr Samojlenko, Wiktor Chriapa, Zachar Paszutin, Siergiej Monia, Anton Ponkraszow, Aleksiej Sawrasienko, Nikołaj Padius
 Serbia
Trener: Zoran Slavnić
Miloš Teodosić, Branko Cvetković, Vuk Radivojević, Zoran Erceg, Dragan Labović, Stefan Marković, Marko Jarić, Darko Miličić, Nemanja Aleksandrov, Novica Veličković, Milenko Tepić, Milan Gurović
 Turcja
Trener: Bogdan Tanjević
Ender Arslan, Ermal Kurtoğlu, Engin Atsür, Cenk Akyol, Ersan İlyasova, Semih Erden, İbrahim Kutluay, Hakan Demirel, Kerem Gönlüm, Mehmet Okur, Kaya Peker, Hidayet Türkoğlu
 Włochy
Trener: Carlo Recalcat
Marco Belinelli, Gianluca Basile, Stefano Mancinelli, Matteo Soragna, Denis Marconato, Marco Mordente, Andrea Bargnani, Andrea Crosariol, Massimo Bulleri, Fabio Di Bella, Luigi Datome, Angelo Gigli

</doc>
<doc id="1070604" url="https://pl.wikipedia.org/wiki?curid=1070604" title="Skorzewo (przystanek kolejowy)">
Skorzewo (przystanek kolejowy)

Skorzewo – przystanek kolejowy w Skorzewie, w gminie Kościerzyna, w województwie pomorskim. Według klasyfikacji PKP ma kategorię dworca regionalnego. Przez przystanek przebiega jednotorowa, niezelektryfikowana linia kolejowa nr 201.
W roku 2017 przystanek obsługiwał 50–99 pasażerów na dobę.
Historia.
Przystanek, pierwotnie o statusie stacji, powstał przed 1938 rokiem. Podczas okupacji niemieckiej stacja nosiła kolejno nazwy "Skorschewo" i "Schörendorf".
15 czerwca 1969 o 15:40 na szlaku pomiędzy Kościerzyną a Skorzewem zdarzył się wypadek. Zderzyły się czołowo skład towarowy prowadzony lokomotywą Ty246-84 ze składem osobowym prowadzonym lokomotywą Ok1-279. W katastrofie zginęło 7 osób, a 14 zostało rannych.
Pociągi.
Zatrzymujące się na nim pociągi osobowe kursują pomiędzy Kościerzyną a Gdynią Główną.
Infrastruktura.
Dworzec w Skorzewie powstał podczas budowy magistrali węglowej w latach 30. Jest zbudowany w stylu zwanym Bydgoszcz - Gdynia lub styl północnej części magistrali węglowej. Budynek dworcowy pełni obecnie funkcje mieszkalną.
Na przystanku wykorzystywana jest tylko jedna krawędź peronowa przy peronie wyspowym, natomiast krawędź znajdująca się bliżej budynku jest nieużywana z powodu zdemontowanego toru mijankowego. W 2014 rozebrano nieużywany peron 1 przy budynku dworcowym.

</doc>
<doc id="1070607" url="https://pl.wikipedia.org/wiki?curid=1070607" title="Paweł Zamoyski">
Paweł Zamoyski

Paweł Zamoyski ps. "Ziemba" herbu Jelita (ur. 14 marca 1922 w Paryżu, zm. 20 marca 1985 w Madrycie) – polski hrabia, kapral podchorąży, uczestnik powstania warszawskiego w 1944 roku. Syn Maurycego Zamoyskiego i księżnej Marii Sapiehy (Czereja-Różana).
W powstaniu walczył na Mokotowie w 1 pułku szwoleżerów "Góral". Po kapitulacji walk powstańczych znalazł się w Obozie Przejściowym Jeńców Armii Krajowej w Skierniewicach. 28 kwietnia 1955 w Caracas poślubił Olgę Rodriguez-Uria.
Pochowany na cmentarzu Powązkowskim w Warszawie (kwatera 108-6-25/30).

</doc>
<doc id="1070622" url="https://pl.wikipedia.org/wiki?curid=1070622" title="Aleš Hrdlička">
Aleš Hrdlička

Aleš Hrdlička, Ales Hrdlicka (ur. 29 marca 1869, zm. 5 września 1943) – czeski antropolog fizyczny i lekarz patolog. Większą część swojego życia spędził poza granicami Czech, gdzie oprócz pracy naukowej poświęcał się także wspieraniu i organizacji życia społecznego Czechów mieszkających w Stanach Zjednoczonych.
Życiorys.
Hrdlička ukończył studia medyczne w New York Eclectic Medical College (1892) oraz w New York Homeopatic College (1894). Znajomości z zakresu teorii antropologii uzyskał na paryskiej École d’Anthropologie (1896). Praktyczne umiejętności zdobył zaś w Pathological Institute w Nowym Jorku. W przeciągu czterech lat od kiedy w 1903 roku objął kierownictwo sekcją antropologii fizycznej w National Museum of Natural History w Waszyngtonie stworzył z niej centrum nowoczesnej, amerykańskiej antropologii fizycznej i paleoantropologii oraz wyposażył ją w bogate zbiory osteologiczne. W 1918 r. zaczął wydawać czasopismo „American Journal of Physical Anthropology”, a w 1930 założył Amerykańską Społeczność Antropologów Fizycznych.
Znaczenie.
Hrdlička interesował się szerokim spektrum zagadnień z zakresu antropologii. W latach 1899-1902 przeprowadził cztery badania pomiędzy Indianami południowego zachodu USA i północnego Meksyku. Z czasem zaczął się poświęcać przede wszystkim studiom nad pochodzeniem Indian, wiekiem populacji indiańskich i obszarami występowania poszczególnych populacji. Na podstawie materiału kostnego oraz artefaktów pozyskanych z różnych miejsc Ameryki Północnej, Azji Środkowej, Chin i Mandżurii sformułował w latach 1907-1912 hipotezę o pojawieniu się pierwszych ludzi na kontynencie amerykańskim pod koniec plejstocenu. Hrdlička brał udział także w wyprawach antropologicznych i medycznych na Morawach, Jawie, w Południowej Afryce, w Indiach, Peru, Argentynie i Australii. W celu potwierdzenia swojej teorii przeprowadzał szereg badań archeologicznych nad rzeką Jukon na Alasce (1926-1930), wyspie Kodiak (1931-1934) i Aleutach (1935-1938). Hrdlička planował również prowadzenie badań na obszarze Związku Radzieckiego, jednakże wybuch II wojny światowej pokrzyżował jego plany.
Hrdlička był przekonany o tym, że człowiek neandertalski jest bezpośrednim przodkiem współczesnego człowieka. Swoją błędną hipotezę próbował potwierdzać badaniami uzębienia neandertalczyków i współczesnych ludzi, ze szczególnym uwzględnieniem siekaczy. Swoje argumenty przedstawił w pracy "Neandertalska faza człowieka" (1927).
W dorobku naukowym Hrdlički znajduje się ponad 300 prac w większości napisanych po angielsku. Jego dzieła w okresie II wojny światowej były na obszarze faszystowskiej Europy zakazane ze względu na ich antyrasistowską wymowę. W 1930 roku czeski antropolog Jindřich Matiegka otworzył Muzeum Człowieka Aleša Hrdlički przy Uniwersytecie Karola w Pradze, którego fundatorem był sam Hrdlička. W muzeum tym mieszczą się zbiory dokumentujące rozwój biologiczny człowieka.

</doc>
<doc id="1070623" url="https://pl.wikipedia.org/wiki?curid=1070623" title="Voyage (miesięcznik)">
Voyage (miesięcznik)

Voyage. Magazyn o podróżach – polski miesięcznik turystyczno-podróżniczy wydawany od maja 1998 do kwietnia 2016 roku. Średnia sprzedaż wynosi 5110 egzemplarzy. Magazyn był podzielony na stałe pasma tematyczne.
Początkowo pismo wydawane było przez New World Publishing. Jesienią 1999 miesięcznik przejął VIPress. 1 października 2002 szwajcarskie wydawnictwo Marquard Media Poland kupiło 100% udziałów VIPressu i tym samym przejęło "Voyage".
Ostatnim redaktorem naczelnym była Agata Jankowska, a wcześniej tę funkcję pełniły m.in. Paulina Stolarek-Marat, która na tym stanowisku zastąpiła Annę Ibisz.

</doc>
<doc id="1070624" url="https://pl.wikipedia.org/wiki?curid=1070624" title="Dół podskroniowy">
Dół podskroniowy

Dół podskroniowy () – dół leżący po obu stronach części twarzowej czaszki. Jest położony przyśrodkowo i ku dołowi od łuku jarzmowego.
Zawartość.
Dół podskroniowy zawiera:
Połączenia.
Położenie dołu podskroniowego powoduje, iż łączy się on z innymi ważnymi przestrzeniami twarzoczaszki:
Ponadto za pośrednictwem otworów czaszki łączy się on z:

</doc>
<doc id="1070626" url="https://pl.wikipedia.org/wiki?curid=1070626" title="Gołubie Kaszubskie">
Gołubie Kaszubskie

Gołubie Kaszubskie – stacja kolejowa w Gołubiu, w gminie Stężyca, w województwie pomorskim.
W roku 2017 stacja obsługiwała 300–499 pasażerów na dobę.
Na stacji zatrzymują się pociągi Pomorskiej Kolei Metropolitalnej na odcinkach między Kościerzyną a Gdynią Główną (przez Gdańsk Wrzeszcz). Stacja została zmodernizowana w 2014 r. Modernizacja obejmowała wymianę rozjazdów oraz nawierzchni toru głównego, mijankowego, budowę nowego peronu. W październiku 2017 otwarto węzeł integracyjny.
Przez stację przebiega linia kolejowa nr 201, łącząca stacje Nowa Wieś Wielka i Gdynia Port. Odcinek przechodzący przez Gołubie otwarto w roku 1930. Zastąpił on istniejącą od 1901 roku linię Kościerzyna – Gołubie Kaszubskie.

</doc>
<doc id="1070629" url="https://pl.wikipedia.org/wiki?curid=1070629" title="You Wanna Dance with Me?">
You Wanna Dance with Me?

You Wanna Dance with Me? – trzeci album amerykańskiej wokalistki pop Jody Watley. Na płycie znalazły się najpopularniejsze utwory z wydanych poprzednio krążków.
W 1989 płyta zajęła 86 miejsce w zestawieniu "Billboard 200".

</doc>
<doc id="1070631" url="https://pl.wikipedia.org/wiki?curid=1070631" title="Leopold Jerzewski">
Leopold Jerzewski



</doc>
<doc id="1070633" url="https://pl.wikipedia.org/wiki?curid=1070633" title="Wanderlei Silva">
Wanderlei Silva

Wanderlei Silva (ur. 3 lipca 1976 w Kurytybie) – brazylijski zawodnik mieszanych sztuk walki, w latach 2001–2007 mistrz PRIDE Fighting Championships w wadze średniej.
Kariera sportowa.
W wieku 13 lat rozpoczął treningi muay thai w akademii Chute Box. Swoją pierwszą profesjonalną walkę (na zasadach vale tudo) stoczył w listopadzie 1996 roku. Na gali "BVF 6" znokautował Dilsona Filho
IVC i UFC.
W latach 1997-1999 Silva walczył dla brazylijskiej organizacji International Vale Tudo Championships (IVC), wygrywając 5 z 6 walk (wszystkie przed czasem). W kwietniu 1999 roku został mistrzem IVC w wadze półciężkiej.
W październiku 1998 roku zadebiutował w UFC podczas pierwszej gali tej organizacji rozgrywanej w Brazylii ("UFC: Ultimate Brazil"). Starł się na niej z innym młodym, świetnie zapowiadającym się zawodnikiem Vitorem Belfortem. Silva przegrał przez TKO w 44. sekundzie walki. Rok później na gali "UFC 20" znokautował Tony'ego Petarrę. Swoją trzecią walkę w UFC stoczył w 2000 roku o wakujący po Kenie Shamrocku pas mistrzowski wagi półciężkiej z Tito Ortizem ("UFC 25"). Przegrał przez decyzje po pięciu wyrównanych rundach. 
PRIDE FC.
We wrześniu 1999 roku zadebiutował na ringu japońskiej organizacji PRIDE FC. Pomiędzy 1999 a 2004 rokiem wygrał w PRIDE 18 kolejnych walk (większość przez nokaut), nie licząc remisu z Mirko Filipoviciem i no contest z Gilbertem Yvelem. Ze względu na agresywny styl walki i efektowne nokauty otrzymał pseudonim "The Axe Murderer". Na gali "PRIDE 13" w marcu 2001 roku walczył z gwiazdą japońskiego MMA Kazushim Sakurabą. Brazylijczyk efektownie wygrał przez TKO. Obaj zawodnicy spotkali się pół roku później na gali "PRIDE 17" w walce o nowo wprowadzony pas mistrzowski PRIDE FC w wadze średniej (do 93 kg). Ponownie zwyciężył Silva.
W latach 2001–2004 zdominował rywalizację w swojej kategorii wagowej, pokonując m.in. Hidehiko Yoshidę, po raz trzeci Sakurabę oraz Quintona Jacksona w finale turnieju PRIDE Middleweight Grand Prix 2003. 
W październiku 2004 roku ("PRIDE 28: High Octane") stoczył z Jacksonem walkę rewanżową w obronie mistrzowskiego pasa. Walka przeszła do historii jako jedna z najlepszych i najbardziej zaciętych konfrontacji na ringach PRIDE FC. Silva znokautował Amerykanina w drugiej rundzie po pięciu ciosach kolanami z klinczu.
Na gali "Shockwave 2004" Silva starł się z cięższym o blisko 30 kg Markiem Huntem – mistrzem K-1 z 2001 roku. Mimo iż Silva dominował w 3. rundzie, sędziowie niejednogłośną decyzją przyznali zwycięstwo Huntowi. Dla Brazylijczyka była to pierwsza porażka od ponad 4 lat, a także pierwsza przegrana walka w PRIDE. 
W 2005 roku wystartował w turnieju "2005 Pride Middleweight Grand Prix"; odpadł w półfinale z Ricardo Aroną. Następnie wygrał z nim w rewanżu na gali "Shockwave 2005". W 2006 roku stanął do walki z najlepszymi zawodnikami wagi ciężkiej w turnieju "Open Weight Grand Prix" (został wystawiony w zastępstwie kontuzjowanego Fiodora Jemieljanienko). Po zwycięstwie nad Kazuyukim Fujitą starł się po raz drugi w swojej karierze z Mirko Filipoviciem. Tym razem Chorwat znokautował go lewym kopnięciem okrężnym w głowę.
W marcu 2007 roku Silva zmierzył się w Las Vegas z mistrzem Pride w wadze półśredniej, Danem Hendersonem. Stawką walki był pas Silvy w wadze średniej. W trzeciej rundzie Henderson znokautował Brazylijczyka lewym sierpowym, odbierając mu pas, który dzierżył on przez ponad 5 lat. 
UFC.
Latem 2007 roku podpisał kontrakt z UFC, dzięki czemu mogło dojść do długo oczekiwanej walki Silvy z byłym mistrzem wagi półciężkiej UFC Chuckiem Liddellem. Brazylijczyk przegrał, po trzech zaciętych rundach przez jednogłośną decyzję sędziów. Następnie Silva walczył na "UFC 84", gdy 24 maja pokonał Keitha Jardine'a przez nokaut w 36. sekundzie pierwszej rundy. Na "UFC 92" doszło do trzeciej walki z Quintonem Jacksonem. Amerykanin zrewanżował się Brazylijczykowi za dwie poprzednie porażki, nokautując go w pierwszej rundzie. W czerwcu 2009 roku w Kolonii ("UFC 99") Silva przegrał przez decyzję z Richem Franklinem. Po tej walce przeszedł do wagi średniej (84 kg). W lutym 2010 roku na "UFC 110" zwyciężył z Michaelem Bispingiem przez jednogłośną decyzję, ale w lipcu 2011 roku na UFC 132, powracając po dłuższej przerwie spowodowanej kontuzją kolana, został znokautowany w pierwszej rundzie przez Chrisa Lebena. Po porażce z rąk Lebena, wygrał przez TKO z byłym mistrzem Strikeforce w wadze średniej Cungiem Le na gali "UFC 139" która odbyła się 19 listopada 2011 roku. 23 czerwca 2012 na UFC 147 roku miał stoczyć rewanżową walkę z Vitorem Belfortem, który wraz z Silvą był trenerem jednej z drużyn w reality show "The Ultimate Fighter". Z powodu złamania kości śródręcza Belfort wycofał się z udziału w gali. Zastąpił go Rich Franklin z którym ostatecznie przegrał na punkty po 5. rundach.
3 marca 2013 roku powrócił do Japonii po prawie 7 latach od swojego ostatniego pojedynku. Na gali UFC on Fuel TV 8 która odbywała się w Saitamie znokautował byłego mistrza WEC Briana Stanna w 2. rundzie po niebywale dynamicznym pojedynku głównie w 1. rundzie w której po prawie każdej wymianie ciosów jeden z zawodników chwiał się na nogach.
W październiku 2013 został głównym trenerem w reality show The Ultimate Fighter: Brazil 3 razem z Chaelem Sonnenem. W czasie trwania programu, w czerwcu Silva uległ kontuzji dłoni która wykluczyła go z walki z Sonnenem. Został on zastąpiony przez rodaka Vitora Belforta. W czerwcu 2014 komisja sportowa w Nevadzie (Nevada State Athletic Commission, NSAC) poinformowała o złamaniu polityki antydopingowej przez Silvę. Brazylijczyk podczas przesłuchania przed komisją przyznał się do stosowania dopingu przed niedoszłym pojedynkiem z Sonnenem. 23 września 2014 oficjalnie został ukarany przez NSAC bezterminowym zakazem toczenia pojedynków oraz grzywną w wysokości 70 tysięcy USD. Później kara została zredukowana do trzyletniego zawieszenia. W styczniu 2016 został zwolniony z kontraktu UFC.
Bellator MMA.
Na początku marca 2016 podpisał kontrakt z Bellator MMA. 24 czerwca 2017 zadebiutował w organizacji na gali Bellator 180 przegrywając na punkty z niedoszłym rywalem z UFC Chaelem Sonnenem.

</doc>
<doc id="1070647" url="https://pl.wikipedia.org/wiki?curid=1070647" title="Święty Hermangaud">
Święty Hermangaud

Święty Hermangaud, także: "Święty Ermengol", "Armengol" oraz "Armengod") lub Hermengaudius (zm. 1035 w El Pont de Bar) – hiszpański duchowny katolicki, biskup Seo de Urgel od 1010 roku do 1035 roku. 
Hermangaud był siostrzeńcem i następcą biskupa Sal·la d’Urgell, członek rodziny hrabiów Conflent. Zaczął swój episkopat poprzez reformowanie katedralnych kanonów, na wzór życia Świętego Augustyna z Hiponny oraz powiększanie terytorium biskupstwa Seo de Urgel poprzez przyznawanie ziem Vallespir, Cerdanya i Alt Urgell. W 1012 odbył podróż do Rzymu na audiencje papieża Benedykta VIII, który potwierdził posiadanie nowych ziem jego biskupstwa i jego jurysdykcję, włączając ziemię Ribagorza. W 1017, poświęcił Borrell jako biskupstwo Roda oraz podniósł znaczenie biskupstwa Seo de Urgel w miejscowej hierarchii.
Cieszył się głębokim poważaniem, był obecny przy konstrukcji wielu robót publicznych. Za jego życia ukończono katedrę w Urgell. W podzięce za jego poświęcenie za życia, ustanowione zostało w 1040 roku przez jego następcę Eribaua święto Św. Hermangauda 3 listopada. Zmarł w 1035 w El Pont de Bar w Katalonii.

</doc>
<doc id="1070648" url="https://pl.wikipedia.org/wiki?curid=1070648" title="Saint Ermengol">
Saint Ermengol



</doc>
<doc id="1070649" url="https://pl.wikipedia.org/wiki?curid=1070649" title="Święty Ermengol">
Święty Ermengol



</doc>
<doc id="1070651" url="https://pl.wikipedia.org/wiki?curid=1070651" title="Najstarsza Synagoga w Pradze">
Najstarsza Synagoga w Pradze

Najstarsza Synagoga w Pradze – pierwsza synagoga znajdująca się w Pradze, w okolicy podgrodzia praskiego zamku, prawdopodobnie na dzisiejszej Malej Stranie.
Nie jest znana data powstania synagogi. Wiadomo o niej jedynie, że w 1142 została spalona i już jej nie odbudowano. Do tej pory nie odnaleziono jej śladów. W pobliżu tej synagogi znajdowała się osada żydowska, która istniała aż do założenia praskiego getta.

</doc>
<doc id="1070661" url="https://pl.wikipedia.org/wiki?curid=1070661" title="Affairs of the Heart">
Affairs of the Heart

Affairs of the Heart – czwarty album amerykańskiej wokalistki pop Jody Watley. Płyta została wydana w grudniu 1991.
W 1991 płyta zajęła 124 miejsce w zestawieniu "Billboard 200".

</doc>
<doc id="1070662" url="https://pl.wikipedia.org/wiki?curid=1070662" title="On Parole">
On Parole

On Parole – album studyjny brytyjskiego zespołu rockowego Motörhead.
Utwory zostały zarejestrowane we wrześniu i grudniu 1975 oraz w lutym 1976 roku w Rockfield Studios w Monmouth w Walii. Album, w założeniu debiutancki dla Motörhead, został odrzucony przez wytwórnię United Artists, która wróżyła mu komercyjne niepowodzenie. Ostatecznie materiał trafił do sprzedaży 8 grudnia 1979 roku.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1070663" url="https://pl.wikipedia.org/wiki?curid=1070663" title="Superstruna">
Superstruna



</doc>
<doc id="1070667" url="https://pl.wikipedia.org/wiki?curid=1070667" title="Mihai Gîncu">
Mihai Gîncu

Mihai Gîncu (ur. 5 marca 1975 w Straszanach) – jeden z założycieli grupy muzycznej Zdob și Zdub, w której w latach 2003–2004 grał na perkusji oraz ludowych bębnach, obecnie na gitarze basowej oraz na dudach. Jest muzycznym „dyrektorem” grupy. Skończył szkołę muzyczną w klasie akordeonu.
Był współautorem (kompozytorem) piosenki Boonika bate doba, którą Mołdawia zadebiutowała na Konkursie Piosenki Eurowizji w 2005 roku. Utwór ten w półfinale zajął 2. miejsce, by ostatecznie, we finale, zająć miejsce 6.

</doc>
<doc id="1070678" url="https://pl.wikipedia.org/wiki?curid=1070678" title="Intimacy">
Intimacy

Intimacy – to czwarty amerykańskiej wokalistki pop Jody Watley. Płyta została wydana w 9 listopada 1993.
W 1993 płyta zajęła 164 miejsce w zestawieniu "Billboard 200".

</doc>
<doc id="1070683" url="https://pl.wikipedia.org/wiki?curid=1070683" title="Szczelina oczodołowa dolna">
Szczelina oczodołowa dolna

Szczelina oczodołowa dolna (łac. "fissura orbitalis inferior") – szczelinowata przestrzeń łącząca oczodół z innymi przestrzeniami twarzoczaszki. Zamknięta jest ona (podobnie jak szczelina oczodołowa górna) tkanką łączną oraz okostną, a struktury przechodzące przez nią przebijają łącznotkankowe zamknięcie zmierzając do oczodołu. Szczelina oczodołowa dolna jest nieregularnego kształtu. Leży ona na granicy ściany bocznej i dolnej oczodołu. W części górno-bocznej ogranicza ją skrzydło większe kości klinowej, a od dołu i części przyśrodkowej powierzchnia oczodołowa szczęki. Ponadto przyśrodkowo łączy się ona z dołem skrzydłowo-podniebiennym, a bocznie z dołem podskroniowym.
Zawartość.
Szczelina oczodołowa dolna zawiera następujące elementy anatomiczne:

</doc>
<doc id="1070691" url="https://pl.wikipedia.org/wiki?curid=1070691" title="Affection">
Affection

Affection – szósty album amerykańskiej wokalistki pop Jody Watley. Płyta została wydana w lipcu 1995. Piosenkarka nagrała ją w założonej przez siebie wytwórni płytowej Avitone Records.

</doc>
<doc id="1070693" url="https://pl.wikipedia.org/wiki?curid=1070693" title="Mike Vernon">
Mike Vernon

Mike Vernon (ur. 24 lutego 1963 r. w Calgary) - były kanadyjski hokeista. Reprezentant Kanady.
Kariera klubowa.
Rozegrał w NHL 20 sezonów w klubach: Calgary Flames, Detroit Red Wings, San Jose Sharks i Florida Panthers. Zdobył dwa razy Puchar Stanleya. Raz jako zawodnik Flames oraz raz jako zawodnik Red Wings. Zakończył karierę w 2002 roku.

</doc>
<doc id="1070694" url="https://pl.wikipedia.org/wiki?curid=1070694" title="Puchar Polski w piłce nożnej (1990/1991)">
Puchar Polski w piłce nożnej (1990/1991)

Puchar Polski w piłce nożnej mężczyzn 1990/1991 – 37. edycja rozgrywek mających na celu wyłonienie zdobywcy Pucharu Polski, który uzyskał tym samym prawo gry w 1/16 finału Pucharu Zdobywców Pucharów w sezonie 1991/1992. Mecz finałowy odbył się na Stadionie Miejskim w Piotrkowie Trybunalskim.
Tytuł zdobył GKS Katowice, dla którego był to drugi tryumf w historii klubu.
Runda wstępna - 18 i 21 lipca 1990
I runda - 25 lipca 1990
II runda - 1 sierpnia 1990
III runda - 22 sierpnia 1990
1/16 finału.
Mecze zostały rozegrane 29 sierpnia 1990.
Stal Rzeszów – Zagłębie Sosnowiec 3:0 ""&lt;BR&gt;
Stilon Gorzów Wielkopolski – Olimpia Poznań 0:1 ""&lt;BR&gt;
Gwardia Warszawa – Zagłębie Lubin 2:3 ""&lt;BR&gt;
Mazovia Rawa Mazowiecka – Stal Mielec 0:3 ""&lt;BR&gt;
Stal Stalowa Wola – Lech Poznań 2:3 ""&lt;BR&gt;
Szombierki Bytom – GKS Katowice 1:2 ""&lt;BR&gt;
Wisła Płock – ŁKS Łódź 0:5 ""&lt;BR&gt;
Elana Toruń – Zawisza Bydgoszcz 1:1, k. 2:3 ""&lt;BR&gt;
Korona Kielce – Ruch Chorzów 0:0, k. 2:1&lt;BR&gt;
Odra Wodzisław Śląski – Śląsk Wrocław 2:1 ""&lt;BR&gt;
Ostrovia Ostrów Wielkopolski – Motor Lublin 0:2 ""&lt;BR&gt;
Polonia Bytom – Widzew Łódź 0:1 ""&lt;BR&gt;
Resovia – Górnik Zabrze 1:3 ""&lt;BR&gt;
Zagłębie Wałbrzych – Wisła Kraków 3:2 ""&lt;BR&gt;
Pogoń Szczecin – Jagiellonia Białystok 1:3 dogr. ""&lt;BR&gt;
Ślęza Wrocław – Legia Warszawa 1:2 ""
1/8 finału.
Mecze zostały rozegrane 21 listopada 1990.
Zawisza Bydgoszcz – Motor Lublin 2:0 dogr. ""&lt;BR&gt;
Jagiellonia Białystok – Górnik Zabrze 0:2 ""&lt;BR&gt;
Zagłębie Lubin – Olimpia Poznań 1:2 dogr. ""&lt;BR&gt;
Zagłębie Wałbrzych – Legia Warszawa 0:3 ""&lt;BR&gt;
ŁKS Łódź – Lech Poznań 2:0 ""&lt;BR&gt;
Stal Rzeszów – Odra Wodzisław Śląski 2:0 ""&lt;BR&gt;
Widzew Łódź – Stal Mielec 2:0 ""&lt;BR&gt;
Korona Kielce – GKS Katowice 0:2 ""
Ćwierćfinały.
Pierwsze mecze zostały rozegrane 3 kwietnia 1991, a rewanże 8 maja 1991.
Górnik Zabrze – GKS Katowice 1:0 ""&lt;BR&gt;
GKS Katowice – Górnik Zabrze 2:0 dogr. ""&lt;BR&gt;
-&lt;BR&gt;
Zawisza Bydgoszcz – Widzew Łódź 0:1 ""&lt;BR&gt;
Widzew Łódź – Zawisza Bydgoszcz 0:1, k. 1:3 ""&lt;BR&gt;
-&lt;BR&gt;
Olimpia Poznań – Stal Rzeszów 2:1 ""&lt;BR&gt;
Stal Rzeszów – Olimpia Poznań 0:0&lt;BR&gt;
-&lt;BR&gt;
Legia Warszawa – ŁKS Łódź 2:0 ""&lt;BR&gt;
ŁKS Łódź – Legia Warszawa 2:0, k. 5:6 ""
Półfinały.
Pierwsze mecze zostały rozegrane 15 maja 1991, a rewanże 5 czerwca 1991.
Olimpia Poznań – Legia Warszawa 0:3 vo, na boisku 2:0 ""&lt;BR&gt;
Legia Warszawa – Olimpia Poznań 1:0 ""&lt;BR&gt;
-&lt;BR&gt;
GKS Katowice – Zawisza Bydgoszcz 3:1 ""&lt;BR&gt;
Zawisza Bydgoszcz – GKS Katowice 0:1 ""

</doc>
<doc id="1070711" url="https://pl.wikipedia.org/wiki?curid=1070711" title="Olga Kaniskina">
Olga Kaniskina

Olga Nikołajewna Kaniskina (ros. Ольга Николаевна Канискина; ur. 19 stycznia 1985) – rosyjska lekkoatletka specjalizująca się w chodzie sportowym.
Mistrzyni olimpijska z Pekinu, wicemistrzyni olimpijska z Londynu, trzykrotna mistrzyni świata (2007 &amp; 2009 i 2011). Srebrna (2006) i złota (2010) medalistka mistrzostw Europy. Pierwszy duży międzynarodowy sukces odniosła w 2005 roku, kiedy zdobyła srebro młodzieżowych mistrzostw Europy. Ma 161 cm wzrostu, waży 45 kg. W 2015 roku została zdyskwalifikowana na 3 lata i 2 miesiące za stosowanie dopingu, w związku z czym została pozbawiona tytułu wicemistrzyni olimpijskiej z Londynu oraz mistrzyni świata z 2009 i 2011 roku.

</doc>
<doc id="1070712" url="https://pl.wikipedia.org/wiki?curid=1070712" title="Stara Synagoga w Pradze">
Stara Synagoga w Pradze

Stara Synagoga w Pradze, zwana również Starą Szkołą () – nieistniejąca synagoga znajdująca się w Pradze, przy obecnej ulicy Dušní, w dzielnicy Josefov.
Synagoga została zbudowana najpóźniej w XII wieku. Podczas zamieszek w Wielkanoc w 1389 roku została spalona i zrujnowana. Wkrótce została gruntownie odnowiona. 
Ponownie spłonęła w 1515 roku i w 1536 roku została wyremontowana. W latach 1604–1622 przeprowadzono remont i przy okazji wydłużono budowlę. W 1693 roku z rozkazu cesarza została zamknięta, ale już w 1703 roku ponownie otwarta dzięki przełożonemu Samuelowi Taussingowi. W 1744 roku na polecenie Marii Teresy Żydzi zostali wygnani z Pragi, ale już dwa lata później to zarządzenie zostało unieważnione. Między 1745 a 1749 rokiem synagoga została ponownie zniszczona. W 1750 roku została wyremontowana ze środków przewodniczącego gminy żydowskiej Israela Frankla Spira. 
W 1754 roku po raz kolejny spłonęła, a następnie została wyremontowana. Od 1837 roku należała do gminy reformowanej, która wprowadziła do niej m.in. organy. W latach 40. XIX wieku synagoga została przebudowana w stylu neogotyckim. Wkrótce jednak przestała odpowiadać potrzebom gminy i w 1867 roku została zburzona. Na jej miejscu w 1868 roku wybudowano nową synagogę, zwaną później Hiszpańską.

</doc>
<doc id="1070713" url="https://pl.wikipedia.org/wiki?curid=1070713" title="Numb (singel U2)">
Numb (singel U2)

„Numb” – piosenka rockowej grupy U2, pochodząca z jej wydanego w 1993 roku albumu, "Zooropa". Została wydana jako pierwszy singel promujący tę płytę. 
Jest to singel i utwór na płycie, gdzie głównym wokalistą jest gitarzysta The Edge, a chórki wykonuje Bono oraz perkusista zespołu Larry Mullen Jr.
Lista utworów.
Wszystkie wydania VHS zawierały te same utwory.

</doc>
<doc id="1070724" url="https://pl.wikipedia.org/wiki?curid=1070724" title="Hanna Kinder-Kiss">
Hanna Kinder-Kiss

Hanna Kinder-Kiss (ur. 11 października 1958 w Warszawie) – polska aktorka, głównie dubbingowa, podkłada głos między innymi Ashowi Ketchumowi w polskiej wersji japońskiego serialu anime "Pokémon".
Od 1977 do 1979 roku występowała w warszawskim Teatrze Guliwer, a od roku 1979 jest aktorką Teatru Baj w Warszawie.
W 2001 roku nagrała jako Ash Ketchum reklamę napoju Mirinda.

</doc>
<doc id="1070727" url="https://pl.wikipedia.org/wiki?curid=1070727" title="Przestrzeń przednagłośniowa">
Przestrzeń przednagłośniowa

Przestrzeń przednagłośniowa, przestrzeń Boyeta - jest to przestrzeń wyróżniana przez anatomów i otolaryngologów ważna ze względu na znaczenie rokownicze w przypadku szerzenia się raka krtani, raka gardła dolnego czy raka nasady języka. Ma ona kształt trójkątny lub lejkowaty.
Ograniczenia.
Przestrzeń przednagłośniowa wypełniona jest luźną tkanką tłuszczową. Jest ona niema klinicznie. Nowotwór złośliwy penetrujący tę okolicę (najczęściej przez ciągłość) bywa w niej znajdowany po usunięciu operacyjnym krtani. Zajęcie tej okolicy jest wskazaniem do radioterapii pooperacyjnej.

</doc>
<doc id="1070729" url="https://pl.wikipedia.org/wiki?curid=1070729" title="Synagoga Nowa Szkoła Żydowska w Pradze">
Synagoga Nowa Szkoła Żydowska w Pradze

Synagoga Nowa Szkoła Żydowska w Pradze (cz. "Nová židovská škola") – nieistniejąca synagoga znajdująca się w Pradze, przy obecnej ulicy V Jámě na Nowym Mieście.
Synagoga została zbudowana najprawdopodobniej w 1482 roku, w stylu gotyckim. Po zaniku osady żydowskiej przestała być używana. Stało się to prawdopodobnie na początku XVI wieku.

</doc>
<doc id="1070730" url="https://pl.wikipedia.org/wiki?curid=1070730" title="Ogrody w Krakowie">
Ogrody w Krakowie

Kraków posiada liczne ogrody, zarówno historyczne, jak i współczesne. Ogrodnikiem Miasta Krakowa jest dr inż. Maciej Wałecki. Począwszy od 2006 roku krakowski Ogród Botaniczny organizuje corocznie „Święto Ogrodów” trwające kilkanaście dni, w czasie którego zwiedzanie zabytkowych ogrodów wraz z „przewodnikiem” (z reguły jest to słynna postać publiczna) jest bezpłatne.

</doc>
<doc id="1070735" url="https://pl.wikipedia.org/wiki?curid=1070735" title="Elvis Hitler">
Elvis Hitler

Elvis Hitler - amerykański zespół muzyczny grający psychobilly. Założony w 1986 roku w Detroit, rozwiązany w 1992 roku.

</doc>
<doc id="1070736" url="https://pl.wikipedia.org/wiki?curid=1070736" title="Sanitariuszka">
Sanitariuszka



</doc>
<doc id="1070743" url="https://pl.wikipedia.org/wiki?curid=1070743" title="Deutsche Tourenwagen Meisterschaft">
Deutsche Tourenwagen Meisterschaft



</doc>
<doc id="1070744" url="https://pl.wikipedia.org/wiki?curid=1070744" title="Libonektes">
Libonektes

Libonectes (z gr. "libo" – wiatr południowo-zachodni + "nectes" – pływak) – rodzaj plezjozaura, żyjącego pod koniec kredy (turon, około 90 milionów lat temu). Nazwa zwierzęcia nawiązuje do południowo-zachodnich obszarów Stanów Zjednoczonych (Teksas i Kansas), gdzie znaleziono jego szczątki.
Rodzaj "Libonectes" zawiera w sobie pojedynczy gatunek, "Libonectes morgani", nazwany na cześć swojego odkrywcy, Charlesa Gilla Morgana.
Dysponujemy nielicznymi szcztkami zwierzęcia, w tym czaszką, żuchwą (mierzącą 45 cm), kręgami, oraz gastrolitami, połkniętymi przez tego gada.

</doc>
<doc id="1070746" url="https://pl.wikipedia.org/wiki?curid=1070746" title="Synagoga Košířská w Pradze">
Synagoga Košířská w Pradze

Synagoga Košířská () – synagoga znajdująca się w Pradze, w dzielnicy Košíře, która do 1920 roku była osobnym miastem.
Synagoga została zbudowana w 1849 roku. Po 1930 roku była wykorzystywana jako sierociniec żydowski, a następnie została przebudowana na mieszkania.

</doc>
<doc id="1070749" url="https://pl.wikipedia.org/wiki?curid=1070749" title="Ricardo Fornesa">
Ricardo Fornesa



</doc>
<doc id="1070750" url="https://pl.wikipedia.org/wiki?curid=1070750" title="Ludwik I (książę Monako)">
Ludwik I (książę Monako)



</doc>
<doc id="1070752" url="https://pl.wikipedia.org/wiki?curid=1070752" title="Jaume Viladrich">
Jaume Viladrich



</doc>
<doc id="1070754" url="https://pl.wikipedia.org/wiki?curid=1070754" title="William Ackerman">
William Ackerman

William Ackerman (ur. 9 listopada 1949 w Niemczech) – amerykański gitarzysta i kompozytor muzyki instrumentalnej.
Ackerman, w wieku dziewięciu lat, został zaadoptowany przez małżeństwo z Palo Alto w stanie Kalifornia. W wieku dwunastu lat rozpoczął naukę gry na gitarze. W 1976 roku, wraz z przyszłą żoną, założył studio Windham Hill Records. Z czasem studio przekształcono w wytwórnię płytową wydającą muzykę new age.
Na początku swojej kariery Ackerman występował m.in. z George’em Winstonem, Michaelem Hedgesem i Alexem de Grassi. W czasie, gdy wytwórnia zaczęła się rozrastać Ackermann stopniowo ograniczał działalność muzyczną na rzecz opieki nad wytwórnią Windham Hill będącej jednym z popularniejszych ośrodków ruchu New Age.

</doc>
<doc id="1070756" url="https://pl.wikipedia.org/wiki?curid=1070756" title="Californication (serial telewizyjny)">
Californication (serial telewizyjny)

Californication – stworzony przez Toma Kapinosa amerykański serial komediowy emitowany w telewizji Showtime, z Davidem Duchovnym w roli głównej.
Nazwa serialu.
W polskiej wersji językowej zachowano tytuł oryginalny. "Californication" nie ma polskiego odpowiednika, a w dosłownym tłumaczeniu przekłada się na neologizm „kalifornizacja”, analogiczny do tradycyjnych pojęć polonizacji, germanizacji, rusyfikacji (w języku angielskim odpowiednio: "polonisation", "germanisation", "russification") itp. W tym lub podobnym znaczeniu pojęcie "Californication" objaśnia się w najnowszych słownikach języka angielskiego.
Tom Kapinos tłumaczy, że tytuł został zainspirowany naklejkami umieszczanymi w latach 70 na zderzakach samochodów w Oregonie z napisem „Don't Californicate Oregon”.
Fabuła.
Hank Moody jest znanym pisarzem, m.in. autorem bestsellerowej powieści "God Hates Us All" (tytuł, podobnie jak tytuły dwóch innych jego utworów "South Of Heaven" i "Seasons In The Abyss"' zaczerpnięte zostały z dyskografii Slayera, 
Obsada.
W serialu pojawiają się gwiazdy rockowej sceny muzycznej – m.in.: Marilyn Manson, Robert „RZA” Diggs (Wu-Tang Clan), Rick Springfield, Zakk Wylde, Tommy Lee (Mötley Crüe), Tim Minchin – lub ich dzieci (Zoë Kravitz – córka Lenny’ego Kravitza). Zobaczyć w nim można także takich aktorów jak: Kathleen Turner, Rob Lowe, Justine Bateman, Embeth Davidtz, Eva Amurri, Jorge Garcia, Maggie Grace.
Emisja.
Premierowy odcinek nadano 13 sierpnia 2007, a ostatni odcinek pierwszej serii wyemitowano 29 października 2007. Premiera drugiej serii miała miejsce 28 września 2008, trzeciej – 27 września 2009. Premiera czwartej serii nastąpiła 9 stycznia 2011 o godz 21:00 ET/PT. 2 tygodnie przed oficjalną premierą (25 grudnia 2010) dwa pierwsze odcinki czwartej serii wyciekły do Internetu. Pierwszy odcinek 4 serii w amerykańskiej stacji Showtime zaliczył do najlepszego startu w historii serialu. Oglądało go ponad 1,11 mln ludzi.
Stacja Showtime po rekordowym wyniku oglądalności pierwszego odcinka 4 serii zapowiedziała powstanie 5 serii. Pierwszy odcinek został wyemitowany 8 stycznia 2012, jednak wyciekł do Internetu już w grudniu 2011. 1 lutego 2012 telewizja Showtime ogłosiła zamiar nakręcenia 6 serii serialu. Premiera pierwszego odcinka odbyła się 13 stycznia 2013. 13 kwietnia 2014 r. ruszyła emisja 7 sezonu serialu, który jest ostatnim.
Nagrody.
"Californication" był wielokrotnie nominowany do nagród Emmy i Złotych Globów. W 2008 roku David Duchovny zdobył nagrodę Złotych Globów za Najlepszego aktora w serialu komediowym lub musicalu. Serial był również nominowany w Polsce do nagrody Telekamery 2010.
Wydania DVD.
Od czerwca 2008 roku, serial stopniowo ukazuje się na nośnikach DVD. W Polsce, swoją premierę w tej formie, miał w lipcu 2010 roku.

</doc>
<doc id="1070761" url="https://pl.wikipedia.org/wiki?curid=1070761" title="Zagrożenie wodne">
Zagrożenie wodne

Zagrożenie wodne – zagrożenie naturalne mogące wystąpić w kopalniach poprzez wdarcie lub niekontrolowany dopływ do wyrobisk wód nagromadzonych w zbiornikach podziemnych lub naziemnych, które nie może być wystarczająco zneutralizowane. 
Źródła takich zagrożeń ze względu na swobodę ruchu wody dzielą się na zagrożenia:

</doc>
<doc id="1070762" url="https://pl.wikipedia.org/wiki?curid=1070762" title="Miłko Bobocow">
Miłko Bobocow

Miłko Bobocow, bułg. Милко Бобоцов (ur. 30 września 1931 w Płowdiwie, zm. 3 kwietnia 2000 w Sofii) – bułgarski szachista, arcymistrz od 1961 roku.
Kariera szachowa.
Od połowy lat 50. do pierwszych 70. należał do czołówki bułgarskich szachistów. Pomiędzy 1954 a 1972 ośmiokrotnie wystąpił na szachowych olimpiadach (w tym 3 razy na I szachownicy), zdobywając dwa brązowe medale: wraz z drużyną (1968, Lugano) oraz za indywidualny wynik na I szachownicy w roku 1964 w Tel Awiwie. Wielokrotnie startował w finałach indywidualnych mistrzostw Bułgarii, największy sukces odnosząc w roku 1958 w Sofii, gdzie zdobył tytuł mistrza kraju.
Największym międzynarodowym sukcesem Miłko Bobocowa było dzielone II miejsce (za Leonidem Steinem, wraz z Aivarsem Gipslisem, Wasilijem Smysłowem i Michaiłem Talem, a przed Dawidem Bronsteinem, Lajosem Portischem, Borysem Spasskim, Jefimem Gellerem, Paulem Keresem, Miguelem Najdorfem, Tigranem Petrosjanem i Svetozarem Gligoriciem) w memoriale Aleksandra Alechina w Moskwie w roku 1967. Poza tym sukcesy odniósł również m.in. w Warnie (1957, I m.), Zevenaar (1961, dz. II m.), Peczu (1964, memoriał Lajosa Asztalosa, dz. I m. wraz z Aivarsem Gipslisem), Beverwijk (1965, III m.), Atenach (1968, dz. II m.) oraz Sarajewie (1971, turniej "Bosna", dz. I m. wraz z Davidem Bronsteinem i Milanem Matuloviciem).
Najwyższy ranking w karierze osiągnął 1 lipca 1971, z wynikiem 2485 punktów dzielił wówczas 2-3. miejsce (za Georgijem Tringowem, wspólnie z Iwanem Radułowem) wśród bułgarskich szachistów.
Życie prywatne.
Żoną Miłko Bobocowa była arcymistrzyni Antonia Iwanowa.

</doc>
<doc id="1070774" url="https://pl.wikipedia.org/wiki?curid=1070774" title="Krzeszna (przystanek kolejowy)">
Krzeszna (przystanek kolejowy)

Krzeszna – przystanek kolejowy w Krzesznej, w gminie Stężyca, w województwie pomorskim. Na przystanku zatrzymują się pociągi kursujące pomiędzy Kościerzyną a Gdynią Główną. W 2014 wybudowano nowy peron.
W roku 2017 przystanek obsługiwał 50–99 pasażerów na dobę.

</doc>
<doc id="1070787" url="https://pl.wikipedia.org/wiki?curid=1070787" title="Bernd Schneider (kierowca)">
Bernd Schneider (kierowca)

Bernd Schneider (ur. 20 lipca 1964 w St. Ingbert w Kraju Saary) – niemiecki kierowca wyścigowy, najbardziej utytułowany zawodnik w historii DTM.
Życiorys.
Formuła 1.
W 1987 roku został mistrzem niemieckiej Formuły 3, czym zwrócił uwagę szefa zespołu Formuły 1 Zakspeed, Ericha Zakowskiego. Jednak dwa sezony spędzone w tej ekipie były bardzo nieudane; Schneider zdołał zakwalifikować się tylko do ośmiu wyścigów. Jego najlepszym wynikiem było dwunaste miejsce w Grand Prix Niemiec 1988 na torze Hockenheim.
W 1990 roku przeszedł do zespołu Arrowsa, lecz po zaledwie jednym wyścigu został zastąpiony przez Alexa Caffiego.
Deutsche Tourenwagen Meisterschaft.
Po zakończeniu przygody z F1 występował w seriach prototypów sportowych w barwach Porsche. We wrześniu 1991 roku zasilił skład juniorskiego zespołu Mercedesa w mistrzostwach Deutsche Tourenwagen Meisterschaft, gdzie zastąpił Michaela Schumachera, który odszedł do Formuły 1. W wyścigu na torze ulicznym w Singen (Hohentwiel) zajął sensacyjne drugie miejsce, czym zapewnił sobie kontrakt na następne sezony. W 1992 roku zajął trzecie miejsce w klasyfikacji generalnej, a trzy lata później zdobył swój pierwszy tytuł mistrzowski.
W trakcie zawieszenia działalności DTM startował w Mistrzostwach Świata prototypów FIA GT. W 1997 roku zdobył tytuł mistrzowski tej serii.
Po reaktywacji DTM w 2000 roku kontynuował pasmo sukcesów, ciągle reprezentując barwy fabrycznego zespołu Mercedesa. Do zdobytego w 1995 roku tytułu dorzucił cztery kolejne (2000, 2001, 2003, 2006).
Łącznie odniósł 43 zwycięstwa (najwięcej w historii cyklu). Jest również rekordzistą pod względem ilości zdobytych pierwszych miejsc startowych (25) oraz najszybszych okrążeń (60). Po sezonie 2008 zakończył karierę.
Życie prywatne.
Był żonaty z Nicole, siostrą piłkarza Olivera Bierhoffa, z którą ma dwoje dzieci (syn Luca Maximilian i córka Lisa-Nicole). Z partnerką Svenją ma córkę Lilly Sophie.

</doc>
<doc id="1070788" url="https://pl.wikipedia.org/wiki?curid=1070788" title="Punisher (film 1989)">
Punisher (film 1989)

Punisher (tytuł oryg. "The Punisher") – film fabularny z 1989 roku, ekranizacja popularnego komiksu Marvela. Pomimo iż film jest adaptacją, wiele wątków znanych z komiksu zostało zmienionych. W tytułowej roli obsadzono szwedzkiego aktora Dolpha Lundgrena.
Projekt traktuje o losach Franka Castle’a alias „Punishera” − byłego policjanta, który mści się na mafiosach Nowego Jorku za brutalne zamordowanie jego rodziny.
W roku 2004 wytwórnia Marvel Studios podjęła się realizacji reboota filmu – powstał "Punisher" w reżyserii Jonathana Hensleigha, z Thomasem Jane’em w roli głównej.
Fabuła.
Frank Castle, były detektyw policyjny, jest najbardziej poszukiwaną osobą w mieście. Żyje w ukryciu, zamieszkując kanały Nowego Jorku. Na jego temat krążą miejskie legendy, a on sam znany jest pod pseudonimem Punisher (pol. "mściciel"). W ciągu ostatnich pięciu lat Castle zabił stu dwudziestu pięciu ludzi. Przed laty jego rodzina zginęła w wyniku brutalnego zamachu przygotowanego przez mafię; od tamtej pory bohater, uzbrojony w najnowocześniejszą broń, samotnie walczy z przestępczością zorganizowaną. Jego jedynym przyjacielem jest alkoholik, imieniem Shake. Uznany za martwego, Castle poszukuje śladów morderców swoich bliskich, a gdy trafia na nie, mści się na przestępcach z premedytacją. Jest także poszukiwany przez Jake’a Berkowitza, swojego dawnego policyjnego partnera, który jako jedyny uważa go za żywego.
Alternatywnie widz poznaje wątek gangsterski. Nowojorska mafia jest osłabiona z powodu Punishera i aktów jego zemsty. Jednocześnie jednak Gianni Franco, jeden z bardziej wpływowych mafiosów, chcąc przejąć władzę nad miastem, planuje zjednać sobie miejscowe gangi. Dopuścić do tego nie zamierza szefowa yakuzy Lady Tanaka, marząca również o zaprowadzeniu swoich rządów w Nowym Jorku. Całą sytuację załagodzić ma Frank Castle.
Realizacja i wydanie filmu.
Zdjęcia do filmu powstawały od 16 sierpnia 1988 roku w Sydney w Australii (pomimo akcji toczonej w Nowym Jorku). Australia, wraz ze Stanami Zjednoczonymi, zajęła się koprodukcją filmu. Budżet, jaki posłużył do nakręcenia obrazu, szacunkowo wynosił dziesięć milionów dolarów.
Projekt spotkał się z dystrybucją kinową praktycznie na całym świecie, będąc wydanym na rynku video jedynie w USA i Szwecji, rodzinnym kraju Dolpha Lundgrena. Pierwotnie miał być wyświetlany w amerykańskich kinach latem 1989 roku; na krótko przed okresem wakacyjnym studio New World Pictures zmontowało nawet kilka zwiastunów mających na celu promocję obrazu. "Punisher" został zaprezentowany także w trakcie imprezy filmowej Los Angeles Comic Book and Sci-fi Convention, lecz nigdy nie odnotował swojej premiery kinowej z powodu kłopotów finansowych New World Pictures i finalnie, w 1991, trafił na półki sklepów i wypożyczalni na kasetach VHS oraz LaserDiscach.
Na terenie Polski film nie spotkał się dotychczas z komercyjną dystrybucją, emitowany był za to przez stacje telewizyjne − Polsat i TV4.
"Punisher" zdobył klasyfikację „R” (osoby poniżej 17. roku życia mogą oglądać film jedynie z pełnoletnim opiekunem) z powodu krwawych sekwencji brutalnych morderstw oraz sceny tortur, którym poddawany jest bohater kreowany przez Lundgrena.
Opinie.
Choć film uznawany jest za kultowe kino akcji doby lat 80., otrzymał on głównie negatywne recenzje profesjonalnych krytyków. Internetowy portal Rotten Tomatoes przyznał projektowi Marka Goldblatta ocenę w postaci 24% (portal charakteryzuje się specyficznymi kryteriami w ocenie obrazów filmowych, wedle których wyższy procent oznacza lepszą/wyższą ocenę); opierała się ona na omówieniach siedemnastu krytyków współpracujących ze stroną. Skrajnie negatywnie na temat filmu wypowiedział się Christopher Null, współpracujący z portalem Filmcritic.com, który wycenił go na . Mimo generalnej krytyki filmowej fabuły i aktorstwa, magazyn "Time Out" docenił zarówno treść "Punishera", jak i umiejętności członków obsady, a ogół filmu podsumował jako „wspaniałą zabawę”.
Ścieżka dźwiękowa.
Orkiestralna ścieżka dźwiękowa do filmu została skomponowana przez Dennisa Dreitha. Soundtrack nagrano w studio nagrań w siedzibie wytwórni Warner Bros. w Burbank w stanie Kalifornia. Albumu, na którym znalazły się także wywiady przeprowadzane z reżyserem filmu i kompozytorem, nie wydano jednak oficjalnie aż do roku 2005.
Album złożył się z trzydziestu jeden kompozycji muzycznych oraz ośmiu wywiadów.

</doc>
<doc id="1070790" url="https://pl.wikipedia.org/wiki?curid=1070790" title="Feliks Jan Maria Boretti">
Feliks Jan Maria Boretti

Feliks Jan Maria Boretti (chrzczony 22 listopada 1798 w Warszawie, zm. 13 maja 1847 w Warszawie).
Życiorys.
Feliks wybrał zawód ojca i od niego odebrał pierwsze nauki, lecz był budowniczym już innego typu: budowniczym-urzędnikiem.
Nauki rozpoczął w Zakładzie Księży Pijarów. Wraz ze swoim bratem stryjecznym Włochem Pawłem Boretti, w dniu 20 marca 1817 roku w wieku lat 19 zapisał się do Królewskiego Uniwersytetu Warszawskiego na Wydział Nauk i Sztuk Pięknych (numer albumu 685). Pracował przez wiele lat w Państwowej Administracji Budowlanej, od 1815 - jako koordynator (konduktor) aplikant przy intendencie generalnym budowli królewskich Jakubie Kubickim, od 1818 jako budowniczy koadjutor przy Komisji Nadzoru Budów i Korony. W 1831 awansował na etatowego budowniczego przy pałacach carskich Łazienek i Belwederu. Mimo obowiązków administracyjnej raczej natury, z jego fachową opinią liczono się wówczas w Warszawie. Był aktywnym członkiem Towarzystwa Dobroczynności. Mieszkał na terenie parku Łazienkowskiego, gdzie przygotowywał mieszkania dla cesarza i wielkich książąt. Zajmował dość wysokie stanowiska służbowe. Był kawalerem wysokich odznaczeń rosyjskich w tym Orderu Świętego Stanisława III klasy.
Pochowany na Powązkach w grobowcu rodzin Boretti-Maringe (kwatera 4-1-29).
, razem ze swoim ojcem Józefem i synem, Józefem Antonim (zm. 9 kwietnia 1878), też architektem oraz siostrą Elżbietą Katarzyną, której mężem był oficer wojsk napoleońskich Leonard Ludwik Maringe osiadły w Warszawie po kampanii z 1812 roku.
Dzieci Feliksa Jan Marii żonatego z Anną Rozyną Hauschildt (1803-1837):

</doc>
<doc id="1070794" url="https://pl.wikipedia.org/wiki?curid=1070794" title="Julija Pieczonkina">
Julija Pieczonkina

Julija Siergiejewna Pieczonkina (ros. Юлия Сергеевна Печёнкина; ur. 21 kwietnia 1978 w Krasnojarsku) – rosyjska lekkoatletka, specjalistka biegu na 400 metrów przez płotki, 7-krotna medalistka mistrzostw świata. Mierzy 176 cm wzrostu, waży 66 kg.
Rekordy życiowe.
Pieczonkina, razem z koleżankami z reprezentacji, jest aktualną halową rekordzistką świata w sztafecie 4 × 200 metrów – 1:32,41 (2005).
28 września 2009 ogłosiła zakończenie kariery sportowej.

</doc>
<doc id="1070798" url="https://pl.wikipedia.org/wiki?curid=1070798" title="Julie Cooper-Nichol">
Julie Cooper-Nichol



</doc>
<doc id="1070807" url="https://pl.wikipedia.org/wiki?curid=1070807" title="Stare Miasto (Police)">
Stare Miasto (Police)

Stare Miasto – historyczna dzielnica miasta Police na Pomorzu Zachodnim. Główną częścią Starego Miasta jest Rynek z Placem Chrobrego. Średniowieczny układ ulic został częściowo zakłócony przez niepełną odbudowę po zniszczeniach w czasie II wojny światowej i nowe powojenne elementy zabudowy niebędące wiernymi kopiami stanu sprzed wojny.
Z powodu kilku powodzi grunt, na którym leży Stare Miasto, został podwyższony.
Kościoły Mariackie Polic.
W południowej części Starego Miasta przy ulicy Wojska Polskiego znajduje się neogotycki kościół Mariacki z XIX wieku pod wezwaniem Niepokalanego Poczęcia Najświętszej Maryi Panny. Zastąpił dawny gotycki kościół Mariacki z XIII wieku, znajdujący się do XIX wieku na Rynku Starego Miasta, w okresie wprowadzania gruntownych zmian w architekturze miasta. W czasie II wojny światowej został zniszczony dach, ogołocono też wnętrze. Po wojnie dach odbudowano. 1 czerwca 1951 roku erygowano parafię pw. Niepokalanego Poczęcia Najświętszej Maryi Panny. Widoczna z daleka strzelista wieża o wysokości ponad 60 metrów jest charakterystycznym elementem panoramy miasta. Obok kościoła neogotyckiego znajduje się cmentarz i Park Staromiejski (zobacz artykuł „Police”: Zieleń miejska) z Lapidarium Polickim.
Pozostałością po XIII-wiecznym gotyckim Kościele Mariackim jest XV-wieczna kaplica na Rynek Starego Miasta.
Transport i turystyka.
Szlaki w Puszczy Wkrzańskiej:

</doc>
<doc id="1070811" url="https://pl.wikipedia.org/wiki?curid=1070811" title="Nieważność umowy międzynarodowej">
Nieważność umowy międzynarodowej



</doc>
<doc id="1070814" url="https://pl.wikipedia.org/wiki?curid=1070814" title="Kirsten Cohen">
Kirsten Cohen



</doc>
<doc id="1070817" url="https://pl.wikipedia.org/wiki?curid=1070817" title="Bitwa na równinie Czałdyran">
Bitwa na równinie Czałdyran

Bitwa na równinie Czałdyran – bitwa stoczona 23 sierpnia 1514/2 radżaba 920 roku między armią Turków Osmańskich a wojskami Safawidów na równinie Czałdyran na Wyżynie Armeńskiej, zakończona zwycięstwem Osmanów.
Tło konfliktu i siły przeciwników.
Od XIV wieku swoje wpływy w Azerbejdżanie i Anatolii umacniała religijna organizacja "safawijje" (od imienia założyciela Tarikatu Safi ad-Dina Iszaka), której członkowie byli też nazywani Kyzyłbaszami (dosłownie „czerwonymi głowami”, od koloru noszonych przez nich turbanów). Szybko stała się ona organizacją o charakterze politycznym, skupiającą wokół dziedzicznych przywódców początkowo siedem, później kilkanaście turkmeńskich koczowniczych plemion, które wspólnie stanowiły sporą siłę wojskową. Od XV wieku jednym z głównych łączących je czynników była wrogość w stosunku do centralizacyjnej polityki Turków Osmańskich, która była nie do pogodzenia z tradycyjnym koczowniczym stylem życia. Ten sprzeciw wobec Osmanów na płaszczyźnie doktrynalnej przyjmował postać radykalnego szyizmu, przyznającego przywódcom sekty status półboski, będącego nie do pogodzenia z osmańskim ortodoksyjnym sunnizmem. Przełomowym wydarzeniem w historii Kyzyłbaszy był podbój Szyrwanu w roku 1500 i pokonanie innej konfederacji turkmeńskich plemion, Ak Kojunlu, w roku 1501. Walczyli oni wtedy pod przywództwem Esma’ila, który po zajęciu w roku 1501 Tabrizu zaczął się tytułować szachinszachem, tym samym pretendując do władzy nad całym Iranem. W ciągu następnych kilku lat rzeczywiście udało mu się opanować większość terytoriów Persji, tak że stał się on założycielem dynastii Safawidów.
Prześladowania sunnitów w Persji i działalność safawidzkich agitatorów w Anatolii była źródłem ciągłych napięć pomiędzy Osmanami a Safawidami. Osmański sułtan Bajazyd II (1481–1512) był skłonny do zawarcia jakiegoś kompromisu, lecz jego propozycje Esma’il uznał za przejaw słabości. Już w roku 1507 armia safawidzka prowokacyjnie przekroczyła osmańską granicę. Zważywszy na to, że większość mieszkańców wschodniej Anatolii była popierającymi Kyzyłbaszów szyitami, dla Imperium Osmańskiego podporządkowanie lub najlepiej zniszczenie tego ruchu było sprawą o zasadniczym znaczeniu. W roku 1511 w Anatolii wybuchło powstanie Kyzyłbaszy, którego Esma’il jednak nie poparł, ponieważ nie odpowiadały mu jego radykalnie egalitarystyczne hasła. Powstanie stało się sygnałem do obalenia ugodowego Bajazyda przez frakcję wojskowych pod przywództwem jego syna Selima. Selim pokonał swoich braci, którzy również mieli ochotę na przejęcie tronu, oraz okrutnie stłumił powstanie Kyzyłbaszy, zabijając lub wtrącając do więzienia około 40 tysięcy członków organizacji. 20 marca 1514 roku wyruszył on przeciwko Esma’ilowi z ogromną armią liczącą około 140 tys. ludzi.
Ze względu na konieczność pozostawienia oddziałów osłonowych oraz kłopoty aprowizacyjne Selim musiał w trakcie marszu pozostawić około 40 tys. ludzi. Mimo to w trakcie pochodu przez Anatolię i Wyżynę Armeńską w kierunku Tabrizu armia nadal miała ogromne kłopoty z zaopatrzeniem. Z uwagi na skrajnie trudną sytuację wojska bejlerbej Karamanii Hamdam Pasza próbował przekonać Selima do powrotu do Stambułu, jednak ten dokonał na nim natychmiastowej egzekucji i kampania była kontynuowana. 1 lipca osmańska armia osiągnęła Sivas, lecz dalszy marsz był bardzo utrudniony, do czego oprócz naturalnych warunków geograficznych przyczyniło się stosowanie przez safawidzkiego gubernatora Diyarbakiru Mohammada-chana Ostadżlu taktyki spalonej ziemi. 22 sierpnia armia Osmanów osiągnęła równinę Czałdyran, gdzie czekało na nią liczące około 40 tys. żołnierzy wojsko safawidzkie pod wodzą samego Esma’ila. Dwóch jego dowódców świetnie znających osmańską taktykę, Mohammad-chan Ostadżlu i Nur Ali-chalife, naciskało na szacha żeby natychmiast zaatakował nieuszykowanego jeszcze przeciwnika. Ich rady zostały jednak w sposób brutalny odrzucone przez dworzanina Durmisz-chan Szamlu i samego Esma’ila, który uważał takie postępowanie za tchórzliwe. W związku z powyższym do bitwy doszło dopiero dnia następnego.
Bez wątpienia w chwili spotkania Selim nie dowodził już 100 tysiącami żołnierzy, ponieważ część z nich musiało wypaść z szeregów z powodu trudów kampanii. Trudno oszacować ilu, jednak Osmanowie i tak musieli znacznie przeważać nad nieprzyjacielem. Armie przeciwników bardzo różniły się od siebie. Wojsko Esma’ila miało charakter pospolitego ruszenia plemion znajdujących się w związku Kyzyłbaszów i niemal w całości składało się z lekkiej kawalerii wyposażonej w łuki i szable. Osmanowie mieli natomiast wyposażoną w broń palną piechotę, w tym elitarny korpus janczarów, rozbudowaną artylerię i kawalerię spahisów, a także jazdę rekrutowaną na podstawie systemu timarów. Nieregularna kawaleria i piechota, chociaż również istniały w osmańskiej armii, to nie odgrywały w niej zasadniczej roli.
Bitwa.
Selim w pierwszej linii ustawił nieregularną kawalerię i piechotę, za nią zaś janczarów przemieszanych z łucznikami i arkebuzerami. Przed tą drugą linią został pośpiesznie wykopany obronny rów. Skrzydła osmańskiej armii były chronione przez połączone łańcuchami wozy, a przed tymi wozami, na prawo i lewo od janczarów, była rozstawiona artyleria. Po przeciwnych stronach tej na wpół ufortyfikowanej pozycji byli rozstawieni spahisi i lekka kawaleria timariocka.
Safawidzi zaatakowali i odrzucili osmańską pierwszą linię, rozbili europejską kawalerię timariocką znajdującą się na tureckim prawym skrzydle, ale zostali odparci po ciężkiej walce przez timariotów azjatyckich lewego skrzydła. Spahisi i janczarzy trwali nieporuszeni, z powodzeniem odpierając ataki lewego skrzydła armii Esma’ila. Przez cały ten czas janczarzy i osmańska artyleria w miarę możliwości ostrzeliwali Kyzyłbaszów. W pewnym momencie tureckie lewe skrzydło zaatakowało niezaangażowaną dotychczas w walkę część armii Esma’ila, raniąc jego samego, co stało się sygnałem do ucieczki większości jego wojsk. Wygłodzeni żołnierze Selima zajęli safawidzki obóz, gdzie znaleźli żywność i zaopatrzenie. Straty obu stron nie są znane, ale prawdopodobnie mimo przegranej bitwy Kyzyłbasze nie stracili wyraźnie więcej ludzi niż ich przeciwnicy, większość z nich bowiem zdołała uciec z pola walki nie niepokojona przez zdecydowany pościg.
Skutki bitwy.
7 września Selim wkroczył do Tabrizu i rozpoczął prześladowania miejscowych szyitów. Planował on spędzić w nim zimę, a w następnym roku dokończyć podbój Persji. Jednak ponieważ w jego armii znajdowało się dużo szyitów, była ona bardzo zmęczona trudami kampanii, a utrzymanie tak dużej liczby ludzi w zniszczonym wojną regionie wydawało się niemożliwe, żołnierze Selima podnieśli bunt, który zmusił sułtana do zarządzenia odwrotu. W związku z powyższym bezpośrednie skutki zwycięstwa pod Czałdyranem były mniejsze niż mógłby na to wskazywać jego rozmiar – Osmanowie opanowali kurdyjskie państewka we wschodniej Anatolii oraz Diyarbakir, a także podporządkowali sobie emirat Dułkadyr. W ten sposób nie tylko znaleźli się w posiadaniu osłony przed inwazją ze wschodu, ale także zaczęli kontrolować szlaki handlu jedwabiem prowadzące z Tabrizu do Aleppo i Bursy. Wkrótce plemiona turkmeńskie z Anatolii, a zwłaszcza ze wschodniej jej części, rozpoczęły masową migrację do Iranu i Azerbejdżanu, gdzie zasilały armię Safawidów. Bitwa ukazała safawidzką militarną niższość i podważyła półboski status ich przywódcy. Esma’il był uważany przez Kyzyłbaszy jeśli nie za nieśmiertelnego, to przynajmniej niezwyciężonego i zdawał się szczerze podzielać to przekonanie. Teraz jego autorytet został poważnie nadszarpnięty i utracił on pewność siebie – przywdział żałobę i poza kilkoma wyjątkami już nie odważył się poprowadzić armii do walki. Co więcej stopniowo pogrążył się w pijaństwie. Szczególne więzi pomiędzy nim a Kyzyłbaszami zostały zerwane – utracili oni wiarę w jego półboski status, a przez to miejsce bezwzględnego posłuszeństwa zajęła zwyczajna niesubordynacja dbających głównie o interesy własnego plemienia koczowników. W związku z tym wszelkie zamiary odłączenia Anatolii od imperium osmańskiego musiały zostać przez Safawidów porzucone.

</doc>
<doc id="1070818" url="https://pl.wikipedia.org/wiki?curid=1070818" title="Noel Malcolm">
Noel Malcolm

Noel Malcolm (ur. 26 grudnia 1956) – angielski pisarz, historyk i dziennikarz.
Studiował w prestiżowych uczelnaich Eton College, Peterhouse, Trinity College. Uzyskał doktorat na Uniwersytecie Cambridge. 
Był redaktorem tygodnika "The Spectator", pisywał też w "Daily Telegraph". 
W 1995 roku ograniczył działalność dziennikarską, aby poświęcić się pisarstwu.

</doc>
<doc id="1070819" url="https://pl.wikipedia.org/wiki?curid=1070819" title="Linde (przedsiębiorstwo)">
Linde (przedsiębiorstwo)

Linde AG - międzynarodowa firma zajmująca się gazami technicznymi z siedzibą w Pullach im Isartal koło Monachium, znana również jako "The Linde Group". Założona w roku 1879 przez prof. Carla von Lindego pod nazwą "Gesellschaft für Linde’s Eismaschinen Aktiengesellschaft". W roku 2000 Linde AG przejął szwedzką firmę "Aktiebolag Gasaccumulator AB" ("AGA AB"), a 2006 - brytyjską grupę "BOC" (działającą w Polsce jako "BOC Gazy"), stając się największą na świecie firmą w branży gazów technicznych.
Linde Gaz Polska.
Oddział polski Linde AG istnieje od roku 1993 pod nazwą Linde Gaz Polska Sp. z o.o. Jego siedziba znajduje się w Krakowie. Firma wykupiła częściowo lub w całości:
W roku 2005 przychody firmy wyniosły 367 mln zł, a zysk 64 mln zł. 
Linde Gaz Polska posiada sieć sprzedaży detalicznej na terenie całego kraju (ok. 300 punktów). Oferuje sprężone gazy techniczne i medyczne, czynniki chłodnicze, suchy lód i in.

</doc>
<doc id="1070822" url="https://pl.wikipedia.org/wiki?curid=1070822" title="Kocioł Jamnickich Stawów">
Kocioł Jamnickich Stawów

Kocioł Jamnickich Stawów, zwany też Doliną Zadnią Jamnicką – najwyższe piętro Doliny Jamnickiej w słowackich Tatrach Zachodnich. Jest to dwupoziomowy kocioł lodowcowy pomiędzy zboczami Rohacza Ostrego, Wołowca oraz Stawiańskiego Wierchu (niski boczny grzbiet odchodzący na wschód od Rohacza Ostrego). Kocioł ten powstał w strefie rdzawych, miękkich łupków. Znajdują się w nim dwa Jamnickie Stawy: Wyżni i Niżni. Wypływa z nich Jamnicki Potok. To o tej okolicy pisał w 1862 r. Kazimierz Łapczyński: "„Dolinka Do Dziurawego, całkowicie zasypana łomami granitów, dwoma szmaragdowymi jeziorami wiecznie na skrajny Rohacz spogląda”".
Jest to kamienisto-trawiasty zakątek z pojedynczymi kępami kosodrzewiny, mieniącą się w słońcu wodą dwóch jeziorek i widokiem na skaliste szczyty Rohaczy. Dnem kotła (po południowej stronie stawków) prowadzi szlak turystyczny.

</doc>
<doc id="1070827" url="https://pl.wikipedia.org/wiki?curid=1070827" title="Zadnia Dolina Jamnicka">
Zadnia Dolina Jamnicka



</doc>
<doc id="1070829" url="https://pl.wikipedia.org/wiki?curid=1070829" title="Zappacosta">
Zappacosta

Zappacosta, właśc. Alfred Peter (Alfie) Zappacosta (ur. 1953 w Sorze) – kanadyjski wokalista, wykonawca muzyki pop i rock, a także twórca piosenek.
Karierę rozpoczął w zespole Surrender, który nagrał trzy albumy na przełomie lat 70. i 80. W 1984 wydał swój pierwszy album solowy, zawierający m.in. utwory „Passion” i „We Should Be Lovers”, za który został uhonorowany nagrodą Juno (kanadyjskim odpowiednikiem Grammy) dla najbardziej obiecującego męskiego wokalisty („Most Promising Male Vocalist”). Nagrana w drugiej połowie lat 80. piosenka „Overload” znalazła się na soundtracku z filmu "Dirty Dancing".
Mieszka i tworzy w Kanadzie, w której w 2006 odbył trasę koncertową.

</doc>
<doc id="1070831" url="https://pl.wikipedia.org/wiki?curid=1070831" title="Franciszek Siedlecki">
Franciszek Siedlecki

Franciszek Siedlecki (ur. 22 lipca 1867 w Krakowie, zm. 1 września 1934 w Warszawie) – polski malarz i grafik, autor scenografii teatralnych, krytyk sztuki oraz teatrolog reprezentujący nurt symbolizmu i secesji.
Życiorys.
Ukończył prawo na Uniwersytecie Jagiellońskim. W 1893 roku zdecydował się na studia artystyczne w Akademii Sztuk Pięknych w Monachium. Od 1894 kontynuował studia artystyczne w Académie Colarossi w Paryżu. Współpracował jako ilustrator z elitarnym czasopismem "Chimera". W 1910 objął nadzór nad graficzną szatą miesięcznika "Sfinks", a w 1911 został kierownikiem artystycznym czasopisma "Sztuka".
Akwaforty jego najważniejsze: „Miłość”, „Dama z łasicą” (według. portretu Leonarda da Vinci), „Psyche”, pejzaże fantastyczne, „Tęsknota”, portrety: Norwida, Krasińskiego i Nietzschego. Siedlecki Franciszek zajmował się również teatrem. Wydał m.in. szkic monograficzny: „Helena Modrzejewska” (1927).

</doc>
<doc id="1070833" url="https://pl.wikipedia.org/wiki?curid=1070833" title="Lemon (singel U2)">
Lemon (singel U2)

Lemon – piosenka rockowej grupy U2, pochodząca z jej wydanego w 1993 roku albumu, "Zooropa". Była drugim singlem promującym tę płytę. Utwór, bardziej niż którykolwiek z poprzednich obrazuje falsetowe zdolności wokalisty Bono, połączone z wokalem The Edge’a. Piosenka została określona jako futurystyczne niemieckie disco.
Za reżyserię teledysku, nakręconego w stylu Eadwearda Muybridge’a odpowiedzialny był Mark Neale.
Lista utworów.
Wersja singlowa 1.
12" (Stany Zjednoczone)
Wersja singlowa 2.
CD/kaseta (Australia i Japonia)
Wersja promocyjna 1.
10" (Stany Zjednoczone)
Wersja promocyjna 2.
12" (Wielka Brytania)
Wersja promocyjna 3.
12" (Wielka Brytania)
Wersja promocyjna 4.
CD (Wielka Brytania)
Wersja promocyjna 5.
CD (Stany Zjednoczone)

</doc>
<doc id="1070834" url="https://pl.wikipedia.org/wiki?curid=1070834" title="Welwiczja">
Welwiczja



</doc>
<doc id="1070835" url="https://pl.wikipedia.org/wiki?curid=1070835" title="Jeffrey Atkins">
Jeffrey Atkins



</doc>
<doc id="1070841" url="https://pl.wikipedia.org/wiki?curid=1070841" title="Elektrownia Battersea">
Elektrownia Battersea

Elektrownia Battersea () – pierwsza tego typu opalana węglem elektrownia, znajdująca się na południowym brzegu Tamizy w Londynie.
Elektrownia Battersea jest największą budowlą z cegły w Europie. Zbudowana została na stalowym szkielecie. Jej budowa była odpowiedzią rządu na powstające prywatne elektrownie oraz częścią planu upaństwowienia przemysłu energetycznego lub przekazania go w ręce dużych firm zrzeszonych w London Power Company. Projekt ten miał również na celu ujednolicenia napięcia i częstotliwości.
Historia.
Modernistyczny budynek zaprojektował Giles Gilbert Scott, architekt i designer, autor projektu katedry w Liverpoolu, podobnej elektrowni w londyńskiej dzielnicy Bankside, w której obecnie znajduje się galeria sztuki współczesnej Tate Modern oraz klasycznej czerwonej londyńskiej budki telefonicznej. Cztery kominy zostały osadzone na wieżopodobnych kolumnach i przypominają klasyczne kolumny doryckie. Wnętrza wyłożone były włoskim marmurem, pomieszczenia techniczne i sale turbin wyłożone zostały mozaiką. Sterownię zaprojektowano w stylu art déco.
Budynek powstawał w dwóch etapach. Pierwszy (Blok A) z halą turbin parowych i dwoma kominami na końcu każdej ukończono w 1939 roku. Druga część została dobudowana w latach 1953–1955 (Blok B). W momencie otwarcia elektrownia Battersea wytwarzała moc 105 megawatów i była największą elektrociepłownią w Europie. Po II wojnie światowej elektrownia dostarczała ciepłą i zimną wodę do 11 tysięcy mieszkań w rejonie dzielnicy Pimlico. W 1975 roku, z powodu nieopłacalności produkcji, zamknięto blok A, a w 1983 roku – blok B. W 1980 roku elektrownia Battersea została zaliczona do dziedzictwa narodowego Wielkiej Brytanii.
Elektrownia Battersea po zamknięciu.
Z chwilą zamknięcia elektrowni stworzono szereg planów rewitalizacyjnych. Pierwszy konkurs wygrało konsorcjum zrzeszające m.in. firmę Alton Towers. Ich plany przebudowy zostały przerwane w roku 1989 z powodu braku funduszy. Kolejny konkurs wygrała firma deweloperska Parkview International. Budynek miał zostać przekształcony w hotel, restauracje, kina, teatry i apartamenty. Plany dotyczyły również modernizacji pobliskiej stacji kolejowej Battersea Park. Projekt zakładał wyburzenie czterech wież kominowych z powodu złego stanu technicznego. Zamiary te wzbudziły społeczny protest, w wyniku czego powołano niezależnych ekspertów, którzy orzekli, iż wieże wymagają remontu, ale nie wyburzenia. W listopadzie 2006 roku elektrownię wraz z otaczającymi ją terenami wykupiła za 400 milionów funtów irlandzka firma Real Estate Opportunities.
Obiektem interesował się klub Chelsea FC, chcący wybudować w tym miejscu nowy stadion mający pomieścić ok. 60 tys. widzów.
Battersea w kulturze.
Elektrownia Battersea stanowi symbol przemysłu energetycznego. Jej wizerunek pojawiał się w wielu filmach i programach telewizyjnych, m.in. w filmie Alfreda Hitchcocka "Sabotaż" z 1936 roku, "Sensie życia według Monty Pythona", "1984" Michaela Radforda, w serialu "Zagubieni" i krótko w filmie "Help!" z 1965 roku z udziałem The Beatles. Odgrywa też symboliczną rolę w filmie "Children of Men," jest m.in. miejscem przechowywania ocalałych dzieł sztuki nowożytnej i nowoczesnej.
Budynek pojawił się na okładce albumu "Animals" zespołu Pink Floyd. Na okładce nad elektrownią unosi się wielka różowa świnia.
Elektrownia pojawiła się również w grze DiRT 3, gdzie była areną zmagań podczas wyścigów samochodowych oraz zadań zręcznościowych.

</doc>
<doc id="1070844" url="https://pl.wikipedia.org/wiki?curid=1070844" title="Straszyk nowogwinejski">
Straszyk nowogwinejski

Straszyk nowogwinejski ("Eurycantha calcarata") - owad z rzędu straszyków. 
Opis.
Pochodzenie.
Wilgotne tropikalne lasy na Nowej Gwinei.
Wygląd.
Samice od 12 do nawet 16 cm, samce między 10-14 cm.
Straszyki nowogwinejskie łatwo można pomylić ze straszykami indonezyjskimi ("Eurycantha calcarata ssp.") Straszyki nowogwinejskie są mniejsze, podstawowa barwa jest nieco ciemniejsza, zaś połączenia segmentów - beżowe (dla porównania u E. calcarata ssp. są one niebieskawe).
Długość życia.
Długość życia zależna jest o zapewnienia odpowiednich warunków przetrzymywania i jakości dostarczonego pokarmu.
Wymagania.
terrarium.
Terrarium wysokie, przewiewne, dla samca i kilku samic około 60 litrów pojemności. Nie należy trzymać tego gatunku z innymi straszykami ze względu na duży terytorializm samców. Tylną ścianę terrarium wyklejamy korkiem lub siatką w celu ułatwienia owadom wspinania się. Warto umieścić spore konary, które przydadzą się podczas linienia. W międzyczasie zaś posłużą za kryjówkę.
Podłoże.
Podłoże musi zapewniać stałą wilgoć.
Temperatura.
Około 24-29°C
Wilgotność.
70-80%, wysoka, raz dziennie wieczorem należy zrosić terrarium wodą.
Pokarm.
Liście jeżyn, malin, dębu, klonu, bluszczu, truskawek, filodendronu lub róż, w okresie zimowym najlepiej stosować liście jeżyny zimozielonej, w ostateczności liście roślin doniczkowych jak bluszcz pospolity, trzykrotka.
Rozmnażanie.
W terrariach poprzez partenogenezę oraz rozmnażanie płciowe, jeżeli w hodowli występuje samiec. Samce są agresywne. Należy trzymać tylko jednego samca na kilka samiczek. Samica posiada pokładełko. Podczas składania jaj wbija je w podłoże.
Jaja są beczułkowate, składane drobnymi seriami.
Aktywność.
Wieczorem i w nocy.

</doc>
<doc id="1070845" url="https://pl.wikipedia.org/wiki?curid=1070845" title="Wieżyca (przystanek kolejowy)">
Wieżyca (przystanek kolejowy)

Wieżyca – przystanek kolejowy w Wieżycy, w gminie Stężyca, w województwie pomorskim. Na przystanku zatrzymują się pociągi kursujące pomiędzy Kościerzyną a Gdynią Główną (linia kolejowa nr 201).
W 2017 r. przystanek obsługiwał 100–149 pasażerów na dobę.
Obecnie na przystanku jest wykorzystywany jeden tor przy peronie wyspowym, natomiast tor mijankowy znajdujący się bliżej budynku jest zablokowany. W latach 90. w budynku dworcowym działała kasa biletowa. W ramach modernizacji w 2014 r. rozebrano nieużywany tor mijankowy oraz wybudowano nowy peron.

</doc>
<doc id="1070847" url="https://pl.wikipedia.org/wiki?curid=1070847" title="Club de Futbol Barcelona">
Club de Futbol Barcelona



</doc>
<doc id="1070849" url="https://pl.wikipedia.org/wiki?curid=1070849" title="Michał Pietrzak">
Michał Pietrzak



</doc>
<doc id="1070851" url="https://pl.wikipedia.org/wiki?curid=1070851" title="Roman Graczyk">
Roman Graczyk

Roman Graczyk (ur. 27 maja 1958 w Krakowie) – polski dziennikarz i publicysta.
Życiorys.
Studiował dziennikarstwo i nauki polityczne na Uniwersytecie Jagiellońskim. Przed 1989 współpracował z prasą podziemną, m.in. studenckim pismem „Aplauz” w 1981, a po stanie wojennym z „Bez Dekretu”, a także z emigracyjnym paryskim „Kontaktem”. W latach 1984–1991 był dziennikarzem „Tygodnika Powszechnego”.
W latach 1991–1993 pracował w Polskim Radiu Kraków jako zastępca dyrektora (którym był wówczas Bronisław Wildstein – wcześniej redaktor paryskiego „Kontaktu”). Od 1993 był publicystą „Gazety Wyborczej”. W latach 1997–1998 pełnił funkcję sekretarza redakcji krakowskiej.
Zajmował się komentowaniem bieżących wydarzeń politycznych, jak również tematyką kościelną oraz historią PRL, w tym także problematyką lustracji. W 2005 opuścił zespół „Gazety Wyborczej”. Twierdzi, że został zmuszony do odejścia, ponieważ skrytykował sposób, w jaki w „Gazecie Wyborczej” omawiano temat lustracji. 31 maja 2006 w „Rzeczpospolitej” opublikował artykuł pt. "Co jest lepsze niż prawda?", w którym poparł lustrację i opowiedział się za otwarciem dawnych archiwów SB, krytykując antylustracyjną linię „Gazety Wyborczej” (także swoje własne wcześniejsze poglądy w tej sprawie). W 2007 opublikował poświęconą lustracji książkę pt. „Tropem SB. Jak czytać teczki”. Podpisał się również pod listem otwartym dziennikarzy, którzy zgłosili gotowość złożenia oświadczeń lustracyjnych.
W latach 2007-2018 był pracownikiem krakowskiego oddziału IPN, następnie został niezależnym publicystą. Jest stałym felietonistą portalu interia.pl. 
Jego żoną jest krytyk i historyk sztuki Krystyna Czerni, mają troje dzieci.

</doc>
<doc id="1070853" url="https://pl.wikipedia.org/wiki?curid=1070853" title="Fundacja księcia Aleksandra Ignacego Lubomirskiego &quot;Schronisko dla Chłopców w Krakowie&quot;">
Fundacja księcia Aleksandra Ignacego Lubomirskiego &quot;Schronisko dla Chłopców w Krakowie&quot;



</doc>
<doc id="1070854" url="https://pl.wikipedia.org/wiki?curid=1070854" title="Llanfair">
Llanfair



</doc>
<doc id="1070857" url="https://pl.wikipedia.org/wiki?curid=1070857" title="Czarna Kopa">
Czarna Kopa



</doc>
<doc id="1070866" url="https://pl.wikipedia.org/wiki?curid=1070866" title="Bektaszyci">
Bektaszyci



</doc>
<doc id="1070867" url="https://pl.wikipedia.org/wiki?curid=1070867" title="Catherine Shorter">
Catherine Shorter

Catherine Shorter-Walpole (ur. 1682, zm. 20 sierpnia 1737) była pierwszą żoną pierwszego premiera Wielkiej Brytanii Roberta Walpole’a. Została pochowana w Houghton Hall posiadłości Walpole’a.
Jej ojcem był bałtycki handlarz sir John Shorter (ur. 1660), a matką Elizabeth Philipps (ur. ok. 1664). Jej dziadkiem był inny John Shorter (1625-1688), lord major Londynu w roku 1687.
Cateherine znana był z ekstrawagancji. Jako dama wielkiej urody uwielbiała wizyty w operze i kosztowną biżuterię. Jej zachcianki spełniane przez Walpole’a były tematem wielu żartów w brytyjskiej stolicy. Walpole, który miał w końcu dość jej chciwości, nie był jej wierny do końca; jego kochanką została Maria Skerrett, jeszcze za życia Catherine. Po jej śmierci Walpole poślubił Marię.
Walpole i Catherine Shorter mieli sześcioro dzieci:

</doc>
<doc id="1070868" url="https://pl.wikipedia.org/wiki?curid=1070868" title="BK Frem Kopenhaga">
BK Frem Kopenhaga



</doc>
<doc id="1070875" url="https://pl.wikipedia.org/wiki?curid=1070875" title="Timmy T">
Timmy T

Timmy T, właśc. Timothy Torres (ur. 21 września 1967 we Fresno w Kalifornii) – amerykański muzyk popowy i wokalista.
Karierę rozpoczął w latach 80. w lokalnym zespole wykonującym muzykę rap. Na pierwszym profesjonalnym singlu znalazł się utwór „Time After Time”, od którego pochodzi tytuł debiutanckiego albumu z 1990. Najbardziej znany przebój muzyka to „One More Try”, który w 1991 doszedł do 1. miejsca na liście przebojów Billboard Hot 100.

</doc>
<doc id="1070876" url="https://pl.wikipedia.org/wiki?curid=1070876" title="Associação Académica de Coimbra">
Associação Académica de Coimbra



</doc>
<doc id="1070878" url="https://pl.wikipedia.org/wiki?curid=1070878" title="Enver Bukić">
Enver Bukić

Enver Bukić (ur. 2 grudnia 1937 w Banja Luce, zm. w lutym 2017) – słoweński szachista, arcymistrz od 1976 roku.
Kariera szachowa.
W latach 70. należał do szerokiej czołówki jugosłowiańskich szachistów. W latach 1970, 1973 i 1977 trzykrotnie reprezentował barwy tego kraju podczas drużynowych mistrzostw Europy, zdobywając wraz z drużyną dwa medale: srebrny (1973) i brązowy (1977). Wielokrotnie startował w finałach indywidualnych mistrzostw Jugosławii, trzykrotnie zdobywając srebrne medale (Kraljevo 1967, Poreč 1974, Bor 1976). Na arenie międzynarodowej sukcesy odniósł m.in. w Belgradzie (1968, I m.), Vršacu (1975, memoriał Borislava Kosticia, dz. I m. wraz z Nino Kirowem), Ulmie (1975, dz. I m.) oraz w Tuzli (1979, I m.).
Jedną z najsłynniejszych partii Envera Bukicia był pojedynek przeciwko mistrzowi świata Michaiłowi Talowi, rozegrany w trakcie meczu Jugosławii ze Związkiem Radzieckim w Budvie w roku 1967. W pozycji przedstawionej na diagramie białe przeprowadziły efektowną kombinację:
1.S:f5! S:f5 2.G:f5 Wc8 3.H:c8!! G:c8 4.G:c8 We1+ 5.Kf2 i kilku posunięciach czarne poddały się.
Najwyższy ranking w karierze osiągnął 1 stycznia 1976 r., z wynikiem 2500 punktów dzielił wówczas 80-84. miejsce na światowej liście FIDE, jednocześnie zajmując 10. miejsce wśród jugosłowiańskich szachistów.
Od roku 2000 nie występuje w turniejach klasyfikowanych przez Międzynarodową Federację Szachową.

</doc>
<doc id="1070881" url="https://pl.wikipedia.org/wiki?curid=1070881" title="Maria Skerrett">
Maria Skerrett

Maria (Mary) Skerrett (ur. 1702, zm. 1738) – druga żona pierwszego premiera Wielkiej Brytanii Roberta Walpole'a.
Życiorys.
Posiadała wiele talentów, umiała znakomicie śpiewać. Była jedną z najmodniejszych Brytyjek swych czasów, przyjmowaną chętnie w każdym domu. Jej ojcem był Thomas Skerret, handlarz drewnem okrętowym, który zapłacił Walpole'owi wielką sumę 30 tys. funtów posagu.
Maria była przyjaciółką i towarzyszką życia Walpole'a, który był w separacji z pierwszą żoną Catherine Shorter (1682–1737) już od 1723, lecz poślubił ją w marcu 1738 po śmierci żony. Maria zmarła przy porodzie w czerwcu 1738 roku. Została pochowana w Houghton Hall, posiadłości Walpole'a.
Oboje z Walpolem zostali przedstawieni w "Operze żebraczej" Johna Gaya i Johanna Christopha Pepuscha z 1728, będącej satyrą na rządy premiera – on jako kapitan Macheath (Mackie Majcher), ona jako Molly (tak też nazywała ją w swych listach pisarka i feministka Mary Wortley Montagu).

</doc>
<doc id="1070883" url="https://pl.wikipedia.org/wiki?curid=1070883" title="Jerzy Rządkowski">
Jerzy Rządkowski

Jerzy Rządkowski ps. "Kieros" (ur. 16 lutego 1922, zm. 25 sierpnia 1944 w Warszawie) – podporucznik, uczestnik powstania warszawskiego jako dowódca drużyny w szeregach III plutonu „Felek” 2. kompanii „Rudy” batalionu „Zośka”.
Od 1934 roku należał do 80 Drużyny Harcerskiej im. Jędrzeja Śniadeckiego. Podczas okupacji niemieckiej działał w polskim zbrojnym podziemiu. 
W powstaniu warszawskim walczył głównie na Woli i na Starym Mieście. 11. dnia powstania warszawskiego wraz z czterema żołnierzami (Jerzy Gawin, Andrzej Samsonowicz, Tadeusz Sumiński, Wojciech Markowski) i trzema sanitariuszkami (Irena Kołodziejska, Grażyna Zasacka, Stefania Grzeszczak), został odcięty od batalionu podczas walk w obronie cmentarzy wolskich. Grupa ta, po stratach, w dniach następnych przeszła do Kampinosu, stamtąd na Żoliborz, później zaś, przechodząc kanałami na Stare Miasto dotarła 24 sierpnia do swego oddziału.
Poległ następnego dnia – 25. dnia powstania warszawskiego w rejonie ul. Franciszkańskiej na Starym Mieście. Miał 22 lata. Pochowany w kwaterach żołnierzy i sanitariuszek batalionu „Zośka” na Wojskowych Powązkach w Warszawie (kwatera A20-4-21).
Został odznaczony Krzyżem Walecznych. 

</doc>
<doc id="1070884" url="https://pl.wikipedia.org/wiki?curid=1070884" title="Days Turn Blue to Gray">
Days Turn Blue to Gray

Days Turn Blue to Gray – singel amerykańskiej grupy muzycznej Machine Head wydany w 2004 roku przez Roadrunner Records. Pochodzi z albumu "Through the Ashes of Empires".

</doc>
<doc id="1070886" url="https://pl.wikipedia.org/wiki?curid=1070886" title="Puchar Zdobywców Pucharów (1969/1970)">
Puchar Zdobywców Pucharów (1969/1970)

X Puchar Europy Zdobywców Pucharów 1969/1970 (ang. "European Cup Winners’ Cup")
Finał.
Król strzelców: Włodzimierz Lubański (Górnik Zabrze): 7 bramek.

</doc>
<doc id="1070889" url="https://pl.wikipedia.org/wiki?curid=1070889" title="Business Lunch">
Business Lunch

Buisiness Lunch – program w TVN CNBC od września 2007, w którym prowadzący śledzą codzienne wydarzenia ekonomiczne. "Business Lunch" to także m.in. skróty z dyskusji poprzednich programów, emitowany między 12.00 a 14.00.
Gospodarzami są Robert Stanilewicz i Marcin Kowalski.

</doc>
<doc id="1070891" url="https://pl.wikipedia.org/wiki?curid=1070891" title="Secure Digital Card">
Secure Digital Card



</doc>
<doc id="1070893" url="https://pl.wikipedia.org/wiki?curid=1070893" title="Houghton Hall">
Houghton Hall

Houghton Hall posiadłość, którą pierwszy premier brytyjski Robert Walpole odziedziczył po przodkach i rozbudowywał od roku 1720. Architektami byli Colen Campbell, James Gibbs i William Kent.

</doc>
<doc id="1070894" url="https://pl.wikipedia.org/wiki?curid=1070894" title="Stara Synagoga Klausa w Pradze">
Stara Synagoga Klausa w Pradze



</doc>
<doc id="1070898" url="https://pl.wikipedia.org/wiki?curid=1070898" title="90 minut">
90 minut

90 minut – program TVN CNBC emitowany od września 2007 do 10 maja 2013 w wieczory od poniedziałku do piątku. Prowadził go Robert Stanilewicz.
O Programie.
Program był podsumowaniem całego dnia na polskiej jak i nowojorskiej giełdzie. Zawarte są w nim także wydarzenia biznesowe.
Program został podzielony na trzy części:

</doc>
<doc id="1070899" url="https://pl.wikipedia.org/wiki?curid=1070899" title="Katedra św. Krzyża w Orleanie">
Katedra św. Krzyża w Orleanie

Katedra świętego Krzyża (fr. "Cathédrale Sainte-Croix d'Orléans") – katedra katolicka w Orleanie. Zniszczona przez protestantów 24 marca 1568 r. Odbudowywana w latach 1601-1829, w 1862 wpisana do rejestru zabytków. Słynna głównie z powodu mszy, w której miała uczestniczyć Joanna d’Arc w 1429 po oswobodzeniu miasta z angielskiego oblężenia.

</doc>
<doc id="1070900" url="https://pl.wikipedia.org/wiki?curid=1070900" title="Symfoniczny black metal">
Symfoniczny black metal

Symfoniczny black metal (Symphonic Black Metal) - podgatunek black metalu powstały na początku lat 90. XX w. w Europie. Charakteryzują go orkiestracje wykonywane na instrumentach klawiszowych lub przez orkiestrę symfoniczną.
Przedstawicielami symfonicznego black metalu są m.in.: norweskie formacje Emperor, Old Man’s Child i Dimmu Borgir oraz brytyjski zespół Cradle of Filth, w Polsce zaś Vesania.

</doc>
<doc id="1070901" url="https://pl.wikipedia.org/wiki?curid=1070901" title="Sławki (przystanek kolejowy)">
Sławki (przystanek kolejowy)

Sławki - przystanek kolejowy w Sławkach, w gminie Somonino, w województwie pomorskim. Na przystanku zatrzymują się pociągi kursujące pomiędzy Kościerzyną a Gdynią Główną.
W roku 2017 przystanek obsługiwał 100–149 pasażerów na dobę.
Na przystanku znajduje się jedna krawędź peronowa. W budynku dworcowy znajduje się poczekalnia. W 2014 r. wybudowano nowy peron.

</doc>
<doc id="1070905" url="https://pl.wikipedia.org/wiki?curid=1070905" title="Teatr im. Stefana Jaracza w Łodzi">
Teatr im. Stefana Jaracza w Łodzi

Teatr im. Stefana Jaracza w Łodzi (dawn. Teatr Polski w Łodzi, Teatr Miejski w Łodzi, Theater zum Litzmannstadt) – najstarszy łódzki teatr, kontynuator tradycji najstarszej stałej sceny w mieście uruchomionej 6 października 1888 z inicjatywy Łucjana Kościeleckiego przy ul. Piotrkowskiej.
Historia teatru.
Inauguracyjną sztuką wystawioną w teatrze było "Małżeństwo Apfel" Kazimierza Zalewskiego. Po pożarze gmachu przy ul. Piotrkowskiej, teatr został przeniesiony do budynku przy ul. Cegielnianej 63 (obecnie ul. Jaracza 27), gdzie działa do dziś. Zanim teatr zyskał jako patrona Stefana Jaracza, znany był jako Teatr Polski, a później jako Teatr Miejski. W czasie II wojny światowej teatr działał jako niemiecki Theater zum Litzmannstadt. Po wyzwoleniu zespół Teatru Wojska Polskiego kierowany przez Władysława Krasnowieckiego obrał jako swoją siedzibę gmach obecnego teatru. Po przeniesieniu się, w 1949, części zespołu Teatru Wojska Polskiego do Warszawy teatrowi nadano imię Stefana Jaracza.
Od początku istnienia sceny z teatrem wiązały się wielkie osobowości teatralne, np. Karol Adwentowicz, Ina Benita, Zbigniew Bielski, Irena Burawska, Krzysztof Chamiec, Jadwiga Chojnacka, Antonina Dunajewska, Mikołaj Grabowski, Wirgiliusz Gryń, Andrzej Herder, Emil Karewicz, Władysław Hańcza, Kazimierz Iwiński, Stefan Jaracz, Janusz Kłosiński, Władysław Krasnowiecki, Jan Kreczmar, Ignacy Machowski, Andrzej Mastalerz, Jan Mroziński, Juliusz Osterwa, Bogusław Sochnacki, Henryk Szletyński, Jan Świderski, Józef Węgrzyn, Edmund Wierciński, Czesław Wołłejko, Jacek Woszczerowicz, Stanisława Wysocka, Aleksander Zelwerowicz, Michał Znicz, Feliks Żukowski, scenografowie, np. Konstanty Mackiewicz, Andrzej Pronaszko oraz reżyserzy, np. Tadeusz Bradecki, Zbigniew Brzoza, Iwo Gall, Mariusz Grzegorzek, Jerzy Grzegorzewski, Jacek OrłowskiMaciej Prus, Barbara Sass, Leon Schiller, Tomasz Zygadło. 
W latach 1965–1988 drugą sceną Teatru im. S. Jaracza był Teatr 7.15.
W 2009, z okazji jubileuszu 120-lecia, teatr został uhonorowany Złotym Medalem „Zasłużony Kulturze Gloria Artis”.

</doc>
<doc id="1070906" url="https://pl.wikipedia.org/wiki?curid=1070906" title="Waterfront Hall">
Waterfront Hall

The Waterfront Hall – hala widowiskowo-sportowa, zlokalizowana w Belfaście, w Irlandii Północnej, zbudowana dzięki budżetowi 32 milionów funtów na przestrzeni lat 1989–1997.
Hala położona jest w rejonie "Lanyon Palace", części kompleksu rozwojowego "Laganside Corporation" usytuowanego w pobliżu rzeki Lagan. Nazwa "Lanyon Palace" pochodzi od nazwiska lokalnego XIX-wiecznego architekta Charlesa Lanyona.
W mogącym pomieścić 2,241 osób audytorium "Waterfront Hall" rozgrywany jest nieprzerwanie od 2005 roku rankingowy turniej snookerowy Northern Ireland Trophy.

</doc>
<doc id="1070908" url="https://pl.wikipedia.org/wiki?curid=1070908" title="The Waterfront Hall">
The Waterfront Hall



</doc>
<doc id="1070911" url="https://pl.wikipedia.org/wiki?curid=1070911" title="Książęta zachodniopomorscy">
Książęta zachodniopomorscy



</doc>
<doc id="1070913" url="https://pl.wikipedia.org/wiki?curid=1070913" title="Czarna Kopa (Tatry Zachodnie)">
Czarna Kopa (Tatry Zachodnie)

Czarna Kopa lub Czarna Kopka (słow. "Kôpka") – charakterystyczne wzniesienie w górnej części Doliny Jamnickiej w Tatrach Zachodnich. Jest to dawny nunatak ogładzony przez otaczające go z wszystkich stron lodowce, jakie niegdyś pokrywały tę dolinę. Ma kształt buli i wznosi się na wysokość ok. 1670 m n.p.m. Jest cały porośnięty kosodrzewiną, przez co jest ciemny na tle jasnych kamienisto-trawiastych ścian wznoszących się wysoko nad nim Otargańców i polodowcowego Rohackiego Kotła. Stąd też pochodzi jego nazwa. Jego podnóżem prowadzi szlak turystyczny.
W masywie Czarnego Szczytu w Tatrach Wysokich znajduje się inny niewielki obiekt o nazwie Czarna Kopa.

</doc>
<doc id="1070920" url="https://pl.wikipedia.org/wiki?curid=1070920" title="Pruskie królowe">
Pruskie królowe

Królowe Prus

</doc>
<doc id="1070921" url="https://pl.wikipedia.org/wiki?curid=1070921" title="Big Brother 4.1">
Big Brother 4.1



</doc>
<doc id="1070923" url="https://pl.wikipedia.org/wiki?curid=1070923" title="Ket">
Ket



</doc>
<doc id="1070929" url="https://pl.wikipedia.org/wiki?curid=1070929" title="Somonino (stacja kolejowa)">
Somonino (stacja kolejowa)

Somonino – stacja kolejowa w Somoninie, w gminie Somonino, w województwie pomorskim. Według klasyfikacji PKP ma kategorię dworca lokalnego. Przez stację przebiegają linie kolejowe nr 201 i 214. Na stacji zatrzymują się pociągi kursujące pomiędzy Kościerzyną, a Gdynią Główną.
W roku 2017 stacja obsługiwała 300–499 pasażerów na dobę.
Stacja posiada dwa perony, przy których znajdują się trzy krawędzie peronowe. W budynku dworcowym działa kasa biletowa. Za stacją w kierunku Gdyni tory rozwidlają się w kierunku Kartuz.
W 2010 cześć semaforów kształtowych została zastąpiona semaforami świetlnymi. W 2014 Stacja przeszła modernizację, która objęła wymianę nawierzchni torów nr 1 i 2, wymianę rozjazdów oraz budowę nowego peronu. Budynek dworca w roku 2015 został przekazany samorządowi gminnemu.
Linie kolejowe.
Somonino jest węzłem kolejowym, w którym krzyżują się dwie linie kolejowe: linia 201 Nowa Wieś Wielka – Gdynia Port Centralny i czynna jedynie dla ruchu towarowego linia 214 Somonino – Kartuzy. Po zamknięciu dla ruchu pasażerskiego linii Somonino – Kartuzy, stacja Somonino jest wykorzystywane głównie jako mijanka.

</doc>
<doc id="1070933" url="https://pl.wikipedia.org/wiki?curid=1070933" title="Nowe Miasto (Police)">
Nowe Miasto (Police)

Nowe Miasto – zespół osiedli (dzielnica) miasta Police w województwie zachodniopomorskim.
Charakterystyka.
Dzielnica złożona z czterech osiedli:
Urbanistyka.
Nowe osiedla w postaci wielkiego zespołu mieszkaniowego dominują w zabudowie Polic. Południowa granica dzielnicy jest jednocześnie granicą całego miasta oraz na odcinku wschodnim-północną granicą Szczecina i Parku Leśnego Mścięcino stanowiącego część Puszczy Wkrzańskiej. Lasy Puszczy Wkrzańskiej otaczają Nowe Miasto od południa, gdzie porastają zbocza Wzgórz Warszewskich, i od zachodu - na Równinie Polickiej, na której usytuowana jest ta dzielnica Polic. Nowe Miasto jest oddzielone od Starego Miasta linią kolejową Szczecin-Police-Trzebież.
Osiedle Dąbrówka jest najstarszym z osiedli Nowego Miasta. Zabudowa tego osiedla powstawała od pierwszej połowy XX wieku (przed II wojną światową) w pobliżu drogi łączącej Stare Miasto Polic z wsią Siedlice.
Intensywny rozwój Nowego Miasta Polic nastąpił po uruchomieniu w latach 60. XX wieku Zakładów Chemicznych Police w Policach. Wybudowano wówczas wielkie osiedle Chemik (tzw. Police-1 do Police-7) podzielone w 1997 roku na wyżej wymienione mniejsze osiedla.
Na osiedlu Gryfitów znajduje się Starostwo Powiatu Polickiego, szpital (Pomorska Akademia Medyczna), basen kąpielowy, stadion sportowy przy ul. Siedleckiej, Miejski Ośrodek Kultury z Galerią Historyczną Polic, Galerią „Obok” i kinem, cmentarz komunalny i Skwer Jana Pawła II. Północną część osiedla stanowią lasy Puszczy Wkrzańskiej przy ul. Tanowskiej, łączącej Stare Miasto z wsią Tanowo (droga wojewódzka nr 114).
W południowej części Osiedla Księcia Bogusława X, przy ul. Piaskowej, znajduje się kompleks Ośrodka Sportu i Rekreacji w Policach.
W północno-wschodniej części Osiedla Anny Jagiellonki
znajduje się kościół św. Kazimierza Królewicza (najludniejsza parafia archidiecezji szczecińsko-kamieńskiej) i Park Solidarności.
Między os. Księcia Bogusława X a os. Anny Jagiellonki przebiega ul. Wyszyńskiego łącząca Police i Siedlice.
Planowana jest budowa kolejnego osiedla przylegającego do Starego Miasta mającego pełnić funkcję nowoczesnego centrum Polic.
Rozrywka i turystyka.
Galeria Historyczna Polic.
Galeria Historyczna Polic - galeria o tematyce historii ziemi polickiej założona w 1997 roku, a jej twórcą jest Jan Matura. Galeria organizuje zajęcia dydaktyczne i wycieczki terenowe. W zbiorach galerii znajdują się: eksponaty obrazujące osadnictwo na ziemi polickiej na przełomie mezolitu i neolitu, makiety dawnych a nieistniejących współcześnie budynków miasta, pamiątki dotyczące historii Polic i Pomorza. Galeria znajduje się w budynku Miejskiego Ośrodka Kultury.
Galeria „Obok”.
Galeria „Obok” - ośrodek skupiający artystów Pomorza Zachodniego, Meklemburgii - Pomorza Przedniego i Berlina prowadzący również działalność edukacyjną. Galeria jest częścią Miejskiego Ośrodka Kultury przy ul. Siedleckiej (os. Gryfitów).
Kino/Teatr.
Sala kinowo-teatralna znajduje się w Miejskim Ośrodku Kultury przy ul. Siedleckiej (os. Gryfitów).
Kompleks rekreacyjno-sportowy.
Kompleks rekreacyjno-sportowy Ośrodka Sportu i Rekreacji w Policach w południowej części Osiedla Księcia Bogusława X, przy ul. Piaskowej.
Pomnik Jana Pawła II.
Pomnik Jana Pawła II znajduje się we wschodniej części Skweru Jana Pawła II na Osiedlu Gryfitów przy ul. Piłsudskiego. Pomnik jest dziełem polskiego rzeźbiarza Czesława Dźwigaja. Monument przedstawia postać papieża w łodzi.

</doc>
<doc id="1070936" url="https://pl.wikipedia.org/wiki?curid=1070936" title="Datio in solutum">
Datio in solutum

Datio in solutum (z łac. świadczenie w miejsce wykonania) – instytucja prawa zobowiązań, czynność prawna prowadząca do wygaśnięcia istniejącego zobowiązania poprzez spełnienie innego świadczenia niż wynikające z dotychczasowego stosunku obligacyjnego.
Na skutek "datio in solutum" dłużnik spełnia na rzecz wierzyciela inne świadczenie niż to, do którego był dotychczas zobowiązany. W rezultacie zwalnia się z zobowiązania. Za ewentualne wady fizyczne i prawne przedmiotu świadczenia odpowiada według przepisów o rękojmi przy sprzedaży.
Przykład:
Dłużnik jest winny wierzycielowi kwotę 1000 zł z tytułu łączącej strony umowy pożyczki. Za jego zgodą zamiast tej kwoty przenosi na rzecz wierzyciela własność rzeczy ruchomej, zwalniając się w ten sposób z obowiązku zwrotu długu.
Instytucja wywodzi się z prawa rzymskiego. W prawie polskim reguluje ją art. 453 kodeksu cywilnego.

</doc>
<doc id="1070939" url="https://pl.wikipedia.org/wiki?curid=1070939" title="Park stanowy Matthiessen">
Park stanowy Matthiessen

Park stanowy Matthiessen (ang. "Matthiessen State Park") to park stanowy w hrabstwie LaSalle w amerykańskim stanie Illinois. Mimo że początki parku sięgają końca XIX wieku, w obecnej formie i pod obecną nazwą park otwarto w 1943 roku. Park zajmuje powierzchnię 1 938 akrów (7,84 km²).
Park posiada dwa odrębne, choć połączone ze sobą, obszary. Na północy znajduje się "Dells Area", której główną atrakcją są interesujące formy geologiczne, kaniony oraz tzw. "studnie" (ang. "dells") utworzone w procesach erozji w miejscowym piaskowcu. Znajduje się tu również strzelnica dla łuczników oraz kemping dla osób uprawiających na terenie parku jazdę konną. W południowej części parku o nazwie "Vermilion River Area" Znajduje się obszar, na którym można puszczać zdalnie sterowane samoloty. W obu częściach wytyczono sieć znakowanych pieszych szlaków turystycznych o łącznej długości ponad 8 km. Istnieje również szlak łączący obie części o długości około 1,6 km. W sezonie po wykupieniu stosownych zezwoleń w parku dozwolone jest polowanie na jelenie.

</doc>
<doc id="1070943" url="https://pl.wikipedia.org/wiki?curid=1070943" title="Ros.">
Ros.



</doc>
<doc id="1070947" url="https://pl.wikipedia.org/wiki?curid=1070947" title="Hrabstwo Benton (Tennessee)">
Hrabstwo Benton (Tennessee)

Hrabstwo Benton (ang. "Benton County") – hrabstwo w stanie Tennessee w Stanach Zjednoczonych. Obszar całkowity hrabstwa obejmuje powierzchnię 436,20 mil² (1129,75 km²). Według szacunków United States Census Bureau w roku 2009 miało 16 025 mieszkańców.
Hrabstwo powstało w 1835 roku.
Hrabstwo należy do nielicznych hrabstw w Stanach Zjednoczonych należących do tzw. "dry county", czyli hrabstw gdzie decyzją lokalnych władz obowiązuje całkowita prohibicja.

</doc>
<doc id="1070949" url="https://pl.wikipedia.org/wiki?curid=1070949" title="Hrabstwo Bledsoe">
Hrabstwo Bledsoe

Hrabstwo Bledsoe (ang. "Bledsoe County") – hrabstwo w stanie Tennessee w Stanach Zjednoczonych. Obszar całkowity hrabstwa obejmuje powierzchnię 406,71 mil² (1053,37 km²). Według szacunków United States Census Bureau w roku 2009 miało 12 967 mieszkańców.
Hrabstwo powstało w 1807 roku. 
Hrabstwo należy do nielicznych hrabstw w Stanach Zjednoczonych należących do tzw. "dry county", czyli hrabstw gdzie decyzją lokalnych władz obowiązuje całkowita prohibicja.

</doc>
<doc id="1070955" url="https://pl.wikipedia.org/wiki?curid=1070955" title="Paradoks wszechmogących">
Paradoks wszechmogących

Paradoks wszechmogących – paradoks, który powstaje przy próbie odpowiedzi na pytanie: "Czy może istnieć więcej niż jedna istota wszechmogąca?". Jeśli tak jest, to każda z nich miałaby możliwość ograniczenia woli innej, w wyniku czego ta nie byłaby już wszechmogącą. Wszechmogący nie mogliby ograniczyć woli wszystkich pozostałych, gdyż ten, który by to zrobił, zostałby jedynym wszechmogącym. Z drugiej strony jeśli którakolwiek z istot wszechmogących chciałaby się ustrzec przed takim działaniem ze strony pozostałych, to sprawiłaby, że wszystkie z nich nie byłyby już wszechmogące, gdyż nie mogłyby wpływać na nią. Pierwsza istota wszechmogąca, która uniemożliwi innym wpływanie na nią samą, stanie się jednocześnie jedyną wszechmogącą. Jeśli wszystkie istoty uzgodniły między sobą, że nie będą na siebie wpływać, to żadna z nich nie byłaby wszechmogąca, gdyż nie mogłaby naruszyć warunków uzgodnienia. Z tego wynika, że nie może istnieć więcej niż jedna istota wszechmogąca.
Powyższe stwierdzenie można jednak zakwestionować – jeśli żaden z wszechmogących nie będzie ani ustrzegał się od ograniczenia swojej woli ani ograniczał wolę innych wszechmogących w wyniku osobistej decyzji, dalej jest wszechmogący, gdyż może to zrobić (lecz nie robi) i nie jest ograniczany (choć może być).
Paradoks wszechmogących nie istnieje, jeśli założy się, że istoty wszechmogące mogą łamać prawa logiki.

</doc>
<doc id="1070957" url="https://pl.wikipedia.org/wiki?curid=1070957" title="Hrabstwo Blount (Tennessee)">
Hrabstwo Blount (Tennessee)

Hrabstwo Blount (ang. "Blount County") – hrabstwo w stanie Tennessee w Stanach Zjednoczonych. Obszar całkowity hrabstwa obejmuje powierzchnię 566,65 mil² (1467,62 km²). Według szacunków United States Census Bureau w 2009 roku miało mieszkańców.
Hrabstwo powstało w 1795 roku. 

</doc>
<doc id="1070958" url="https://pl.wikipedia.org/wiki?curid=1070958" title="Próby tarczy">
Próby tarczy



</doc>
<doc id="1070959" url="https://pl.wikipedia.org/wiki?curid=1070959" title="Stawiański Wierch">
Stawiański Wierch

Stawiański Wierch (słow. "Jazerný vrch") – niski, odchodzący we wschodnim kierunku grzbiet Rohacza Ostrego w słowackich Tatrach Zachodnich. Znajduje się w górnej części Doliny Jamnickiej. Grzbiet ten o zaokrąglonych kształtach oddziela od siebie dwa kotły lodowcowe: Kocioł Jamnickich Stawów i Rohacki Kocioł. Po jego północnej stronie w Kotle Jamnickich Stawów znajdują się na dwóch piętrach dwa Jamnickie Stawy i wypływający z nich Jamnicki Potok. Poniżej Stawiańskiego Wierchu w rozszerzeniu doliny położone są Kokawskie Ogrody.
Stawiański Wierch jest w większości trawiasty, dawniej był wypasany. Po zaprzestaniu wypasu jego stoki zaczynają stopniowo porastać kosodrzewiną.

</doc>
<doc id="1070963" url="https://pl.wikipedia.org/wiki?curid=1070963" title="Peeping Tom">
Peeping Tom

Peeping Tom – zespół założony przez Mike Pattona w 2000 roku. Projekt swoją oficjalną premierę miał 26 maja 2006 w programie Late Night with Conan O’Brien, gdzie Patton wraz z Rahzelem, Danem The Automatorem i innymi współtwórcami wykonali utwór "Mojo", pierwszy singel z albumu ("Peeping Tom"). Na wydawnictwie gościnnie wystąpili ponadto Massive Attack i Norah Jones.

</doc>
<doc id="1070966" url="https://pl.wikipedia.org/wiki?curid=1070966" title="Hrabstwo Bradley (Tennessee)">
Hrabstwo Bradley (Tennessee)

Hrabstwo Bradley (ang. "Bradley County") – hrabstwo w stanie Tennessee w Stanach Zjednoczonych. Obszar całkowity hrabstwa obejmuje powierzchnię 331,50 mil² (858,58 km²). Według spisu z 2020 roku liczy 108,6 tys. mieszkańców. 
Hrabstwo powstało w 1836 roku. 
Populacja.
W 2019 roku hrabstwo Bradley liczyło 108,1 tys. mieszkańców, w tym 11,9% było pochodzenia irlandzkiego, 11% „amerykańskiego”, 10,3% niemieckiego, 8,4% angielskiego, 6,5% to były osoby czarnoskóre lub o pochodzeniu afroamerykańskim i 4,6% szkockiego lub szkocko–irlandzkiego.
W 2010 roku pod względem religijnym większość mieszkańców było protestantami i byli to głównie: baptysći (28,5%), zielonoświątkowcy (14,9%), metodyści (5,3%), bezdenominacyjni (3,2%) i adwentyści dnia siódmego (2,5%). Do innych grup religijnych należeli: katolicy (1,88%), mormoni (0,51%) i świadkowie Jehowy (1 zbór). 

</doc>
<doc id="1070967" url="https://pl.wikipedia.org/wiki?curid=1070967" title="Brazyleozaur">
Brazyleozaur

Brazyleozaur ("Brasileosaurus pachecoi") - rodzaj gada z nadrzędu archozaurów, z grupy Crocodyliformes.

</doc>
<doc id="1070975" url="https://pl.wikipedia.org/wiki?curid=1070975" title="Hrabstwo Campbell (Tennessee)">
Hrabstwo Campbell (Tennessee)

Hrabstwo Campbell (ang. "Campbell County") – hrabstwo w stanie Tennessee w Stanach Zjednoczonych. Obszar całkowity hrabstwa obejmuje powierzchnię 498,25 mil² (1290,46 km²). Według szacunków United States Census Bureau w roku 2009 miało 40 970 mieszkańców.
Hrabstwo powstało w 1806 roku.

</doc>
<doc id="1070976" url="https://pl.wikipedia.org/wiki?curid=1070976" title="Archozauromorfy">
Archozauromorfy

Archozauromorfy (Archosauromorpha) – infragromada gadów z podgromady Diapsida. Definiowana jako klad obejmujący archozaury oraz wszystkich przedstawicieli kladu Sauria bliżej spokrewnionych z nimi niż z lepidozaurami, jako klad obejmujący ostatniego wspólnego przodka rodzajów "Prolacerta", "Trilophosaurus" i "Hyperodapedon" oraz archozaurów i wszystkich jego potomków, jako klad obejmujący rodzaj "Protorosaurus" i wszystkich przedstawicieli kladu Sauria bliżej spokrewnionych z rodzajem "Protorosaurus" niż z lepidozaurami lub jako najmniejszy klad obejmujący "Gallus gallus", "Alligator mississippiensis", "Mesosuchus browni", "Trilophosaurus buettneri", "Prolacerta broomi" i "Protorosaurus speneri".
Archozauromorfy pojawiły się po raz pierwszy pod koniec permu, a rozpowszechniły w triasie. Archosauromorpha obejmuje rzędy Prolacertiformes (grupa ta prawdopodobnie nie jest monofiletyczna), rynchozaurów, Trilophosauria oraz takson o nieokreślonej randze – Archosauriformes. Pomimo niewielkich różnic w budowie anatomicznej, na podstawie których Trilophosauria klasyfikowano niegdyś do Euryapsyda, Prolacertifomes zaliczano do lepidozaurów i uznawano za możliwych przodków współczesnych jaszczurek, a rynchozaury uznawano za lepidozaury spokrewnione ze sfenodontami, obecnie – ze względu na liczne podobieństwa w budowie szkieletu i czaszki – uważa się, że grupy te mają wspólnego przodka i tworzą klad. Dyskusyjna jest przynależność Choristodera do archozauromorfów. Część naukowców zalicza też do archozauromorfów grupy Ichthyopterygia i Thalattosauria, zauropterygi, rodzinę Drepanosauridae i żółwie; jednak pozycja filogenetyczna tych grup i ich ewentualna przynależność do archozauromorfów pozostają przedmiotem sporów.
Rynchozaury, Trilophosauria i Prolacertiformes wymarły pod koniec triasu, Choristodera przetrwały jako mała grupa aż do miocenu, zaś Archosauriformes stały się jedną z głównych grup i dały początek archozaurom.
Taksonomia.
Filogeneza.
Kladogram Archosauromorpha (drzewo zgodności wygenerowane na podstawie 12 najbardziej oszczędnych drzew metodą "50% majority rule consensus") według Bickelmann, Müllera i Reisza (2009):
Kladogram Archosauromorpha "sensu" Dilkes (1998) według Gottmann-Quesady i Sandera (2009):
Alternatywny kladogram według Gottmann-Quesady i Sandera (2009), uzyskany gdy w analizie nie uwzględniono rodzaju "Megalancosaurus" ("Champsosaurus" znalazł się w rezultacie poza Sauria):

</doc>
<doc id="1070979" url="https://pl.wikipedia.org/wiki?curid=1070979" title="Hrabstwo Lincoln (Tennessee)">
Hrabstwo Lincoln (Tennessee)

Hrabstwo Lincoln (ang. "Lincoln County") – hrabstwo w stanie Tennessee w Stanach Zjednoczonych. Obszar całkowity hrabstwa obejmuje powierzchnię 570,63 mil² (1477,92 km²). Według szacunków United States Census Bureau w roku 2009 miało 33 374 mieszkańców.
Hrabstwo powstało w 1809 roku.

</doc>
<doc id="1070980" url="https://pl.wikipedia.org/wiki?curid=1070980" title="Kiełpino Kartuskie">
Kiełpino Kartuskie

Kiełpino Kartuskie – przystanek kolejowy w Kiełpinie, w gminie Kartuzy, w województwie pomorskim. Według klasyfikacji PKP ma kategorię dworca lokalnego. Na przystanku zatrzymują się pociągi kursujące pomiędzy Kościerzyną a Gdynią Główną.
W roku 2017 przystanek obsługiwał 300–499 pasażerów na dobę.
Na przystanku znajduje się jedna krawędź peronowa. W budynku dworcowym znajduje się poczekalnia oraz nieczynna kasa biletowa. W 2014 wybudowano nowy peron.

</doc>
<doc id="1070983" url="https://pl.wikipedia.org/wiki?curid=1070983" title="Twierdzenie o mnożeniu">
Twierdzenie o mnożeniu

Twierdzenie o mnożeniu – twierdzenie matematyczne dotyczące iloczynu kartezjańskiego zbiorów:
Jeżeli zbiór formula_1 ma formula_2 elementów, a zbiór formula_3 ma formula_4 elementów, to liczba różnych par formula_5 takich, że formula_6 wynosi formula_7

</doc>
<doc id="1070985" url="https://pl.wikipedia.org/wiki?curid=1070985" title="Fryderyka Luiza z Hesji-Darmstadt">
Fryderyka Luiza z Hesji-Darmstadt

Fryderyka Luiza z Hesji-Darmstadt (ur. 16 października 1751 koło Prenzlau, zm. 25 lutego 1805 w Berlinie w Pałacu Monbijou) – królowa Prus.
Fryderyka Luiza była córką Ludwika IX, landgrafa Hesji-Darmstadt i jego żony Karoliny Wittelsbach. Jej siostrą była wielka księżna Rosji – Wilhelmina Luiza z Hesji-Darmstadt. 14 lipca 1769 roku Fryderyka Luiza wyszła za mąż za Fryderyka Wilhelma II Hohenzollerna, bezpośrednio po jego rozwodzie z Elżbietą Krystyną z Brunszwiku-Wolfenbüttel.
Chociaż Fryderyk Wilhelm był poligamistą i miał liczne kochanki, mieli razem ośmioro dzieci:

</doc>
<doc id="1070987" url="https://pl.wikipedia.org/wiki?curid=1070987" title="Baculum extradentatum">
Baculum extradentatum



</doc>
<doc id="1070993" url="https://pl.wikipedia.org/wiki?curid=1070993" title="Mm H2O">
Mm H2O



</doc>
<doc id="1070994" url="https://pl.wikipedia.org/wiki?curid=1070994" title="Osiedle Chemik (Police)">
Osiedle Chemik (Police)

Osiedle Chemik – osiedle w Policach, część Nowego Miasta Polic.
Po uruchomieniu w latach 60. XX wieku Zakładów Chemicznych Police wybudowano wielkie osiedle Chemik, które podzielono w 1997 roku na: 

</doc>
<doc id="1070995" url="https://pl.wikipedia.org/wiki?curid=1070995" title="Leon Zawistowski">
Leon Zawistowski

Leon Łada-Zawistowski (ur. 19 listopada 1873 w Kijowie, zm. 12 października 1944 w Pogwizdowie) – generał brygady Wojska Polskiego, kawaler Orderu Virtuti Militari.
Życiorys.
Leon Zawistowski urodził się 19 listopada 1873 w Kijowie, w rodzinie Ignacego, profesora gimnazjum. Po ukończeniu sześcioklasowej szkoły realnej w Rydze wstąpił do Szkoły Junkrów w Czugujewie. Następnie pełnił zawodową służbę w Armii Imperium Rosyjskiego. W szeregach tej armii walczył w czasie I wojny światowej. W czasie działań wojennych dostał się do niewoli niemieckiej.
Jako były oficer armii rosyjskiej zwolniony z obozu jeńców reskryptem Rady Regencyjnej z 25 października 1918 roku został przydzielony do podległego jej Wojska Polskiego i mianowany na stopień majora. Przydzielony do 1 pułku piechoty i mianowany dowódcą placu w Zambrowie. Tam 31 grudnia 1918 przystąpił do organizacji Kowieńskiego pułku strzelców. 12 lutego 1919 na czele pułku liczącego zaledwie 173 żołnierzy wyruszył na front z zadaniem objęcia odcinka nad Niemnem i nawiązania kontaktu z bolszewikami. 26 lutego dowodził pułkiem w natarciu na stację Różanka. W okresie od 12 do 19 kwietnia dowodził Grupą swojego imienia w skład której wszedł Kowieński pułk strzelców, półbatalion Białostockiego ps, półtora szwadronu ułanów i pluton artylerii. Pod jego rozkazami grupa stoczyła walki o stację Nowojelnia i Nowogródek. 22 maja 1920 został zatwierdzony z dniem 1 kwietnia 1920 w stopniu pułkownika, w piechocie, w „grupie byłych Korpusów Wschodnich i byłej armii rosyjskiej”. Dowództwo pułku zdał 25 lipca 1920 po czym został mianowany dowódcą III Brygady w 2 Dywizji Litewsko-Białoruskiej i Grupy „Orawy”. Od 13 do 16 sierpnia 1920 pełnił obowiązki dowódcy 2 Dywizji Litewsko-Białoruskiej. Następnie dowodził XXXIX Brygadą Piechoty.
W 1921, po zakończeniu wojny z bolszewikami i przejściu wojska na stopę pokojową, został wyznaczony na stanowisko dowódcy piechoty dywizyjnej 26 Dywizji Piechoty w Skierniewicach, pozostając oficerem nadetatowym 85 pułku piechoty w Nowej Wilejce. W maju 1924 został przeniesiony do Katowic na takie samo stanowisko w 23 Dywizji Piechoty.
3 listopada 1926 Prezydent RP Ignacy Mościcki mianował go dowódcą 5 Dywizji Piechoty we Lwowie. 16 marca 1927 Prezydent RP awansował go na generała brygady. Dywizją dowodził do 18 lutego 1928. Z dniem 30 czerwca 1928 został przeniesiony w stan spoczynku. Mieszkał w Białej Szlacheckiej, w powiecie pajęczańskim. W grudniu 1938 figurował na liście wypłat kawalerów VM.
Leon Zawistowski był żonaty ze Stefanią Grodziecką, siostrą Bolesława Grodzieckiego. Stefania otrzymała od Katarzyny i Anny Gołębowskich dwór w Białej.

</doc>
<doc id="1070998" url="https://pl.wikipedia.org/wiki?curid=1070998" title="Gieorgij Agzamow">
Gieorgij Agzamow

Gieorgij Agzamow, ros. Георгий Таджиевич Агзамов, uzb. "Georgiy Agzamov" (ur. 6 września 1954 w Olmaliqu, zm. 27 sierpnia 1986 w Sewastopolu) – uzbecki szachista, arcymistrz.
Kariera szachowa.
W roku 1984 otrzymał – jako pierwszy Uzbek w historii – tytuł arcymistrza. Cieszył się renomą bardzo silnego szachisty, dzięki której nadano mu w Związku Radzieckim przydomek „koszmar arcymistrzów” (ang. "the nightmare of top GMs"). Poza uczestnictwem w turniejach zajmował się propagowaniem szachów i to nie tylko w rodzinnych stronach, ale również na Kubie, w Indiach i w Zjednoczonych Emiratach Arabskich, pracując zawodowo bądź działając społecznie jako trener i organizator imprez szachowych.
W latach 1981, 1983 i 1985 brał udział w finałach indywidualnych mistrzostw ZSRR, najlepszy wynik osiągając w roku 1981 we Frunze, gdzie zajął VI miejsce. W tym samym roku podzielił I m. (m.in. z Zurabem Azmaiparaszwilim) w Erywaniu. W roku 1982 triumfował w Belgradzie (m.in. przed Ivanem Farago, Iwanem Radułowem, Draganem Barlovem, Murrayem Chandlerem i Jonathanem Mestelem), natomiast w 1983 podzielił I miejsce (z Jamesem Tarjanem i Predragiem Nikoliciem) w memoriale Borislava Kosticia we Vršacu. Kolejne sukcesy odniósł w następnym roku: zwyciężył w Tunji (wraz z Alonso Zapatą), Soczi (m.in. przed Olegiem Romaniszynem, Lwem Psachisem i Michaiłem Talem) oraz w Taszkencie (wraz z Siergiejem Smaginem i Symbatem Lyputianem). Dzięki tym sukcesom na liście rankingowej FIDE w dniu 1 stycznia 1985 roku osiągnął najwyższy w swojej karierze wynik (2590 punktów) i zajmował (wraz z Arturem Jusupowem) 14. miejsce na świecie. W 1985 roku w Poczdamie podzielił (z Rainerem Knaakiem i Nino Kirowem) II miejsce (za Wolfgangiem Uhlmannem). W lutym 1986 roku osiągnął ostatni turniejowy sukces, zwyciężając (przed Niazem Murshedem, Witalijem Cieszkowskim i Viswanathanem Anandem) w Kalkucie. W sierpniu tego roku wystąpił w rozegranym w Sewastopolu półfinale mistrzostw ZSRR. Tam też zginął śmiercią tragiczną, spadając w przepaść w czasie górskiej wycieczki.
Najwyższy ranking w karierze osiągnął 1 stycznia 1985 r., z wynikiem 2590 punktów dzielił wówczas 14-15. miejsce (wspólnie z Arturem Jusupowem) na światowej liście FIDE.
Od 2007 r. w Taszkencie rozgrywany jest międzynarodowy turniej poświęcony pamięci Gieorgija Agzamowa.

</doc>
<doc id="1071001" url="https://pl.wikipedia.org/wiki?curid=1071001" title="Sipyloidea sipylus">
Sipyloidea sipylus



</doc>
<doc id="1071002" url="https://pl.wikipedia.org/wiki?curid=1071002" title="Jo (broń)">
Jo (broń)



</doc>
<doc id="1071008" url="https://pl.wikipedia.org/wiki?curid=1071008" title="Carnival of Souls">
Carnival of Souls

Carnival of Souls: The Final Sessions – siedemnasty album studyjny amerykańskiej grupy rockowej KISS, wydany w październiku 1997 roku.
Opis.
"Carnival of Souls" wydany w październiku 1997 r. był do tej pory najcięższym jeśli chodzi o brzmienie albumem. Album nie jest jednak zbyt popularny wśród fanów. Jest to ostatni album, w którym zespół gra bez masek przed oficjalnym zjednoczeniem w starym składzie.

</doc>
<doc id="1071009" url="https://pl.wikipedia.org/wiki?curid=1071009" title="Jodo">
Jodo



</doc>
<doc id="1071011" url="https://pl.wikipedia.org/wiki?curid=1071011" title="Bo (broń)">
Bo (broń)



</doc>
<doc id="1071012" url="https://pl.wikipedia.org/wiki?curid=1071012" title="Kościół św. Jana Chrzciciela w Gnieźnie">
Kościół św. Jana Chrzciciela w Gnieźnie

Kościół św. Jana Chrzciciela w Gnieźnie – kościół w stylu gotyckim z połowy XIV wieku z wieżą z XV-XVI wieku z hełmem barokowym pokrytym blachą miedzianą w 1666 roku. Jednonawowy z węższym i niższym prezbiterium. W nawie sklepienia krzyżowo-żebrowe. Na wspornikach żeber dekoracja rzeźbiarska: lis i gęsi, pelikan karmiący pisklęta, lwy, maski. Wewnątrz cenna polichromia gotycka z II poł. XIV wieku zdobiąca ściany i sklepienie prezbiterium, figuralna, przedstawiająca sceny z życia Chrystusa, Matki Boskiej, Jana Chrzciciela oraz postacie świętych, głowy królów i proroków. Mieści się przy ul. św. Jana.
Początki kościoła.
Około 1179 roku Przecław, kanonik gnieźnieński sprowadził z Miechowa Bożogrobców – zakon powstały w czasie wypraw krzyżowych dla obrony Grobu Chrystusowego w Jerozolimie – i osadził ich przy kościele św. Krzyża. Znakiem zakonu był krzyż z podwójną poprzeczką. W 1243 roku Przemysł I i Bolesław Pobożny ufundowali Bożogrobcom kościół i klasztor na przedmieściu Gniezna, przy istniejącym już szpitalu na Grzybowie. Ok. poł. XIV w. wzniesiono tam obecny ceglany kościół p.w. św. Jana. Pochodzi on prawdopodobnie z czasu po spustoszeniu Gniezna przez Krzyżaków w 1331 roku. Poprzedni kościół mógł ulec zniszczeniu ze względu na swoje położenie poza linią obwarowań.
Architektura i wnętrze.
Kościół św. Jana jest budowlą orientowaną, jednonawową, wydłużoną, gotycką, murowaną z cegły w układzie polskim. Jego prezbiterium (wys. 5,6 m.; szer. 5,15 m.; długość 7,50 m). skierowane na wschód, jest nieco starsze od nawy, z ok. poł. XIV w., posiada dwa przęsła sklepienne krzyżowe, z tych ostatnie 5-polowe. Przęsła dzieli gurt o prostym profilu, żebra mają profit tzw. suchy. Gurt i żebra ceglane opierają się na wspornikach, wykonanych ze sztucznego kamienia, mających kształt pięciobocznych spiczastych ostrosłupów. Na przecięciu żeber w każdym przęśle znajduje się okrągły, płasko rzeźbiony zwornik, jeden z gładką tarczą herbową, drugi z podwójnym krzyżem (godło Bożogrobców).
Prezbiterium.
Pierwotne prezbiterium miało tylko 3 okna poł. XIV w.; dwa w ścianach dwubocznego zamknięcia oraz jedno w ścianie południowej. Następne okno w tej ścianie przebito prawdopodobnie w XVI w., a dwa kolejne okna – w ścianie północnej – pod koniec XVII wieku. Obecnie wszystkie sześć ścian posiada otwory okienne.
W przęśle bliższym nawy, na przeciwległych ścianach, znajdują się dwie półkoliste wnęki, rozczłonkowane trzema ostrołukowymi zawieszonymi arkadami (przeznaczone na siedzenia dla zakonników – sedilia). W drugim przęśle, w ścianie południowej, jest wnęka z profilowanym obramieniem, zasklepionym ostrym łukiem, a naprzeciw - w ścianie północnej – w nowej oprawie z kamienia w gładkim kamiennym obramieniu – nieduży otwór – nisza na tabernakulum.
Pierwotne prezbiterium nie posiadało wyprawy tynkowej, lecz pokryte było polichromią na cieniutkiej pobiale wapiennej, spod której wyraźnie przebija widoczny wątek cegieł, na ogół bardzo regularny, polski. Pod koniec XVII w. i ok. poł. XVIII w. dokonano gruntownej restauracji kościoła, podczas której otynkowano całe wnętrze świątyni, przy czym zatynkowano także polichromię.
Polichromia gotycka, z II poł. XIV w., wykonana na cienkiej pobiale wapiennej techniką "al secco". Na obramieniach okiennych, w otoku łuku tęczowego występują roślinne i geometryczne ornamenty, które są wykonane kolorem czerwonym i czarnym. System dekoracji malarskiej jest spójny i opiera się na wykorzystaniu płaszczyzn, określonych architekturą poszczególnych ścian i sklepiennych pól, z zachowaniem zasady symetrii w układzie kompozycyjnym. Polichromia nie zaciera architektury wnętrza, przeciwnie, akcentuje ją przez podkreślenie elementów konstrukcyjnych (gurtu i żeber), jak również przez obrzeżenie wnęk i wykrojów okiennych - geometrycznym ornamentem, zakreślającym pola dla figuralnych kompozycji. W polichromii ścian obowiązuje układ strefowy. Na wysokości 1,65 m od posadzki ciągnie się pas scen figuralnych, ujęty obramieniem z białawych pasków, górą, dołem oraz między poszczególnymi scenami. Górna granicą tego pasa kompozycji są dolne glify okienne.
Strefa górna polichromii podporządkowuje się ściśle wykrojowi ściany, określonemu przez łuk sklepienia. Dekoracja malarska rozmieszczona jest symetrycznie po obu stronach okna. Również pola sklepienne dekorowane są symetrycznie i według analogicznych schematów podziału płaszczyzny. Na polach sklepiennych, na tle gładkim, obrzeżonym żółtymi i białymi pasami obiegającymi wzdłuż żeber, znajdują się głowy o nadnaturalnej wielkości, osadzone na popiersiach. Na przęśle 4 - polowym mieści się 8 głów, na przęśle 5-polowym - 10, (po dwie głowy w każdym żaglu sklepiennym). Są to głowy królów i proroków Starego Testamentu (jedna głowa kobieca). Zdecydowana większość głów są lekko w bok i posiadają nakrycie w rodzaju czapek książęcych czeskiego typu - płaskich lub z podniesionym rogiem. Jedna z głów nie posiada nakrycia. Głowy otoczone są czarnym konturem. Modelunek barwy występuje tylko wokół oczu i przy nosie oraz w partiach szat. Twarze mają poważny wyraz. Oczy są szeroko rozwarte i widoczne są czarne źrenice.
Ściany zdobi szereg kompozycji figuralnych. W dwóch kondygnacjach rozmieszczone są sceny z życia Chrystusa, Matki Bożej, św. Jana Chrzciciela i postacie Świętych. W górnej kondygnacji, na poziomie okien, od lewej strony (czyli od północy), znajdują się sceny: Narodzenie Pana Jezusa; Chrystus w świątyni adorowany przez aniołów; Zwiastowanie; Ecce Homo; św. Biskup; św. Agnieszka; św. Barbara; święta nieznana; św. Dorota. W kondygnacji dolnej, od północy, biegną sceny: Dawid grający na harfie; ukrzyżowanie; Zmartwychwstanie; Chrystus w otchłani; koronacja Matki Bożej; ścięcie św. Jana Chrzciciela; taniec Salome. We wnękach na sedilia i między scenami: tarcze z godłami Bożogrobców i figurki klęczących zakonników. We wnęce ostrołukowej w ścianie poł. postacie św. Jana Chrzciciela i św. Jana Ewangelisty. Na ścianie tęczowej - Matka Miłosierdzia i św. Krzysztof.
Nawa, wieża i klasztor.
Nawa wzniesiona została w II poł. XIV w. Jej elementy konstrukcyjne (żebra, zworniki, wsporniki, obrzeża okienne) wykonane są ze sztucznego kamienia. Nawa wzniesiona została w II poł. XIV w. Jest nieco wyższa i szersza aniżeli prezbiterium, czteroprzęsłowa, od zachodu z czworoboczną wieżą, w której przyziemiu znajduje się zakrystia. Sklepienia krzyżowo-żebrowe, wyodrębnione są wydatnymi żebrami jarzmowymi. Wsporniki żeber o bogato rzeźbionej, figuralnej i zwierzęcej dekoracji, z różnymi przedstawieniami. Na ścianie płn. – lis i gęsi, pelikan karmiący pisklęta, maski otoczonej liśćmi. W kluczach żeber trzy zworniki w kształcie bogatych baldachimów, czwarty – zniszczony. Na przecięciu żeber dwie głowy dwuwitrarzowe oraz kwiaty z podwójną koroną. Na żebrach nawy bogata dekoracja z rozetek i pięciolistnych kwiatów. Łuk tęczowy ostrołukowy. Okna gotyckie również ostrołukowe (pięć). Portale do nawy: od pd. - gotycki - z profilowanej cegły, z uszkodzonymi ościeżami; od płn. - barokowy - z XVII w. Drzwi z zakrystii do nawy z blachy żelaznej ze starym zamkiem (w. XVIII).
Wieża czterokondygnacyjna. W jej przyziemiu od płn. okrągłe okienko z czterolistnym przezroczystym kamieniem. Na pozostałych kondygnacjach okna, blendy ostrołukowe i okrągłe. Hełm z blachy miedzianej - barokowy (1666), z dwiema latarniami. Od zewnątrz kościół jest opięty dwuskokowymi skarpami. Gzyms cokołowy z profilowanej cegły. Gzyms koronujący - tynkowany - nowszy (2 poł. XVII w., pod nim fryz z cegieł). Dachy dwuspadowe, kryte rzymską dachówką.
Przylegający do kościoła klasztor powstał jako obiekt murowany, wolno stojący w drugiej połowie XIII wieku. Był to budynek w stylu gotyckim w całości podpiwniczony, prawdopodobnie piętrowy. Przez kolejne lata przebudowywany i rozbudowywany. Aktualną formę w stylu barokowym nadano mu w drugiej połowie XVIII wieku. Wtedy dobudowano ganek łączący na piętrze klasztor z wieżą kościoła, nadając mu w rzucie kształt litery L. Po kasacie Zakonu Bożogrobców w 1822 r. władze pruskie utworzyły w nim szkołę chrześcijańską, świecką funkcję edukacyjne pełnił aż do końca XX w. Obecnie jest własnością prywatną. Ostatnie prace odsłoniły zabytkowe drewniane stropy z roku 1789, trwa proces adaptacji do upublicznienia obiektu.

</doc>
<doc id="1071014" url="https://pl.wikipedia.org/wiki?curid=1071014" title="Alfred Kirwa Yego">
Alfred Kirwa Yego

Alfred Kirwa Yego (ur. 28 listopada 1986) – kenijski lekkoatleta, średniodystansowiec.
Brązowy medalista olimpijski i mistrz świata w biegu na 800 m (2007).

</doc>
<doc id="1071017" url="https://pl.wikipedia.org/wiki?curid=1071017" title="Extatosoma tiaratum">
Extatosoma tiaratum



</doc>
<doc id="1071020" url="https://pl.wikipedia.org/wiki?curid=1071020" title="Obrzeżek perski">
Obrzeżek perski

Obrzeżek perski ("Argas persicus") – gatunek zbiorowy kleszcza miękkiego z rodziny obrzeżkowatych. Ciało owalne, szarobrązowe otoczone obrzeżem składającym się z nieregularnie prostokątnych płytek z kolcem na ich środku (przypomina to tarczki brzeżne z karapaksu żółwia greckiego). Samica ma 8,5 mm długości oraz 4,5 mm szerokości, samce są niewiele mniejsze. Otwór płciowy samca jest półksiężycowaty (przy drugiej parze odnóży), u samic ma kształt poprzecznej szpary (przy pierwszej parze). 
Samica w ciągu życia składa w zakamarkach pomieszczenia ok. 700 brązowych jaj w seriach po 25 do 100 szt. Po 10-28 dniach wykluwają się z nich sześcionogie larwy. Piją krew przez 5 do 8 dni, po czym w ukryciu w ciągu tygodnia przekształcają się w nimfy, przypominające wyglądem dorosłe osobniki. Po 3-4 kolejnych linieniach osiągają dojrzałość płciową. Przy stałym dostępie krwi cykl rozwojowy trwa ok. roku. Nimfy i osobniki dorosłe aby się najeść potrzebują ok. godziny. Bez żywiciela mogą wytrzymać ok. 2 lat.
Obrzeżki perskie są zewnętrznymi pasożytami, przede wszystkim ptaków, zwłaszcza gatunków gniazdujących w tym samym miejscu latami. Ukłucia powodują u ludzi wysypki i uczulenia. Przez ukłucie i zanieczyszczenie ran swymi odchodami mogą przenosić krętki duru powrotnego, zwłaszcza w upalne lata, kiedy temperatura otoczenia przekracza 20 °C. Przy temperaturze 30-35 °C, wewnątrz ich ciała krętki namnażają się bardzo licznie i mogą przenosić się na kolejne pokolenia w jajach. Obrzeżki perskie wywołują również inne choroby lecz doniesienia o tym pochodzą z krajów o znacznie cieplejszym klimacie niż Polska.

</doc>
<doc id="1071021" url="https://pl.wikipedia.org/wiki?curid=1071021" title="EIT">
EIT



</doc>
<doc id="1071022" url="https://pl.wikipedia.org/wiki?curid=1071022" title="Bobry (przystanek kolejowy)">
Bobry (przystanek kolejowy)

Bobry – jeden z przystanków kolejowych na linii kolejowej nr 1 Warszawa Zachodnia – Katowice w Bobrach (powiat radomszczański). Na stacji zatrzymują się tylko pociągi osobowe.
W roku 2017 przystanek obsługiwał 20–49 pasażerów na dobę.

</doc>
<doc id="1071025" url="https://pl.wikipedia.org/wiki?curid=1071025" title="Hrabstwo Cannon">
Hrabstwo Cannon

Hrabstwo Cannon (ang. "Cannon County") – hrabstwo w stanie Tennessee w Stanach Zjednoczonych. Obszar całkowity hrabstwa obejmuje powierzchnię 265,71 mil² (688,19 km²). Według szacunków United States Census Bureau w roku 2009 miało 13 860 mieszkańców.
Hrabstwo powstało w 1836 roku. 
Hrabstwo należy do nielicznych hrabstw w Stanach Zjednoczonych należących do tzw. "dry county", czyli hrabstw gdzie decyzją lokalnych władz obowiązuje całkowita prohibicja.

</doc>
<doc id="1071028" url="https://pl.wikipedia.org/wiki?curid=1071028" title="Eurycantha calcarata">
Eurycantha calcarata



</doc>
<doc id="1071030" url="https://pl.wikipedia.org/wiki?curid=1071030" title="Tarika">
Tarika

Tarika (arab. طريقه, dosłownie: droga, ścieżka) – nazwa używana w islamie pierwotnie (w IX-X wieku) na określenie sposobu postępowania jednostki, mającej skłonności mistyczne, następnie zaś w stosunku do reguły bractwa sufickiego lub samego bractwa. W odniesieniu do tego ostatniego używa się także nazwy "tarikat".
Początki ruchu mistycznego w świecie islamu związane są z samotnymi jednostkami, poszukującymi Boga na własną rękę, jednak stosunkowo szybko zaczęły one współpracować ze sobą i gromadzić się w celu dzielenia się swoimi doświadczeniami i wspólnego dążenia do celu. Prawdziwa instytucjonalizacja ruchu sufickiego nastąpiła jednak dopiero w wieku XI, wtedy też nazwa tarika, która dotychczas była odnoszona do sposobu postępowania, praktykowanego lub zalecanego przez pojedynczego sufiego, zaczęła oznaczać regułę bractwa sufickiego lub samo bractwo.
Każde bractwo proponowało własną drogę prowadzącą do poznania Boga. Każda szkoła suficka jest po prostu drogą, jej adept to "salik", czyli ten który drogę przemierza, jej etapy to "makam", czyli postoje. Dochodząc do nich, początkujący adepci ("muridzi") osiągali stany duchowe zwane "hal". Liczba i rodzaj etapów zależały od poszczególnych bractw i mistrzów, zwanych "murszid" (prowadzący, wskazujący) albo "szajch" (starzec, persk. "pir"). Podążanie drogą umożliwiało pełne oddanie się Bogu i murszidowi. Polegało to na prowadzeniu wielkiego dżihadu z samym sobą, ze swoimi pożądaniami i słabościami.
Początkujący adept rozpoczynał od złożenia hołdu murszidowi, pod którego kierunkiem pobierał następnie nauki religijne, praktykował ćwiczenia duchowe i przechodził kolejne stopnie wtajemniczenia, zwane "łańcuchem" ("silsila"). W niektórych szkołach muridowie rozpoczynali od najgorszych prac, takich jak czyszczenie ustępów, pomoc w kuchni czy żebranie. Bractwa były silnie zhierarchizowane i opierały się na więzi mistrzów z uczniami. Jak powiadało popularne wśród sufich przysłowie: "kto nie ma swojego szajcha, tego szajchem jest Szatan". Murszid pozostawał w bardzo bliskim kontakcie ze swoim uczniem, codziennie obserwował jego postępy, nauczał i kształcił. Symbolem pełnego włączenia murida do bractwa było przekazanie mu przez szajcha stroju bractwa ("hirga", "murakka").
Bractwa izolowały się od świata zewnętrznego, tworząc samodzielne gospodarstwo, złożone z całego kompleksu budynków i zwane różnie w różnych krajach islamu: "chan[a]kah" (termin perski), "zawija" (dosłownie: kąt, czyli miejsce ukrycia się – termin używany w Maghrebie; używano tam też określenia "ribat"), "dargah" (dwór książęcy – termin używany w Indiach), "tekke" (termin turecki). Z europejska nazywa się je klasztorami. W takim kompleksie było mieszkanie mistrza, pomieszczenie dla adeptów, wspólna kuchnia, pomieszczenie o charakterze meczetu, przeznaczone na wspólną modlitwę. Wspólne życie braci ("ichwan") opiera się na takich praktykach, jak nocne czuwania, posty, zbieranie datków, recytacje słów czy wyrażeń z Koranu ("dhikr") czy tańce, mające doprowadzić do ekstatycznego zbliżenia z Bogiem.
Bractwa sufickie często miały duże wpływy wśród zwykłych muzułmanów, proponując nawiązanie bezpośredniego kontaktu z Bogiem i nie zwracając uwagi na różnice w pozycji społecznej. Czasami stawały się one wyrazicielami interesów warstw niższych i ośrodkami ruchów politycznych, ponieważ skupiały wokół siebie dużą rzeszę sympatyków. Takim tarikatem, który przekształcił się w organizację polityczną, a potem wręcz w państwo, był tarikat "safawijja", stanowiący właściwie konfederację kilku, a następnie kilkunastu plemion turkmeńskich. Jego siódmy szajch, Ismail, podbił Iran i założył dynastię Safawidów. Innym słynnym tarikatem, posiadającym ogromne wpływy polityczne, tym razem w Imperium Osmańskim, byli Bektaszyci.

</doc>
<doc id="1071034" url="https://pl.wikipedia.org/wiki?curid=1071034" title="Hrabstwo Davidson (Tennessee)">
Hrabstwo Davidson (Tennessee)

Hrabstwo Davidson (ang. "Davidson County") – hrabstwo w stanie Tennessee w Stanach Zjednoczonych. Obszar całkowity hrabstwa obejmuje powierzchnię 1305,44km². Według szacunków United States Census Bureau w roku 2010 miało 626 681 mieszkańców.
Hrabstwo powstało w 1783 roku. 

</doc>
<doc id="1071035" url="https://pl.wikipedia.org/wiki?curid=1071035" title="Linde Gaz Polska">
Linde Gaz Polska



</doc>
<doc id="1071039" url="https://pl.wikipedia.org/wiki?curid=1071039" title="Tinos">
Tinos

Tinos (; ) – grecka wyspa położona na Morzu Egejskim w archipelagu Cyklady. W starożytnych czasach Tinos był nazywany Ophiussa (od "ophis", z greckiego „wąż”) i Hydroessa (od "hydor", z greckiego „woda”). Najbliższymi wyspami są Andros, Delos i Mykonos. Powierzchnia Tinos wynosi 194 km², a jej populacja około 5200 mieszkańców.
Leży w administracji zdecentralizowanej Wyspy Egejskie, w regionie Wyspy Egejskie Południowe, w jednostce regionalnej Tinos, w gminie Tinos. 
Historia.
Pomiędzy rokiem 1207 a rokiem 1715 Tinos był własnością Wenecji. Tak długą supremację Wenecja zawdzięcza górskiej twierdzy Eksobourgo. Od 1715 roku do 1821 roku znalazł się w granicach Imperium osmańskiego, a następnie Grecji.
Kultura.
Tinos stanowi religijne centrum Grecji. Tutaj odbywają się liczne pielgrzymki do świątyni "Panagia Evangelistria" (gr. Παναγίας Ευαγγελίστριας), w której znajduje się cudowna ikona Dziewicy. Jej autorstwo przypisuje się św. Łukaszowi. Ikona została odkryta w 1823 roku, a w 1940 roku, z chwilą gdy jedna z sióstr zakonnych klasztoru "Kechrovounion" poinformowała, że Matka Boska nawiedziła ją we śnie, narodził się kult maryjny. Milenium pielgrzymkowe przypada na 15 sierpnia (po grecku "Dekapentavgoustos)". Pielgrzymka rozpoczyna się u nabrzeża, do którego przybija prom, a następnie 800 metrową drogą wiedzie do murów kościoła. Wielu z pątników trasę tę przebywa na czworaka lub kolanach. Większość pielgrzymów stanowią kobiety. Data 15 sierpnia jest również rocznicą zatopienia krążownika "Elli" przez włoski okręt podwodny w 1940 roku. 
Na Tinos znajduje się ok. 20 wiatraków i ok. 1300 artystycznie wykonanych dwupiętrowych gołębników zbudowanych z płytek łupków. Zamiłowanie mieszkańców do hodowli gołębi sięga czasów Wenecjan, którzy jednak nie pozwalali na hodowlę greckim poddanym. Hobby odżyło, gdy wyspa weszła pod władanie Turków. Na wyspie znajduje się 50 wiosek, w których jest ok. osiemset kościołów i kapliczek. 
Krajobraz.
Od brzegów Panormos i Kolimbithra na północnym brzegu od Kionia, Agios Yannis Zero Portos i Agios Sostis do południowego brzegu, Tinos ma wiele plaż. Najwyższa górą jest Góra Tsiknias, która wznosi się na 750 m n.p.m. Pomiędzy górą i twierdzą Eksobourgo znajduje się równina Falatados. Jest to jedyny płaski obszar, na którym planowana jest budowa lotniska. 
Klimat.
Tinos znajduje się pod wpływem klimatu śródziemnomorskiego z ciepłym i suchym latem oraz łagodną i wilgotną zimą

</doc>
<doc id="1071041" url="https://pl.wikipedia.org/wiki?curid=1071041" title="Artyleria zmotoryzowana">
Artyleria zmotoryzowana

Artyleria zmotoryzowana - rodzaje artylerii naziemnej i nadbrzeżnej o ciągu zmotoryzowanym. Dzieli się ona na artylerię ciągnioną (działa holowane przez ciągnik lub samochód), przewoźną (działa przewożone na pojeździe mechanicznym) i samobieżną (działa montowane na pojazdach mechanicznych).

</doc>
<doc id="1071044" url="https://pl.wikipedia.org/wiki?curid=1071044" title="Tarikat">
Tarikat



</doc>
<doc id="1071045" url="https://pl.wikipedia.org/wiki?curid=1071045" title="Dobra praktyka rolnicza">
Dobra praktyka rolnicza

Dobra praktyka rolnicza, DPR, GAP (od ang. "good agricultural practice") – zbiór praktyk pozwalających wyprodukować bezpieczną żywność przy użyciu wszelkich dostępnych metod i środków.
Na mocy zaleceń unijnych w Polsce została wprowadzona obowiązkowo dla rolników ubiegających się o wsparcie finansowe jako „zwykła dobra praktyka rolnicza” (w skrócie ZDPR).

</doc>
<doc id="1071046" url="https://pl.wikipedia.org/wiki?curid=1071046" title="Gryfina Halicka">
Gryfina Halicka

Gryfina (Agrypina; ur. ok. 1248, zm. pomiędzy 1305 a 1309, najprawdopodobniej w 1309) – księżna krakowska, żona Leszka Czarnego od 1265.
Była córką Rościsława Michajłowicza (1225-1262) kniazia halickiego, bana serbskiej Maczwy i Slawonii oraz węgierskiej Anny Arpadówny (1226/1227-po 1270). Jej siostra Kunegunda Halicka poślubiła króla Czech Przemysla Ottokara II.
Do zawarcia małżeństwa Gryfiny z Leszkiem Czarnym doszło zapewne w 1265, a przyczynił się do niego Bolesław Wstydliwy, który adoptował Leszka. W latach 1271-1274 doszło do rozłąki między małżonkami. Przyczyną była impotencja Leszka Czarnego, którą Gryfina publicznie mu zarzuciła. Do zgody doszło w wyniku mediacji Bolesława Wstydliwego. Leszek Czarny zdecydował się na leczenie, ale nie przyniosło ono rezultatu i małżeństwo pozostało bezdzietne.
W czasie buntu rycerstwa przeciwko mężowi w 1285, księżna schroniła się na Wawelu pod opieką mieszczan. W czasie trzeciego najazdu Tatarów na Polskę w 1287 uszła wraz z Leszkiem na Węgry. Po śmierci męża w 1288, z pretensjami do tronu krakowskiego wystąpił jej siostrzeniec król czeski Wacław II, który powoływał się na prawo sukcesji po ciotce . Po śmierci męża zamieszkała w klasztorze klarysek w Starym Sączu. Przeoryszą była tam jej bliska krewna, wdowa po Bolesławie Wstydliwym - św. Kinga. Nie wiemy, czy już wówczas Gryfina otrzymała jakąś oprawę wdowią dopiero bowiem od 1292 (od śmierci Kingi, która zarządzała tymi włościami) tytułowała się panią sądecką - łac. "domina de Sandecz"). Po śmierci Kingi Gryfina objęła również tytuł przeoryszy. 
Od 1300 przebywała w Czechach jako opiekunka Ryksy Elżbiety, córki Przemysła II i narzeczonej Wacława II.
Pochowana została w klasztorze klarysek w Pradze.

</doc>
<doc id="1071050" url="https://pl.wikipedia.org/wiki?curid=1071050" title="GAP">
GAP



</doc>
<doc id="1071053" url="https://pl.wikipedia.org/wiki?curid=1071053" title="Galeria Historyczna Polic">
Galeria Historyczna Polic



</doc>
<doc id="1071058" url="https://pl.wikipedia.org/wiki?curid=1071058" title="Dobryszyce koło Radomska">
Dobryszyce koło Radomska

Dobryszyce koło Radomska – jeden z przystanków kolejowych na linii kolejowej Warszawa Zachodnia – Katowice w Bloku Dobryszycach (powiat radomszczański). Na przystanku zatrzymują się tylko pociągi osobowe.
W roku 2017 przystanek obsługiwał 20–49 pasażerów na dobę.

</doc>
<doc id="1071060" url="https://pl.wikipedia.org/wiki?curid=1071060" title="Hrabstwo Elk (Pensylwania)">
Hrabstwo Elk (Pensylwania)

Hrabstwo Elk – hrabstwo w USA, w stanie Pensylwania. Założone 18 kwietnia 1843. Według danych z 2010 roku, hrabstwo liczyło blisko 32 tys. mieszkańców. Największym miastem jest St. Marys.
Religia.
Jest to najbardziej katolickie hrabstwo w stanie Pensylwania, gdzie 70,4% populacji deklaruje członkostwo w Kościele katolickim. 
17,6% populacji jest członkami kościołów protestanckich, takich jak: Zjednoczony Kościół Metodystyczny (7,1%), Kościół Ewangelicko-Luterański w Ameryce (4,3%), Zjednoczony Kościół Chrystusa (1,6%), Kościół Prezbiteriański USA (1,1%), Chrześcijański i Misyjny Sojusz (0,78%), oraz wielu innych. 
Siódmym co do wielkości jest mormoński Kościół Jezusa Chrystusa Świętych w Dniach Ostatnich (0,7%). W hrabstwie znajduje się także 1 zbór świadków Jehowy.

</doc>
<doc id="1071061" url="https://pl.wikipedia.org/wiki?curid=1071061" title="Wskaźnik Sokołowa i Lyona">
Wskaźnik Sokołowa i Lyona



</doc>
<doc id="1071062" url="https://pl.wikipedia.org/wiki?curid=1071062" title="Astronomiczna nawigacja">
Astronomiczna nawigacja



</doc>
<doc id="1071063" url="https://pl.wikipedia.org/wiki?curid=1071063" title="Moretto da Brescia">
Moretto da Brescia

Moretto da Brescia, właśc. Alessandro Bonvicino (ur. ok. 1498 w Brescii, zm. między 9 a 22 grudnia 1554 tamże) – włoski malarz okresu renesansu. 
Niewiele wiadomo o jego edukacji artystycznej. Być może był uczniem Tycjana. 
Działał w Brescii i okolicach. Malował obrazy religijne, mitologiczne oraz portrety. Tworzył pod wpływem szkoły weneckiej (Vincenzo Foppa, Girolamo Romanino) i lombardzkiej oraz Tycjana. Wykonywał liczne malowidła na zamówienie wielu kościołów, głównie w Brescii. W 1520 podpisał kontrakt na dekorację kaplicy Najświętszego Sakramentu w kościele św. Jana Ewangelisty, którą wykonał wraz z Romaninem ok. 1524. W latach 1530-35 i 1553-54 ze swym uczniem Luką Mombello dekorował kaplicę w starej katedrze (Duomo Vecchio). Wykonał też freski ze scenami biblijnymi w Palazzo Ugoni.
Jego dwaj bracia, Pietro i Jacopo, również byli malarzami. Był nauczycielem Giovanniego Battisty Moroniego.

</doc>
<doc id="1071067" url="https://pl.wikipedia.org/wiki?curid=1071067" title="Agryppina">
Agryppina



</doc>
<doc id="1071068" url="https://pl.wikipedia.org/wiki?curid=1071068" title="Synagoga Al-Ghariba w Ar-Rijadzie">
Synagoga Al-Ghariba w Ar-Rijadzie

Synagoga Al-Ghariba w Ar-Rijadzie (arab. كنست الغريبة, fr. "Synagogue de la Ghriba") – sefardyjska synagoga znajdująca się w Ar-Rijadzie, na tunezyjskiej wyspie Dżerba, kilka kilometrów na południowy zachód od Haumat as-Suk. Jest najstarszą zachowaną synagogą w Afryce Północnej.
Historia.
Tradycja głosi, że synagogę założyli kapłani, którzy uciekli z Jerozolimy po zniszczeniu Świątyni Salomona przez Nabuchodonozora w 586 roku p.n.e. Kapłani mieli ze sobą zabrać drzwi i kamień z ołtarza zniszczonej świątyni. Dziś zwiedzający mogą zobaczyć ten kamień wmurowany w sklepienie synagogi.
Inne tradycje usiłują wyjaśnić znaczenie i świętość budowli. Jedna z nich mówi, że synagoga została zbudowana na miejscu, gdzie mieszkała pewna młoda obca dziewczyna (ghariba), która nie była akceptowana przez mieszkańców wyspy. Pewnego dnia zmarła w wyniku pożaru, który zniszczył jej szałas, ale nie uszkodził ciała. Wówczas Żydzi uznali ją za świętą i postanowili na tym miejscu wznieść synagogę. Inna wersja tradycji mówi, że dziewczyna była uchodźcą z Izraela, zabrała ze sobą zwój Tory i kamień ze Świątyni Jerozolimskiej. Synagoga zaś miała powstać w miejscu, gdzie zmarła z wyczerpania.
W szklanych gablotach eksponuje się srebro, podarowane przez odwiedzających.
Obecna synagoga powstała w XIX wieku na miejscu budowli z XVI wieku. W odróżnieniu od innych synagog na wyspie składa się z dwóch krytych sal. 5 października 1985 roku arabski ochroniarz otworzył ogień do modlących się w synagodze Żydów. Zginęło 5 Żydów, a 2 osoby zostały ranne. 11 kwietnia 2002 doszło do zamachu - ciężarówka wypełniona gazem eksplodowała w pobliżu synagogi powodując śmierć 21 osób, w tym 14 niemieckich turystów. Do zamachu przyznała się Al-Ka’ida. W dniu święta Pesach synagoga jest celem pielgrzymek tunezyjskich Żydów.

</doc>
<doc id="1071069" url="https://pl.wikipedia.org/wiki?curid=1071069" title="Lepidium campestre">
Lepidium campestre



</doc>
<doc id="1071070" url="https://pl.wikipedia.org/wiki?curid=1071070" title="Krystian Sikorski">
Krystian Sikorski

Krystian Sikorski (ur. 14 kwietnia 1961 w Bytomiu) – polski hokeista, trzykrotny olimpijczyk, trener hokejowy i piłkarski.
Kariera.
Wychowanek Polonii Bytom, w której przez dziesięć sezonów rozegrał 306 meczów i strzelił 195 goli w ekstraklasie polskiej, pięciokrotnie zdobywając mistrzostwo (1984, 1986, 1988, 1989, 1990) i trzykrotnie wicemistrzostwo Polski (1983, 1985, 1987).
Następnie występował na lodowiskach RFN, obecnie zajmuje się pracą trenerską (drużyny EHC Dortmund, Herner EV).
Kariera reprezentacyjna.
W reprezentacji Polski w latach 1982-1990 rozegrał 98 spotkań, strzelił 25 bramek. Dwukrotnie grał na igrzyskach olimpijskich (1984 w Sarajewie i 1988 w Calgary oraz na pięciu turniejach o mistrzostwo świata.
Po wygraniu przez Polskę turnieju mistrzostw świata Grupy B w 1985 i uzyskanym awansie do Grupy A został odznaczony Brązowym Medalem za Wybitne Osiągnięcia Sportowe.

</doc>
<doc id="1071072" url="https://pl.wikipedia.org/wiki?curid=1071072" title="Powiat Kitzbühel">
Powiat Kitzbühel

Powiat Kitzbühel (niem. "Bezirk Kitzbühel") – powiat w Austrii, w kraju związkowym Tyrol. Siedziba powiatu znajduje się w mieście Kitzbühel.
Geografia.
Południowa część powiatu leży w Alpach Centralnych, północna zaś w Północnych Alpach Wapiennych. Granica z Niemcami całkowicie biegnie w Chiemgauer Alpen, na południe od nich znajdują się góry Kaisergebirge i Loferer Steinberge. Pozostałą, południową część powiatu zajmują Alpy Kitzbühelskie.
Powiat Kitzbühel graniczy z następującymi powiatami: Zell am See, w kraju związkowym Salzburg, na wschodzie i południu, z powiatem Kufstein na zachodzie, za północną granicą leżą bawarskie powiaty Rosenheim i Traunstein. Tereny najdalej wysunięte na południowy zachód leżą przy granicy z powiatem Schwaz.
Podział administracyjny.
Powiat podzielony jest na 20 gmin, w tym jedną gminę miejską "(Stadt)", trzy gminy targowe "(Marktgemeinde)" oraz 16 gmin wiejskich "(Gemeinde)".
"(stan liczby mieszkańców z 15 maja 2001)"

</doc>
<doc id="1071073" url="https://pl.wikipedia.org/wiki?curid=1071073" title="Codex Cumanicus">
Codex Cumanicus

Codex Cumanicus – średniowieczny manuskrypt z początku XIV wieku składający się z dwóch samodzielnych części: podręcznika języka Kumanów (Połowców) – języka kumańskiego oraz zbioru tekstów religijnych i świeckich (m.in. zagadek) w tym języku.
Kodeks znajduje się obecnie w Bibliotece św. Marka w Wenecji (Cod. Mar. Lat. DXLIX).
Pochodzenie i treść.
Najstarsze części kodeksu datowane są na koniec XIII w. Pierwszą kopię kodeksu sporządzono ok. 1303 r. w klasztorze św. Jana koło Saray w Turcji. Kopia zachowana w Wenecji datowana jest na lata 1330-1340.
Historycy wyróżniają w kodeksie dwie samodzielne części:
Część pierwsza, licząca 110 stron (CC,1-110/1- 131), jest praktycznym podręcznikiem języka Kumanów, zawierającym glosariusz łacińskich słów tłumaczonych na perski i kumański. Najprawdopodobniej ta część kodeksu została spisana przez kupców włoskich z Genui i Wenecji posiadających faktorie handlowe nad Morzem Czarnym lub też została sporządzona na ich zlecenie przez skrybów w Solcati (obecnie Stary Krym) lub Kaffie (obecnie Teodozja). Stąd też jej szeroko przyjęta nazwa: "Część Włoska". Węgierski orientalista Lajos Ligeti (1902-1987) nazwał ją natomiast “Księgą Tłumacza”. 
Część druga, licząca 53 strony (CC, 111-164/132-235), jest zbiorem kumańskich tekstów religijnych i świeckich, m.in. zagadek, tłumaczonych na łacinę oraz język średnio-wysoko-niemiecki. Jej autorstwo przypisywane jest niemieckim franciszkanom nawracającym Kumanów na chrześcijaństwo – stąd jej nazwa “Część Niemiecka”. Ligeti nazwał ją "Księgą Misjonarską".
Część religijna obejmuje teksty przydatne w pracy misjonarzy: dekalog, nicejsko-konstantynopolitańskie wyznanie wiary, psalmy. Stąd też hipoteza, że kodeks był najprawdopodobniej skierowany do misjonarzy katolickich mających działać pośród Kumanów nad Morzem Czarnym. Ponadto, kumańskie wersje tekstów religijnych (np. modlitw) różnią się czasami nie tylko od ich innych przekazów w języku kumańskim, ale również odbiegają od tekstów przyjętych przez Kościół. 
Na przykład, kodeksowa wersja Modlitwy Pańskiej to: "Atamız kim köktesiñ. Alğışlı bolsun seniñ atıñ, kelsin seniñ xanlığıñ, bolsun seniñ tilemekiñ – neçikkim kökte, alay [da] yerde. Kündeki ötmegimizni bizge bugün bergil. Dağı yazuqlarımıznı bizge boşatqıl – neçik biz boşatırbiz bizge yaman etkenlerge. Dağı yekniñ sınamaqına bizni quurmağıl. Basa barça yamandan bizni qutxarğıl. Amen!" (CC, 126/171), co w wolnym tłumaczeniu na polski brzmi: 
“Ojcze Nasz któryś jest w niebie, święć się imię Twoje, przyjdź królestwo Twoje, bądź wola Twoja jako w niebie tak i na ziemi, chleba naszego powszedniego daj nam dzisiaj i odpuść nam nasze winy jako i my odpuszczamy tym co uczynili nam zło” zamiast “jako i my odpuszczamy naszym winowajcom”.
Tymczasem inna wersja tej modlitwy, która przetrwała wśród Kumanów węgierskich, brzmi: "bezen attamaz kenze kikte, szenleszen szenadon, dsn szenkklon, nicziegen gerde ali kekte, bezen akomazne oknemezne ber bezge pitbtr kngon..." (CC, XLIV-XLV)
Języki kodeksu.
Autorzy kodeksu posługiwali się dwoma wariantami łaciny: podczas gdy Księga Tłumacza spisana została włoską łaciną potoczną, w Księdze Misjonarskiej użyto łaciny klasycznej, co wskazuje na wyższy stopień wykształcenia jej autorów.
Trwają spory na temat tego, czy część perska pochodzi od kumańskich pośredników, czy też język perski był wtedy swoistą lingua franca handlu ze wschodem. Wydaje się, że język perski użyty w kodeksie to uproszczona forma perskiego języka potocznego.
Język kumański był w owych czasach również swoistą "lingua franca" Azji Centralnej. Nie jest on jednak doskonale oddany na stronach kodeksu. Kodeks został spisany przez autorów, dla których język turecki nie był językiem ojczystym, stąd też wiele błędów gramatycznych, fonetycznych i translacyjnych. Ponadto materiał leksykalny przedstawiony w kodeksie obejmuje również wiele dialektów języka kipczackiego.
Zagadki.
"Zagadki kumańskie" (CC, 119-120; 143-148) są głównym źródłem wiedzy o dawnym folklorze tureckim. Andreas Tietze powiedział o nich "najwcześniejsze zagadki, które stanowią wspólne dziedzictwo ludów tureckich".
Kilka zagadek z kodeksu:
"Biała owca nie ma ust. To jest jajko." 
"Moje niebieskawe dziecko (uwiązane) na postronku rośnie i tyje. Melon" 
"Tam gdzie siedzę jest pagórek. Tam gdzie stąpam jest miedziana czasza. Strzemię."

</doc>
<doc id="1071074" url="https://pl.wikipedia.org/wiki?curid=1071074" title="Synagoga El Ghriba">
Synagoga El Ghriba



</doc>
<doc id="1071078" url="https://pl.wikipedia.org/wiki?curid=1071078" title="Jezioro Niuk">
Jezioro Niuk



</doc>
<doc id="1071079" url="https://pl.wikipedia.org/wiki?curid=1071079" title="Jezioro Czeko">
Jezioro Czeko



</doc>
<doc id="1071080" url="https://pl.wikipedia.org/wiki?curid=1071080" title="Jezioro Sarez">
Jezioro Sarez



</doc>
<doc id="1071081" url="https://pl.wikipedia.org/wiki?curid=1071081" title="Jezioro Bonneville">
Jezioro Bonneville



</doc>
<doc id="1071082" url="https://pl.wikipedia.org/wiki?curid=1071082" title="Powiat Lienz">
Powiat Lienz

Powiat Lienz; Tyrol Wschodni (niem. "Bezirk Lienz"; "Osttirol") – powiat w Austrii, największy w kraju związkowym Tyrol, jest eksklawą. Siedziba powiatu znajduje się w mieście Lienz.
Geografia.
Prawie cała powierzchnia powiatu leży w Wysokich Taurach, tylko południowe krańce znajdują się w Alpach Gailtalskich i Karnickich (Południowe Alpy Wapienne).
Góry przecinają doliny Defereggental, Virgental, Kalser Tal, Pustertal i Tauerntal, gdzie znajdują się większe miejscowości i ważne drogi.
Od pozostałej części Tyrolu powiat oddziela około 9,5 km pas Tyrolu Południowego. Na północy powiat graniczy z krajem związkowym Salzburg (powiat Zell am See), na wschodzie z krajem związkowym Karyntia (powiaty Spittal an der Drau i Hermagor). Na południu przebiega granica z włoskimi regionami Trydent-Górna Adyga i Wenecja Euganejska.
Dużą część powiatu zajmuje Park Narodowy Wysokich Taurów.
Podział administracyjny.
Powiat podzielony jest na 33 gminy, w tym jedną gminę miejską ("Stadt"), trzy gminy targowe ("Marktgemeinde") oraz 29 gmin wiejskich ("Gemeinde").

</doc>
<doc id="1071083" url="https://pl.wikipedia.org/wiki?curid=1071083" title="Franciszek Greniuk">
Franciszek Greniuk

Franciszek Greniuk (ur. 30 sierpnia 1927 w Ornatowicach) – polski duchowny katolicki, emerytowany nauczyciel akademicki Wydziału Teologii Katolickiego Uniwersytetu Lubelskiego Jana Pawła II.
Życiorys.
11 maja 1942 wstąpił do AK, ps. "Żwirko" (w 2004 otrzymał awans na stopień majora Wojska Polskiego). W latach 1947–1952 odbył na KUL-u studia filozoficzno-teologiczne na kursie zwyczajnym. Święcenia kapłańskie przyjął 23 marca 1952. W latach 1975-1982 był rektorem Wyższego Seminarium Duchownego w Lublinie.
Skierowany na studia doktoranckie z teologii moralnej przygotował i obronił (6 grudnia 1956) rozprawę doktorską pt. "Nauka św. Tomasza z Akwinu o normach moralności". W 1973 obronił rozprawę habilitacyjną pt. "Tomasz Młodzianowski teolog moralista XVII wieku". W latach 1974-1992 kierował Katedrą Historii Teologii Moralnej Wydziału Teologii KUL. Od 1996 kierownik i wykładowca w Katedrze Etyki Prawniczej w Zamiejscowym Wydziale Nauk Prawnych i Ekonomicznych KUL w Tomaszowie Lubelskim.
Tytuł docenta uzyskał w 1975, a profesora nadzwyczajnego w 1992. 7 grudnia 2006 na KUL-u miało miejsce odnowienie doktoratu. W latach 1992-2002 pełnił funkcję wikariusza generalnego i kanclerza Kurii Diecezjalnej – odznaczony godnością protonariusza apostolskiego – w diecezji zamojsko-lubaczowskiej. 16 lutego 2007 odebrał z rąk prezydenta Rzeczypospolitej Polskiej Lecha Kaczyńskiego nominację profesorską.
Jest autorem ponad 260 publikacji oraz 40 haseł w Encyklopedii Katolickiej KUL. 
18 października 2009 został odznaczony Krzyżem Oficerskim Orderu Odrodzenia Polski.

</doc>
<doc id="1071084" url="https://pl.wikipedia.org/wiki?curid=1071084" title="TS2">
TS2



</doc>
<doc id="1071088" url="https://pl.wikipedia.org/wiki?curid=1071088" title="Powiat Zell am See">
Powiat Zell am See

Powiat Zell am See (niem. "Bezirk Zell am See", nazywany również Pinzgau) – powiat w Austrii, w kraju związkowym Salzburg. Siedziba powiatu znajduje się w mieście Zell am See.
Geografia.
Południowa i środkowo-zachodnia część powiatu leży w Alpach Centralnych, w Wysokich Taurach i Alpach Kitzbühelskich. Część północna leży w Północnych Alpach Wapiennych, w grupach Alp Berchtesgadeńskich, Chiemgauer Alpen, Loferer Steinberge i Leoganger Steinberge.
Powiat Zell am See graniczy z następującymi powiatami: na wschodzie St. Johann im Pongau, na południu Spittal an der Drau (Karyntia) i Lienz, na zachodzie Schwaz, na północnym zachodzie Kitzbühel (ostatnie trzy w Tyrolu). Pinzgau graniczy również z Niemcami na północy i z Włochami na południowym zachodzie.
Historia.
Pierwsze wzmianki w dokumentach o hrabstwach Ober-, Mittel- i Unterpinzgau "(Górny-, Środkowy- i Dolnypinzgau)" datowane są na 923. Od XIII w. do 1803 tereny Pinzgau były pod władzą arcybiskupstwa Salzburg. Następnie krótko trafiły pod władanie Bawarii i 1816 znów znalazły się w granicach Austrii. Wraz z utworzeniem kraju związkowego Salzburg w 1848 powołano powiat Zell am See. W latach 1850-1854 siedziba powiatu znajdowała się w Saalfelden am Steinernen Meer.
Podział administracyjny.
Powiat podzielony jest na 28 gmin, w tym trzy gminy miejskie "(Stadt)", cztery gminy targowe "(Marktgemeinde)" oraz 21 gmin wiejskich "(Gemeinde)".

</doc>
<doc id="1071089" url="https://pl.wikipedia.org/wiki?curid=1071089" title="Uchatka patagońska">
Uchatka patagońska

Uchatka patagońska, otaria ("Otaria byronia") – gatunek ssaka z rodziny uchatkowatych (Otariidae).
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1820 roku bfrancuski zoolog Henri Marie Ducrotay de Blainville nadając mu nazwę "Phoca flavescens". Holotyp pochodził z wyspy Tinian, z Marianów Północnych. Jedyny przedstawiciel rodzaju uchatka ("Otaria") który nazwał w 1816 roku francuski lekarz i przyrodnik François Auguste Péron. 
"Otaria flavescens" jest określany nazwami naukowymi "Otaria byronia" i "O. flavescens" . Dale W. Rice w 1998 roku stwierdził, że pierwszeństwo ma "O. flavescens". Jednak w 2012 roku Annalisa Berta i Morgan Churchill podczas przeglądu taksonomicznego zauważyli, że nazwa "O. flavescens" dla tego taksonu jest kontrowersyjna (holotyp opisany przez Shawa był wątpliwej tożsamości gatunkowej i miejsca typowego), ale doszli do wniosku, że "O. byronia" jest najwcześniejszą dostępną nazwą, którą można z całą pewnością przypisać do tego gatunku. Populacja z Oceanu Atlantyckiego wydaje się być populacją izolowaną genetycznie. Autorzy "Illustrated Checklist of the Mammals of the World" uznają ten gatunek za monotypowy. 
Zasięg występowania.
Uchatka patagońska występuje w Ameryce Południowej, od południowej Brazylii po przylądek Horn i Falklandy na Oceanie Atlantyckim i na północ do północnego Peru na Oceanie Spokojnym.
Morfologia.
Długość ciała samic 200 cm, samców 260 cm; masa ciała samic do 144 kg, samców 300–350 kg. Noworodki osiągają długość 75–85 cm i ciężar 11–15 kg. Żółtobrązowa albo szarobrunatna sierść, samce posiadają grzywę na karku. Wzór zębowy: I formula_1 C formula_2 PM formula_3 = 36. 
Ekologia.
Tryb życia.
Dzienny tryb życia. Żyje w stadach złożonych z samca, samic oraz młodych. Żywi się rybami i głowonogami, w poszukiwaniu których nurkuje na głębokość do kilkudziesięciu metrów.
Rozmnażanie.
Samica rodzi jedno młode po 11 miesięcznej ciąży, usamodzielniające się w wieku 4-5 lat.

</doc>
<doc id="1071090" url="https://pl.wikipedia.org/wiki?curid=1071090" title="Otaria flavescens">
Otaria flavescens



</doc>
<doc id="1071092" url="https://pl.wikipedia.org/wiki?curid=1071092" title="III wojna angielsko-hiszpańska">
III wojna angielsko-hiszpańska



</doc>
<doc id="1071093" url="https://pl.wikipedia.org/wiki?curid=1071093" title="Wojna o ucho Jenkinsa">
Wojna o ucho Jenkinsa

Wojna o ucho Jenkinsa 1739–1748 r. (ang. "War of Jenkins’ Ear") – konflikt zbrojny, który rozegrał się w Ameryce Północnej pomiędzy Wielką Brytanią a Hiszpanią. Wojna ta była wstępem do tzw. wojny króla Jerzego.
Przyczyną konfliktu stały się ataki Hiszpanów na brytyjskie statki handlowe w rejonie Karaibów. Ostatecznie wojnę wypowiedziano 23 października 1739 r. po przemówieniu w parlamencie kapitana Roberta Jenkinsa, któremu Hiszpanie odcięli ucho.
Jenkins był angielskim żeglarzem i przemytnikiem. Dowodząc okrętem „Rebecca”, został zatrzymany przez hiszpański okręt u wybrzeży Kuby. W trakcie incydentu doszło do pojedynku z hiszpańskim oficerem, w rezultacie czego Jenkins stracił ucho. Małżowinę uszną obwoził następnie po świecie i pokazywał jako dowód na hiszpańskie okrucieństwo, apelując także do władz w Londynie o rozprawę z wrogiem. W czasie gorącej debaty parlamentarnej w 1738 zdecydowano o rozpoczęciu wojny. Ucho Jenkinsa stało się pretekstem, lecz nie rzeczywistym powodem wojny. Anglikom chodziło o zdobycie kontroli nad handlem w Ameryce Środkowej. Kluczem do tego było opanowanie dwóch miast portowych Porto Bello w Panamie i Cartagena w Kolumbii, przeciw którym kierowana była ekspedycja angielska.
Ówczesny premier Robert Walpole był przeciwny wojnie, lecz do jej wypowiedzenia zmusili go tzw. "Wigowie Patrioci". Walpole skomentował sytuację stwierdzeniem: „Dzwonią w dzwony, a wkrótce zaczną załamywać ręce” ("They are ringing the bells, soon they will be wringing their hands").
Poprzednia wojna, toczona w latach 1726–1729, rozpoczęła się od spektakularnej klęski Anglików. Blokada Porto Bello się nie powiodła. Wzięło w niej udział około trzech tysięcy spragnionych łupu ochotników pod wodzą Francisa Hosiera. Z wojny powróciło jedynie sześciuset. Większość z nich zginęła, jednak nie w walkach, lecz od żółtej febry, której epidemia rozwinęła się na angielskich okrętach.
Dopiero w roku 1739 eskadra sześciu okrętów admirała Edwarda Vernona zaatakowała i zdobyła Porto Bello. W odpowiedzi na tę i inne akcje Brytyjczyków siły hiszpańskie bazujące na Florydzie zaatakowały w lipcu 1742 brytyjską kolonię Georgię. Atak został jednak skutecznie odparty przez Anglików.
W roku 1740 także Francuzi wysłali na Karaiby swoją flotę, nie wzięli jednak udziału w walkach. Ogólnie zainteresowanie wojną w rejonie Karaibów było niewielkie i przyćmione zostało toczącym się w Europie konfliktem o sukcesję austriacką. Wojnę angielsko-hiszpańską zakończył ostatecznie pokój w Akwizgranie w roku 1748.

</doc>
<doc id="1071100" url="https://pl.wikipedia.org/wiki?curid=1071100" title="Andrzej Kwietniewski">
Andrzej Kwietniewski

Andrzej Kwietniewski (ur. 30 czerwca 1951 w Łodzi) – polski plastyk, założyciel i członek intermedialnej grupy artystycznej Łódź Kaliska, scenograf i twórca filmów. 
Życiorys.
Absolwent Wydziału Biologii i Nauk o Ziemi Uniwersytetu Łódzkiego, następnie asystent Akademii Medycznej. Posiadacz dyplomów mistrzowskich z fotografii i krawiectwa.
W 1979 był jednym z założycieli (z Markiem Janiakiem, Andrzejem Świetlikiem, Andrzejem Wielogórskim i Adamem Rzepeckim) awangardowej grupy plastycznej Łódź Kaliska.
W Polsce Ludowej był zaangażowany w działalność opozycyjną na rzecz niezależnej kultury. Był autorem tekstów i rysunków satyrycznych zamieszczanych w piśmie „Tango”, składał i rozprowadzał pisma i ulotki artystyczno-satyryczne. Podczas zamieszek lubelskich sporządzał dokumentację z działań milicji. W 1981 przerwano mu studia (II rok Akademii Medycznej w Łodzi) i wysłano na 3 lata do wojska. Kilkukrotnie przesłuchiwany i osadzany w areszcie na 48 godzin.
Przez kilkanaście lat prowadził gospodarstwo rolne w Kotlinie Kłodzkiej. W 1995 przeprowadził się do Łodzi.
W 2002 r. na festiwal Camerimage przez pół roku kolorował film pt. "Wyjście robotników z fabryki Lumière w Lyonie" braci Lumière (był to dar grupy Łódź Kaliska dla Instytutu i Muzeum Braci Lumière w Lyonie). Nie wykonał jednak pracy do końca, niepokolorowane zostało ostatnie 7 sekund filmu.
Od 2008 ze względu na stan zdrowia, nie bierze udziału we wspólnych działaniach grupy Łódź Kaliska i zgodnie z nowym statutem posługuje się obecnie tytułem: "członek Łodzi Kaliskiej w stanie spoczynku" (od 23 marca 2007). 30 października 2007 odbyła się pierwsza wystawa grupy Łódź Kaliska bez udziału Kwietniewskiego.
Autor powieści kryminalnej wydanej w 2008 r. pt. "Blondynka z miasta Łodzi".
Jest fascynatem twórczości Andy Warhola i Yoko Ono.

</doc>
<doc id="1071105" url="https://pl.wikipedia.org/wiki?curid=1071105" title="Kościół św. Witalisa we Włocławku">
Kościół św. Witalisa we Włocławku

Kościół św. Witalisa we Włocławku, w latach 1330-1411 pełniący funkcję zastępczej katedry, obecnie kościół seminaryjny Wyższego Seminarium Duchownego, jest najstarszym zachowanym zabytkiem Włocławka.
Architektura.
Kościół zbudowano w stylu gotyckim z palonej cegły. Jest to budowla jednonawowa, z wydzielonym prostokątnym prezbiterium zamkniętym wielobocznie, odchylonym od osi korpusu w lewo, co ma przypominać pozycję umierającego na krzyżu Jezusa. Wnętrze jest sklepione krzyżowo-żebrowo. Na zewnątrz kościół jest opięty skarpami o jednym uskoku.
Historia.
Świątynia została ufundowana przez bpa Macieja z Gołańczy w 1330 r., zaraz po zburzeniu Włocławka i spaleniu dawnej katedry nad Wisłą przez Krzyżaków w 1329 r. W latach 1330–1411, tj. do czasu ostatecznego ukończenia budowy nowej bazyliki katedralnej, kościół Św. Witalisa spełniał rolę tymczasowej katedry. Potem został oddany do użytku znajdującego się w pobliżu szpitala (przytułku) pod wezwaniem Św. Witalisa. Razem ze szpitalem był na utrzymaniu kapituły katedralnej, jednak ta niechętnie podejmowała ten ciężar, uważając, że skoro biskup wybudował kościół, to jego następcy powinni starać się o jego utrzymanie. Ale biskupi też się do tego nie kwapili. W rezultacie nie remontowany kościół szybko niszczał. Już w XV wieku był zupełnie zrujnowany, ogołocony ze wszystkiego i wymagał gruntownej restauracji.
Biskup Władysław Oporowski ogłosił zbiórkę na poratowanie kościoła Św. Witalisa, wyznaczając zarazem specjalny odpust dla ofiarodawców na ten cel. Nie wiadomo jednak, czy rzeczywiście dokonano wtedy zamierzonego remontu. Źródła podają, że około 100 lat później, w latach 1534–1544, kanonik Tobiasz Janikowski własnym kosztem wyremontował cały kościół i murowanym sklepieniem gotyckim zastąpił dotychczasowe drewniane. To murowane sklepienie zachowało się do dziś. Jest ono rodzajem sklepienia ożebrowanego, a snopy żeber spadają na obszerne wsporniki.
Erygowane w 1569 r. seminarium duchowne zajęło część zabudowań szpitalnych i kościół Św. Witalisa. Stał jednak osobno, w pewnej odległości od budynków seminaryjnych i był otoczony ogrodzonym cmentarzem. Po roku 1717 dobudowano od północnej strony prezbiterium niewielką zakrystię oraz przebudowano wieżyczkę na sygnaturkę.
W 1843 r. Pobudowano nowy pawilon seminaryjny, do którego włączono kościół Św. Witalisa. Wchodziło się teraz do niego bezpośrednio z korytarza seminaryjnego. Jednak w dalszym ciągu był otwarty także dla wiernych. Dopiero w 1866 r. przeszedł na wyłączny użytek seminarium (wierni zbierają się w nim jedynie na odpust Św. Witalisa, przypadający w drugą niedzielę maja i sporadycznie w innych okolicznościach).
W XIX i XX wieku kościół Św. Witalisa wielokrotnie remontowano, malowano, zmieniano jego wystrój wewnętrzny.
W latach 1851-1853 był restaurowany pod kierunkiem prefekta seminarium, ks. Franciszka Płoszczyńskiego. Starą czworoboczną wieżę obito żelazną blachą, z pozostawieniem kopułki krytej blachą miedzianą, naprawiono od wewnątrz ściany i otynkowano je. W 1888 r. rozebrano zrujnowaną wieżę, a wystawiono nową, w stylu gotyckim, według projektu Konstantego Wojciechowskiego i pokryto ją blachą miedzianą. Kościół był malowany (polichromia) w latach: 1854, 1873, 1895. Ołtarze i obrazy w ołtarzach zmieniano bardzo często i trudno je wszystkie wymienić. Zazwyczaj był ołtarz główny i dwa boczne. W 1880 r. umieszczono w czterech oknach kolorowe witraże, które jednak w 1903 r. zastąpiono białym szkłem, prawdopodobnie dla uzyskania lepszego naturalnego oświetlenia kościoła.
W latach 1930-1934 kościół Św. Witalisa był znowu restaurowany. Zerwano tynki wewnętrzne i dano nowe; żebra, które w okresie baroku częściowo pościnano, zostały teraz uzupełnione i pozostawiono je w „żywej” cegle; zlikwidowano dawny chór muzyczny, a utworzono nowy z części korytarza seminaryjnego przyległego do kościoła; odsłonięto zatynkowane części z zewnątrz murów; w głównym ołtarzu umieszczono cenny gotycki tryptyk z około 1460 r. W 1936 r. zainstalowano nowe organy, wykonane przez włocławską firmę S. Truszczyńskiego, które są używane do dziś.
W czasie okupacji kościół został uznany za niemiecki i służył do odprawiania nabożeństw niedzielnych dla żołnierzy niemieckich, którzy przebywali w szpitalu wojennym urządzonym w gmachu seminaryjnym.
W latach 1971-1972 dokonano ostatniej gruntownej restauracji kościoła. Położono nowy dach ceramiczny, wymieniono zmurszałe cegły w murach, zrekonstruowano zewnętrzne elementy dekoracyjne. Dzięki tym zabiegom odzyskały dawną okazałość dwa gotyckie portale ceglane: jeden obramiający główne wejście do kościoła (z korytarza seminaryjnego) i drugi – zdobiący wejście boczne, w północnej jego ścianie. Otwory okienne zostały oszklone gomółkami. Usunięto cały stary wystrój kościoła, a dano nowy, w stylu nowoczesnym: posoborowy ołtarz granitowy, drewniany ołtarz pod tabernakulum, ambonkę, ławki, drzwi, instalację oświetleniową (nowe żyrandole) i nagłośnieniową. Kościół wygląda teraz niemal surowo, ale okazale, przejrzyście, bez zbyteczny elementów dekoracyjnych. Z poprzedniego, neogotyckiego wystroju kościoła, pozostała tylko sygnaturka na ścianie naprzeciw wejścia głównego do kościoła.
W roku 2000 przeprowadzono wymianę dachu i wieży, zainstalowano nowy dzwon, w 2002 r. odnowiono wnętrze kościoła i założono nową instalację nagłośnieniową.
Świątynia Świętego Witalisa jest kościołem seminaryjnym Wyższego Seminarium Duchownego we Włocławku.

</doc>
<doc id="1071107" url="https://pl.wikipedia.org/wiki?curid=1071107" title="Level 70 Elite Tauren Chieftain">
Level 70 Elite Tauren Chieftain



</doc>
<doc id="1071108" url="https://pl.wikipedia.org/wiki?curid=1071108" title="Park Arkadia w Warszawie">
Park Arkadia w Warszawie

Park Arkadia – park znajdujący się w warszawskiej dzielnicy Mokotów między ulicami: Puławską, Żywnego, Piaseczyńską i Idzikowskiego.
Opis.
Park powstał w latach 1968–1970 według projektu Longina Majdeckiego w bezpośrednim sąsiedztwie zabytkowego założenia pałacowo-ogrodowego Królikarnia.
Na jego ternie znajdują się trzy stawy: Arkadia i Stawy pod Królikarnią.
W 2008 teren parku Arkadia został objęty ochroną jako zespół przyrodniczo-krajobrazowy „Arkadia”.

</doc>
<doc id="1071110" url="https://pl.wikipedia.org/wiki?curid=1071110" title="Wimbledon 2002 (gra pojedyncza mężczyzn)">
Wimbledon 2002 (gra pojedyncza mężczyzn)

Eliminacje.
Drabinka eliminacji 

</doc>
<doc id="1071117" url="https://pl.wikipedia.org/wiki?curid=1071117" title="Kwietniewski">
Kwietniewski

Kwietniewski (forma żeńska: Kwietniewska; liczba mnoga: Kwietniewscy) – nazwisko polskie. Wg bazy PESEL 17.01.2015 nazwisko to nosiło 2351 Polaków.

</doc>
<doc id="1071118" url="https://pl.wikipedia.org/wiki?curid=1071118" title="Powiat St. Johann im Pongau">
Powiat St. Johann im Pongau

Powiat St. Johann im Pongau, Powiat Sankt Johann im Pongau (niem. "Bezirk St. Johann im Pongau", nazywany również Pongau) – powiat w Austrii, w kraju związkowym Salzburg. Siedziba powiatu znajduje się w mieście St. Johann im Pongau.
Geografia.
Południowa i środkowa część powiatu leży w Alpach Centralnych, w Wysokich i Niskich Taurach. Część północna leży w Północnych Alpach Wapiennych, w grupach Alp Berchtesgadeńskich, Dachstein i Tennengebirge (Alpy Salzburskie).
Powiat St. Johann im Pongau graniczy z następującymi powiatami: na wschodzie Tamsweg, na południu Spittal an der Drau (Karyntia), na zachodzie Zell am See, na północy Hallein, na północnym zachodzie powiat graniczy z Niemcami. Przy granicy państwa znajdują się trzy szczyty powyżej 2300 m n.p.m.
Historia.
Nazwa Pongau ("Pongawi") pojawia się po raz pierwszy w użyciu między 750 a 788. Od XIII wieku do 1803 tereny powiatu należały do archidiecezji Salzburga. Na krótki czas obszar trafił we władania Bawarii, by w 1816 powrócić w granice Austrii. Władze kraju związkowego postanowiły w 1848 o powstaniu powiatu, który został założony po dwóch latach. Siedzibą powiatu było do 1867 Werfen a następnie St. Johann im Pongau, które jest miastem powiatowym do dzisiaj.
Podział administracyjny.
Powiat podzielony jest na 25 gmin, w tym trzy gminy miejskie "(Stadt)", siedem gmin targowych "(Marktgemeinde)" oraz 15 gmin wiejskich "(Gemeinde)".

</doc>
<doc id="1071121" url="https://pl.wikipedia.org/wiki?curid=1071121" title="Dikdik sawannowy">
Dikdik sawannowy

Dikdik sawannowy ("Madoqua kirkii") – gatunek ssaka parzystokopytnego z rodziny wołowatych zaliczany do antylop, blisko spokrewniony z dikdikiem drobnym ("Madoqua guentheri"). Wyewoluował w miocenie ok. 12 mln lat temu.
Występowanie i biotop.
Obecny zasięg występowania gatunku obejmuje obszary środkowej i południowej Afryki – południowo-zachodnia Angola, środkowa i południowa Kenia, Namibia, południowo-wschodnia Somalia, środkowa Tanzania i Namibia.
Jego siedliskiem są suche tereny w pobliżu gęstych krzewów, wśród których zwierzęta te ukrywają się i żerują.
Charakterystyka ogólna.
Wygląd.
Ubarwienie grzbietu brązowe lub żółtawoszare, głowa i nogi płowe, spodnia część ciała i wewnętrzna strona nóg – biała. Duże oczy otacza pierścień jasnych włosów.
U samców występują krótkie, ok. 11 cm rogi, które mogą być osłonięte kępą włosów. U samic występują dwie pary sutków. Wąskie i długie racice ostro zakończone. Charakterystyczną cechą dikdików sawannowych jest ruchliwa górna warga, która wraz z nozdrzami wystaje lekko przed wargą dolną.
Tryb życia.
Dikdiki sawannowe są najbardziej aktywne wczesnym rankiem i późnym popołudniem, ale wykazują również aktywność w ciągu nocy. Żyją pojedynczo lub parami. Są zwierzętami terytorialnymi. Granice zajmowanego obszaru znakują kałem, moczem i wydzieliną gruczołów przyocznych. Rytuał znakowania wykonywany jest przez samca i przez samicę. Samiec zajmuje się obroną terytorium przed innymi przedstawicielami tego samego gatunku. Po swoim terenie poruszają się ustalonymi ścieżkami. Są zwierzętami nieśmiałymi, spędzającymi większość czasu w ukryciu. Wystraszone uciekają zygzakiem, wydając przy tym dźwięki brzmiące jak "dik-dik" lub "zik-zik". W czasie ucieczki osiągają prędkość do 42 km/h.
Podstawę ich diety stanowią liście krzewów i drzew, a uzupełnieniem są trawy, pąki, owoce i zioła. Żyją do 10 lat, ale średni czas życia w warunkach naturalnych wynosi 3-4 lata. W niewoli zanotowano dikdika sawannowego w wieku 14 lat.
Rozród.
Samice dikdika Kirka osiągają dojrzałość płciową w wieku ok. 6-8 miesięcy, samce ok. 12 miesięcy. Są prawdopodobnie gatunkiem monogamicznym. Tworzą pary zajmujące obszar 5-30 hektarów. Po ok. 170-dniowej ciąży samica rodzi jedno młode ważące 560-680 g, które karmi mlekiem przez 6 tygodni, pozostając z nim w ukryciu. Przeżywalność młodych szacowana jest na 50%. Siedmiomiesięczne dikdiki sawannowe osiągają pełne wymiary i są wówczas zmuszane do opuszczenia terytorium rodziców. Samica może rodzić dwa razy w ciągu roku.
Podgatunki.
Wyróżniono 4 podgatunki dikdików sawannowych:
Znaczenie.
Zabijane głównie ze względu na skórę, z której wyrabiane są m.in. rękawiczki. Na parę rękawiczek potrzebne są skóry z dwóch dikdików.
Zagrożenia i ochrona.
Do naturalnych wrogów dikdików sawannowych należą lamparty, gepardy, szakale, pawiany, orły i pytony. Pomimo intensywnych polowań w niektórych regionach dikdik sawannowy jest uważany za gatunek liczny. Nie jest objęty konwencją waszyngtońską CITES, a w Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii LC ("least concern" – niskiego ryzyka).

</doc>
<doc id="1071124" url="https://pl.wikipedia.org/wiki?curid=1071124" title="Małżeństwo homoseksualne">
Małżeństwo homoseksualne



</doc>
<doc id="1071126" url="https://pl.wikipedia.org/wiki?curid=1071126" title="Ewa Hanulanka">
Ewa Hanulanka

Ewa Hanulanka ps. „Jola” (ur. 14 sierpnia 1923 w Warszawie, zm. 16 sierpnia 1944 tamże) – sanitariuszka w batalionie „Parasol”, uczestniczka powstania warszawskiego
Była harcerką 3. WŻDH przy Gimnazjum im. Juliusza Słowackiego. Następnie służyła w Szarych Szeregach skąd przeszła do batalionu „Parasol”. W okresie okupacji niemieckiej studiowała również medycynę na tajnych kompletach.
Podczas powstania warszawskiego była sanitariuszką III kompanii 3. plutonu batalionu „Parasol”. Brała udział w jego walkach na Woli i na Starówce, gdzie zginęła 16. dnia powstania. Pochowana w kwaterach żołnierzy baonu „Parasol” na Powązkach Wojskowych w Warszawie (kwatera A24-8-6).
Odznaczona została Krzyżem Walecznych.

</doc>
<doc id="1071138" url="https://pl.wikipedia.org/wiki?curid=1071138" title="Tychy Żwaków">
Tychy Żwaków

Tychy Żwaków – przystanek kolejowy na trasie Katowice-Zwardoń, położony przy lesie w Tychach na terenie dzielnicy Żwaków.
W roku 2021 przystanek obsługiwał 100–149 pasażerów na dobę.
Obecnie przystanek ma dwa perony boczne z zadaszeniem; budynek został rozebrany w pierwszej połowie sierpnia 2005 roku z powodu złego stanu technicznego. Brak kas biletowych. Przejazd kolejowo-drogowy kategorii C. Przystanek obsługuje ruch lokalny Katowice – Bielsko-Biała.

</doc>
<doc id="1071139" url="https://pl.wikipedia.org/wiki?curid=1071139" title="Obrożnik tundrowy">
Obrożnik tundrowy

Obrożnik tundrowy, leming obrożny, leming śnieżny ("Dicrostonyx torquatus") – gatunek ssaka z podrodziny karczowników (Arvicolinae) w obrębie rodziny chomikowatych (Cricetidae) występujący w strefie tundry od Morza Białego na zachodzie po wybrzeża Oceanu Spokojnego na wschodzie, także na wyspach u wybrzeży Syberii.
Zasięg występowania.
Obrożnik tundrowy występuje w strefie tundry od Morza Białego na zachodzie, do wybrzeża Oceanu Spokojnego na wschodzie, a także na wyspach położonych u wybrzeży Syberii zamieszkując w zależności od podgatunku:
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1779 roku niemiecki przyrodnik Peter Simon Pallas nadając mu nazwę "Mus torquatus". Holotyp pochodził z ujścia rzeki Ob, w północno-zachodniej Syberii, w Rosji.
W przeszłości "D. torquatus" był traktowany jako gatunek holarktyczny, z pięcioma podgatunkami w Eurazji i od sześciu do dwunastu podgatunkami w Ameryce Północnej. Podział ewolucyjny na gatunki z Palearktyki i Nearktyki został najpierw ustalony na podstawie dowodów chromosomalnych i eksperymentów z krzyżowaniem, a następnie potwierdzony markerami molekularnymi i danymi morfometrycznymi. Autorzy "Illustrated Checklist of the Mammals of the World" rozpoznają trzy podgatunki.
Morfologia.
Długość ciała (bez ogona) 88–140 mm, długość ogona 11–21 mm; masa ciała 63–155 g. Sierść czerwonobrązowa z ciemną pręgą wzdłuż grzbietu, brzuch jasny. Na szyi ubarwienie układa się w charakterystyczną obrożę. W okresie zimowym futro zmienia barwę na białą (cecha unikalna wśród gryzoni). W zimie środkowy palec przedniej łapy zimą wyraźnie się powiększa tworząc rodzaj kopytka, co ułatwia chodzenie po śniegu. 
Ekologia.
Samica rodzi 5–6 młodych, w ciągu roku może mieć nawet 2–3 mioty. Jest fitofagiem.

</doc>
<doc id="1071140" url="https://pl.wikipedia.org/wiki?curid=1071140" title="Podatek regresywny">
Podatek regresywny

Podatek regresywny – podatek procentowy, którego stawka maleje wraz ze wzrostem dochodu. Stanowi przeciwieństwo podatku progresywnego. 
Tego typu podatki były stosowane w XIX-wiecznej Europie i USA, a współcześnie m.in. w niektórych kantonach szwajcarskich. W założeniach ogólnych podatek taki ma zachęcać obywateli do bogacenia się, a inwestorów do inwestowania.

</doc>
<doc id="1071144" url="https://pl.wikipedia.org/wiki?curid=1071144" title="Madoqua kirkii">
Madoqua kirkii



</doc>
<doc id="1071149" url="https://pl.wikipedia.org/wiki?curid=1071149" title="Bitwa pod Aisne (1917)">
Bitwa pod Aisne (1917)

II bitwa pod Aisne (znana także jako bitwa pod Chemin-des-dames) – kluczowe starcie tzw. „ofensywy Nivelle’a” na froncie zachodnim I wojny światowej.
Pomimo dobrego przygotowania (artyleria i czołgi) oraz zastosowanie taktyki zapory ogniowej oddziały francuskie napotkały na bardzo silny opór przeciwnika, uprzedzonego o miejscu planowanej ofensywy. Mimo ogromnych strat (do 60% stanów osobowych oddziałów), front udało się przesunąć o zaledwie kilka kilometrów. Nie powiódł się atak czołgów próbujących wesprzeć piechotę (ze 120 czołgów Niemcy zniszczyli 60).; w rezultacie bitwy, na skutek braku jakichkolwiek sukcesów oraz konieczności ponoszenia ciężkich i bezskutecznych ofiar, w początkach maja 1917 roku w armii francuskiej wybuchł szereg buntów, ogarniając przejściowo nawet połowę armii; inną konsekwencją porażki była dymisja Nivelle'a i zastąpienie go na stanowisku Szefa Sztabu Generalnego przez Petaina

</doc>
<doc id="1071153" url="https://pl.wikipedia.org/wiki?curid=1071153" title="Opera Bałtycka">
Opera Bałtycka

Opera Bałtycka – opera w gdańskiej dzielnicy Aniołki. Największa instytucja kultury województwa pomorskiego.
Historia.
Pierwszy spektakl operowy w Gdańsku („Le nozze d’Amore e di Psiche” Marco Scacchiego) wystawili w 1646 roku artyści teatru królewskiego z okazji przyjazdu małżonki króla Władysława IV – Ludwiki Marii Gonzagi. Dla umożliwienia jego wystawienia rozbudowano Szkołę Szermierczą, by mogła zmieścić trzy tysiące widzów. W następnych latach obiekt wykorzystywały zespoły przyjezdne, a stały teatr opery rozpoczął działalność w 1753 roku, zaś w 1773 r. wzniesiono dla niego nową siedzibę.
Już po zaborach aktor Teatru Narodowego Tomasz Truskolaski wystawił pierwszą operę w języku polskim – „Wesele wiejskie”. W następnych latach opera w Gdańsku rozwijała się, a jej wysoką rangę poświadcza wystawianie premier kolejnych spektakli krótko po prapremierach.
3 września 1915 została otwarta hala sportowo-widowiskowa na 2000 miejsc (niem. "Sporthalle"). Hala została po II wojnie światowej adaptowana na siedzibę opery. Gmach (z dobudowanym reprezentacyjnym foyer) uzyskał obecny kształt w 1982. Jest to najmniejsza sala operowa w Polsce.
Pierwsza premiera Studia Operowego, uważana za początek historii Opery Bałtyckiej, odbyła się 28 czerwca 1950, kiedy to wystawiono Eugeniusza Oniegina Piotra Czajkowskiego. 1 maja 1953 Studio Operowe i Orkiestra Filharmoniczna zostały połączone w "Państwową Operę i Filharmonię Bałtycką", mieszczącą się w obecnym budynku przy alei Zwycięstwa 15. W ciągu wielu lat dokonywano różnych przeróbek, adaptacji i modernizacji starego budynku, rozpoczętego przebudową sceny w 1955, a później, w latach 1972-1982, reszty budynku. W 1974 utworzono nową orkiestrę filharmoniczną, która odtąd pełniła funkcję Filharmonii Bałtyckiej, podczas gdy stara orkiestra pozostawała głównie orkiestrą operową. Obie instytucje kierowane były przez tego samego dyrektora naczelnego i pozostawały pod jednym dachem. Dopiero w roku 1994 rozdzielono definitywnie operę od filharmonii (filharmonia zmieniła siedzibę i dyrektora) i opera stała się samodzielną instytucją artystyczną pod nazwą "Państwowa Opera Bałtycka".
W sezonie artystycznym 2009/2010 Opera Bałtycka obchodziła sześćdziesiątą rocznicę swego powstania.
Spektakle produkowane przez Operę Bałtycką brały udział w licznych międzynarodowych projektach. Wielkim sukcesem była Nagroda Niemieckich Krytyków, w 1986 roku gdańskie "Nabucco" uznano za najlepsze przedstawienie zagranicznego prezentowane na niemieckich scenach. W 2008 roku spektakl "Gwałt na Lukrecji" Benjamina Brittena otrzymał dwie nagrody na międzynarodowym festiwalu operowym pod patronatem Mezzo TV w Segedynie na Węgrzech. Dodatkowym profitem było ponowne zaproszenie Opery Bałtyckiej do projektu.
W sezonie 2011/2012 Opera Bałtycka przygotowała światową prapremierę opery Elżbiety Sikory „Madame Curie”. Dzieło to powstało na zamówienie Opery Bałtyckiej i po raz pierwszy zostało zaprezentowane publiczności w Paryżu (listopad 2011), w ramach oficjalnego Programu Kulturalnego Polskiej Prezydencji w Radzie UE. Dwa lata po premierze film z tego spektaklu dostał główna nagrodę wydawców francuskich „Orfeusz”.
W sezonie 2012/2013 w Operze miało miejsce kolejne przedsięwzięcie - premiera dzieła Szostakowicza i jego uczniów, czyli "Skrzypce Rotszylda" Fleischmanna w reżyserii Weissa oraz "Gracze" Szostakowicza/Meyera w reżyserii Andrzeja Chyry. Kolejny sezon rozpoczęła premiera opery Krzysztofa Pendereckiego "Ubu Rex" w reżyserii Janusza Wiśniewskiego.
W maju 2011 zawiązał się Komitet Obywatelski Budowy Nowej Opery Bałtyckiej, która ma być nowym, większym i nowocześniejszym gmachem instytucji.
23 kwietnia 2012 zmieniono nazwę "Państwowej Opery Bałtyckiej". Nową nazwą jest: "Opera Bałtycka w Gdańsku".
W 2014 w organizowanych przez Operę koncertach udział wzięło 41 tys. 089 osób.
W 2017 Opera zanotowała 50 194 widzów (wobec 34 200 widzów w 2016) oraz przychody ze sprzedaży biletów w wysokości 1 828 000 zł (wobec 1 015 056 zł rok wcześniej).

</doc>
<doc id="1071154" url="https://pl.wikipedia.org/wiki?curid=1071154" title="DW131">
DW131



</doc>
<doc id="1071155" url="https://pl.wikipedia.org/wiki?curid=1071155" title="DW132">
DW132



</doc>
<doc id="1071156" url="https://pl.wikipedia.org/wiki?curid=1071156" title="DW138">
DW138



</doc>
<doc id="1071157" url="https://pl.wikipedia.org/wiki?curid=1071157" title="Wartabed">
Wartabed

Wartabed (orm. Վարդապետ; w języku wschodnioormiańskim: wardapet) – tytuł naukowy nadawany w Ormiańskim Kościele Apostolskim i Kościele ormiańskokatolickim uczonym duchownym biegłym w dziedzinie teologii. Tytuł ten mogą otrzymać wyłącznie duchowni celibatariusze. Nadaniu tytułu wartabeda towarzyszy wręczenie pastorału (gawazan) w kształcie laski zakończonej krzyżem oraz głowami dwóch węży i symbolizującego wiedzę oraz władzę nauczania.
Wyższym tytułem jest dzajragujn wartabed, który odpowiada stopniowi doktora teologii, ale może być również nadawany jako tytuł wyłącznie honorowy. Atrybutami dzajragujn wartabeda są krzyż napierśny oraz pierścień.
Tytuły wartabeda oraz dzajragujn wartabeda mogą nadawać wyłącznie biskupi, którzy sami uzyskali tytuł dzajragujn wartabeda.

</doc>
<doc id="1071158" url="https://pl.wikipedia.org/wiki?curid=1071158" title="DW539">
DW539



</doc>
<doc id="1071159" url="https://pl.wikipedia.org/wiki?curid=1071159" title="Bitwa pod Aisne">
Bitwa pod Aisne

pod Aisne w czasie I wojny światowej doszło do 3 bitew:

</doc>
<doc id="1071160" url="https://pl.wikipedia.org/wiki?curid=1071160" title="DW559">
DW559



</doc>
<doc id="1071161" url="https://pl.wikipedia.org/wiki?curid=1071161" title="DW631">
DW631



</doc>
<doc id="1071162" url="https://pl.wikipedia.org/wiki?curid=1071162" title="DW633">
DW633



</doc>
<doc id="1071164" url="https://pl.wikipedia.org/wiki?curid=1071164" title="DW769">
DW769



</doc>
<doc id="1071165" url="https://pl.wikipedia.org/wiki?curid=1071165" title="DW931">
DW931



</doc>
<doc id="1071166" url="https://pl.wikipedia.org/wiki?curid=1071166" title="3 Pułk Ułanów">
3 Pułk Ułanów

Pułki ułanów noszące numer „3”:
Polskie:
Austriacki:
Austro-węgierski:
Niemiecki:

</doc>
<doc id="1071168" url="https://pl.wikipedia.org/wiki?curid=1071168" title="Franciscus Sylvius">
Franciscus Sylvius

Franciscus Sylvius, właśc. François Deleboe, także Franz de la Boé (ur. 15 marca 1614 w Hanau, zm. 14 listopada 1672 w Lejdzie) – holenderski lekarz anatom, profesor uniwersytecki.
Od 1658 nauczał w Lejdzie. Jako pierwszy opisał bruzdę boczną w ludzkim mózgu (zwaną na jego cześć bruzdą Sylwiusza) i wodociąg mózgu (wodociąg Sylwiusza); badał procesy fizjologiczne zachodzące w organizmie ludzkim, takie jak wydzielanie śliny i żółci oraz działania soku żołądkowego. Jako pierwszy odkrył w płucach zmarłych na gruźlicę gruzełki, które nazwał "tuberculi".
Od jego nazwiska pochodzi nazwa minerału, chlorku potasu (sylwin).

</doc>
<doc id="1071170" url="https://pl.wikipedia.org/wiki?curid=1071170" title="Hrabstwo Dakota (Minnesota)">
Hrabstwo Dakota (Minnesota)

Hrabstwo Dakota ze stolicą w Hastings leży we wschodniej części stanu Minnesota, USA. Według danych z roku 2005 zamieszkuje je 383 592 mieszkańców, z czego 91.36% stanowią biali. Nazwa hrabstwa wywodzi się od zasiedlających dawniej te tereny Indian Dakota.
Warunki naturalne.
Hrabstwo zajmuje obszar 1519 km² (586 mi²), z czego 1475 km² (570 mi²) to lądy, a 43 km² (17 mi²) wody. Graniczy z 7 innymi hrabstwami:
Demografia.
Według spisu z 2000 roku hrabstwo zamieszkuje 355 904 osób, które tworzą 131 151 gospodarstw domowych oraz 94 035 rodzin. Gęstość zaludnienia wynosi 241 osób/km². Na terenie hrabstwa jest 133 750 budynków mieszkalnych o częstości występowania wynoszącej 91 budynki/km². Hrabstwo zamieszkuje 91,36% ludności białej, 2,27% ludności czarnej, 0,38% Indian, 2,89% Azjatów, 0,05% mieszkańców Pacyfiku, 1,75% ludności wywodzącej się z dwóch lub więcej ras, oraz 1,29% ludności innych ras. 2,94% ludności to Hiszpanie, Latynosi lub inni. Pochodzenia niemieckiego jest 32% mieszkańców, 13% norweskiego, 9,7% irlandzkiego, a 5,9% szwedzkiego. Blisko dwie trzecie wszystkich mieszkańców hrabstwa mieszka w skupisku rozległych przedmieść na północnym zachodzie: Burnsville, Lakeville, Apple Valley, Rosemount i Eagan.
W hrabstwie znajduje się 131 151 gospodarstw domowych, w których 40% stanowią dzieci poniżej 18. roku życia mieszkający z rodzicami, 59,2% małżeństwa mieszkające wspólnie, 9,1% stanowią samotne matki oraz 28,3% to osoby nie posiadające rodziny. 21,7% wszystkich gospodarstw domowych składa się z jednej osoby oraz 5,5% w wieku powyżej 65. roku życia żyje samotnie. Średnia wielkość gospodarstwa domowego wynosi 2,7 osoby, a rodziny 3,14 osoby.
Przedział wiekowy populacji hrabstwa kształtuje się następująco: 29,2% osób poniżej 18. roku życia, 7,9% pomiędzy 18. a 24. rokiem życia, 34,3% pomiędzy 25. a 44. rokiem życia, 21,2% pomiędzy 45. a 64. rokiem życia oraz 7,4% osób powyżej 65. roku życia. Średni wiek populacji wynosi 32 lata. Na każde 100 kobiet przypada 97,6 mężczyzn. Na każde 100 kobiet powyżej 18. roku życia przypada 94,7 mężczyzn.
Średni dochód dla gospodarstwa domowego wynosi 61 863 dolarów, a średni dochód dla rodziny wynosi 71 062 dolarów. Mężczyźni osiągają średni dochód w wysokości 46 827 dolarów, a kobiety 32 189 dolarów. Średni dochód na osobę w hrabstwie wynosi 27 008 dolarów. Około 2,4% rodzin oraz 3,6% ludności żyje poniżej minimum socjalnego, z tego 3,9% poniżej 18 roku życia oraz 5,5% powyżej 65. roku życia.
Polityka i administracja.
W Hrabstwie Dakota rządzi Rada Komisarzy. Jej członkami są:
W hrabstwie pełnią urząd również wybrani w wyborach szeryf (Don Gudmundson) oraz prokurator (James Backstrom). Dodatkowo wybierane są rada systemu bibliotecznego, agencja rozwoju społecznego oraz kilka komisji doradczych.

</doc>
<doc id="1071172" url="https://pl.wikipedia.org/wiki?curid=1071172" title="Krystyna Wiśniewska-Szabelska">
Krystyna Wiśniewska-Szabelska

Krystyna Wiśniewska-Szabelska ps. „"Magda”" (ur. 20 marca 1920 w Warszawie, zm. 21 września 1944 tamże) – harcerka, łączniczka dowództwa w batalionie „Parasol”, uczestniczka powstania warszawskiego.
Życiorys.
Była córką Kazimierza i Marii z domu Hencel.Przed wojną była drużynową 62. Warszawskiej Żeńskiej Drużyny Harcerskiej. Podczas okupacji hitlerowskiej należała do kręgu starszoharcerskiego „Kuźnica”, a także dowodziła grupą kobiecą organizacji małego sabotażu „Wawer” w dzielnicy Praga-Południe. Działała jako łączniczka i kolporterka. W powstaniu warszawskim była łączniczką w dowództwie i adiutanturze batalionu „Parasol”, z którym przeszła szlak bojowy z Woli, przez Starówkę, Śródmieście, aż na Czerniaków, gdzie 21 września 1944 poległa w okolicach ulicy Wilanowskiej 10. Miała 24 lata.
Jej brat Zbigniew Wiśniewski oraz mąż ppor. Tadeusz Szabelski (ur. 17 kwietnia 1920, odzn. KW) byli również żołnierzami batalionu „Parasol”. Brat został aresztowany i zamordowany przez Gestapo w lutym 1944 r. Jej mąż zginął tego samego dnia co ona, również przy ul. Wilanowskiej 10. Zostali razem pochowani w kwaterach żołnierzy batalionu „Parasol” na Powązkach Wojskowych w Warszawie (kwatera A24-7-6).

</doc>
<doc id="1071173" url="https://pl.wikipedia.org/wiki?curid=1071173" title="Kortatu">
Kortatu

Kortatu – zespół grający muzykę ska punk utworzony w Irun (Kraj Basków) latem 1984 roku.
Zespół powstał w pierwszych latach hiszpańskiej demokracji. Hiszpańska konstytucja została uchwalona w 1978 roku, a rok później powstał Statut Autonomiczny Kraju Basków. Baskijski nacjonalizm błąkał się pomiędzy akceptacją autonomii a walką o niepodległość. Kortatu miało duże znaczenie dla skrajnie lewicowych baskijskich nacjonalistów (odrzucających projekt autonomii) jako prekursor "Radical Basque Rock (Rock Radikal Vasco" bądź "RRV")(pol. Radykalny Rock Baskijski). Wywarli duży wpływ na baskijski i hiszpański punk, podobnie jak i inne zespoły: La Polla Records, Cicatriz bądź też Eskorbuto, które stały się popularny na scenie undergroundowej lat 80.
Pomimo przylgnięcia etykiety prekursora Radykalnego Rocka Baskijskiego, Kortatu próbowało walczyć przeciwko wszelkim klasyfikacjom, mimo że wyraźnie było widać polityczne powiązania z Herii Batsuną. Kortatu przedstawiało również pewien problem dla cenzury, szczególnie gdy próbowali opublikować zdjęcie przedstawiające hiszpańskiego monarchę Juana Carlosa I jako robota. Na obszarze pięciu lat działalności zespołu, przemieszczali swoje upatrywania muzyczne ze ska w kierunku punka, a nawet hip-hopu, rozwiązując ostatecznie formacje po zobaczeniu Public Enemy w Paryżu, by stworzyć większy projekt Negu Gorriak. Pomimo że ich utwory również wywodziły się z party-ska oraz combat-rock (na ich ostatniej płycie wszystkie utwory były śpiewane po baskijsku), ich główny ton pozostał nietknięty. Policyjne tortury, gnębienie Basków i potrzeba socjalnej sprawiedliwości są mocno eksponowane w ich utworach.
Pomimo iż pozostawali pod wpływem The Clash, ich frontman Fermin Muguruza zdecydował się, aby stworzyć zespół skapunkowy po zobaczeniu koncertu Joego Strummera w 1980 roku w Donostia.
W 1985 roku nagrali pierwsze demo, które zawierało ich trzy piosenki. W tym samym roku zamieścili te piosenki na albumie znanym jak "Four’s Album" (pol. album czterech) wydanym wspólnie z trzema nowymi zespołami: Cicatriz, Jotakie oraz Kontuz-Hi!.
Tego samego roku zaliczyli swoją pierwszą trasę koncertową dookoła Kraju Basków. Zagrali również w Madrycie i Barcelonie. 31 maja zagrali w więzieniu Martutene (Donostia) razem z zespołem Barricada. Kilka miesięcy później, Joseba Sarrionandia, znany poeta i pisarz, który został osadzony w więzieniu z powodu powiązań z ETA, uciekł razem z innym więźniem, Iñakim Pikabeą, ukrywając się w sprzęcie nagłaśniającym, po koncercie Imanola Larzabala. Kortatu i Barricada zostały posądzone o przygotowanie ucieczki, dostając za to zakaz gry w jakichkolwiek więzieniach, lecz nigdy im tego nie udowodniono. Niedługo po tym napisali swój najbardziej znany utwór "Sarri Sarri" mówiący o ucieczce Sarrionandii. Utwór ten był coverem, z nowym tekstem, "Chatty Chatty" Toots and The Maytals.
W 1987 zagrali koncert w Polsce na festiwalu Róbrege i wywołali mały skandal w Polskim Radio, prowokując prowadzących audycję.
Dyskografia.
Niektóre reedycje na CD Zawierająca utwory bonusowe i zmodyfikowane:

</doc>
<doc id="1071180" url="https://pl.wikipedia.org/wiki?curid=1071180" title="Solidarność 80">
Solidarność 80

Niezależny Samorządny Związek Zawodowy „Solidarność” 80 – polski związek zawodowy założony w 1989 przez działaczy Solidarności, nieakceptujących porozumienia Okrągłego Stołu i kwestionujących działania Lecha Wałęsy.
Historia.
Na czele organizacji stanął Marian Jurczyk, w związku działalność podjęli też Seweryn Jaworski, Andrzej Gwiazda i Stanisław Kocjan. W 1990 rozpoczęto wydawanie tygodnika „Solidarność Szczecińska”. W latach 90. w związku działało do 150 tys. członków, najwięcej na Pomorzu Zachodnim i Górnym Śląsku. Siedziba początkowo mieściła się w Szczecinie, od 1995 w Warszawie.
Związek od początku brał udział w życiu politycznym. W wyborach prezydenckich w 1990 poparł kandydaturę Leszka Moczulskiego. Rok później wystawił swoje listy wyborcze w 2 okręgach (posłem został Stanisław Kocjan), w 1993 jego przedstawiciele kandydowali z ramienia Koalicji dla Rzeczypospolitej Jana Olszewskiego. 
W tym samym roku doszło do dwóch rozłamów - Daniel Podrzycki założył „Sierpień 80”, Seweryn Jaworski niewielki Chrześcijański NSZZ „Solidarność” im. ks. Jerzego Popiełuszki. Kolejne rozłamy miały miejsce w następnych latach, z czego największy doprowadził do dwuwładzy wewnątrz organizacji, gdy część działaczy wybrała nowego przewodniczącego - Zbigniewa Półtoraka w miejsce Mariana Jurczyka. Ostatecznie prawa do nazwy zostały przyznane nowo wybranemu przewodniczącemu, a działacze związani z założycielem związku w 1996 doprowadzili do powstania Krajowego NSZZ Solidarność 80 (obecnie kierowanym przez Grzegorza Durskiego).
W 2001 trzech działaczy Solidarności 80 zarejestrowało w sądzie „fałszywą” Platformę Obywatelską, co zmusiło twórców Platformy Obywatelskiej do zmiany oficjalnej nazwy na „Platforma Obywatelska RP”
W 2003 z Solidarności 80 wyodrębnił się NSZZ Solidarność'80 Małopolska, który rok później współtworzył Niezależny Samorządny Związek Zawodowy Solidarność'80 - Konfederacja (razem z KNSZZ Solidarność 80).
NSZZ Solidarność 80 pozostaje najliczniejszym spośród powstałych z pierwotnej struktury organizacji. Wchodzi w skład Forum Związków Zawodowych.

</doc>
<doc id="1071182" url="https://pl.wikipedia.org/wiki?curid=1071182" title="Amarok">
Amarok



</doc>
<doc id="1071183" url="https://pl.wikipedia.org/wiki?curid=1071183" title="Lotniskowiec śmigłowcowy">
Lotniskowiec śmigłowcowy



</doc>
<doc id="1071184" url="https://pl.wikipedia.org/wiki?curid=1071184" title="Józef Stanisław Hornowski">
Józef Stanisław Hornowski



</doc>
<doc id="1071185" url="https://pl.wikipedia.org/wiki?curid=1071185" title="Maximiliano Moralez">
Maximiliano Moralez

Maximiliano Nicolás "Maxi" Moralez (ur. 27 lutego 1987 w Granadero Baigorria) – piłkarz argentyński grający na pozycji ofensywnego pomocnika.
Kariera klubowa.
Piłkarską karierę Moralez rozpoczął w Racing Club de Avellaneda. Początkowo występował w młodzieżowych drużynach tego klubu, a w 2005 roku został włączony do kadry pierwszego zespołu. W Primera División zadebiutował 12 czerwca w zremisowanym 2:2 meczu z Colón de Santa Fe. W fazie Clausura wystąpił tylko w czterech ostatnich meczach, a Racing zajął. 3. miejsce. W sezonie 2005/2006 Maximiliano grał już w większej liczbie meczów, a w majowym spotkaniu z River Plate (2:0) strzelił swojego pierwszego gola w lidze. Z Racingiem nie osiągnął jednak większych sukcesów zajmując miejsca w środku tabeli. Natomiast w sezonie 2006/2007 był już podstawowym zawodnikiem Racingu. Dwukrotnie zajął z nim 10. pozycję w lidze. W całym sezonie rozegrał 32 mecze i strzelił 7 goli, a jego popisowym meczem był ten z Club Atlético Lanús (2:1), w którym to wszedł na boisko w 79. minucie, a w doliczonym czasie gry strzelił dwa zwycięskie gole dla Racingu.
Latem 2007 Moralezem interesowały się czołowe europejskie kluby, ale zawodnik dość niespodziewanie wybrał ofertę rosyjskiego FK Moskwa, który zapłacił za niego 5 milionów euro. Tym samym Maxi dołączył do swoich rodaków Pablo Barrientosa, Maxi Lópeza i Héctora Bracamonte. W Premier Lidze zadebiutował 19 sierpnia w przegranych 1:2 derbach z Lokomotiwem Moskwa. Po rozegraniu 6 spotkań dla FK Moskwa w 2008 roku powrócił do Racingu.
W 2009 roku został kupiony przez Vélez Sársfield.
W 2011 roku został sprzedany do Atalanty BC za ok. 5 mln euro.
Kariera reprezentacyjna.
W 2007 roku Moralez wystąpił na Mistrzostwach Ameryki Południowej U-20. Nieco później został powołany do kadry Argentyny U-20 na Mistrzostwa Świata U-20 w Kanadzie. Tam był podstawowym i czołowym obok Sergio Agüero zawodnikiem zespołu. Wystąpił we wszystkich meczach i zdobył 4 gole (dwa w wygranym 6:0 meczu z Panamą, jednego w wygranym 1:0 z Meksykiem i wygranym 3:0 z Chile). Z Argentyną wywalczył mistrzostwo świata, a za swoją postawę został nagrodzony Srebrną Piłką dla drugiego najlepszego gracza turnieju. Zdobył także Brązowego Buta dla trzeciego strzelca turnieju.

</doc>
<doc id="1071187" url="https://pl.wikipedia.org/wiki?curid=1071187" title="Dominik Zapolski">
Dominik Zapolski

Dominik Zapolski (ur. 1876, zm. 1931) - polski malarz. Dzieciństwo spędził na Suwalszczyźnie. Malarstwa i rysunku uczył się początkowo w Kownie, później w Wilnie. Pod koniec życia powrócił na rodzinną Suwalszczyznę, gdzie jako już dojrzały artysta tworzył nastrojowe pejzaże stron rodzinnych. W kilkunastu szkicach upamiętnił również postacie z ówczesnej wsi suwalskiej.

</doc>
<doc id="1071189" url="https://pl.wikipedia.org/wiki?curid=1071189" title="Rezerwat przyrody Ciechocinek">
Rezerwat przyrody Ciechocinek

Rezerwat przyrody Ciechocinek – rezerwat słonoroślowy o powierzchni 1,88 ha, położony w województwie kujawsko-pomorskim, powiecie aleksandrowskim, mieście Ciechocinek. Powołany w 1963 roku w celu zachowania ze względów naukowych i dydaktycznych bogatego zespołu słonorośli.
Obszar rezerwatu podlega ochronie czynnej.
Lokalizacja.
Pod względem fizycznogeograficznym rezerwat znajduje się w mezoregionie Kotlina Toruńska. Znajduje się przy tzw. wale wstecznym, nieopodal tężni nr 3. Obejmuje fragment łąki o pow. 1,88 ha, należącej do Uzdrowiska Ciechocinek, przez którą przepływa rów, dawniej prowadzący solankę z basenu kąpielowego. Basen został zlikwidowany około 2000 r.
Charakterystyka.
Teren rezerwatu pokrywa roślinność słonolubna, rozmieszczona strefowo w zależności od nasycenia gleby solą, która trafia tu dwiema drogami: poprzez podsiąkanie solanki i poprzez osiadanie rozpylonych w powietrzu wokół tężni drobnych kryształków. W rezerwacie i pod tężniami stwierdzono występowanie 10 gatunków roślin słonolubnych. Należą do nich m.in.: soliród zielny, aster solny, świbka morska, sit Gerarda, sit żabi, solanka kolczysta, muchotrzew solniskowy, komonica skrzydlatostrąkowa.
W rezerwacie nie ma wytyczonych ścieżek. Można poruszać się wzdłuż rowu z solanką. W związku z likwidacją basenu oraz sporadycznym użytkowaniem tężni nr 3 i nr 2 słonorośla występują obecnie prawie wyłącznie wzdłuż rowu.
Szlak turystyczny.
Przez skraj rezerwatu przebiega pieszy szlak turystyczny „S. Noakowskiego” Toruń – Nieszawa (38,5 km).

</doc>
<doc id="1071193" url="https://pl.wikipedia.org/wiki?curid=1071193" title="Babi Dół (przystanek kolejowy)">
Babi Dół (przystanek kolejowy)

Babi Dół – przystanek kolejowy w miejscowości Babi Dół, w gminie Żukowo, w województwie pomorskim, zlokalizowany jest w zalesionym obszarze.
W roku 2018 przystanek obsługiwał 20-49 pasażerów na dobę.
Przystanek, pierwotnie o statusie stacji, został oddany do użytku 22 maja 1932, czyli już po otwarciu 9 listopada 1930 odcinka magistrali węglowej Kościerzyna-Somonino-Osowa-Gdynia. Podczas okupacji niemieckiej stacja nosiła nazwę "Babental". W 1994 zlikwidowano sygnalizację kształtową, tor mijankowy. Do 2006 zachowały się ruiny 2 nastawni Bd oraz Bd1. W 2014 zlikwidowano nieużywany peron 1. i wybudowano nową, jednokrawędziową platformę.
Przez przystanek przebiega linia kolejowa nr 201, a zatrzymujące się na nim pociągi kursują pomiędzy Kościerzyną a Gdynią Główną.
Na przystanku wykorzystywana jest tylko jedna krawędź peronowa przy peronie wyspowym, natomiast krawędź znajdująca się bliżej budynku jest nieużywana z powodu zdemontowanego toru mijankowego. Budynek dworcowy pełni obecnie funkcje mieszkalną.
Przystanek kolejowy jest często punktem początkowym dla pieszych wycieczek do rezerwatu przyrody Jar Rzeki Raduni, do którego można dojść nieopodal wyznaczonym szlakiem Kartuskim. Szlak znajduje się w odległości około 700 m od przystanku w kierunku wiaduktu przechodzącego nad torami.
W odległości 3,838 km od przystanku w kierunku Gdyni, nieopodal miejscowości Glincz, znajduje się posterunek odgałęźny o tej samej nazwie. Jest to miejsce przecięcia się z linią kolejową Pruszcz Gdański – Łeba.

</doc>
<doc id="1071195" url="https://pl.wikipedia.org/wiki?curid=1071195" title="Irena Schirtładze">
Irena Schirtładze

Irena Schirtładze ps. „"Irka”" (ur. 7 kwietnia 1928 we Lwowie, zm. 14 września 1944 w Warszawie) – Gruzinka, w powstaniu warszawskim ochotniczka-sanitariuszka w batalionie „Parasol”.
Córka Arkadiusza Schirtładze i Janiny z d. Kicińskiej. W latach 1937–1939 mieszkała w Dęblinie. Jej ojciec był gruzińskim oficerem kontraktowym Wojska Polskiego (kapitanem lotnictwa). W Dęblinie szkolił polskich pilotów. Wziął udział w kampanii wrześniowej. Po agresji ZSRR na Polskę wzięty do niewoli przez Armię Czerwoną, zamordowany w Katyniu.
Irena Schirtładze dołączyła do batalionu „Parasol” w pierwszych dniach powstania warszawskiego w sierpniu 1944 roku podczas walk tego oddziału na Woli. Przydzielona do 3. kompanii przeszła szlak bojowy „Parasola” z Woli, przez Starówkę, Śródmieście, aż po Czerniaków, gdzie została ciężko ranna przy ul. Ludnej. Zmarła 14 września. Miała 16 lat.
Została odznaczona Krzyżem Walecznych. Pochowana w kwaterach żołnierzy i sanitariuszek baonu „Parasol” na Powązkach Wojskowych w Warszawie (kwatera A24-10-2).

</doc>
<doc id="1071197" url="https://pl.wikipedia.org/wiki?curid=1071197" title="Calvörde">
Calvörde

Calvörde – miejscowość i gmina w niemieckim kraju związkowym Saksonia-Anhalt, w powiecie Börde, w gminie związkowej Flechtingen.
1 stycznia 2010 do gminy Calvörde przyłączono następujące gminy: Berenbrock, Dorst, Grauingen, Klüden, Mannhausen, Velsdorf, Wegenstedt i Zobbenitz.

</doc>
<doc id="1071198" url="https://pl.wikipedia.org/wiki?curid=1071198" title="Podwyższenie Krzyża Pańskiego">
Podwyższenie Krzyża Pańskiego



</doc>
<doc id="1071199" url="https://pl.wikipedia.org/wiki?curid=1071199" title="Vittorio Emanuele di Savoia">
Vittorio Emanuele di Savoia

Vittorio Emanuele di Savoia (ur. 12 lutego 1937 w Neapolu) – ostatni książę koronny Królestwa Włoch i głowa rodu Sabaudzkiego. Włoscy monarchiści określają go jako Vittorio Emanuele IV (Wiktor Emanuel IV).
Życiorys.
Był księciem Neapolu i jednocześnie ostatnim następcą tronu Królestwa Włoch. Obecnie jest głową dynastii sabaudzkiej (wł. Casa di Savoia) i tytułuje się królem Włoch, a także "Królem Jerozolimy". Jego nadzieje na objęcie tronu swego kraju rozwiały się po referendum konstytucyjnym 2 czerwca 1946 roku, kiedy społeczeństwo włoskie większością 54,3% głosów zadecydowało o zniesieniu monarchii i przyjęciu republikańskiej formy rządów, jednocześnie wybierając przedstawicieli do Zgromadzenia Konstytucyjnego.
Został następcą tronu we Włoszech 9 maja 1946 roku. Monarchia została zniesiona w jego kraju 13 czerwca 1946 roku, był więc następcą tronu przez 34 dni. W Szwajcarii został namiętnym kolekcjonerem monet. Pasją tą zaraził się od swego dziadka.
W 1983 roku zmarł jego ojciec, król Humbert II, którego pogrzeb zgromadził około 350 tysięcy jego rodaków na uroczystości i 23 miliony przed telewizorami. Razem z Vittorio Emanuele, jego rodziną, księciem Monako Rainierem III, wysłannikiem prezydenta Francji Francois Mitteranda i arcyksięciem Ottonem Habsburgiem w pogrzebie wziął udział legat papieski.
Włączył się w politykę Włoch występując z oficjalnymi roszczeniami do tronu, 15 grudnia 1969 roku ogłosił się jednostronnie królem Włoch. Jego sprawę wspomaga partia Alleanza Monarchica wydająca również gazetę „Italia Reale” (Królewskie Włochy).
Rodzina.
11 stycznia 1970 roku w Las Vegas Vittorio Emanuele wziął ślub cywilny z Mariną Ricolfi Doria (ur. 12 lutego 1935 roku w Genewie). Świadkiem tego ślubu był szach Iranu – Reza Pahlawi. 7 października 1971 para wzięła ślub kościelny w Teheranie. Mają jednego syna – Emanuele Filiberto (ur. 22 czerwca 1972 roku w Genewie), który ożenił się z aktorką francuską Clotilde Courau i ma dwie córki – Vittorię i Luisę.

</doc>
<doc id="1071202" url="https://pl.wikipedia.org/wiki?curid=1071202" title="Grzegorz Wieczerzak">
Grzegorz Wieczerzak

Grzegorz Wieczerzak (ur. 18 kwietnia 1966) – polski przedsiębiorca, były prezes PZU Życie. 
Życiorys.
Absolwent Akademii Medycznej w Lublinie, studiował w latach 1984–1992. Ukończył Studium Doradców Podatkowych w Szkole Głównej Handlowej oraz uzyskał dyplom MBA University of Illinois.
Jeden z pierwszych maklerów papierów wartościowych w Polsce (licencja nr 2), pracował w Pierwszym Komercyjnym Banku SA w Lublinie, Banku Pekao, Banku Handlowym w Warszawie. Następnie był wiceprezesem ds. finansowych JTT Computer SA, pracownikiem Societe Generale oraz prezesem biura maklerskiego Societe Generale Securities. Szczytem jego kariery biznesowej było stanowisko prezesa PZU Życie, które objął za rządów AWS – w kwietniu 1998. Był ponadto wiceszefem Stronnictwa Konserwatywno-Ludowego w Małopolsce. Przeciwny sprzedaży PZU konsorcjum Eureko BV i BIG Banku Gdańskiego, wspólnie z prezesem PZU Władysławem Jamrożym próbował doprowadzić do wrogiego przejęcia BIG Banku Gdańskiego przez Deutsche Bank, za co Eureko usiłowało pozbawić go fotela prezesa PZU Życie. Odwołano go dopiero 28 kwietnia 2001 roku, a trzy miesiące później został zatrzymany pod zarzutem działania na szkodę PZU Życie. W sprawie Wieczerzaka pomimo wielu lat procesów nie zapadły rozstrzygnięcia będące karą. Spędził jako tymczasowo aresztowany 32 miesiące.
17 stycznia 2008 został zatrzymany przez policjantów wydziału CBŚ w Białymstoku w związku z – jak podała Komenda Główna Policji – podrzuceniem 500 g narkotyków w 2004 roku. Pod koniec stycznia sąd uchylił areszt, stwierdzając że analiza chemiczna nie stwierdziła obecności narkotyków. Wieczerzak twierdził, że w rzeczywistości jego zatrzymanie miało na celu zabranie dokumentów dotyczących prywatyzacji PZU.

</doc>
<doc id="1071203" url="https://pl.wikipedia.org/wiki?curid=1071203" title="Dicrostonyx torquatus">
Dicrostonyx torquatus



</doc>
<doc id="1071204" url="https://pl.wikipedia.org/wiki?curid=1071204" title="Kościół św. Piotra w Poznaniu">
Kościół św. Piotra w Poznaniu

Kościół św. Piotra w Poznaniu – kościół ewangelicko-reformowany w Poznaniu, neoromański, wzniesiony w latach 1838–1841, zniszczony w 1945, niezachowany.
Historia.
Bracia czescy emigrujący z powodu prześladowań religijnych z ojczyzny, osiedli w Poznaniu w 1548 r. i gromadzili się na nabożeństwa w kamienicy magnackiego rodu Ostrorogów. W 1554 r. poza murami miejskimi, na Wzgórzu św. Wojciecha, wznieśli drewniany polski i niemiecki kościółek, szkołę, szpital (przytułek) i domy mieszkalne dla duchownych, nauczycieli i służby kościelnej, mieli tam również ogród i cmentarz. Zabudowania zostały zniszczone w 1616 r. przez tłum podburzony przez jezuitów. Zniszczono również pobliskie zabudowania należące do luteran i protestantom zabroniono odtąd sprawowania czynności religijnych na terenie miasta. Część wiernych przeniosła się do Leszna, inni sporadycznie udawali się na nabożeństwa w miejscowości Skoki.
W 1645 roku na zjeździe w Lesznie nastąpiło zjednoczenie jednoty braci czeskich z ewangelikami reformowanymi. Możność odprawiania nabożeństw w Poznaniu odzyskali dopiero w 1772 r., korzystając z sali w gmachu Wagi Miejskiej. W latach 1813–1814 z funduszy Bogusława Karczewskiego z Czarnotek wznieśli skromny dom modlitwy przy ul. Garbary. Od 1817 r. reformowani należeli wraz z luteranami do pruskiego Kościoła Ewangelicko-Unijnego jako osobna diecezja. Plany budowy nowego kościoła uzyskano w 1832 r. z Naczelnej Deputacji Budowlanej w Berlinie. Był to projekt autorstwa Karla Friedricha Schinkla, nawiązujący do kościoła w Straupitz. Budowę rozpoczęto 3 sierpnia 1838 r. i poświęcenie odbyło się 7 listopada 1841 r. (). W 1890 r. przebudowano wnętrze nadając mu cechy neo-bizantyjskie.
Do 1860 r. odprawiano nabożeństwa po niemiecku i po polsku, później regularnie tylko niemieckie. W czerwcu 1925 roku ks. Stefan Skierski ponownie odprawił nabożeństwo reformowane po polsku, ale mała liczba wiernych sprawiła, że po 1932 znów ich zaniechano.
Kościół został mocno uszkodzony podczas walk o miasto w 1945 r., po czym ruiny rozebrano.
Pastorzy służący w parafii.
Rangę parafii podnosił fakt, że jej proboszcz był zwyczajowo seniorem Jednoty Wielkopolskiej i po 1817 roku superintendentem diecezji Superintendentura Poznań II Ewangelickiego Kościoła Unijnego.
Pastorzy
1780-1783 Jan Musonius (dojeżdzał z Leszna)
1783-1790 Karol Bogumił Diehl
1790-1797 wakat
1797-1813 Chrystian Teofil Cassius
1815-1828 Jan Benjamin Bornemann
1831-1840 Friedrich Leopold Dütschke
1841-1855 Adolf Siedler
1857-1881 Karl Göbel
1883-1898 Eugen Borgius
1899-1911 Hugo Albertz (1899-1911)
1911-1932 Gerhard Haenisch
1932-1940 wakat
1940-1945 Nathanael Katscher
Architektura.
Świątynia znajdowała się na trójkątnej parceli na stoku wzniesienia u zbiegu dzisiejszych ul. Półwiejskiej i Krysiewicza, zwrócona fasadą do pl. Wiosny Ludów. Była dwuwieżową budowlą neoromańską z żółtej cegły, wzniesioną na rzucie prostokąta, w który wciągnięto apsydę ołtarzową. Kryte stropem wnętrze wypełniały 2 kondygnacje empor. Po 1890 r. pozostawiono tylko jedną kondygnację, wtedy też wnętrze otrzymało wyrazistą polichromię o motywach geometrycznych. Szczegóły wyposażenia nie są znane. Surowa szata architektoniczna kościoła budziła sprzeczne uczucia: była chwalona przez część niemieckiej opinii publicznej, która w smukłych wieżach dopatrywała się nawet podobieństwa do słynnej katedry Notre-Dame w Paryżu. Społeczeństwo polskie było wobec estetycznych walorów budowli bardziej krytyczne, potocznie określając ją bez szacunku jako „księże portki”. 

</doc>
<doc id="1071205" url="https://pl.wikipedia.org/wiki?curid=1071205" title="Władysław Jamroży">
Władysław Jamroży

Władysław Jamroży (ur. 20 grudnia 1956 we Wrocławiu) – ukończył Akademię Medyczną we Wrocławiu (następnie zrobił specjalizacje z pediatrii i radiologii) i zarządzania w Akademii Ekonomicznej we Wrocławiu. 
Kariera biznesowa.
W latach 1991-1992 był inicjatorem stworzenia i twórcą Ośrodka Litotrypsji w Polanicy-Zdroju, zajmującego się bezoperacyjnym kruszeniem kamieni moczowych (nerkowych i moczowodowych). Leczenie kamicy metodą litotrypsji pozaustrojowej było wówczas nowatorską, niezwykle skuteczną metodą terapii tej choroby. 
Od 1994 członek rady nadzorczej, następnie w okresie październik 1995 – kwiecień 1997 Prezes PZU na Życie. W grudniu 1997 za rządów koalicji AWS-UW został Prezesem PZU SA. W styczniu 2000 rada nadzorcza zakładu zawiesiła go w obowiązkach, za podjęcie próby przejęcia przez Deutsche Bank kontroli nad BIG Bankiem Gdańskim (w którego radzie nadzorczej zasiadał) oraz blokowanie przejęcia kontroli nad PZU przez Eureko BV.
W kwietniu 2000 został Prezesem Totalizatora Sportowego. Funkcję tę sprawował do marca 2001.
W maju 2001 aresztowany i niemal dwa lata czekający w areszcie na przedstawienie zarzutów. Władysław Jamroży razem z Grzegorzem Wieczerzakiem został oskarżony o nieprawidłowości w zarządzaniu największym polskim ubezpieczycielem, jednakże wieloletnie procesy nie doprowadziły do ukarania. W 2008 Jamroży był jedną z osób skarżących Polskę przed Europejskim Trybunałem Praw Człowieka za przewlekłość postępowania sądowego.
18 października 2012 Sąd Rejonowy dla Warszawy Śródmieście uniewinnił go na wniosek prokuratury od wszystkich zarzutów.

</doc>
<doc id="1071207" url="https://pl.wikipedia.org/wiki?curid=1071207" title="Argas perscicus">
Argas perscicus



</doc>
<doc id="1071208" url="https://pl.wikipedia.org/wiki?curid=1071208" title="Officyna Liberałów">
Officyna Liberałów

Oficyna Konserwatystów &amp; Liberałów – polskie wydawnictwo, założone w 1978 (początkowo publikujące w drugim obiegu). Wydawca książek o tematyce społeczno-politycznej oraz tygodnika Najwyższy CZAS! (od 1990).

</doc>
<doc id="1071211" url="https://pl.wikipedia.org/wiki?curid=1071211" title="Wichry namiętności">
Wichry namiętności

Wichry namiętności (ang. "Legends of the Fall") – film produkcji USA z 1994 roku.
Film jest adaptacją noweli Jima Harrisona z 1979 roku o tym samym tytule. Reżyserem filmu był Edward Zwick, producentem Marshall Herskovitz.
W ciągu dwóch pierwszych miesięcy wyświetlania w kinach Ameryki Północnej film zarobił prawie 60 milionów dolarów. Był nominowany w trzech kategoriach do Oscarów i zdobył nagrodę za najlepsze zdjęcia dla Johna Tolla.
Fabuła.
Historia kornwalijskiej rodziny imigrantów pułkownika Wiliama Ludlowa i jego trzech synów: Alfreda, Tristana i Samuela. Bracia wraz z ojcem żyją na odległych równinach Montany. Film ukazuje ich historię od początku XX wieku, I wojny światowej, przez erę prohibicji, kończąc na krótkiej scenie w 1963 roku. Zarówno film, jak i książka zawierają okazjonalne terminy w języku kornwalijskim.
Nagrody i nominacje.
Oscary za rok 1994
Złote Globy 1994

</doc>
<doc id="1071212" url="https://pl.wikipedia.org/wiki?curid=1071212" title="Mixtekowie">
Mixtekowie



</doc>
<doc id="1071213" url="https://pl.wikipedia.org/wiki?curid=1071213" title="Park miniatur">
Park miniatur

Park miniatur – otwarta przestrzeń (park), rzadziej pomieszczenie z modelami budowli, przeważnie w skali 1:25.
Historia.
Pierwsze parki miniatur pojawiły się w XIX stuleciu - były to wyłącznie kolekcje prywatne. W 1930 otwarto pierwszy publiczny park miniatur - Bekonscot w Wielkiej Brytanii. Prawdziwy ich rozwój nastąpił po II wojnie światowej, kiedy stały się wielką atrakcją turystyczną. Od niedawna powstają także w Polsce.

</doc>
<doc id="1071216" url="https://pl.wikipedia.org/wiki?curid=1071216" title="Otto III Wittelsbach">
Otto III Wittelsbach



</doc>
<doc id="1071218" url="https://pl.wikipedia.org/wiki?curid=1071218" title="Władysław IV Kuman">
Władysław IV Kuman



</doc>
<doc id="1071219" url="https://pl.wikipedia.org/wiki?curid=1071219" title="Samanchuda">
Samanchuda

Samanchuda (albo Samanchudat, Saman Khoda, Saman Choda) (pers. – pan Samanu) – eponimiczny protoplasta dynastii Samanidów, żyjący w pierwszej połowie VIII wieku.
Wnioskując z jego imienia Samanchuda musiał być perskim dehkanem władającym wsią Saman, którą źródła różnie lokalizują – miała ona znajdować się w rejonie Balchu, Samarkandy bądź nawet Termezu. Biruni podaje jego genealogię sięgającą cztery pokolenia wstecz do Bahrama Czobina, natomiast Gardezi wymienia jego przodków aż do Gajomarta, pierwszego człowieka. Niezależnie od prawdziwości pochodzenia Samanidów od Bahrama, co dzisiaj jest powszechnie podawane w wątpliwość, faktem jest, że genealogia ta została zaakceptowana przez współczesnych. Samanchuda był związany z dworem namiestnika Umajjadów w Chorasanie Asadem Ibn Abd Allahem al-Kasrim (724-727) i (735-738). Na dworze Asada nawrócił się z zaratusztrianizmu na islam i na jego cześć nadał swojemu synowi imię Asad.

</doc>
<doc id="1071224" url="https://pl.wikipedia.org/wiki?curid=1071224" title="Wild Weasel">
Wild Weasel

Wild Weasel ("Dzika Łasica") – ogólna nazwa grupy samolotów sił powietrznych Stanów Zjednoczonych, których zadaniem jest zwalczanie systemów przeciwlotniczych i przeciwrakietowych przeciwnika – SEAD ("Suppression of Enemy Air Defenses").
Geneza.
Nazwa pochodzi od nazwy projektu "Wild Weasel" rozwijanego oryginalnie przez kapitana Billa McGuigana – pilota morskiego Korpusu Piechoty Morskiej Stanów Zjednoczonych (US Marine Corps), który był pierwszym programem broni służącej wykrywaniu i zwalczaniu broni przeciwlotniczej ("Surface-to-Air Missile" – SAM). Oryginalnie projekt ten nieprzypadkowo nosił nazwę "Ferret" (fretka domowa), będącą nazwą małego drapieżnika polującego w legowiskach swoich ofiar. Nazwę tę jednak zmieniono, gdyż powtarzała nazwę samolotów bombowych z czasów II wojny światowej, których zadaniem było zwalczanie obcych radarów.
Sposób działania.
Samoloty Wild Weasel wykorzystują promieniowanie elektromagnetyczne wrogiego źródła promieniowania elektromagnetycznego (np. naziemnej stacji radarowej) do zlokalizowania go, namierzenia i naprowadzania na niego broni antyradarowych. W chwili namierzenia wrogiego nadajnika fal elektromagnetycznych i wystrzelenia w jego kierunku jednego z rodzajów pocisków antyradarowych, pocisk ten samoczynnie nakierowuje się na źródło sygnału i niszczy je. Pociskami tego typu mogą jednakże być nie tylko antyradarowe pociski rakietowe, lecz także samonaprowadzające się na tej samej zasadzie "inteligentne" bomby lotnicze.
Historia Wild Weasel.
F-100F Super Sabre.
Oryginalnym samolotem Wild Weasel był F-100F Super Sabre, który przeszedł swój chrzest bojowy w listopadzie 1965, zwalczając obronę przeciwlotniczą Wietnamu Północnego, gdzie latał w parze z samolotem myśliwsko-bombowym Republic F-105 Thunderchief. Zadaniem F-100F podczas wojny wietnamskiej było wykrywanie i niszczenie kontrolowanych radarem północno-wietnamskich stanowisk SAM. Słabością tego samolotu była jednak zbyt niska prędkość, toteż jesienią 1966 został przy tych zadaniach zastąpiony przez przekonstruowaną wersję F-105.
F-105F Thunderchief.
F-105F Thunderchief, noszący w tej wersji nazwę "Thud Weasels", przenosił bardziej zaawansowaną wersję elektronicznych urządzeń wykrywania i zakłócania wrogich systemów przeciwlotniczych, a także silniejsze uzbrojenie. Do końca wojny wietnamskiej pełnił dwie misje:
F-4G Phantom.
W 1975 samolotem Wild Weasel zostało 116 przekonstruowanych samolotów myśliwskich F-4E. W samolocie tym urządzeniem walki elektronicznej AN/APR-38 zastąpiono między innymi działko pokładowe. Przerobiony F-4E był samolotem dwuosobowym, w którym oprócz pilota, miejsce zajmował także oficer walki elektronicznej ("Electronic Warfare Officer"). W trakcie pierwszego lotu F-4G 6 grudnia 1975, samolot miał na pokładzie AGM-88A/B/C High-Speed Anti-Radiation Missile (HARM). Przeznaczeniem tego samolotu było wykonywanie zadań bojowych w tandemie z innym samolotem tej samej klasy lub samolotem myśliwsko-bombowym przeciwko jednostkom SAM.
W 1991 F-4G Phantom Wild Weasel wziął udział w operacji Pustynna Burza. W tym czasie jego system walki elektronicznej został unowocześniony do wersji AN/APR-47. W pierwszej fazie wojny F-4G odbył 2596 lotów bojowych przeciwko irackim systemom obrony przeciwlotniczej, za pomocą 1000 pocisków powietrze-ziemia niszcząc ponad 200 celów. Ostatnia misja bojowa F-4G miała miejsce 2 stycznia 1996 nad południowym Irakiem, krótko potem cała rodzina samolotów Phantom – a wraz z nią F-4G – została wycofana ze służby w US Air Force. Ostatni lot operacyjny samolotu miał miejsce 20 kwietnia 1996.
F-16 Fighting Falcon.
Po wycofaniu ze służby w siłach powietrznych USA samolotów F-4 Phantom, role Wild Weasel zaczęły pełnić samoloty F-16D Block 50 i Block 52, których produkcja rozpoczęła się w 1991.
Samoloty te brały udział m.in. w operacji Iracka Wolność, podczas której pokładowy system ostrzegawczy jednego z Wild Weasel błędnie zidentyfikował ochraniającą sztab 101. Dywizji Powietrznodesantowej baterię systemu antybalistycznego Patriot jako wrogą baterię SA-2. F-16 odpalił pocisk antyradarowy AGM-88 HARM, który uderzył bezpośrednio w czoło systemu radarowego baterii Patriot, wyłączając ją z akcji.

</doc>
<doc id="1071226" url="https://pl.wikipedia.org/wiki?curid=1071226" title="Karachanidzi">
Karachanidzi

Karachanidzi (albo Ilekchanidzi) – pierwsza muzułmańska dynastia pochodzenia tureckiego panująca w Turkiestanie od X do początku XIII w.
Według Omeljana Pritsaka Karachanidzi wywodzili się z rodu rządzącego Karłuków, zamieszkujących Turkiestan tureckich koczowników, którzy niegdyś wchodzili w skład państwa Turkutów, a w IX wieku walczyli z Samanidami. Punktem zwrotnym w ich historii było nawrócenie na islam, które muzułmańska tradycja wiąże z osobą pierwszego znanego nam chana Karachanidów, Satuka (zm. 955). Po nawróceniu na islam Karachanidzi rozpoczęli ekspansję zarówno na wschód, jak i zachód, zajmując pozostałą część Wschodniego Turkiestanu i Mawarannahr. Karachanidzi kontynuowali dualistyczny system władzy praktykowany niegdyś w kaganacie Turkutów, co w ich przypadku ostatecznie ok. 1040 doprowadziło do podziału na kaganat wschodni i zachodni. Władztwo Karachanidów było często wstrząsane konfliktami między poszczególnymi członkami dynastii panującymi w swoich apanażach, co wykorzystywali jego wrogowie zewnętrzni. Pod koniec XI wieku Karachanidzi musieli uznać zwierzchnictwo Seldżuków, a w latach 1134–1141 zostali podbici przez Kara Kitajów. Konfrontacja tych ostatnich z Chorezmszahami doprowadziła na początku XIII wieku do zagłady Karachanidów. Współcześnie pamięć o Karachanidach funkcjonuje szczególnie wśród ujgurskich mieszkańców Xinjiangu, którzy w Satuku widzą pioniera islamizacji regionu, zaś w działających pod panowaniem dynastii pisarzach takich jak Mahmud Kaszgari i Jusuf Bałasaghuni twórców pierwszej literatury w języku tureckim.
Nazwa i źródła.
Zarówno nazwa „Karachanidzi” jak i „Ilekchanidzi” ma swoje źródło w XIX wiecznej numizmatyce i orientalistyce. Przymiotnik „Kara” w językach tureckich dosłownie znaczy „czarny”, ale zwyczajowo oznaczał także „pierwszy”, „główny”, „wielki”, „prestiżowy”. W tym drugim znaczeniu pojawiał się on w obecnej na monetach tytulaturze kaganów dynastii. Z kolei wyrażenie „Ilekchan” jest błędnym połączeniem dwóch występujących na karachanidzkich monetach tytułów, które w praktycznym użyciu zawsze występowały osobno. „Ilek” (albo „Ilig”) był tytułem niższego stopnia i jego posiadacz zawsze podlegał chanowi. Współczesne Karachanidom źródła perskie i arabskie określają ich najczęściej jako po prostu „kaganowie” (pers. خاقانيه, Chaghanijja). Czasami można także spotkać się z frazą „dom Afrasjaba” (pers. ال افراسياب, Al-e Afrasijab), wiążącą Karachanidów z Afrasjabem, legendarnym królem koczowniczego Turanu w irańskiej tradycji epicznej (zob. "Szahname"). W języku arabskim na określenie Karachanidów używano również wyrażenia „chańscy królowie Turków” (arab. al-Muluk al-Chanijja al-Atrak).
Każda rekonstrukcja historii Karachanidów napotyka na problem związany z brakiem wewnętrznych źródeł dotyczących dynastii. Wiemy wprawdzie o istnieniu dzieł historycznych poświęconych specjalnie Karachanidom, przetrwały z nich jednak jedynie pojedyncze cytaty u innych autorów. W związku z powyższym informacji na temat Karachanidów trzeba poszukiwać w różnych źródłach poświęconych dynastiom sąsiednim, przede wszystkim Ghaznawidom, Seldżukom, Chorezmszahom oraz chińskim dynastiom Liao i Song, a także w historiach powszechnych, przy czym w tej kategorii najważniejszym źródłem jest "Al-Kamil fi at-Tarich" Ibn al-Asira. Ważną rolę odgrywają też licznie zachowane karachanidzkie monety oraz w mniejszym stopniu inne zabytki kultury materialnej, takie jak różne dokumenty, monumenty i odkrycia archeologiczne.
Historia.
Początki Karachanidów.
Jako pierwszy spójne ujęcie dziejów dynastii przedstawił Omeljan Pritsak. Według niego Karachanidzi wywodzili się z rodu rządzącego Karłuków, który z kolei miał pochodzić od panujących nad Turkutami Aszyna. Nie ulega wątpliwości, iż powstanie państwa Karachanidów było powiązane z procesem islamizacji Turków zamieszkujących Azję Środkową, który był rezultatem przede wszystkim aktywnej polityki muzułmańskich Samanidów w tym regionie. Samanidzi walczyli z miejscowymi tureckimi koczownikami, w 840 zajmując Isfidżab, a w 893 Taraz. Według źródeł muzułmańskich przeciwnikiem Samanidów w tym drugim przypadku miał być kagan Karłuków. Wydaje się prawdopodobne, że władca Karłuków przyjął tytuł kagana po upadku kaganatu ujgurskiego w 840. Zdaniem Pritsaka natomiast pierwszym Karachanidą miał być Bilge Kür Kadyr-chan, z którym Samanidzi walczyli w 840. Współczesny ostatnim Karachanidom Ibn al-Asir pisał, że Karłucy odgrywają w ich państwie taką samą rolę, jak Oguzowie w państwie Seldżuków. Większość zachodnich uczonych podziela hipotezę Pritsaka o karłuckim rodowodzie Karachanidów. Pomimo to, ze względu na szczupłość źródeł, na których jest oparta, pozostaje ona kontrowersyjna, tak samo zresztą jak jego utożsamienie władców Turków walczących z Samanidami w latach 840 i 893 z pierwszymi Karachanidami. Wasilij Bartold i Władimir Minorski sugerowali, iż Karachanidzi wywodzili się z Jagma, jednego z trzech plemion wchodzących w skład federacji Karłuków. Kilku uczonych chińskich i japońskich, bazując przede wszystkim na źródłach chińskich, faworyzowało hipotezę o pochodzeniu Karachanidów od Ujgurów.
Pierwszym niewątpliwym Karachanidą był Satuk Bughra-chan (zm. 955), którego znamy właściwie wyłącznie z tradycji dotyczących jego nawrócenia na islam. Miał on przyjąć nową religię pod wpływem fakiha z Buchary, stolicy Samanidów, a następnie uzyskać fatwę pozwalającą mu na zabicie jego nadal pogańskiego ojca, czego dokonał zdobywając na czele ghazich z Fergany jego stolicę, Kaszgar. Masowe przejście na islam zamieszkujących region tureckich plemion dokonało się wkrótce po śmierci Satuka – jak zostało to odnotowane przez różnych muzułmańskich autorów (m.in. Ibn al-Asira i Miskawajha), w 960 miało się nawrócić „dwieście tysięcy namiotów Turków”. Ostateczne ukonstytuowanie się dynastii Karachanidów było zatem nierozerwalnie związane z islamizacją plemion tureckich zamieszkujących Turkiestan. Po przyjęciu nowej religii Karachanidzi rozpoczęli ekspansję w dwóch kierunkach – po pierwsze na południowy wschód w kierunku buddyjskiego Chotanu, który ostatecznie został przez nich zdobyty po wielu latach walk w 1006, oraz na zachód w kierunku ziem Samanidów. W 990 wnuk Satuka, Hasan Bughra-chan (zm. 992), zdobył Isfidżab, by następnie w 992 zająć samą Bucharę. Jednak będąc w mieście zachorował i jeszcze w tym samym roku wycofał się z niego, po czym zmarł. Ostatecznego podboju Samanidów dokonał panujący w Ferganie i Samarkandzie Ilig Nasr (998–1012/1013), który ponownie zajął Bucharę, tym razem definitywnie, w 999. Ilig Nasr porozumiał się z Mahmudem z Ghazny (998–1030) i władztwo Samanidów zostało podzielone wzdłuż biegu Amu Darii – Ghaznawidom przypadł Chorasan, Karachanidom zaś Mawarannahr. Po umocnieniu się na nowo zdobytych terenach Ilig Nasr próbował zrewidować ten podział, najeżdżając Chorasan w 1006 i 1008, obie jego inwazje zostały jednak odparte przez Mahmuda. Trzeba tutaj zauważyć, że Karachanidzi spotkali się z nikłym oporem poddanych Samanidów, występowali bowiem wobec nich jako ortodoksyjni hanaficcy sunnici, uznający nad sobą zwierzchność abbasydzkiego kalifa. W oczach miejscowych elit religijnych byli zatem tak samo godni sprawowania władzy, jak Samanidzi.
Podział na kaganat wschodni i zachodni.
Karachanidzi kontynuowali tradycje dualnego modelu sprawowania władzy obecne w kaganacie Turkutów. W swojej w pełni rozwiniętej formie objawiał on się w istnieniu dwóch kaganatów, wschodniego i zachodniego, przy czym kagan wschodni, noszący tytuł Arslan Kara Kagan, był wyższym w hierarchii w stosunku do kagana zachodniego, noszącego tytuł Bughra Kara Kagan. Ponadto obu kaganom podlegali Ilig i Tegin, tj. Arslan Ilig i Arslan Tegin kaganowi wschodniemu oraz Bughra Ilig i Bughra Tegin kaganowi zachodniemu. Trzeba tutaj zauważyć, że Arslan, czyli lew, był totemem plemienia Czygil, także wchodzącego w skład federacji Karłuków, zaś Bughra, czyli wielbłąd, to totem wspomnianych już Jagma. Stolicami wschodniego kaganatu były Bałasaghun (także Kara Ordu, Kuz Ordu) położony w dolinie rzeki Czu i Kaszgar, zachodniego zaś Samarkanda. Wraz z awansem w hierarchii władzy Karachanidzi zmieniali tytuły pod jakimi występowali, a często także apanaże, stąd śledzenie kariery poszczególnych przedstawicieli dynastii jest bardzo utrudnione i musi w znacznym stopniu polegać na informacjach o ich imionach muzułmańskich.
Karachanidzi dążyli do posiadania jak najwyższego tytułu w hierarchii władzy, w tym celu dopuszczając się także zwykłych aktów uzurpacji, stąd czasami w praktyce używana przez aktualnie panujących Karachanidów tytulatura nie odpowiadała dokładnie przedstawionemu powyżej idealnemu wzorcowi. Takie rozczłonkowanie władzy było także powodem częstych wewnętrznych konfliktów w łonie dynastii. W 1011/1012 Ilig Nasr, będący mimo skromnego tytułu faktycznie najpotężniejszym z ówcześnie panujących Karachanidów, zaatakował nominalnego przywódcę dynastii, swojego brata kagana Ahmada (998–1017/1018). Pomimo śmierci Nasra w następnym roku wojna domowa w kaganacie nadal trwała i zakończyła się dopiero dzięki mediacji chorezmszaha Mamuna (1008/1009–1017). Od momentu zajęcia Buchary ok. 1020 dominującą rolę w Mawarannahrze odgrywał syn Hasana Bughra-chana, Ali-tegin (ok. 1020–1034). W 1025 został on jednak zaatakowany przez swojego brata Jusufa Kadyr-chana (ok. 1004/1005–1032), który sprzymierzył się z Mahmudem z Ghazny. Ali-tegin został pokonany i uciekł w stepy, jednak później udało mu się odzyskać swoją dawną pozycję w zachodnim kaganacie. Od początku XI wieku coraz istotniejszą rolę wśród Karachanidów odgrywał podział na dwie linie wywodzące się od dwóch wnuków Satuka Bughra-chana, wspomnianego już Hasana oraz Alego (zm. 998). We współczesnej historiografii przyjęło się nazywanie ich Hasanidami oraz Alidami. Synów Ali-tegina, którzy należeli do Hasanidów, wyparł z Mawarannahru należący do Alidów Böri-tegin, bardziej znany pod swoim późniejszym tytułem Ibrahim Tamgacz-chan (ok. 1040–1069). W rezultacie jednak ok. 1040 władztwo Karachanidów definitywnie rozpadło się na dwa niezależne państwa, kaganat wschodni i zachodni, przy czym pierwszym z nich rządzili Hasanidzi, zaś drugim Alidzi. Często naruszaną granicę pomiędzy kaganatami stanowiła Syr-daria, zaś Fergana często przechodziła z rąk do rąk.
Dalsza historia Karachanidów i ich upadek.
Niezależny kaganat zachodni skonsolidował się podczas długich i pomyślnych rządów Ibrahim Tamgacz-chana. Jednak już za jego panowania pojawiły się dwa zagrożenia dla władzy Karachanidów. Pierwsze miało charakter wewnętrzny – wybuchł konflikt pomiędzy rodem panującym a klasami religijnymi i nawet tak pobożny władca jak Ibrahim Tamgacz-chan skazał na śmierć niektórych wiodących ulemów. Drugie miało charakter zewnętrzny – po pokonaniu Ghaznawidów w bitwie pod Dandankanem w 1040 Seldżucy stali się dominującą potęgą w Azji Środkowej i zaczęli zagrażać niezależnej pozycji Karachanidów. Seldżucy kilkakrotnie atakowali terytoria Karachanidów w latach 60. i 70. XI stulecia, po czym w 1089 sułtan Malekszah (1072–1092) wkroczył do Mawarannahru wezwany przez miejscowych ulemów i obalił władzę Ahmad-chana (1081–1089), czyniąc z zachodniego kaganatu państwo wasalne. Następnie Seldżucy ruszyli dalej na wschód i po kampanii w Ferganie, Tałasie i Siedmiorzeczu także kagan wschodnich Karachanidów, Harun (zm. 1103), musiał uznać ich zwierzchnictwo. W pierwszych dekadach XII stulecia, kiedy państwem Seldżuków wstrząsały konflikty wewnętrzne, zachodni kaganowie kilkakrotnie próbowali zrzucić ich zwierzchność, jednak próby te zostały udaremnione przez panującego w Chorasanie Sandżara (1097–1157). Muhammad (1102–1130) i Mahmud (1132–1141) panowali nad zachodnim kaganatem z nadania Sandżara, przy czym ten drugi był jego siostrzeńcem.
Karachanidzi w swojej historii doświadczyli także najazdów ze wschodu. Jeszcze w 1017/1018 „300 tysięcy namiotów Turków”, używając języka naszych źródeł, których migracja była spowodowana prawdopodobnie aktywnością Kitanów, zaatakowało wspomnianego już powyżej chana Ahmada. Ahmad odparł tych „Chińskich Turków” z wielką trudnością, chociaż ostatecznie miał odnieść nad nimi wielkie zwycięstwo. Stulecie później pojawiło się kolejne zagrożenie ze wschodu – Kitanowie uciekający na zachód po upadku dynastii Liao, w źródłach muzułmańskich nazywani Kara Kitajami. W 1128 atak Kara Kitajów odparł chan Kaszgaru, jednak już w 1134 zagrożony przez koczowniczych Karłuków i Kangły chan Bałasaghunu sam poprosił o wsparcie gurchana Yelü Dashi (1130–1143). Było to świadectwo utraty poparcia dla Karachanidów wśród ich własnej bazy plemiennej. Kara Kitajowie pokonali Karłuków i Kangły, po czym sami zajęli Bałasaghun, który stał się ich stolicą, a jego chana przenieśli do Kaszgaru, degradując go do roli Iliga. Następnie przybysze ze wschodu zaatakowali zachodnich Karachanidów i pokonali kagana Mahmuda w 1137 w bitwie pod Chodżentem. W tej sytuacji Mahmud zwrócił się o pomoc do swojego wuja, Sandżara. W 1141 sułtan i chan ponieśli jednak druzgocącą klęską w bitwie na równinie Katwańskiej w pobliżu Samarkandy. Po tym zwycięstwie Kara Kitajowie stali się niekwestionowanymi panami Azji Środkowej, co objawiło się m.in. w ustanowieniu przyjaznego im nowego kagana zachodnich Karachanidów, Ibrahima (1141–1156).
Okres podległości Kara Kitajom charakteryzuje się postępującą dezintegracją państwa Karachanidów, prawdopodobnie wspieraną przez ich zwycięzców. W 1137 wyodrębniła się odrębna gałąź rodu rządząca Ferganą z Özgönu i tym samym powstał trzeci chanat Karachanidów. We wschodnim kaganacie pojawili się odrębni chanowie Kaszgaru i Chotanu, a w zachodnim kaganacie wyodrębniły się liczne apanaże oraz przyznano specjalną pozycję religijnym przywódcom Buchary, nazywanym Sadrami, którzy pomimo swojego statusu blisko współpracowali z pogańskimi Kara Kitajami. Pod władzą Kara Kitajów zachodni kaganat musiał walczyć z atakami i buntami koczowniczych Karłuków i Oguzów oraz coraz silniejszym zagrożeniem ze strony innych wasali gurchana, Chorezmszahów. Upadek Kara Kitajów pociągnął za sobą także upadek Karachanidów. W 1204 przeciwko Kara Kitajom zbuntowały się Kaszgar i Chotan, zaś kiedy w rok po stłumieniu rebelii zmarł chan Kaszgaru, Jusuf (zm. 1205), gurchan nikogo nie ustanowił jego następcą. W 1211 ostatni władca Kara Kitajów, najmański książę Küczlük (1213–1218), wysłał karachanidzkiego księcia by objął władzę w Kaszgarze, ten jednak został zamordowany przez miejscowych notabli. Ostatni chan zachodnich Karachanidów, Osman (1202–1212), próbował lawirować pomiędzy walczącymi ze sobą Küczlükiem i chorezmszahem Mohammadem (1200–1220), po tym jednak jak w 1212 przyłączył się do rewolty mieszkańców Samarkandy przeciwko wojskom tego ostatniego został pojmany, a następnie stracony. Wkrótce potem Chorezmszahowie podporządkowali sobie także Ferganę, kończąc tym samym rządy ostatniej linii Karachanidów.
Kultura, religia, gospodarka.
Historyczne znaczenie Karachanidów ma swoje źródło w fakcie, że byli oni pierwszą muzułmańską dynastią pochodzenia tureckiego nie wywodzącą się z niewolnych mameluków, jak np. Ghaznawidzi, ale z wolnych, plemiennych Turków. Co więcej, ponieważ Karachanidzi byli blisko związani z dawnym kaganatem Turkutów, pomimo przyjęcia islamu w wielu aspektach kontynuowali oni ich tradycje, co objawiało się choćby w przedstawionym już powyżej systemie władzy i tytulaturze. Byli zatem pierwszą w historii islamu dynastią, która była zarazem w pełni muzułmańska i w pełni turecka. Przyjmując islam Karachanidzi jednocześnie przyswoili sobie persko-arabską kulturę swoich sąsiadów. Objawiało się to m.in. w patronowaniu poetom piszącym w tych językach. Z dzisiejszego punktu widzenia istotniejsze jednak wydaje się powstanie pod patronatem Karachanidów pierwszej literatury w języku tureckim, który, co znamienne, jest dzisiaj znany jako język karachanidzki. Dwa najsłynniejsze spośród znanych nam dzieł w tym języku to "Kutadgu Bilig" Jusufa Bałasaghuniego i "Diwan Lugat at-Tork" Mahmuda Kaszgariego. Pierwsze z nich było podręcznikiem sprawowania władzy, „zwierciadłem dla książąt”, w którym tureckie tradycje sprawowania władzy zostały zintegrowane z wartościami wywodzącymi się z islamu. W "Diwan Lugat at-Tork", słowniku języków tureckich, Mahmud Kaszgari zastosował zdobycze arabskiego językoznawstwa do tureckiego materiału językowego i jego książka jest bezcennym źródłem informacji filologicznej, ale także historycznej, geograficznej i folklorystycznej, przechowując wiele plemiennych, dworskich i ludowych tradycji Karachanidów. Siła tureckich tradycji wśród Karachanidów wynikała nie tylko z ich wysokiej pozycji w przedmuzułmańskiej hierarchii tureckiego świata, ale także z bliskich kontaktów z nadal całkowicie tureckimi i niezislamizowanymi sąsiadami, zwłaszcza Ujgurami. Bastionem tureckości był położony we Wschodnim Turkiestanie Kaszgar. Pismo ujgurskie było używane przynajmniej przez wschodnich Karachanidów aż do końca XI wieku i czasami pojawia się na monetach obok napisów w alfabecie arabskim. W okresie panowania Karachanidów ludność irańska Wschodniego Turkiestanu i Fergany podlegała procesowi turkizacji.
Za panowania Karachanidów Mawarannahr i Fergana stały się ważnymi ośrodkami hanafickiej szkoły prawa. Karachanidzi wspierali uczonych budując madrasy i ustanawiając wakfy. W rezultacie w regionie powstała obfita literatura poświęcona muzułmańskiej teologii i prawu, której wybitnymi przedstawicielami byli m.in. Muhammad Ibn Ahmad al-Sarachsi, Ali al-Marghinani oraz Kadi Chan Farghani. W porównaniu do roli jaką odgrywał fikh sufizm miał niewielkie znaczenie w życiu religijnym państwa Karachanidów. Niemniej to na ich rządy przypada działalność Ahmada Jasawiego, sławnego założyciela tarikatu jasawijja, chociaż trudno znaleźć jakieś świadectwo jego działalności we współczesnych mu źródłach. Generalnie zarówno religijna jak i literacka aktywność w państwie Karachanidów była blisko związana z Chorasanem i regiony te posiadały pewną wspólną intelektualną tożsamość, przekraczającą polityczne granice.
Karachanidzi zachowywali także szczególne więzi z Chinami, co objawiało się w częstym używaniu uważanego za bardzo prestiżowy tytułu „chan Chin” (tur. Tamgacz albo Tabgacz-chan, w wersji arabskiej „Malik al-Maszrik wa al-Sin”, dosłownie „król Wschodu i Chin”). Karachanidzi i ich poddani uważali bowiem swoje ziemie za tradycyjnie należące do Chin, co odpowiadało im ze względu na prestiż jakim ten kraj cieszył się w świecie islamu. Karachanidzi utrzymywali szczególnie żywe kontakty handlowe i dyplomatyczne z Północną dynastią Song oraz dynastią Liao, a także w mniejszym stopniu z Xi Xia.
Panowanie Karachanidów było dla Azji Środkowej okresem ekonomicznego wzrostu i względnej prosperity, pomimo tego że zazwyczaj uważa się, iż doszło wówczas do upadku aktywności na jedwabnym szlaku. Archeologia dostarcza jednak świadectw postępującej urbanizacji oraz rozwoju rzemiosła, a także wielu dowodów bogactwa klas wyższych. Powstało wówczas wiele nowych miast, a ośrodki takie jak Isfidżab i Otrar zamieszkiwało odpowiednio 40 i 26 tys. mieszkańców. Miasta często posiadały odrębne dzielnice dla rzemieślników. Rolnictwo i górnictwo również zdawały się rozkwitać, sądząc po wzroście ilości kanałów irygacyjnych oraz liczbie podziemnych kopalń. Pomimo postępującej urbanizacji Karachanidzcy chanowie pozostali koczownikami i generalnie mieszkali w obozach ("ordo") sezonowo rozbijanych w pobliżu ich stolic.
Pomimo upadku dynastii w regionie przechowała się o niej żywa pamięć. Nawrócenie Satuk Bughra-chana stało się przedmiotem legendy, która w XVI wieku przybrała formę napisanej w języku czagatajskim "Tazkira-je Bughra-chan". Panujący w XVII i XVIII wieku we Wschodnim Turkiestanie Kara Chodżowie wywodzili swoje pochodzenie od Satuk Bughra-chana. „Dzisiaj Satuk i Karachanidzi w ogólności są bardzo popularni wśród muzułmańskich Ujgurów w Xinjiangu, chociaż głównymi bohaterami są dla nich nie (raczej efemeryczni) chanowie ale wielcy tureccy pisarze, którzy byli aktywni pod panowaniem dynastii, to znaczy Mahmud Kaszgari i Jusuf Bałasaghuni”.

</doc>
<doc id="1071229" url="https://pl.wikipedia.org/wiki?curid=1071229" title="Transoksania">
Transoksania

Transoksania, Międzyrzecze, Mawarannahr (arab.: Ma Wara'un-Nahr ما وراء النهر) / perski: Farārud فرارود) / turecki Maverannehir) – historyczna nazwa części Azji Środkowej, odpowiadającej w przybliżeniu dzisiejszemu Uzbekistanowi, Tadżykistanowi oraz południowo-zachodniemu Kazachstanowi. Geograficznie oznacza region pomiędzy rzekami Amu-darią i Syr-darią. 
Dzisiaj tym terminem zwykle oznacza się dany obszar w VIII wieku n.e. lub jeszcze kilka wieków później. W eposie "Szahname" napisanym przez poetę Ferdousiego, Transoksania była ojczyzną irańskich koczowników, a rzeka "Oxus" (Amu-daria) – granicą między Iranem a Turanem.
Region był jedną z satrapii perskich za panowania dynastii Achemenidów i nazywał się "Sogdiana". Natomiast termin "Transoxiana" pochodzi z łaciny i oznacza "Za rzeką "Oxus"", jak po grecku nazywała się Amu-daria. Takie samo znaczenie ma arabskie mā wara` an-nahr, dosłownie "to co za rzeką". 
Ojczyzna Tamerlana.
Tu ok. 1336 roku przyszedł na świat Timur Lang z plemienia Barłasów, znany w Polsce jako Tamerlan, strateg i zdobywca ogromnych połaci Azji Środkowej i Bliskiego Wschodu. Tutaj właśnie zaczynał on swoją karierę wojskową i polityczną, zostając emirem Mawarannahru.

</doc>
<doc id="1071236" url="https://pl.wikipedia.org/wiki?curid=1071236" title="Pella (starożytna Macedonia)">
Pella (starożytna Macedonia)

Pella () – stolica starożytnej Macedonii, współcześnie stanowisko archeologiczne w Grecji w pobliżu miejscowości Pella, 38 km na północny zachód od Salonik.
Historia.
Pella była stolicą Macedonii od czasów Archelaosa I (413–399 p.n.e.), zastępując w tej roli Ajgaj. W jej murach gościli m.in. Eurypides, Agaton i Arystoteles, tutaj też urodził się Aleksander Wielki w 356 p.n.e. Pella przeżyła gwałtowny rozwój za Filipa II Macedońskiego i jego syna, właśnie Aleksandra Wielkiego, stała się wtedy pierwszą w historii stolicą Grecji podbitej przez Filipa II. W starożytności była także znaczącym portem, położonym nad jeziorem połączonym z morzem spławną rzeką Ludias (z biegiem czasu jezioro uległo całkowitemu zamuleniu). W czasach Kassandra Pella została rozbudowana według planu hippodamejskiego. Od 168 p.n.e., po rzymskim podboju, była już tylko miastem prowincjonalnym, ale dzięki korzystnemu położeniu geograficznemu przy trakcie Via Egnatia, jednym z dwóch głównych szlaków handlowych imperium, rozwijała się aż do połowy II wieku n.e., kiedy to Rzymianie w jej pobliżu założyli nową osadę. Od tej pory Pella straciła swoje znaczenie i z czasem została opuszczona.
Według źródeł pisanych w Pelli znajdowały się m.in. wspaniała rezydencja królewska ozdobiona dziełami Zeuksisa, Apellesa i Lizypa, budowle sakralne (np. świątynia Ateny) i publiczne (ogromny teatr, gimnazjony). Zachowały się jedynie jej fundamenty. W maju 2019, grecka Centralna Rada Archeologiczna (ΚΑΣ) ogłosiła decyzję o fragmentarycznej rekonstrukcji pałacu (na przykładzie Knossos), z zamiarem udostępnienia zwiedzającym .
Wykopaliska i zabytki.
Topografia historyczna Pelli nie została jeszcze całkowicie poznana. Dzięki sondażom w latach 1914–1915 i wykopaliskom greckim w latach 1957–1963 zlokalizowano na wzgórzu o dwóch wierzchołkach akropol i miasto (350 ha) schodzące jej południowym zboczem ku równinie. Wykopaliska, wciąż prowadzone, pozwoliły odsłonić agorę, część ulic i fundamentów rezydencji. Przy jednej z ulic odsłonięte ruiny rozległych piętrowych domów (ok. 325–300 p.n.e.) z perystylowymi dziedzińcami i unikatowymi mozaikami posadzkowymi.
Najpiękniejsze mozaiki, zapewne inspirowane malarstwem sztalugowym, ułożone (ok. 300–275 p.n.e.) z kolorowych otoczaków wyobrażają: "Polowanie na lwa" (1,63 × 3,36 m), "Dionizosa na panterze", "Polowanie na jelenia", "Uprowadzenie Heleny" i "Amazonomachię". Cechują się pastelową kolorystyką, subtelnym cieniowaniem, zastosowaniem zasad perspektywy i lekkością rysunku. Nowatorską cechą tych dzieł jest zastosowanie wstawek z gliny lub ołowiu dla podkreślenia detali obrazu. Oczy niektórych postaci ludzkich i zwierzęcych były wykonane prawdopodobnie z kamieni półszlachetnych. Mozaiki te są częścią ekspozycji muzeum archeologicznego na terenie wykopalisk w Pelli.

</doc>
<doc id="1071240" url="https://pl.wikipedia.org/wiki?curid=1071240" title="Czas patriotów (powieść)">
Czas patriotów (powieść)

Czas patriotów (tytuł oryginalny "Patriot Games") – sensacyjna powieść amerykańskiego pisarza Toma Clancy’ego. Jest to druga część cyklu o Jacku Ryanie, chociaż ukazała się przed częścią pierwszą ("Bez skrupułów"). W Polsce wydała ją oficyna GiG w 1992 r., w tłumaczeniu Agnieszki Łukomskiej i Mariusza Paska.
Opis fabuły.
Jack Ryan to wykładowca historii w Annapolis, bazie marynarki Stanów Zjednoczonych. Podczas pobytu z rodziną w Londynie Jack jest świadkiem zamachu zorganizowanego przez irlandzką organizację ULA (Armię Wyzwolenia Ulsteru) na jadących samochodem członków rodziny królewskiej. Ryan nie jest wyłącznie świadkiem biernym – udziela zaatakowanym pomocy, i mimo postrzału ratuje on książęcą parę, czym ściąga na siebie wyrok ULA.

</doc>
<doc id="1071244" url="https://pl.wikipedia.org/wiki?curid=1071244" title="W80">
W80

W80 – taktyczny ładunek atomowy o mocy 200 kT.
W klasie W80 jest też W80-1 o regulowanej mocy od 5 do 200 kT. Kilka takich ładunków zostało omyłkowo załadowane do bombowca B-52, który 30 sierpnia 2007 r. leciał z Północnej Dakoty do Luizjany stając się medialnym wydarzeniem czołówek gazet.

</doc>
<doc id="1071247" url="https://pl.wikipedia.org/wiki?curid=1071247" title="Język tonga">
Język tonga



</doc>
<doc id="1071248" url="https://pl.wikipedia.org/wiki?curid=1071248" title="Język tongański">
Język tongański



</doc>
<doc id="1071254" url="https://pl.wikipedia.org/wiki?curid=1071254" title="Voldemārs Veiss">
Voldemārs Veiss

Voldemārs Veiss (ur. 7 listopada 1899 w Rydze, zm. 16 kwietnia 1944) – łotewski wojskowy (podpułkownik), zastępca generalnego dyrektora spraw wewnętrznych w samorządzie łotewskim, a następnie dowódca 1. Ochotniczego Pułku 2. Łotewskiej Brygady Waffen-SS, całej Brygady i piechoty dywizyjnej 19. Dywizji Grenadierów SS podczas II wojny światowej
Życiorys.
W 1919 wstąpił ochotniczo do nowo formowanej armii łotewskiej, biorąc udział w walkach o niepodległość Łotwy. Podczas służby wojskowej doszedł do stopnia podpułkownika.
Po zajęciu obszaru Łotwy przez wojska niemieckie w 1941 podjął kolaborację z okupantami. W lipcu stanął na czele tworzących się łotewskich sił samoobrony, ale zostały one rozwiązane przez Niemców już pod koniec tego miesiąca. W ich miejsce powstała łotewska policja pomocnicza z V. Veissem jako komendantem. Pod koniec 1941 r. objął on funkcję zastępcy generalnego dyrektora spraw wewnętrznych w samorządzie łotewskim pod przewodnictwem gen. Oskarsa Dankersa. Od końca kwietnia 1943 był dowódcą 1 Pułku w 2 Łotewskiej Brygadzie Ochotniczej SS w stopniu . We wrześniu tego roku został odznaczony Żelaznym Krzyżem 1 klasy, a w październiku awansował na Legion-Standartenführea der SS, zostając jednocześnie dowódcą piechoty brygadowej. Od stycznia 1944 r. dowodził Grupą Bojową „Veiss” (Kampfgruppe „Veiss”). Jako pierwszy Łotysz w służbie niemieckiej dostał Krzyż Rycerski Żelaznego Krzyża. W marcu tego roku został dowódcą piechoty dywizyjnej nowo sformowanej 19 Dywizji Grenadierów SS. 16 kwietnia zginął na froncie po wybuchu granatu.
Został odznaczony m.in. łotewskim Orderem Westharda IV klasy i Orderem Trzech Gwiazd V klasy oraz niemieckim Krzyżem Rycerskim Krzyża Żelaznego II klasy.
W marcu 1945 jego imieniem został nazwany 42 Pułk Grenadierów SS w 19 Dywizji Grenadierów SS.

</doc>
<doc id="1071260" url="https://pl.wikipedia.org/wiki?curid=1071260" title="Bojan Janić">
Bojan Janić

Bojan Janić (ur. 11 marca 1982 w Leskovacu) – serbski siatkarz, reprezentant kraju, grający na pozycji przyjmującego. Od sezonu 2020/2021 jest trenerem OK Partizana Belgrad, lecz z powodu zachorowań koronawirusem w grudniu 2020 roku w drużynie Partizana postanowił ponownie zostać siatkarzem.
Sukcesy zawodnicze.
klubowe.
Puchar Serbii i Czarnogóry:
Liga serbsko-czarnogórska:
Liga turecka:
Liga chińska:
Liga rumuńska:
Puchar Rumunii:
Liga libańska:
Liga serbska:
reprezentacyjne.
Liga Światowa:
Puchar Świata:
Mistrzostwa Europy:
Mistrzostwa Świata:
Sukcesy trenerskie.
klubowe.
Liga serbska:
Puchar Serbii:
Superpuchar Serbii:

</doc>
<doc id="1071265" url="https://pl.wikipedia.org/wiki?curid=1071265" title="Oftalmozaur">
Oftalmozaur

Oftalmozaur ("Ophthalmosaurus") – ichtiozaur z rodziny Ophthalmosauridae
Żył w okresie późnej jury (ok. 165-150 mln lat temu) w okolicach obecnej Europy i obu Ameryk. Długość ciała ok. 6 m (długość czaszki 1 m), masa ok. 3 t. Jego szczątki znaleziono w Europie, Kanadzie i Argentynie.
Miał dobry wzrok. Jego oczodoły miały średnicę do 12 cm. Posiadał silnie rozwinięte płetwy. Prowadził nocny tryb życia. Żywił się głównie belemnitami.

</doc>
<doc id="1071269" url="https://pl.wikipedia.org/wiki?curid=1071269" title="IBM (turniej szachowy)">
IBM (turniej szachowy)

IBM – turniej szachowy rozgrywany w latach 1961–1981 w Amsterdamie. W latach 70. XX wieku był jednym z najsilniej obsadzonych turniejów na świecie.
Pomysł zorganizowania międzynarodowego turnieju pojawił się na początku lat 60. wśród zawodników i działaczy amsterdamskiego klubu szachowego "VAS", istniejącego od 1822 roku. Jeden z członków klubu, Wim Wolthuis pracował wówczas w IBM i zaproponował pomoc w organizacji turnieju. W pierwszych dwóch edycjach wystąpili młodzi holenderscy szachiści oraz zagraniczni gracze z tytułami międzynarodowymi. Od roku 1963, w którym na starcie pojawił się m.in. czołowy wówczas zawodnik świata Lajos Portisch, renoma festiwalu (od tego roku zaczęto organizować, obok turnieju głównego, również turniej B oraz otwarty) znacznie wzrosła. Wkrótce stał się on najsilniejszym (obok festiwalu Hoogovenstoernooi w Wijk aan Zee) turniejem w Holandii oraz jednym z najlepiej obsadzonych na świecie. W dwudziestoletniej historii w turnieju triumfowali mistrzowie świata Michaił Botwinnik, Borys Spasski, Wasilij Smysłow, Tigran Petrosjan i Anatolij Karpow oraz wicemistrzowie Wiktor Korcznoj i Jan Timman. Na początku lat 80., z powodu trudności finansowych koncernu, zaprzestano organizacji festiwalu.

</doc>
<doc id="1071281" url="https://pl.wikipedia.org/wiki?curid=1071281" title="Flower (album Jody Watley)">
Flower (album Jody Watley)

Flower – siódmy album amerykańskiej wokalistki pop Jody Watley. Płyta została wydana w marcu 1998 jedynie w Europie.

</doc>
<doc id="1071283" url="https://pl.wikipedia.org/wiki?curid=1071283" title="Platypteryg">
Platypteryg

Platypteryg ("Platypterygius") – ichtiozaur prawdopodobnie należący do rodziny Ophthalmosauridae. Z analizy kladystycznej przeprowadzonej przez Michaela Caldwella (1997) wynikała jego przynależność do rodziny Leptonectidae; jednak późniejsza analiza Maischa i Matzkego (2000) wykazała jego przynależność do Ophthalmosauridae. Także późniejsi autorzy (np. Maisch, 2010 czy Fischer, 2012) zaliczają rodzaj "Platypterygius" do Ophthalmosauridae.
Żył w okresie wczesnej kredy (ok. 112-100 mln lat temu) w okolicach Azji, Ameryki Północnej, Australii i obecnej Europy. Długość ciała ok. 7 m, masa ok. 200 kg. Jego szczątki znaleziono w Australii, Nowej Zelandii, Europy Zachodniej, Rosji i Stanów Zjednoczonych.
Posiadał szczątkowy palec przy przedniej płetwie. Miał stosunkowo małe oczy i mocne zęby. W wodzie rozwijał prędkość 30-45 km/h.
W 2008 roku naukowcy z Instytutu Paleobiologii PAN, Uniwersytetu Marii Curie-Skłodowskiej i Speleoklubu Beskidzkiego odnaleźli w starej kopalni fosforytów w Annopolu nad Wisłą szczątki ichtiozaura z gatunku "Platypterygius campylodon".
Gatunki platypteryga:
Zdaniem Fischera (2012) z opisu holotypu gatunku "Platypterygius campylodon" nie wynika, że ma on jakiekolwiek cechy diagnostyczne; zbadanie holotypu nie jest zaś możliwe, gdyż najprawdopodobniej zaginął. Dodatkowo z badań Fischera wynika, że domniemane autapomorfie rodzaju "Platypterygius" w rzeczywistości albo nie występują u wszystkich gatunków zaliczanych do tego rodzaju, ale występują także u innych przedstawicieli rodziny Ophthalmosauridae. Co za tym idzie, konieczne są badania skamieniałości wszystkich gatunków z rodzaju "Platypterygius" dla stwierdzenia, czy istotnie zasadne jest zaliczanie ich wszystkich do jednego rodzaju.

</doc>
<doc id="1071290" url="https://pl.wikipedia.org/wiki?curid=1071290" title="Midnight Lounge">
Midnight Lounge

Midnight Lounge – ósmy album amerykańskiej wokalistki pop Jody Watley. Płyta została wydana w 2001 roku.

</doc>
<doc id="1071291" url="https://pl.wikipedia.org/wiki?curid=1071291" title="Mała epoka lodowcowa">
Mała epoka lodowcowa



</doc>
<doc id="1071298" url="https://pl.wikipedia.org/wiki?curid=1071298" title="Ekskalibozaur">
Ekskalibozaur

Ekskalibozaur ("Excalibosaurus costini") – ichtiozaur z rodziny Leptonectidae
Żył w okresie wczesnej jury (ok. 197-190 mln lat temu) w okolicach obecnej Europy. Długość ciała ok. 4-7 m. Jego szczątki znaleziono w Anglii.
Jego nazwa pochodzi od legendarnego miecza Excalibur.

</doc>
<doc id="1071300" url="https://pl.wikipedia.org/wiki?curid=1071300" title="Księstwo włodzimierskie">
Księstwo włodzimierskie

Księstwo włodzimierskie – księstwo ruskie powstałe w 1154 roku z podziału księstwa wołyńskiego. Drugim powstałym wtedy księstwem było księstwo łuckie.

</doc>
<doc id="1071301" url="https://pl.wikipedia.org/wiki?curid=1071301" title="Uż">
Uż



</doc>
<doc id="1071303" url="https://pl.wikipedia.org/wiki?curid=1071303" title="Ampułka Lorenziniego">
Ampułka Lorenziniego



</doc>
<doc id="1071306" url="https://pl.wikipedia.org/wiki?curid=1071306" title="Tadeusz Kalina-Zieleniewski">
Tadeusz Kalina-Zieleniewski

Tadeusz Lubomir Zieleniewski, ps. "Kalina" (ur. 24 lipca 1887 w Ostrówku Lubelskim, zm. 22 lipca 1971 w Warszawie) – pułkownik dyplomowany piechoty Wojska Polskiego, profesor, inżynier.
Życiorys.
Urodził się w rodzinie Emila i Matyldy Tittenbrunów. Po ukończeniu gimnazjum w Łodzi w 1910 studiował geodezję w Liège we Francji (1910–1914). Tam należał do Polskich Drużyn Strzeleckich. Od sierpnia 1914 w Legionach Polskich. Służył w 1 Kompanii Kadrowej. 6 sierpnia 1914 wymaszerował z Krakowa w składzie 4 plutonu 1 Kompanii Kadrowej. 15 maja 1917 został przydzielony na trzy miesiące do kompanii saperów nr 1 w charakterze hospitanta.
Po kryzysie przysięgowym był internowany w Beniaminowie. W Polskiej Sile Zbrojnej pełnił obowiązki oficera broni obozu wyszkolenia w Ostrowi Mazowieckiej. Później w 1918 komendant Szkoły Mierniczej w Warszawie. Następnie pełnił służbę w 1 pułku piechoty Legionów, a później był m.in. wykładowcą i dowódcą 2 kompanii Szkoły Podchorążych w Warszawie (1918–1919), słuchaczem Szkoły Sztabu Generalnego w Warszawie (1921–1923) – pierwszy rok odbywał w École Supérieure de Guerre. 1 stycznia 1920 został formalnie przyjęty do Wojska Polskiego z byłych Legionów Polskich, z zatwierdzeniem posiadanego stopnia kapitana wojsk technicznych i zatwierdzeniem przydziału do Szkoły Podchorążych w Warszawie.
W listopadzie 1924 został przydzielony z 1 pułku saperów do Wyższej Szkoły Wojennej na stanowisko wykładowcy taktyki ogólnej. W listopadzie 1927 wyznaczony został na stanowisko pełniącego obowiązki II dyrektora nauk Wyższej Szkoły Wojennej – zastępcy komendanta WSWoj. z równoczesnym przeniesieniem do kadry oficerów saperów. 23 sierpnia 1929 został przeniesiony do 31 pułku Strzelców Kaniowskich w Łodzi na stanowisko zastępcy dowódcy pułku.
23 grudnia 1929 został przeniesiony do korpusu oficerów piechoty w stopniu podpułkownika ze starszeństwem z dniem 1 czerwca 1919 i 35,9 lokata z równoczesnym przeniesieniem do 63 pułku piechoty w Toruniu na stanowisko zastępcy dowódcy pułku. 31 marca 1930 został przeniesiony do 59 pułku piechoty w Inowrocławiu na stanowisko dowódcy pułku. Z dniem 1 marca 1932 został przeniesiony do dyspozycji szefa Sztabu Głównego na okres trzech miesięcy z zachowaniem dotychczasowego dodatku służbowego. Z dniem 1 czerwca 1932 został mianowany szefem Wojskowego Instytutu Geograficznego w Warszawie. Z tego stanowiska na początku 1935 został mianowany dowódcą piechoty dywizyjnej w 8 Dywizji Piechoty. Pracami instytutu kierował do ostatniej dekady sierpnia 1939. W międzyczasie (1936) odbył praktykę na stanowisku dowódcy piechoty dywizyjnej 8 Dywizji Piechoty w Modlinie.
Wiosną 1939 został wybrany wiceprezesem zarządu głównego Polskiego Towarzystwa Tatrzańskiego w Cieszynie Zachodnim.
25 sierpnia 1939 zgodnie z przydziałem mobilizacyjnym objął dowództwo 33 Dywizji Piechoty (rezerwowej) w Grodnie. Dywizją tą dowodził w czasie kampanii wrześniowej. Walczył w bitwach pod Różanem i Włodawą. 19 września 33 DP została włączona w skład 41 Dywizji Piechoty, a on sam „"pozostał przy sztabie 41 DP"”. 25 września, po rozwiązaniu Dowództwa Armii gen. Przedrzymirskiego „"wymknął się samochodem w kierunku Krasnegostawu"”. Wieczorem, w rejonie Krasnegostawu, dołączył do grup dowodzonych przez pułkowników: Leona Koca, Władysława Filipkowskiego i Władysława Płonkę. 27 września na odprawie pułkowników w Woli Sobieskiej objął dowództwo nad całością wojsk, z których utworzył Grupę własnego imienia. 29 i 30 września dowodzona przez niego grupa walczy z Niemcami o Polichnę Dolną, Janów Lubelski i Dzwolę, a na wschodzie z Armią Czerwoną. 1 października dowodzona przez niego grupa przeszła do wsi Momoty Górne, gdzie złożyła broń przed sowietami. Następnego dnia został wywieziony przez sowietów do Lwowa. Wieczorem tego samego dnia, w trakcie konwojowania zdołał zbiec z samochodu i ukryć na terenie miasta (wraz z nim odzyskał wolność przewożony wówczas kpt. Marian Wondraczek). 13 października wyjechał koleją do Delatyna skąd pieszo przez Gorgany przeszedł następnego dnia na Węgry. Następnie przedostał się do Francji.
W latach 1939–1945 w Polskich Siłach Zbrojnych, m.in. dowodził 3 Dywizją Piechoty we Francji (4–19 czerwca 1940). Był wykładowcą na kursach Wyższej Szkoły Wojennej w Wielkiej Brytanii.
3 sierpnia 1943 Naczelny Wódz mianował go dowódcą 1 Dywizji Grenadierów. Obowiązki dowódcy dywizji objął 26 sierpnia 1943. 29 października 1943 Naczelny Wódz mianował go zastępcą inspektora do Spraw Zarządu Wojskowego.
W 1947 powrócił do Polski. Zamieszkał w Warszawie. Pracował naukowo na Politechnice Warszawskiej. W latach 1950–1961 był adiunktem na Wydziale Geodezji i Kartografii. Brał czynny udział w pracach ZBoWiD.
Zmarł w Warszawie. Pochowany na Cmentarzu Wojskowym na Powązkach (kwatera A 12-5-3/4).
Upamiętnienie.
15 września 2016 6 Samodzielny Oddział Geograficzny w Toruniu przyjął płk. dypl. inż. Tadeusza Zieleniewskiego ps. „Kalina” na swojego patrona. Z tej okazji odsłonięto pamiątkowy pomnik.

</doc>
<doc id="1071307" url="https://pl.wikipedia.org/wiki?curid=1071307" title="Trzej Tenorzy">
Trzej Tenorzy

Trzej Tenorzy – nieformalny zespół trzech tenorów: Plácido Domingo, José Carrerasa oraz Luciano Pavarottiego, którzy w latach 90. występowali wspólnie na koncertach i wydawali cieszące się dużą popularnością płyty.
Zastąpienie koncertu 20 tenorów występujących jeden po drugim (jak planowali początkowo organizatorzy finału piłkarskich mistrzostw świata w Rzymie w 1990 roku) – wspólnym występem trzech największych tenorów, było pomysłem José Carrerasa. 
Pierwszy koncert plenerowy odbył się 7 lipca 1990 roku w Termach Karakalli w Rzymie dla 6000 widzów i 800 milionów telewidzów. Artyści wykonali arie m.in. z "Toski" Pucciniego (Pavarotti i Domingo), melodie z musicali, w tym z "West Side Story" i arię "Nessun dorma" z opery "Turandot" Giacomo Pucciniego. Orkiestrami Maggio Musicale Fiorentino i Teatro dell'Opera di Roma dyrygował Zubin Mehta.
Koncert bardzo się spodobał, a śpiewacy stali się bardzo rozpoznawalni nie tylko w kręgach miłośników opery. Postanowiono więc kontynuować wspólne występy. "Trzej Tenorzy" wystąpili jeszcze trzykrotnie podczas finałów kolejnych piłkarskich mistrzostw świata: na Dodger Stadium w Los Angeles w 1994 roku, na Polach Marsowych pod wieżą Eiffla w Paryżu w 1998 roku oraz w Jokohamie w 2002 roku. Dzięki sukcesowi tych koncertów zespół odbył światowe tournée w latach 1997–1999. Artyści dali wspólnie 33 koncerty, ostatnie w Bath w Anglii oraz Columbus w Ohio w USA w 2003 roku.
Po śmierci Luciano Pavarottiego w roku 2007, José Carreras i Plácido Domingo zapowiedzieli, że z szacunku dla niego, nie będą kontynuować projektu ani szukać zastępstwa dla zmarłego. 

</doc>
<doc id="1071308" url="https://pl.wikipedia.org/wiki?curid=1071308" title="Strętwy">
Strętwy



</doc>
<doc id="1071311" url="https://pl.wikipedia.org/wiki?curid=1071311" title="Gomunice (stacja kolejowa)">
Gomunice (stacja kolejowa)

Gomunice – stacja kolejowa na linii Warszawa Zachodnia – Katowice w Gomunicach (powiat radomszczański). Na stacji zatrzymują się tylko pociągi osobowe.
W roku 2017 stacja obsługiwała 50–99 pasażerów na dobę.

</doc>
<doc id="1071312" url="https://pl.wikipedia.org/wiki?curid=1071312" title="Kamieńsk (przystanek kolejowy)">
Kamieńsk (przystanek kolejowy)

Kamieńsk – jeden z przystanków kolejowych na linii kolejowej Warszawa Zachodnia – Katowice w Kamieńsku (powiat radomszczański). Na stacji zatrzymują się tylko pociągi osobowe.
W roku 2017 przystanek obsługiwał 20–49 pasażerów na dobę.

</doc>
<doc id="1071316" url="https://pl.wikipedia.org/wiki?curid=1071316" title="Feliks Milgrom">
Feliks Milgrom

Feliks Milgrom (ang. Felix Milgrom), ur. 12 października 1919 w Rohatynie, zm. 2 września 2007 w Buffalo – immunolog amerykański pochodzenia polskiego, profesor doktor habilitowany nauk medycznych, dyrektor Instytutu Immunologii i Terapii Doświadczalnej PAN we Wrocławiu, członek zagraniczny PAU.
Był uczniem prof. Ludwika Hirszfelda i autorem wspomnień o nim zatytułowanych "My association with Ludwik Hirszfeld 1945–54". Zmuszony do emigracji w latach 50. XX wieku, wyjechał z Polski do USA, gdzie uzyskał tytuł naukowy "Distinguished professor of microbiology" Uniwersytetu stanowego w Nowym Jorku. 

</doc>
<doc id="1071317" url="https://pl.wikipedia.org/wiki?curid=1071317" title="Gorzędów (przystanek kolejowy)">
Gorzędów (przystanek kolejowy)

Gorzędów – przystanek kolejowy na linii kolejowej Warszawa Zachodnia – Katowice w Gorzędowie (powiat radomszczański). Na stacji zatrzymują się tylko pociągi osobowe.
W roku 2017 przystanek obsługiwał 50–99 pasażerów na dobę.

</doc>
<doc id="1071318" url="https://pl.wikipedia.org/wiki?curid=1071318" title="21º Corona Rally México">
21º Corona Rally México



</doc>
<doc id="1071319" url="https://pl.wikipedia.org/wiki?curid=1071319" title="4º Supermag Rally Italia Sardinia">
4º Supermag Rally Italia Sardinia



</doc>
<doc id="1071321" url="https://pl.wikipedia.org/wiki?curid=1071321" title="Ogniwo ołowiowe">
Ogniwo ołowiowe



</doc>
<doc id="1071323" url="https://pl.wikipedia.org/wiki?curid=1071323" title="Myśl.pl">
Myśl.pl

Myśl.pl – kwartalnik społeczno-polityczny ukazujący się od 2006 roku, wydawany przez Fundację im. Bolesława Chrobrego. Redaktorem naczelnym pisma jest Krzysztof Tenerowicz.
Działalność.
W kwartalniku podejmowana jest tematyka społeczno-polityczną, ekonomiczna, zagadnienia kultury i nauki oraz historii. Zespół "Myśl.pl" przedstawia swoje opinie, komentarze i aktualne działania na portalu związanym z kwartalnikiem.
Redakcja "Myśl.pl" prowadzi również panele dyskusyjne. W tym celu w większych miastach funkcjonują kluby "Myśl.pl".
Redakcja.
Redaktor naczelny:
Krzysztof Tenerowicz
Sekretarz redakcji:
Sylwester Chruszcz
Zespół:
Rafał Wiechecki, Sławomir Pszenny, Karol Wołek, Karol Kaźmierczak, Bartłomiej Królikowski, dr Andrzej Krzystyniak, Piotr Zych, Łukasz Reszczyński, Krzysztof Gędłek, Maciej Eckardt, Adam Andruszkiewicz 
Stali współpracownicy:
Anna Maria Siarkowska, Marcin Chmielowski, dr Dariusz Piotr Kucharski, Tomasz Rzymkowski, prof. Mieczysław Ryba, ks. Tadeusz Isakowicz-Zaleski, dr Lech Haydukiewicz, Dominika Jabłońska, Marcin Palade, Anna Dalecka, dr Marek Kawa, Robert Kuraszkiewicz, Maciej Szepietowski, Wojciech Chudzik, Przemysław Benken, Kamil Sulej, Michał Kowalczyk, Jakub Pietkiewicz, Karol Podstawka, Damian Zakrzewski, dr Rafał Zgorzelski, Dariusz Wasilewski, Arkadiusz Meller, dr Jacek Misztal, dr Rafał Dobrowolski, dr hab. Marta Cywińska, Przemysław Stolarski
Autorzy (m.in.).
prof. dr hab. Tadeusz Białecki, prof. dr hab. Marian Broda, Ján Čarnogurský, prof. dr hab. Łukasz Czuma, prof. Andrzej Furier, dr Waldemar Gontarski, dr Dariusz Grabowski, prof. dr hab. Bogumił Grott, dr Lech Haydukiewicz, ks. Tadeusz Isakowicz-Zaleski, Beata Januchta, dr Jazep Januszkiewicz, Anna Pietraszek, Arkadiusz Robaczewski, prof. dr hab. Mieczysław Ryba, dr Grzegorz Strauchold, doc. dr Lech A. Suchomłynow, prof. Włodzimierz Suleja, prof. Ryszard Szawłowski, Bogusław Szwedo, dr Tomasz Teluk, dr hab. Przemysław Waingertner, Artur Zawisza, Tadeusz Zubiński, Robert Żłobiński, Jens-Peter Bonde, Wojciech Cejrowski, prof. dr hab. Wiesław Chrzanowski, Janusz Dobrosz, dr Rafał Dobrowolski, ks. prof. dr hab. Roman Dzwonkowski, Ryszard Filipski, Stanisław Gawłowski, Dag Hartelius, prof. dr Andrzej Hrynkiewicz, Tadeusz Iwiński, Aleksiej Janukiewicz, Marek Kawa, prof. Leon Kieres, Roman Kluska, Hans Michael Kofoed-Hansen, Janusz Korwin-Mikke, Ghervazen Longher, dr Andrzej Krzystyniak, Jan Łopuszański, dr Andrzej Malinowski, Egidijus Meilūnas, Stanisław Michalkiewicz, prof. dr hab. inż. Janina Molenda, Mariusz Muszyński, Joanna Najfeld, Andrzej Pilipiuk, Maciej Płażyński, Paweł Poncyljusz, Józef Porzecki, Libor Rouček, Marek Sarjusz-Wolski, Radosław Sikorski, Anna Sokołowa, Dmytro Sydor, Wojciech Szczurek, Adam Szejnfeld, prof. dr hab. Jan Szyszko, Waldemar Tomaszewski, dr hab. Maciej Urbanowski, Michał Wałach, Janusz Wojciechowski, prof. Thomas Woods, dr hab. Krzysztof Wieteska, Krzysztof Zaremba i inni.

</doc>
<doc id="1071327" url="https://pl.wikipedia.org/wiki?curid=1071327" title="Maksym Sandowicz">
Maksym Sandowicz



</doc>
<doc id="1071328" url="https://pl.wikipedia.org/wiki?curid=1071328" title="Sanie motorowe">
Sanie motorowe



</doc>
<doc id="1071329" url="https://pl.wikipedia.org/wiki?curid=1071329" title="Gorzkowice (stacja kolejowa)">
Gorzkowice (stacja kolejowa)

Gorzkowice – stacja kolejowa w Gorzkowicach w powiecie piotrkowskim, na linii kolejowej Warszawa Zachodnia – Katowice.
W roku 2017 stacja obsługiwała 200–299 pasażerów na dobę.
Na przełomie stycznia i lutego 2019 PKP podpisały z konsorcjum firm Helifactor i MERX umowę na budowę tzw. innowacyjnego dworca systemowego w formie półotwartej poczekalni ogrzewanej promiennikami osłony.

</doc>
<doc id="1071332" url="https://pl.wikipedia.org/wiki?curid=1071332" title="Średnia Chisinego">
Średnia Chisinego

Średnia Chisinego – charakteryzacja pewnej rodziny średnich, w tym arytmetycznej, harmonicznej, geometrycznej, uogólnionej, Herona i kwadratowej. Ściślej, średnią Chisinego związaną z formula_1-argumentową funkcją formula_2 z elementów formula_3 nazywamy takie formula_4 że
Funkcja formula_2 musi być tak dobrana, aby M było wyznaczone jednoznacznie.

</doc>
<doc id="1071333" url="https://pl.wikipedia.org/wiki?curid=1071333" title="Wilkoszewice (przystanek kolejowy)">
Wilkoszewice (przystanek kolejowy)

Wilkoszewice – jeden z przystanków kolejowych na linii kolejowej Warszawa Zachodnia – Katowice w Wilkoszewicach (powiat piotrkowski). Według klasyfikacji PKP ma kategorię dworca lokalnego. Na przystanku zatrzymują się tylko pociągi osobowe.
W roku 2017 przystanek obsługiwał 10–19 pasażerów na dobę.
Na przełomie stycznia i lutego 2019 PKP podpisały z konsorcjum firm Helifactor i MERX umowę na budowę tzw. innowacyjnego dworca systemowego w formie półotwartej poczekalni ogrzewanej promiennikami osłony.

</doc>
<doc id="1071334" url="https://pl.wikipedia.org/wiki?curid=1071334" title="Płozy">
Płozy



</doc>
<doc id="1071335" url="https://pl.wikipedia.org/wiki?curid=1071335" title="Lider opozycji (Irlandia)">
Lider opozycji (Irlandia)

Lider opozycji (irl. "Ceannaire an Fhreasúra"), przewodniczący opozycji w Dáil Éireann, niższej izbie irlandzkiego parlamentu, zwykle jest to lider największej partii opozycyjnej. Jego rola jest czysto honorowa i ceremonialna.
Liderzy opozycji.
Tłustym drukiem zaznaczono tych liderów, którzy zostali później premierami.

</doc>
<doc id="1071337" url="https://pl.wikipedia.org/wiki?curid=1071337" title="10 Pułk Ułanów">
10 Pułk Ułanów

Pułki ułanów noszące numer 10:
Polskie
Niemieckie

</doc>
<doc id="1071340" url="https://pl.wikipedia.org/wiki?curid=1071340" title="Przytulik strumieniowy">
Przytulik strumieniowy

Przytulik strumieniowy ("Ancylus fluviatilis") – gatunek ślimaka z rodziny zatoczkowatych (Planorbidae), do niedawna zaliczany do rodziny przytulikowatych (Ancylidae). 
Systematyka.
Gatunek opisany w 1774 przez O.F. Müllera na podstawie okazu z rzeki Ilm w Saksonii, znalezionego przez Schröttera. Przez długi czas klasyfikowany w odrębnej rodzinie przytulikowatych (Ancylidae) jako gatunek typowy rodzaju "Ancylus", który w nowszym ujęciu przypisany jest do rodziny zatoczkowatych (Planorbidae), w osobnej podrodzinie (Ancylinae). Epitet gatunkowy (łac. "fluviatilis" – rzeczny) odnosi się do siedliska, w którym przedstawiciele tego gatunku głównie występują: cieków o bystrym prądzie. W Polsce znany pod nazwą: przytulik strumieniowy.
Występowanie.
Gatunek występujący w zachodniej części Palearktyki. Jest szeroko rozprzestrzeniony w Europie, Afryce Północnej i zachodniej Azji. Nie występuje w centralnej i północnej Skandynawii. W Polsce występuje na obszarze całego kraju, także w górach (m.in. jest jednym z dwóch gatunków ślimaków zaobserwowanych w Morskim Oku). Zasiedla wody płynące, jest w nich jednym z najpospolitszych gatunków ślimaków.
Cechy morfologiczne.
Niewielki ślimak o nieskręconej, czapeczkowatej muszli, jej szczyt jest wygięty ku tyłowi i lekko odchylony w prawo. Ze szczytu po powierzchni muszli rozchodzą się promieniście podłużne prążki, występuje także prążkowanie okrężne. Muszla jest stosunkowo cienka, przezroczysta, łamliwa, jej barwa może być różna u różnych osobników: od jasnożółtej do czerwonobrunatnej lub brunatnej, często jej powierzchnia bywa pokryta nalotem. Periostrakum sięga poza wapienną warstwę muszli. Wierzchołek (muszelka larwalna) lekko przypłaszczona, z 40-50 podłużnymi prążkami. Część przednia muszli wypukła, część tylna – wklęsła. Otwór muszli szerokoeliptyczny (szerokość otworu stanowi ok. ¾ jego długości).
Długość muszli: 3,5-10,6 mm; szerokość: 3,4-8 mm; wysokość: 1,5-5 mm. Gatunek wykazuje dużą zmienność fenotypową, przejawiającą się w różnicach kształtu (stopnia wydłużenia) otworu muszli, położenia szczytu, proporcji długości muszli do jej szerokości i wysokości.
Ciało ślimaka ma budowę krępą, stopa jest szeroka, zaokrąglona, głowa krótka i szeroka. Czułki są trójkątne, banieczkowato rozszerzone u nasady. Oczy znajdują się przy podstawie czułków, od ich zewnętrznej strony. Ciało jest koloru szaro-różowego, z czarnymi kropkami w pobliżu głowy. Otwór torebki kopulacyjnej otwiera się po prawej stronie ciała.
Biologia i ekologia.
Zajmowane siedliska.
Gatunek reofilny, zasiedla głównie cieki – optymalnym siedliskiem są potoki o bystrym prądzie wody, z kamienistym dnem, może tam osiągać zagęszczenia do 2 tys. osobników na m². W rzekach występuje zazwyczaj w odcinkach lotycznych, lub w tych odnogach bocznych, w których następuje stała wymiana wody. Występować może także w litoralu jezior, zwłaszcza w miejscach o kamienistym dnie, narażonych na silne działanie fal (w strefie przyboju). Opływowy kształt muszli minimalizuje opór, wywierany przez płynącą wodę na osobnika, a stopa działa jak przyssawka, zapobiegając uniesieniu zwierzęcia przez wodę.
Osobniki przebywają na kamieniach, przyczepione do ich górnych, omywanych przez prąd i porośniętych przez peryfiton, powierzchni. Czasami spotykane są także na roślinach zasiedlających koryta cieków, np. na grążelu żółtym ("Nuphar luteum"), rdestnicach ("Potamogeton"), potoczniku wąskolistnym ("Berula erecta"). 
Wykazuje umiarkowaną odporność na wysychanie – gdy wskutek zmiany poziomu wody w cieku kamienie, na których przebywa, ulegną odsłonięciu, osobniki tego gatunku przywierają do podłoża, a elastyczna warstwa periostrakum na brzegu otworu muszli przywiera szczelnie do powierzchni podłoża, zabezpieczając organizm przed wyschnięciem. Przedstawiciele gatunku występują w wodach zarówno o małej i dużej twardości, o pH w zakresie 6,0-8,45. Choć preferują środowiska z czystą i zasobną w tlen wodą, są w stanie znieść umiarkowane zanieczyszczenie – gatunek ten bywa w związku z tym zaliczany do organizmów β-mezosaprobowych, jednak unika wód z dużą ilością zawiesiny, sedymentującej na zasiedlane przez niego powierzchnie.
Odżywianie.
Zdrapywacze, żywią się glonami i mikroorganizmami peryfitonowymi porastającymi kamienie i inne zanurzone przedmioty . Oprócz okrzemek i zielenic peryfitonowych w treści żołądka znajdowano też zielenice ("Ulothrix" sp.) i krasnorosty ("Hildebrandtia rivularis").
Ślimaki te aktywne są głównie we wczesnych godzinach nocnych, podczas żerowania poruszają się z prędkością 6-12 cm/h.
Rozmnażanie.
Obojnaki, do rozrodu przystępują osobniki o wymiarach muszli od około 4-10,5 mm. Sezon rozrodczy rozpoczyna się wczesną wiosną (w kwietniu), trwa do sierpnia. W kopulacji może uczestniczyć jednocześnie kilka osobników, ustawiających się w łańcuchy kopulacyjne. Jaja składane są w owalnych, przezroczystych kokonach jajowych, przypominających z kształtu szkiełko zegarkowe, z zewnątrz otoczone są skórzastą osłonką, produkowana przez nogę. Kokony jajowe przyczepiane są do kamieni, zawierają zwykle do 12 jaj o wymiarach (średnio) 1,42×1,2 mm. Jeden osobnik może złożyć w ciągu życia ok. 50 jaj. Czas rozwoju jaja wynosi 14-28 dni. Rozwój prosty, średnia wielkość muszli osobników młodocianych to 1,05 mm. Długość życia osobnika to około 1 roku, wyjątkowo do 17 miesięcy, w ciągu roku pojawia się zwykle jedno, wyjątkowo dwa pokolenia osobników. 
Interakcje międzygatunkowe.
Ślimaki tego gatunku są zjadane przez ryby (łososia, troć, strzeblę potokową, ciernika), ptaki (pluszcza, kurkę wodną), polują na nie pijawki: "Glossiphonia complanata" i "Helobdella stagnalis". W jamie płaszcza występować może komensaliczny skąposzczet "Chaetogaster limaei" oraz larwy ochotek ("Eukiefferiella" spp.). Powierzchnię muszli mogą porastać epibionty, m.in. wirczyki ("Vorticella" sp.).
Zagrożenia i ochrona.
Gatunek szeroko rozprzestrzeniony i pospolity, w IUCN ma status gatunku najmniejszej troski, choć lokalnie zagrożenie stanowić mogą dla jego populacji przeeksploatowanie zasobów wodnych, zanieczyszczenie wody, degradacja siedlisk w związku ze wzmożonym spływem zawiesin z wylesianych zlewni.

</doc>
<doc id="1071343" url="https://pl.wikipedia.org/wiki?curid=1071343" title="Huedin">
Huedin

Huedin (węg. "Bánffyhunyad") – miasto w zachodniej Rumunii, w okręgu Kluż. W 2007 liczyło 9658 mieszkańców.

</doc>
<doc id="1071344" url="https://pl.wikipedia.org/wiki?curid=1071344" title="Medina Azahara">
Medina Azahara

Medina Azahara (arab. مدينة الزهراء, "Madinat al-Zahra") – ruiny X-wiecznego arabskiego kompleksu pałacowego położone w hiszpańskiej Andaluzji, około 7 km na północny zachód od Kordowy, od 2018 roku wpisane na listę światowego dziedzictwa UNESCO.
Historia.
Kompleks pałacowy został założony przez kalifa Kordowy Abd ar-Rahmana III. Gdy Abd ar-Rahman III ogłosił się kalifem w 929 roku i ustanowił niepodległy kalifat Umajjadów, postanowił wybudować pałac w pobliżu Kordowy, który byłby dowodem potęgi władcy, zarówno dla poddanych, jak i dla władców innych państw. W czasie powstania kompleksu kalif kontrolował bowiem większość Półwyspu Iberyjskiego, a także rywalizował z dynastią Fatymidów o panowanie nad Afryką Północną. Nazwa obiektu pochodzi od imienia faworyty kalifa – "Az-Zahry" i oznacza dosłownie „miasto az-Zahry”. Budowa rozpoczęła się między 936 a 940 rokiem. Już w 941 roku został poświęcony meczet. Władca w latach 947–948 przeniósł z Kordowy do kompleksu cały swój dwór. Prace budowlane trwały do śmierci kalifa w 961 roku, pochłaniając corocznie jedną trzecią budżetu państwa.
Za czasów Al-Hakama II pałac przeżywał erę rozkwitu, odgrywał rolę stolicy islamskiego państwa al-Andalus i był siedzibą kalifa. Jednak gdy w 976 roku zmarł Al-Hakam II i rządy przeszły w ręce jego jedenastoletniego syna, Hiszama II, rozpoczął się upadek Mediny Azahary. Faktycznie władzę przejął "hadżib" Al-Mansur, który uwięził kalifa w pałacu. Kontrolował go do tego stopnia, że kazał zamurować przejścia łączące poszczególne części kompleksu pałacowego. Al-Mansur zmarł w 1002 roku. Jego następcą został jego syn Abd al-Malik, który rządził Al-Andalus jako "hadżib" aż do śmierci w 1008.
Po Abd al-Maliku przejął władzę jego brat Sanchuelo, z zamiarem zagarnięcia całego kalifatu dla siebie i całkowitego odsunięcia od władzy Hiszama. Wywołało to wojnę domową i rozbiło państwo na szereg mniejszych księstw, które nie były w stanie bronić się przed chrześcijanami. Około 1010 roku sama Medina Azahara została splądrowana. Dzieła zniszczenia dopełniły oddziały berberyjskich najemników, podpalając i burząc pałac. Najazd wymazał kompleks pałacowy i otaczające go miasto z mapy świata na prawie całe tysiąclecie.
Ruiny.
Ruiny pałacu zostały odkryte w 1911 roku. Około jednej dziesiątej 112-hektarowego założenia urbanistycznego zostało do tej pory odkopane i częściowo zrekonstruowane.
Kompleks pałacowy został zbudowany u podnóży gór Sierra Morena, na trzech poziomach tarasowego zbocza w taki sposób, że dachy poziomu niższego znajdowały się na wysokości ulic poziomu wyższego. Mur otaczał całe założenie, a także rozdzielał jego trzy części. W najwyższym poziomie znajdował się pałac kalifa, dzięki czemu był on widoczny z dużej odległości. Był najważniejszym budynkiem całego założenia urbanistycznego. Główna sala tronowa, Salón Rico, choć zachowana tylko we fragmentach, należy do najcenniejszych wnętrz architektury mauretańskiej. Zdobienia stiukowe charakteryzują motywy znacznie odbiegające od tych, które spotyka się w Grenadzie i Sewilli. Wśród nich wyróżnia się "Hom" – syryjski motyw drzewa życia. Wbrew islamskiemu zakazowi na ścianach przedstawiano sylwetki zwierząt, a nawet ludzi. Pałac jest jedyną częścią kompleksu, która została zrekonstruowana.
Na poziomie środkowym znajdowały się pomieszczenia przeznaczone dla najważniejszych urzędników państwowych oraz członków rodziny królewskiej. Na najniższym poziomie umieszczono meczet, łaźnie, stawy rybne, ptaszarnia, zoo oraz wytwórnie uzbrojenia. W pobliżu znajdowało się około 300 domów i koszary dla gwardii królewskiej. Jak podają kroniki, przybywających do pałacu zdumiewał przepych i bogactwo. W jednym z pomieszczeń tak rozłożono kryształy, że kiedy salę oświetlało słońce, powstawała tęcza. Na środku innej sali wybudowano basen, który został wypełniony rtęcią.
W ogrodach pałacowych znajdowały się dwie fontanny. Jedna z nich zdobiona była dwunastoma złotymi rzeźbami przedstawiającymi rzeczywiste i fantastyczne gatunki zwierząt. Woda była dostarczana do miasta przez system akweduktów.
Obecnie trwają prace wykopaliskowe i rekonstrukcyjne finansowane przez rząd hiszpański.

</doc>
<doc id="1071346" url="https://pl.wikipedia.org/wiki?curid=1071346" title="Madinat al-Zahra">
Madinat al-Zahra



</doc>
<doc id="1071348" url="https://pl.wikipedia.org/wiki?curid=1071348" title="Panciu">
Panciu

 
Panciu – miasto w Rumunii, w okręgu Vrancea. W 2002 liczyło 9104 mieszkańców. Ośrodek przemysłu winiarskiego.

</doc>
<doc id="1071349" url="https://pl.wikipedia.org/wiki?curid=1071349" title="Tapinocephalus">
Tapinocephalus



</doc>
<doc id="1071350" url="https://pl.wikipedia.org/wiki?curid=1071350" title="Brodawczak odwrócony jam nosa i zatok przynosowych">
Brodawczak odwrócony jam nosa i zatok przynosowych

Brodawczak odwrócony (łac. "papilloma inversum", ang. "inverted papilloma"; ang. "Schneiderian papilloma") – łagodny guz występujący w jamie nosa. Wraz z innymi typami brodawczaków stanowi najliczniejszą grupę guzów łagodnych pochodzenia nabłonkowego, które występują w obszarze jam nosa i zatok przynosowych.
Epidemiologia.
Guz częściej występuje u mężczyzn, najczęściej pomiędzy 35 a 60 rokiem życia. Ze wszystkich typów brodawczaków jam nosa i zatok przynosowych występuje najczęściej (45-70%). Występuje zwykle jednostronnie, tylko w 5% przypadków spotyka się go w obu jamach nosa jednocześnie. Brodawczaki odwrócone charakteryzują się powolnym wzrostem. Rozwija się najczęściej na bocznej ścianie jamy nosowej. Tylko w 8-16% wyrastają z przegrody nosa.
Etiopatogeneza.
Nie została w pełni wyjaśniona. Sądzi się, że jego rozwój może mieć związek z zakażeniem wirusem HPV typu 6, 11 a także 16 i 18. Wyrasta prawdopodobnie z pozostałości embrionalnej błony ektodermalnej oddzielającej błonę śluzową nosa i zatok przynosowych – błony Schneidera, stąd też nazywany bywa brodawczakiem Schneidera (ang. "Schneiderian papilloma").
Anatomia patologiczna.
Brodawczak odwrócony wyścielony jest nabłonkiem wielowarstwowym płaskim lub cylindrycznym, który rozrasta się w głąb błony śluzowej i dalej penetruje palczastymi wypustkami w kierunku światła zatok przynosowych (wzrost endofityczny). Taki typ wzrostu odróżnia go od wzrostu typowych brodawczaków, które rosną w kierunku zewnętrznej powierzchni narządu (egzofitycznie), stąd jego nazwa "odwrócony". Brodawczak odwrócony rozrastając się niszczy kość. Ma on wygląd kruchego, policyklicznego guza barwy szaroróżowej o nierównej powierzchni, który wypełnia jamę nosową oraz zatoki przynosowe. Nabłonek wielowarstwowy płaski pokrywający guz jest dojrzały. Spoczywa on na błonie podstawnej, która oddziela go od łącznotkankowego zrębiu. Soplowate wypustki nabłonkowe licznie się rozgałęziają w łącznotkankowym zrębie. W środku palczastych wypustek występują zwykle torbielowate przestrzenie wypełnione śluzem.
Objawy.
Objawy brodawczaka odwróconego związane są zwykle z kierunkiem, w którym się on rozrasta. Do podstawowych skarg zgłaszanych przez chorych należą:
Badanie ORL:
Przebieg kliniczny.
Jak wspomniano wzrost brodawczaka odwróconego jest zwykle powolny. Wyrasta on najczęściej z błony śluzowej małżowiny nosowej dolnej w kierunku zatoki szczękowej. Brodawczak odwrócony ma dużą tendencję do wznów miejscowych. Wznowy brodawczaka odwróconego opisuje się nawet do 70% przypadków. W dużej mierze zależą one od metody operacyjnej wybranej w leczeniu tego guza. Ponadto brodawczak odwrócony ma tendencje do zezłośliwienia, dlatego też jest on stanem przedrakowym. Przemiana złośliwa opisywana jest u 7-10% przypadków. Niektórzy podają nawet częstość występowania przemiany złośliwej do 18%. Najczęstszym typem raka rozwijającym się z brodawczaka odwróconego jest rak płaskonabłonkowy.
Diagnostyka.
Diagnostyka brodawczaka odwróconego polega na wykonaniu:
Leczenie.
Leczenie brodawczaków odwróconych jest zawsze operacyjne. Wybór metody zależy od stopnia zaawansowania guza. Małe zmiany mogą być leczone drogą endoskopową (z dojścia przez jamę nosową) – FESS. Duże guzy wymagają zwykle dojścia zewnętrznego (rynotomia boczna). Zwykle preferuje się zabiegi z szerokim otwarciem jamy nosa i zatok (najczęściej szczękowej) – operacja Rouge'a-Denkera, operacja Portmanna, operacja Moure'a. Ważne jest, aby w zależności od stopnia zaawansowania guza dostęp do jamy nosowej i zatoki był odpowiednio szeroki, pozwalając na rozległe usunięcie zmiany wraz z szerokim marginesem tkanek zdrowych.
Rokowanie.
Jest często niepewne. Pacjent po usunięciu brodawczaka odwróconego wymaga stałych kontroli laryngologicznych, tak jak chory onkologiczny, aby wcześnie można było zdiagnozować ewentualną wznowę lub przemianę złośliwą.
Inne umiejscowienie brodawczaka odwróconego.
Brodawczak odwrócony może występować także w pęcherzu moczowym, rzadziej w moczowodzie lub miedniczce nerkowej.

</doc>
<doc id="1071352" url="https://pl.wikipedia.org/wiki?curid=1071352" title="Libonectes">
Libonectes



</doc>
<doc id="1071353" url="https://pl.wikipedia.org/wiki?curid=1071353" title="Triadobatrachus">
Triadobatrachus



</doc>
<doc id="1071355" url="https://pl.wikipedia.org/wiki?curid=1071355" title="Gerrothorax">
Gerrothorax



</doc>
<doc id="1071358" url="https://pl.wikipedia.org/wiki?curid=1071358" title="Coandă 1910">
Coandă 1910

Coandă 1910 (znany także jako Coandă 1) – pierwszy na świecie samolot z silnikiem odrzutowym (powszechnie uważany za pierwszy samolot odrzutowy Heinkel He 178 był pierwszym samolotem ze współcześnie używanym silnikiem turboodrzutowym), zbudowany przez rumuńskiego konstruktora Henriego Coandę w 1910 roku. Samolot ten używał opracowanego przez Coandę prymitywnego silnika odrzutowego.
Samolot Coandy był jak na swoje czasy bardzo zaawansowany technicznie, a wiele rozwiązań zastosowanych w jego konstrukcji zostało użytych po raz pierwszy. Skrzydła samolotu skonstruowane były ze stalowych rurek, podczas gdy dotychczasowe konstrukcje używały wyłącznie drewna. Skrzydła zostały wyposażone w oryginalne klapy i miały zaokrąglone końcówki zmniejszające ryzyko przeciągnięcia. Górne skrzydło było znacznie szersze i dłuższe od dolnego i było wysunięte przed dolne skrzydło, co zmniejszało opór powietrza i poprawiało własności pilotażowe samolotu. Ten układ skrzydeł, nazwany w późniejszym czasie "sesquiplane" (półtorapłat), został ponownie "wynaleziony" kilka lat później i znalazł użycie w wielu konstrukcjach okresu I wojny światowej, w szczególności w myśliwcach Nieuport (poczynając od modelu 11, zwanego Bébé) i Albatros D.III i D.V, spotykany też był w konstrukcjach okresu międzywojennego, praktycznie do zarzucenia stosowania układu dwupłata (chociaż powracał i później, szczególnie jaskrawo widoczny w jedynym seryjnym dwupłacie odrzutowym – PZL M-15).
Silnik samolotu, nazwany przez Coandę "Reaction Motor", składał się z silnika tłokowego o mocy 50 KM, który napędzał nie śmigło, ale sprężarkę. Za sprężarką znajdowały się komory spalania, do których wtryskiwane było paliwo, które było spalane po zmieszaniu ze sprężonym powietrzem. Rozprężające się gazy wylotowe wytwarzały ciąg rzędu 2,2 kN (dla porównania, zbudowany prawie 30 lat później Heinkel He 178 miał silnik o ciągu ok. 4,4 kN).
Samolot odbył swój pierwszy i jedyny lot 16 grudnia 1910 r. na lotnisku w Issy-les-Moulineaux. Coandă nie planował w tym dniu odbyć lotu, chciał tylko wypróbować działanie silnika, ale po kilku minutach kołowania Coandă za szeroko otworzył wlot powietrza do silnika i samolot niespodziewanie wzbił się w powietrze. Po kilku sekundach płomienie wydobywające się z silnika zapaliły poszycie kadłuba (samoloty były wówczas kryte płótnem impregnowanym lakierem nitro, czyli de facto prochem bezdymnym – za rozpuszczalnik służył zwykle aceton – zatem mocno łatwopalnym) i samolot runął na ziemię. Pilot nie był przypięty pasami i w momencie uderzenia w ziemię został wyrzucony z kabiny.
W czasie krótkiego lotu Coandă zaobserwował efekt, którego badaniom poświęcił znaczną część swojego życia – płonące gazy wydobywające się z silnika, zamiast poruszać się w linii prostej, "przyczepiły się" do powierzchni kadłuba, co było zresztą przyczyną jego zapalenia się. Zjawisko przylegania strumienia gazu do wykrzywionej powierzchni zostało w późniejszym czasie nazwane efektem Coandy, współcześnie wykorzystywane jest w takich samolotach, jak An-72, czy konstrukcjach doświadczalnych, jak Boeing YC-14, McDonnell Douglas YC-15.

</doc>
<doc id="1071360" url="https://pl.wikipedia.org/wiki?curid=1071360" title="Coanda 1910">
Coanda 1910



</doc>
<doc id="1071361" url="https://pl.wikipedia.org/wiki?curid=1071361" title="Coandă-1910">
Coandă-1910



</doc>
<doc id="1071362" url="https://pl.wikipedia.org/wiki?curid=1071362" title="15 Pułk Ułanów">
15 Pułk Ułanów



</doc>
<doc id="1071363" url="https://pl.wikipedia.org/wiki?curid=1071363" title="Epoka lodowcowa">
Epoka lodowcowa



</doc>
<doc id="1071365" url="https://pl.wikipedia.org/wiki?curid=1071365" title="Fermenty (ujednoznacznienie)">
Fermenty (ujednoznacznienie)



</doc>
<doc id="1071366" url="https://pl.wikipedia.org/wiki?curid=1071366" title="Iernut">
Iernut

Iernut (węg. "Radnót") – miasto w środkowej Rumunii, w okręgu Marusza, nad Maruszą; 9658 mieszk. (2007). 
W 1656 w Iernut zawarto traktat w Radnot.

</doc>
<doc id="1071367" url="https://pl.wikipedia.org/wiki?curid=1071367" title="Brodawczak odwrócony">
Brodawczak odwrócony



</doc>
<doc id="1071370" url="https://pl.wikipedia.org/wiki?curid=1071370" title="17 Pułk Ułanów">
17 Pułk Ułanów



</doc>
<doc id="1071371" url="https://pl.wikipedia.org/wiki?curid=1071371" title="Temnodontosaurus platyodon">
Temnodontosaurus platyodon



</doc>
<doc id="1071372" url="https://pl.wikipedia.org/wiki?curid=1071372" title="18 Pułk Ułanów">
18 Pułk Ułanów



</doc>
<doc id="1071373" url="https://pl.wikipedia.org/wiki?curid=1071373" title="Bolesław Dzierwa">
Bolesław Dzierwa

Bolesław Dzierwa (ur. 14 lipca 1926 w Kłecku, zm. 11 lutego 2003 w Gnieźnie) – katolicki prezbiter, historyk sztuki, twórca i kustosz Muzeum Archidiecezji Gnieźnieńskiej.
Życiorys.
Po ukończeniu Liceum Pedagogicznego we Wągrowcu (1949) rozpoczął studia w Seminarium Duchownym w Gnieźnie. Święcenia przyjął w 1955 i zaczął pracować jako wikariusz w Janowcu Wielkopolskim, w Bydgoszczy w parafii pw. Marcina i Mikołaja oraz w Toruniu w parafii pw. Piotra i Pawła. W 1958 rozpoczął studia na Wydziale Konserwacji i Zabytków (obecnie Sztuk Pięknych) UMK.
W 1963, po zakończeniu studiów, wrócił do Gniezna gdzie kierował pracami konserwatorskim prowadzonymi w katedrze przywracając jej gotycki wystrój.
W 1970 skierowany został do Szubina gdzie był rektorem, a następnie pierwszym proboszczem parafii pw. św. Andrzeja Boboli. W międzyczasie nadal kierował konserwacją Katedry Gnieźnieńskiej. Z jego inicjatywy odrestaurowano m.in. relikwiarz Św. Wojciecha zniszczony w czasie rabunku w 1987 ozdabiając go dodatkowo podwyższeniem z figurami czterech stanów i konfesją.
Był również odpowiedzialny za zabytki należące do diecezji gnieźnieńskiej oraz był członkiem diecezjalnej "Komisji konserwacji i budowy kościołów".
W 1989 został mianowany przez kardynała Glempa kustoszem Katedry Gnieźnieńskiej. Wówczas rozpoczął prace nad organizowaniem zbiorów Muzeum Archidiecezjalnego, do których należą jedne z najcenniejszych zabytków początków państwowości polskiej (Kielich Świętego Wojciecha, Kielich Dąbrówki, Drzwi Gnieźnieńskie, Skarbiec Katedralny). Muzeum zostało otwarte w 1991.
W uznaniu zasług w 1989 otrzymał godność kanonika honorowego, a w 1994 kanonika katedralnego. Odznaczony był również przez władze lokalne i państwowe.
W 2002 przeszedł na emeryturę i zamieszkał w Domu Księży Emerytów w Gnieźnie, w którym zmarł.

</doc>
<doc id="1071374" url="https://pl.wikipedia.org/wiki?curid=1071374" title="George Pendleton">
George Pendleton



</doc>
<doc id="1071375" url="https://pl.wikipedia.org/wiki?curid=1071375" title="Curtici">
Curtici

Curtici – miasto w zachodniej Rumunii w okręgu Arad. W 2002 liczyło 9726 mieszkańców. Położone jest na granicy rumuńsko-węgierskiej, stanowi ważne kolejowe przejście graniczne.

</doc>
<doc id="1071376" url="https://pl.wikipedia.org/wiki?curid=1071376" title="Ministrowie spraw zagranicznych i handlu Irlandii">
Ministrowie spraw zagranicznych i handlu Irlandii

Minister spraw zagranicznych (irl. "Aire Gnóthaí Eachtracha"), jeden z najważniejszych ministrów w rządzie Irlandii, stojący na czele Departamentu spraw zagranicznych (ga. "An Roinn Gnóthaí Eachtracha"). Siedziba ministerstwa mieści się w Iveagh House przy St Stephen’s Green w Dublinie. Stąd ministerstwo często określa się mianem „Iveagh House”.
W skład ministerstwa spraw zagranicznych wchodzą następujące departamenty:

</doc>
<doc id="1071378" url="https://pl.wikipedia.org/wiki?curid=1071378" title="Ornithosuchus">
Ornithosuchus



</doc>
<doc id="1071379" url="https://pl.wikipedia.org/wiki?curid=1071379" title="20 Pułk Ułanów">
20 Pułk Ułanów



</doc>
<doc id="1071380" url="https://pl.wikipedia.org/wiki?curid=1071380" title="Ophiacodon">
Ophiacodon



</doc>
<doc id="1071381" url="https://pl.wikipedia.org/wiki?curid=1071381" title="Platyhystrix">
Platyhystrix



</doc>
<doc id="1071383" url="https://pl.wikipedia.org/wiki?curid=1071383" title="Sphenacodon">
Sphenacodon



</doc>
<doc id="1071384" url="https://pl.wikipedia.org/wiki?curid=1071384" title="Varanops">
Varanops



</doc>
<doc id="1071385" url="https://pl.wikipedia.org/wiki?curid=1071385" title="Arthropleura">
Arthropleura



</doc>
<doc id="1071387" url="https://pl.wikipedia.org/wiki?curid=1071387" title="Archaeothyris">
Archaeothyris



</doc>
<doc id="1071388" url="https://pl.wikipedia.org/wiki?curid=1071388" title="Eucritta">
Eucritta



</doc>
<doc id="1071391" url="https://pl.wikipedia.org/wiki?curid=1071391" title="Würm">
Würm

Niemcy:
Inne:
Zobacz też:

</doc>
<doc id="1071395" url="https://pl.wikipedia.org/wiki?curid=1071395" title="Mistrzostwa Świata w Piłce Siatkowej Mężczyzn 2002 (składy)">
Mistrzostwa Świata w Piłce Siatkowej Mężczyzn 2002 (składy)

Składy finalistów Mistrzostwa Świata w Piłce Siatkowej Mężczyzn w 2002 rozegranych w Argentynie.
 Argentyna
Trener: Carlos Getzelevitch
Marcos Milinkovic, Jorge Elgueta, Gustavo Porporatto, Javier Weber, Hugo Conte, Hernán Ferraro, Alejandro Spajić, Jeronimo Bidegain, Santiago Darraidou, Leonardo Patti, Pablo Meana, Gaston Giani
 Australia
Trener: Jon Uriarte
Daniel Howard, Steven Keir, Grant Sorenssen, Benjamin Hardy, Luke Campbell, Matthew Young, Andrew Earl, Anthony Wardrop, Davis Ferguson, Zane Christensen, Hidde Van Beest, Brett Alderman
 Brazylia
Trener: Bernardo Rezende
Giovane Gávio, Henrique von Randow, Maurício Lima, Giba, André, Sergio, Anderson, Nalbert Bitencourt, Gustavo Endres, Rodrigo Santana, Ricardo, Dante
 Bułgaria
Trener: Asen Galabinov
Ewgeni Iwanow, Wesselin Dimczew, Juli Wasiliew, Iwaiło Stefanow, Danaił Miluszew, Christo Cwetanow, Władimir Nikołow, Nikołaj Iwanow, Władimir Atapow, Georgi Walow, Płamen Konstantinow, Daniel Pejew
 Chiny
Trener: Di Anhe
Zhang Xiaodong, Sui Shengsheng, Zheng Liang, Lu Fei, Tang Miao, Shi Hairong, He Jiong, Li Hang, Shen Qiong, Wang Haichuan, Chu Hui, Li Chun
 Czechy
Trener: Julio Velasco
Martin Lebl, Jiří Popelka, Jaroslav Škach, Martin Kryštof, Michal Rak, Přemysl Kubala, Ondřej Hudeček, Jiří Novák, Ivo Dubš, Jiří Cerha, Petr Zapletal, Petr Pláteník
 Chorwacja
Trener: Igor Arbutina
Ratko Periš, Robert Celan, Ante Jakovčević, Dejan Laninović, Stanislav Zimakijević, Ivan Donald Marić, Igor Šimunčić, Igor Omrčen, Darko Antunovic, Tomislav Čošković, Inoslav Krnić, Wadim Jewtukowicz
 Egipt
Trener: Abdelhamid Elwassimy
Hamdy Awad, Ashraf Abouelhassan, Mohamed El Mahdy, Nehad Shehata, Mahmoud Hassona, Eslan Awad, Ibrahim Rashwan, Mahmoud Abdel Aziz, Mohamed Moselhy, Mohamed Bekheet, Weal Said, Ahmed Abd Elsatar
 Francja
Trener: Philippe Blain
Hubert Henno, Dominique Daquin, Stéphane Antiga, Laurent Capet, Frantz Granvorka, Vincent Montméat, Loïc de Kergret, Luc Marquet, Philippe Barca-Cysique, Mathias Patin, Oliver Kieffer, Sébastien Frangolacci
 Grecja
Trener: Stylianos Prosalikas
Marios Giurdas, Theodoros Chatziantoniou, Chrysanthos Kyriazis, Theodoros Bozidis, Vasileios Kournetas, Christos Dimitrakopoulos, Antonios Tsakiropoulos, Nikolaos Roumeliotis, Georgios Ntrakovits, Sotirios Pantaleon, Ilias Lappas, Tontor-Zlatkov Bajew
 Hiszpania
Trener: Francisco Hervás
Rafael Pascual, Alfonso Flores, Luis Pedro Suela, Juan Carlos Vega, Gustavo Saucedo, Alexis Valido, Cosme Prenafeta, Carlos Luis Carreno, Guillermo Falasca, José Luis Moltó, Juan José Salvador, Enrique De La Fuente
 Holandia
Trener: Bert Goedkoop
Dirk-Jan van Gendt, Nico Freriks, Sander Olsthoorn, Reinder Nummerdor, Guido Görtzen, Richard Schuil, Jochem de Gruyter, Joppe Paulides, Robert Horstink, Joram Maan, Allan van de Loo, Dennis van der Veen
 Japonia
Trener: Mikiyasu Tanaka
Nobuhiro Ito, Nobuyoshi Hosokawa, Hiroyuki Kai, Makoto Yamaguchi, Katsutoshi Tsumagari, Hiroaki Kawaura, Takeshi Kitajima, Yoichi Kato, Ryu Morishige, Takahiro Yamamoto, Atsushi Kobayashi, Yuta Abe
 Jugosławia
Trener: Veselin Vuković
Rajko Jokanović, Goran Marić, Bojan Janić, Slobodan Boškan, Dula Mešter, Vasa Mijić, Nikola Grbić, Vladimir Grbić, Andrija Gerić, Goran Vujević, Ivan Miljković, Igor Vušurović
 Kanada
Trener: Stelio DeRocco
Doug Bruce, Sébastien Ruette, Keith Sanheim, Jason Dufault, Scott Koskie, Paul Duerden, Steven Brinkman, Christopher Wolfenden, Daniel Lewis, Murray Grapentine, Jason Haldane, Terence Martin
 Kazachstan
Trener: Aleksander Zapiewałow
Marat Imangalijew, Ildar Gafarow, Antonios Ważenin, Denis Żukow, Roman Panenko, Marat Adryszew, Władimir Deriewjanko, Bakhytzhan Baituriejew, Dmitrij Gorbatkow, Airat Szigapow, Danil Semeyev, Dmitrij Zawgorodnij
 Kuba
Trener: Elizeo Ramos
Yosleider Cala, Yaniel Garay, Yasser Portuondo, Dariel García, Ariel Gil Valdes, Pavel Pimienta, Maikel Salas, Tomás Aldazabal, Raydel Poey, Javier González Panton, Odelvis Dominic, Javier Brito
 Polska
Trener: Waldemar Wspaniały
Piotr Gruszka, Marcin Nowak, Dawid Murek, Grzegorz Wagner, Rafał Musielak, Wojciech Serafin, Robert Prygiel, Jarosław Stancelewski, Sebastian Świderski, Paweł Papke, Piotr Lipiński, Arkadiusz Gołaś
 Portugalia
Trener: Juan Díaz
Roberto Reis, Carlos Teixeira, Nuno Pinheiro, Fábio Milhazes, Manuel Fernando Silva, Hugo Gaspar, Adriano Filipe Paço, Ubirajara Pereira, João José, Flávio Cruz, Jorge Alves, Eurico Peixoto
 Rosja
Trener: Giennadij Szypulin
Wadim Chamutckich, Rusłan Olichwier, Pawieł Abramow, Ewgieni Mitkow, Siergiej Tietiuchin, Roman Jakowlew, Konstantin Uszakow, Taras Chtei, Andriej Jegorczew, Aleksandr Kosariew, Aleksandr Gierasimow, Aleksiej Kuleszow
 Tunezja
Trener: Antonio Giacobbe
Mohamed Trabelsi, Mehdi Gara, Samir Sellami, Chaker Ghezal, Khaled Belaid, Walid Ben Abbes, Marouane Fehri, Noureddine Hfaiedh, Mehrez Berriri, Ghazi Guidara, Walid Ben Cheikh, Hosni Karamosly
 USA
Trener: Doug Beal
Lloy Ball, Christopher Seiffert, David McKienzie, Erik Sullivan, Scott Bunker, William Priddy, Ryan Millar, Riley Salmon, Brook Billings, Clayton Stanley, Polster Poister, Adam Naeve
 Wenezuela
Trener: José David Suarez
Carlos Tejada, Andy Rojas, Gustavo Valderrama, Rodman Valera, Carlos Luna, Luis Díaz, Andres Manzanillo, Héctor Guzman, Ronald Mendez, Ernardo Gómez, Thomas Ereu, Fredy Cedeno
 Włochy
Trener: Andrea Anastasi
Luigi Mastrangelo, Pasquale Gravina, Ferdinando De Giorgi, Valerio Vermiglio, Samuele Papi, Andrea Sartoretti, Cristian Casoli, Hristo Zlatanow, Mirko Corsano, Andrea Giani, Alessandro Fei, Luca Tencati

</doc>
<doc id="1071401" url="https://pl.wikipedia.org/wiki?curid=1071401" title="Roland Joffe">
Roland Joffe



</doc>
<doc id="1071402" url="https://pl.wikipedia.org/wiki?curid=1071402" title="Stenopteryg">
Stenopteryg

Stenopteryg ("Stenopterygius") – ichtiozaur z rodziny Stenopterygiidae.
Żył we wczesnej i na początku środkowej jury (aalen) na terenach obecnej Europy. Długość ciała ok. 2-3,5 m. Jego szczątki znaleziono w Niemczech, Francji, Anglii, Belgii, Luksemburgu i być może w Szwajcarii.
Posiadał szczątkowy palec przy przedniej płetwie. Żywił się rybami i bezkręgowcami.
Gatunki stenopteryga:

</doc>
<doc id="1071404" url="https://pl.wikipedia.org/wiki?curid=1071404" title="Stenopterygius">
Stenopterygius



</doc>
<doc id="1071406" url="https://pl.wikipedia.org/wiki?curid=1071406" title="Synagoga Shalom Al Israel w Jerychu">
Synagoga Shalom Al Israel w Jerychu

Synagoga Shalom Al Israel w Jerychu (herb. שלום על ישראל) – starożytna synagoga znajdująca się w Jerychu.
Synagoga powstała w czasach bizantyjskich i została odkryta podczas wykopalisk prowadzonych w 1936 roku przez dr Baramki z Urzędu Starożytności. W synagodze odkryto dużą mozaikę podłogową z przedstawieniami Arki Przymierza, menory, szofaru, lulawu i napisem "Shalom al Yisrael" (hebr. "Pokój Izraelowi").
Po wojnie sześciodniowej, Izraelczycy zaczęli regularnie odwiedzać to miejsce i modlić się. W ostatnich latach powstała w tym miejscu jesziwa. Na mocy porozumień z Oslo Izrael i Autonomia Palestyńska zgodziły się na wolny dostęp do tego miejsca i na jego wspólną obronę. Na początku intifady Al-Aksa Arabowie zdemolowali budynek i spalili drugie piętro. Udało się ocalić zwoje Tory, które złożono w osiedlu żydowskim Mevo'ot Yericho. W 2005 roku grupa Żydów mogła odwiedzić synagogę, którą odnowili izraelscy żołnierze.
W pobliskim Naaran zachowała się inna synagoga pochodząca z IV wieku, która również ma mozaikę podłogową.

</doc>
<doc id="1071409" url="https://pl.wikipedia.org/wiki?curid=1071409" title="Brice Hortefeux">
Brice Hortefeux

Brice Hortefeux (ur. 11 maja 1958 w Neuilly-sur-Seine) – francuski polityk i samorządowiec, minister w kilku rządach i eurodeputowany.
Życiorys.
Absolwent prawa, studiował w Instytucie Nauk Politycznych w Paryżu.
W latach 80. został członkiem Zgromadzenia na rzecz Republiki, wchodził w skład ścisłych władz tej partii. W 2002 dołączył do Unii na rzecz Ruchu Ludowego.
W okresie 1986–1994 zajmował kierownicze stanowiska w administracji lokalnej. Od 1992 zasiada w radzie regionalnej Owernii. W latach 1999–2005 sprawował mandat posła do Parlamentu Europejskiego. Był członkiem frakcji Europejskiej Partii Ludowej i Europejskich Demokratów, pracował w kilku komisjach gospodarczych.
Z PE odszedł w 2005, obejmując w rządzie Dominique’a de Villepin, obejmując stanowisko wiceministra spraw wewnętrznych odpowiedzialnego za wspólnoty terytorialne. Od 2007 w obu gabinetach François Fillona pełnił funkcję ministra imigracji, integracji, tożsamości narodowej i wspólnego rozwoju. Był pierwszą osobą sprawującą ten urząd, utworzony zgodnie z obietnicami przedwyborczymi Nicolasa Sarkozy’ego z 2007. W 2009 zastąpił Xaviera Bertranda na stanowisku ministra pracy, stosunków społecznych i solidarności. W czerwcu 2009 został ponownie wybrany posłem do Parlamentu Europejskiego, zdecydował się jednak pozostać na stanowisku rządowym. Po rekonstrukcji rządu w tym samym miesiącu objął urząd ministra spraw wewnętrznych, terytoriów zamorskich i wspólnot. Po powołaniu trzeciego rządu tego samego premiera w listopadzie 2010 dodatkowo powierzono mu obowiązki w zakresie imigracji. Z rządu odszedł w lutym 2011. W marcu tego samego roku objął mandat eurodeputowanego VII kadencji, który utrzymywał również w wyborach europejskich w 2014 i 2019.
W 2015 i 2021 wybierany na radnego regionu Owernia-Rodan-Alpy. W latach 2016–2019 pełnił funkcję wiceprzewodniczącego rady regionalnej.
Zaliczany do najbliższych współpracowników Nicolasa Sarkozy’ego, był świadkiem (wraz z Charles'em Pasqua) jego pierwszego małżeństwa z Marie-Dominique Culioli, został też ojcem chrzestnym jednego z jego synów. Jest masonem, członkiem Wielkiej Loży Narodowej Francji.

</doc>
<doc id="1071411" url="https://pl.wikipedia.org/wiki?curid=1071411" title="Burnt Offerings">
Burnt Offerings

Burnt Offerings – trzeci album zespołu Iced Earth. Został wydany w 1995 roku nakładem wytwórni Century Media Records.

</doc>
<doc id="1071412" url="https://pl.wikipedia.org/wiki?curid=1071412" title="Halfcocked">
Halfcocked

Halfcocked (znani także jako Half-Cocked) – amerykańska grupa rockowa.
Została założona w 1997 w Bostonie. Najbardziej znana jest z utworu "Bad Reputation", wykorzystanego w 2001 w filmie "Shrek".

</doc>
<doc id="1071413" url="https://pl.wikipedia.org/wiki?curid=1071413" title="Wilhelmina Pruska (1774–1837)">
Wilhelmina Pruska (1774–1837)

Fryderyka Luiza Wilhelmina (ur. 18 listopada 1774 w Poczdamie, zm. 12 października 1837 w Hadze) – księżniczka pruska, królowa Holandii.
Życie prywatne.
Królowa Wilhelmina urodziła się w Poczdamie. Była czwartym dzieckiem, z ósemki dzieci, Fryderyka Wilhelma II, króla Prus, i jego żony królowej Fryderyki Luizy, z domu księżniczki Hessen-Darmstadt.
Jej wychowanie odbywało się po ścisłym reżimem jej stryja - Fryderyka II Wielkiego. Bardzo niewiele wiadomo o jej młodości.
1 października 1791 w Berlinie wyszła za mąż za Wilhelma, syna stadhoudera Wilhelma V Orańskiego. Młode małżeństwo zamieszkało w pałacu Noordeinde w Hadze. W 1795 Francja zaatakowała Republikę Zjednoczonych Prowincji. Wilhelmina musiała udać się wraz z rodziną na wygnanie. Najpierw udali się do Anglii, a potem do Berlina, gdzie panował jej brat Fryderyk Wilhelm III. Po kasacie zakonu jezuitów i cystersów nabyła dobra na Dolnym Śląsku, m.in. klasztory pocysterskie w Lubiążu Henrykowie i Kamieńcu Ząbkowickim, a także klucz stroński. Do Hagi wrócili na początku 1814 roku.
Księżniczka Wilhelmina została pierwszą królową Holandii w 1815. Królowa Wilhelmina była bardzo skromna i zawsze pozostawała w cieniu. Zmarła w pałacu Noordeinde w Hadze w 1837, w wieku 62 lat. Została pochowana w Nieuwe Kerk w Delfcie.

</doc>
<doc id="1071414" url="https://pl.wikipedia.org/wiki?curid=1071414" title="Peter Maiwald">
Peter Maiwald

Peter Maiwald (ur. 8 listopada 1946 w Grötzingen, zm. 1 grudnia 2008) - niemiecki poeta. 
Studiował w Monachium. W 1969 osiadł w Neuss nad Renem i poświęcił się wyłącznie pracy pisarskiej. Swoje wiersze, pieśni i krótkie utwory prozą publikował w radio i czasopismach. W 1983 otrzymał nagrodę miasta Bad Homburga. Opublikowany w 1984 roku tom wierszy "Balden von Samstag auf Sonntag. Gedichte" ("Ballady z soboty na niedzielę. Wiersze") zawiera utwory prowokujące i drapieżne. Łączą one akcenty krytyki społecznej z głębokim liryzmem.

</doc>
<doc id="1071415" url="https://pl.wikipedia.org/wiki?curid=1071415" title="Synagoga Abraham Avinu w Hebronie">
Synagoga Abraham Avinu w Hebronie

Synagoga Abraham Avinu w Hebronie () – synagoga znajdująca się w Hebronie, w centrum dzielnicy żydowskiej.
Synagoga została zbudowana w 1540 roku przez rabina Malkiela Ashkenaziego. W 1740 roku była remontowana, a w 1864 roku znacznie powiększona. W 1929 roku Żydzi z Hebronu zostali wymordowani przez Arabów, a synagoga i ich domy zniszczone. W 1948 roku Hebron znalazł się w granicach Jordanii. Wówczas na miejscu dzielnicy żydowskiej powstał targ, wysypisko śmieci i publiczna toaleta. Na miejscu ruin synagogi powstała zagroda dla kóz i osłów.
Po wojnie sześciodniowej Żydzi powrócili do Hebronu. W 1976 roku rząd izraelski polecił zlikwidować zagrodę dla zwierząt i umożliwił odbudowę synagogi. Obecnie w każdy piątek wieczorem modlą się w niej żydowscy mieszkańcy Hebronu. Turyści zaś mogą ją zwiedzać codziennie.

</doc>
<doc id="1071421" url="https://pl.wikipedia.org/wiki?curid=1071421" title="Eurinozaur">
Eurinozaur

Eurinozaur ("Eurhinosaurus longirostris") – ichtiozaur z rodziny Leptonectidae; jego nazwa znaczy "jaszczur z ładnym nosem".
Żył w okresie wczesnej jury na terenach obecnej Europy. Długość ciała ok. 2 m. Jego szczątki znaleziono w Niemczech.
Posiadał nieproporcjonalnie długi pysk w stosunku do rozmiarów ciała. Kształtem przypominał miecz, podobnie jak u ryby-piły.

</doc>
<doc id="1071423" url="https://pl.wikipedia.org/wiki?curid=1071423" title="Erskine Hamilton Childers">
Erskine Hamilton Childers

Erskine Hamilton Childers (ur. 11 grudnia 1905 w Londynie, zm. 17 listopada 1974 w Dublinie) – irlandzki polityk, działacz Fianna Fáil, wieloletni minister i deputowany do Dáil Éireann, Prezydent Irlandii w latach 1973–1974.
Życiorys.
Syn pisarza i polityka Roberta Erskine’a Childersa, uczestnika wojny domowej, pojmanego przez siły rządowe Wolnego Państwa Irlandzkiego, skazanego na śmierć i rozstrzelanego w 1922. Erskine Hamilton Childers kształcił się w hrabstwie Norfolk, następnie studiował historię w Trinity College na Uniwersytecie Cambridge, którego został absolwentem. Wyjechał później do pracy w Paryżu, do Irlandii na stałe powrócił na początku lat 30. Objął wówczas stanowisko menedżera do spraw reklam w nowo założonym dzienniku „The Irish Press”, kontrolowanym przez rodzinę Éamona de Valery. Od 1936 do 1944 był sekretarzem organizacji gospodarczej Federation of Irish Manufacturers.
W 1938 uzyskał irlandzkie obywatelstwo. Związał się z Fianna Fáil, partią Éamona de Valery. Z jej ramienia w 1938 po raz pierwszy uzyskał mandat posła do Dáil Éireann. Z powodzeniem ubiegał się o reelekcję w dziesięciu kolejnych wyborach (w 1943, 1944, 1948, 1951, 1954, 1957, 1961, 1965, 1969 i 1973). Wielokrotnie sprawował funkcje rządowe, od marca 1944 do stycznia 1947 był parlamentarnym sekretarzem przy ministrze samorządu lokalnego i zdrowia publicznego, następnie do 1948 parlamentarnym sekretarzem przy ministrze samorządu lokalnego.
Od czerwca 1951 do czerwca 1954 był ministrem poczty i telegrafów, od marca 1957 do lipca 1959 pełnił funkcję ministra do spraw ziemi. W lipcu 1959 objął stanowisko ministra bez teki, po czym jeszcze w tym samym miesiącu przeszedł na urząd ministra transportu i energii. Zajmował je do lipca 1969, od listopada 1966 będąc jednocześnie ponownie ministrem poczty i telegrafów. W lipcu 1969 został ministrem zdrowia i wicepremierem w rządzie Jacka Lyncha, pełniąc te funkcje do marca 1973. Był bliskim współpracownikiem premiera, wspierał jego dążenia do rozwiązania konfliktu w Irlandii Północnej oraz do przystąpienia Irlandii do EWG.
W 1973 został kandydatem Fianna Fáil w wyborach prezydenckich. W głosowaniu z 30 maja tegoż roku otrzymał 635 867 głosów, pokonując swojego jedynego kontrkandydata, Toma O’Higginsa z Fine Gael (który dostał 578 771 głosów preferencyjnych). Urząd prezydenta objął 25 czerwca 1973. Zmarł 17 listopada 1974 na skutek zawału serca. Został pochowany w katedrze św. Patryka w Dublinie.
Życie prywatne.
W 1925 zawarł związek małżeński z Ruth Ellen Dow, z którą miał pięcioro dzieci, w tym syna Erskine’a Bartona Childersa, pisarza i urzędnika ONZ. Erskine Hamilton Childers owdowiał w 1950. Dwa lata później jego drugą żoną została Rita Dudley, z którą miał córkę Nessę Childers, działaczkę polityczną. Był protestantem, członkiem Kościoła Irlandii.

</doc>
<doc id="1071424" url="https://pl.wikipedia.org/wiki?curid=1071424" title="Aerosanie">
Aerosanie

Aerosanie – pojazd na płozach wyposażony w silnik ze śmigłem (zwykle pchającym), rodzaj sań napędzanych, podobnie jak skuter śnieżny przez silnik spalinowy, służący do poruszania się po terenie pokrytym śniegiem lub lodem. Prędkość tego pojazdu w zależności od konstrukcji wynosi od 25 do 140 km/h. Rozpowszechnione w czasie wojny radziecko-fińskiej 1939-1940 i II wojny światowej na wyposażeniu Armii Czerwonej. Polska nazwa wywodzi się z rosyjskiego "aэросани", mającego podkreślić "powietrzny" napęd sań.
Historia.
Najprawdopodobniej pierwsze aerosanie skonstruował młody Igor Sikorski w latach 1909-1910 ze sklejki z wykorzystaniem silnika lotniczego i śmigła. Pierwsze konstrukcje przewidziane były jako środek transportu, około 1915 znalazły zastosowanie wojskowe. W czasie wojny radziecko-fińskiej niektóre zostały wyposażone w karabin maszynowy, ale stosowane też były do transportu i ewakuacji rannych. Wobec niskiej manewrowości i słabych możliwości pokonywania wzniesień nie sprawdziły się na leśnych drogach i przydatne były tylko na otwartej przestrzeni, zamarzniętych rzekach i jeziorach.
Podstawowe zastosowanie wojskowe tych pojazdów to zwiad i rozpoznanie z możliwością wykonywania rajdów na tyły wroga na dalekiej północy. Szczególnie przydatne okazały się w głębokim śniegu, gdzie mogły poruszać się z prędkością około 25-35 km/h, gdy inne pojazdy w nim grzęzły. Wobec tego faktu konstrukcja aerosani przeszła modyfikacje i zostały wyposażone m.in. w lekki pancerz czołowy o grubości 10 mm. Maszyny zorganizowane zostały w bataliony transportowe lub bojowe liczące po 45 sztuk w 3 kompaniach, często współpracujące z piechotą na nartach. Aerosanie transportowe wiozące do 4 żołnierzy osłaniane były zwykle przez 2-osobowe wersje wyposażone w karabiny maszynowe. Wobec małej wytrzymałości na wybuchy, zwłaszcza ogień moździerzy, nie były stosowane do bezpośrednich ataków.
Typy.
W latach 20. i 30. XX wieku na wyposażeniu znajdowały się głównie konstrukcje Andrieja Tupolewa - ANT-I do ANT-V. Pierwsze zastosowane w wojsku w czasie wojny w Finlandii konstrukcje to KM-5 i OSGA-6 (oznaczone później jako NKŁ-6) produkowane w Moskwie. W czasie II wojny światowej pojawiły się zmodyfikowane konstrukcje NKŁ-16/41 i NKŁ-16/42, a produkcję przeniesiono do fabryk ZiS i GAZ i mniejszych. W 1941 lekko opancerzona konstrukcja M. Andriejewa NKŁ-26 weszła do produkcji seryjnej. W 1942 do produkcji weszły aerosanie RF-8 z silnikiem samochodowym GAZ-M1, w okresie późniejszym produkowane też były ciężkie aerosanie szturmowe ASD-400. 
Według radzieckiej klasyfikacji aerosanie zostały podzielone na typy:
Okres powojenny.
Radzieckie aerosanie nie były jedynym pojazdem tego typu, zdolnym do poruszania się po śniegu. Próby budowy podobnych konstrukcji podjęto też w innych krajach, np. USA, gdzie na przełomie lat 50. i 60. powstawały tzw. "KRISTI snowcats", gdzie aerosanie produkowane były pod nazwą "snowplane" (konstrukcja z lat 1947-1949, różne warianty nazwy w zależności od producenta). W związku z ograniczoną możliwością poruszania się w górach i terenie pofałdowanym, ich produkcja została zarzucona na rzecz pojazdów gąsienicowych – ratraków.
Obecnie dostępne są m.in. aerosanie-amfibia AS-2 konstrukcji rosyjskich zakładów Tupolewa, łączące cechy poduszkowca i aerosań (prędkość maksymalna 90 km/h na śniegu, 50 km/h na wodzie) w wersjach sanitarnej i pasażersko-transportowej.

</doc>
<doc id="1071425" url="https://pl.wikipedia.org/wiki?curid=1071425" title="Model domeny">
Model domeny

Model domeny jest to model koncepcyjny przedstawiający podmioty wchodzące w skład dziedziny, w której działa przedsiębiorstwo lub proces biznesowy oraz relacje pomiędzy tymi podmiotami.
W modelowaniu za pomocą UML model domeny jest opisywany za pomocą diagramu klas.

</doc>
<doc id="1071426" url="https://pl.wikipedia.org/wiki?curid=1071426" title="Eliminacje do Pucharu Narodów Afryki 2008/Grupy 1-4">
Eliminacje do Pucharu Narodów Afryki 2008/Grupy 1-4



</doc>
<doc id="1071427" url="https://pl.wikipedia.org/wiki?curid=1071427" title="Svrljig">
Svrljig

 
Svrljig (cyr. Сврљиг) − miasto w Serbii, w okręgu niszawskim, siedziba gminy Svrljig. Leży nad rzeką Svrljiški Timok, 30 km na wschód od Niszu. W 2011 roku liczyło 7553 mieszkańców.

</doc>
<doc id="1071428" url="https://pl.wikipedia.org/wiki?curid=1071428" title="Platypterygius">
Platypterygius



</doc>
<doc id="1071430" url="https://pl.wikipedia.org/wiki?curid=1071430" title="Heather Small">
Heather Small

Heather Small (ur. 20 stycznia 1965 w Londynie) – brytyjska piosenkarka, wykonawczyni muzyki soul oraz R&amp;B.
Karierę rozpoczęła na początku lat 90., współtworząc zespół M People, z którym nagrała m.in. największy przebój grupy "Moving On Up". W 1998 artystka zdecydowała się na działalność solową. W 2000 wydała swój pierwszy album pt. "Proud" oraz singiel pod tym samym tytułem. Płyta doszła do 12. miejsca brytyjskiej listy "UK Albums Chart" i osiągnęła status złotej płyty w Wielkiej Brytanii. W 2006 wydała drugi solowy album "Close to miracle".
W 2005 z M People nagrała płytę zawierającą wybór utworów grupy. 24 lipca 2006 wydała swój drugi album solowy, który jednak nie odniósł sukcesu.
W 2008 wzięła udział w VI edycji "Strictly Come Dancing" z Brianem Fortuną, zajmując 9. miejsce.

</doc>
<doc id="1071432" url="https://pl.wikipedia.org/wiki?curid=1071432" title="Auguste-Alexandre Ducrot">
Auguste-Alexandre Ducrot

Auguste-Alexandre Ducrot (ur. 24 lutego 1817 w Nevers, zm. 16 sierpnia 1882 w Versailles) – francuski generał.
Służył w Algierii, w kampanii włoskiej z 1859 roku, oraz jako dowódca dywizji podczas wojny francusko-pruskiej. Został uwięziony za odmowę podpisania aktu kapitulacji pod Sedanem, ale uciekł i następnie wziął udział w obronie Paryża, który był oblegany przez pruskie wojska.

</doc>
<doc id="1071433" url="https://pl.wikipedia.org/wiki?curid=1071433" title="Jeleń białowargi">
Jeleń białowargi

Jeleń białowargi, jeleniec białowargi ("Cervus albirostris") – gatunek ssaka parzystokopytnego z rodziny jeleniowatych, jeden z największych przedstawicieli rodziny. W języku tybetańskim nazywany "Shawa chukar".
Występowanie i biotop.
Obecny zasięg występowania gatunku obejmuje wschodnią część Wyżyny Tybetańskiej na wysokościach 3000-5000 m n.p.m. Jest gatunkiem endemicznym. Dawny zasięg występowania tego gatunku sięgał wschodniego Tybetu. Obecnie jest spotykany od okolic Lhasa po zachodni Syczuan i na północ do Qinghai i Gansu.
Jego środowiskiem są zarośla, różnorodne lasy i łąki poniżej i powyżej granicy lasu. Spotykany jest najczęściej na otwartych przestrzeniach, wysokich wzgórzach i zboczach górskich.
Systematyka.
Gatunek został opisany w 1883 przez Nikołaja Przewalskiego pod nazwą "Cervus albirostris" i – niezależnie – pod nazwą "Cervus thoroldi" przez G. Thorolda w 1891. W 1930 roku takson ten został przeniesiony do monotypowego rodzaju "Przewalskium", jednak na podstawie analiz morfologicznych, behawioralnych i genetycznych przeprowadzonych w 2011 roku umieszczony został ponownie w rodzaju "Cervus".
Charakterystyka ogólna.
Wygląd.
Ciało jelenia białowargiego jest krępe, z długimi, smukłymi nogami i krótką głową. Uszy wąskie i długie. Ubarwienie grzbietu latem brunatne, zimą szarobrązowe, przód i spodnia część pyska białe (stąd nazwa "białowargi"), wewnętrzna część nóg i spód ciała są jaśniejsze. Włos gęsty i szorstki, zimą dwukrotnie dłuższy.
Samce mają w tylnej części grzbietu grzywę utworzoną z włosów ułożonych w przeciwnym do pozostałych włosów kierunku.
Poroże jelenia białowargiego – z 5-6 rozgałęzieniami, o długości do 130 cm – przyjmuje zwykle kolor biały, rzadziej jasnobrązowy. Poroże osiąga masę do 7 kg.
Wyjątkowo – jak na jeleniowate – szerokie racice wraz z długimi i mocnymi raciczkami są przystosowaniem do poruszania się w terenie górskim. Samice mają kępkę włosów pomiędzy uszami.
Tryb życia.
Jelenie białowargie są aktywne głównie w ciągu dnia, szczególnie wczesnym rankiem i późnym popołudniem. Starsze samce często wędrują samotnie. Poza okresem godowym pozostałe osobniki tworzą stada do 30 sztuk. Samce (z wyjątkiem samotników) tworzą osobne stado i samice z młodymi osobne. Takie stada w czasie rui łączą się w większe grupy 50-300 osobników. Samce toczą walki pomiędzy sobą, znacznie tracąc w tym czasie na wadze.
Jelenie białowargie potrafią pływać. Są bardzo nieufne i ostrożne, co znacznie utrudnia ich obserwację. Pomimo sporych rozmiarów są bardzo zwinne, łatwo wspinają się i biegają po skałach. Są zwierzętami wyłącznie roślinożernymi. Podejmują okresowe wędrówki w poszukiwaniu pokarmu. Zjadają głównie trawy. Żyją przeciętnie 16-18 lat, maksymalnie 19 lat.
Rozród.
Dojrzałość płciową uzyskują po osiągnięciu 15 miesięcy życia, ale do rozrodu przystępują znacznie później – samice ok. 3. roku życia, a samce w 5. roku.
Ciąża u samic jelenia białowargiego trwa około 8 miesięcy. Młode – zwykle jedno w miocie – rodzą się w maju-czerwcu, czasami później. Po kilku dniach wędrują za matką formując stada samic z młodymi. Pozostają z matką przez co najmniej 10 miesięcy. Po tym okresie młode samce dołączają do stada odpowiedniego dla swojej płci, a młode samice pozostają w dotychczasowym stadzie.
Zagrożenia i ochrona.
Jelenie białowargie szybko i zwinnie biegają. Potrafią również bronić się przed drapieżnikami mocnymi kopnięciami. Samice odciągają napastnika od miejsca ukrycia młodych uciekając w przeciwnym kierunku. Pomimo tych umiejętności obronnych stanowią pokarm większych drapieżników – irbisa, rysia i wilka szarego. Są poławiane przez ludzi dla mięsa i nietypowego poroża, które wraz z innymi częściami ciała jeleni białowargich jest wykorzystywane w chińskiej medycynie ludowej. Obecna dzika populacja – pomimo dość szerokiego zasięgu – uległa silnej fragmentacji. Jej liczebność szacowana jest na 50-100 tys. osobników (według danych z 1998).
W Chinach są hodowane na farmach (gdzie adaptowały się do różnych środowisk), a w wielu krajach w ogrodach zoologicznych.
Stany Zjednoczone rozważają utworzenie specjalnych obszarów ochronnych, w których "odtworzona" zostałaby megafauna Ameryki Północnej. Jelenie białowargie proponowane są do wprowadzenia w miejsce wymarłych "Navahoceros fricki" – plejstoceńskich górskich jeleniowatych.
Gatunek nie jest objęty konwencją waszyngtońską CITES.
W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii VU ("vulnerable" – narażony na wyginięcie).
Za główne przyczyny zagrożenia uważa się polowania, konkurencję gatunków inwazyjnych oraz ograniczanie i fragmentację siedlisk.

</doc>
<doc id="1071434" url="https://pl.wikipedia.org/wiki?curid=1071434" title="Cervus albirostris">
Cervus albirostris



</doc>
<doc id="1071435" url="https://pl.wikipedia.org/wiki?curid=1071435" title="Sevojno">
Sevojno

Sevojno (cyr. Севојно) − miasto w Serbii, w okręgu zlatiborskim, w mieście Užice. W 2011 roku liczyło 7101 mieszkańców.

</doc>
<doc id="1071436" url="https://pl.wikipedia.org/wiki?curid=1071436" title="5 Pułk Piechoty">
5 Pułk Piechoty

Pułki piechoty (strzelców) noszące numer „5”:
Wojska Polskiego
Austriacki
Austro-węgierskie
Francuski
Niemieckie
Rosyjskie

</doc>
<doc id="1071437" url="https://pl.wikipedia.org/wiki?curid=1071437" title="Ancylus fluviatilis">
Ancylus fluviatilis



</doc>
<doc id="1071439" url="https://pl.wikipedia.org/wiki?curid=1071439" title="5 Kołobrzeski Pułk Piechoty">
5 Kołobrzeski Pułk Piechoty

5 Kołobrzeski Pułk Piechoty (5 pp) – oddział piechoty ludowego Wojska Polskiego.
Pułk został sformowany latem 1943 roku, w ZSRR, w składzie 2 Dywizji Piechoty im. Jana H. Dąbrowskiego.
Żołnierze pułku.
Dowódcy
Odznaczeni Krzyżem Srebrnym Orderu Virtuti Militari
Skład etatowy.
Razem: 2915 żołnierzy – w tym 276 oficerów, 872 podoficerów, 1765 szeregowców.
Sprzęt:
Marsze i działania bojowe.
Pułk po krótkim przeszkoleniu i złożeniu przysięgi dotarł na front nad Wisłę w lipcu 1944 roku. W sierpniu po raz pierwszy wszedł do walki walcząc o zdobycie przyczółka na lewym brzegu rzeki w rejonie Puław. Następne bitwy w których brał udział to walki na przyczółku warecko-magnuszewskim, przełamanie Wału Pomorskiego pod Borujskiem i Wierzchowem, a następnie pod Kamieniem Pomorskim. 15 marca 1945 roku żołnierze pułku w Dziwnówku dokonali symbolicznego aktu zaślubin Polski z Bałtykiem. W operacji berlińskiej pułk wyróżnił się w walkach nad Starą Odrą, Kanałem Ruppinera i o Linum.
W uznaniu szczególnych zasług oraz męstwa wykazanego w ciężkich bojach pułk został odznaczony Krzyżem Srebrnym Orderu Virtuti Militari V klasy.
Na podstawie rozkazu Nr 079 Naczelnego Dowódcy Armii Radzieckiej z dnia 4 maja 1945 roku pułk został wyróżniony mianem „Kołobrzeski” chociaż nie brał udziału w bitwie o Kołobrzeg. Ponieważ rozkaz wydał Józef Stalin, pomyłka nigdy nie została sprostowana.
Okres służby pokojowej.
Działając w składzie wojsk okupacyjnych pułk stacjonował w Disenchen. Po krótkim pobycie w Niemczech powrócił do kraju i rozpoczął pokojowy okres swojej historii. Początkowo pełnił służbę na granicy polsko-czechosłowackiej. Ochraniał odcinek od Krzanowic do Gołuszowic. Jego sztab stacjonował w Głubczycach.
Następnie został przeniesiony do Hrubieszowa. Po rocznym pobycie pułk przybył do Piotrkowa Trybunalskiego, gdzie od kwietnia 1949 roku pełnił służbę garnizonową.
10 października 1948 roku otrzymał sztandar ufundowany przez społeczeństwo Piotrkowa Trybunalskiego.
W połowie maja 1949 roku przeniesiony został do Szczecina i wszedł w skład 12 Dywizji Piechoty. Ze stolicą Pomorza Zachodniego pułk związany był przez kolejne lata przechodząc w tym czasie szereg zmian organizacyjnych i zmieniając swój charakter z pułku piechoty na pułk zmechanizowany.
Miejsce stacjonowania jednostki

</doc>
<doc id="1071440" url="https://pl.wikipedia.org/wiki?curid=1071440" title="Klupci (Serbia)">
Klupci (Serbia)

 
Klupci (cyr. Клупци) − wieś w Serbii, w okręgu maczwańskim, w mieście Loznica. W 2011 roku liczyła 7112 mieszkańców.

</doc>
<doc id="1071441" url="https://pl.wikipedia.org/wiki?curid=1071441" title="Ostatnie zlodowacenie">
Ostatnie zlodowacenie



</doc>
<doc id="1071444" url="https://pl.wikipedia.org/wiki?curid=1071444" title="Cymbospondyl">
Cymbospondyl

Cymbospondyl ("Cymbospondylus") – drapieżny ichtiozaur z rodziny Shastasauridae.
Żył w okresie środkowego triasu (ok. 220 mln lat temu) w okolicach Ameryki Północnej i obecnej Europy. Długość ciała ok. 6-10 m, masa ok. 1 tony. Jego szczątki znaleziono w Niemczech i w USA (Nevada).
Był to jeden z największych ichtiozaurów. Posiadał długi "krokodylopodobny" ogon.
Gatunki cymbospondyla:

</doc>
<doc id="1071445" url="https://pl.wikipedia.org/wiki?curid=1071445" title="Augusta Pruska">
Augusta Pruska

Augusta Krystyna Fryderyka (ur. 1 maja 1780 w Poczdamie; zm. 19 lutego 1841 w Kassel), księżniczka pruska.
Życiorys.
Augusta była córką Fryderyka Wilhelma II Hohenzollerna, króla Prus i królowej Fryderyki Luizy Hessen-Darmstadt.
13 lutego 1797 w Berlinie poślubiła księcia Wilhelma Hessen-Kassel (1777–1847), najstarszego syna landgrafa Wilhelma IX von Hessen-Kassel. W 1803 ziemie jej teścia zyskały status elektoratu, a w 1821 jej mąż po śmierci swojego ojca został drugim elektorem Hessen-Kassel.

</doc>
<doc id="1071446" url="https://pl.wikipedia.org/wiki?curid=1071446" title="The Crash">
The Crash

The Crash – fińska pop-rockowa i britpopowa grupa muzyczna, założona w Turku w 1991 i rozwiązany w 2009.
Do 1997 zespół działał pod nazwą Ladies &amp; Gentlemen. Dwa lata później wydał swój debiutancki album. Największy sukces odniósł w 2001, nagrywając drugą płytę "Wildlife", na której znalazły się takie utwory, jak "Lauren Caught My Eye" i "Star". W tym samym roku grupa została nominowana do MTV Europe Music Awards w kategorii "najlepszy wykonawca nordycki".

</doc>
<doc id="1071447" url="https://pl.wikipedia.org/wiki?curid=1071447" title="Young Deenay">
Young Deenay

Young Deenay właściwie Fatima Napo (ur. 14 stycznia 1979 w Bandiagara, Mali) – niemiecka artystka hip-hopowa i rap malijskiego pochodzenia.
Studiowała psychologię na Uniwersytecie Johanna Wolfganga Goethego we Frankfurcie nad Menem. Pierwszy singel "Walk On By", wydała w 1997. Przyniósł on wokalistce ogromną popularność w całej Europie. Kolejny "Wannabe Your Lover" powtórzył sukces poprzedniego. Na obu pojawia się także niemiecki piosenkarz Sasha.
W 1998 na rynek trafił debiutancki album "Birth" – mieszanka różnych stylów od R&amp;B przez rap do hip-hopu. Następnie artystka wzięła trochę wolnego, by po roku powrócić z singlem "You and Me", który także stał się hitem.

</doc>
<doc id="1071448" url="https://pl.wikipedia.org/wiki?curid=1071448" title="Ioreth">
Ioreth



</doc>
<doc id="1071449" url="https://pl.wikipedia.org/wiki?curid=1071449" title="Starčevo">
Starčevo

Starčevo (cyr. Старчево) – miasto w Serbii, w Wojwodinie, w okręgu południowobanackim, w mieście Pančevo. W 2011 roku liczyło 7473 mieszkańców.
Eponim dla europejskiej archeologicznej kultury starczewskiej zaczynającej się 9 000 lat temu, pokrewnej kulturom Körös znad rzeki Keresz, Marica z Bułgarii, Criş z Rumunii oraz pre-Sesklo z terytorium Grecji.

</doc>
<doc id="1071451" url="https://pl.wikipedia.org/wiki?curid=1071451" title="Morena recesyjna">
Morena recesyjna

Morena recesyjna – wał moreny czołowej uformowany podczas (zwykle stosunkowo krótkotrwałej) stagnacji lodowca następującej w trakcie jego recesji. 
Podobnie jak inne moreny czołowe (końcowe i spiętrzone) moreny czołowe recesyjne powstają poprzecznie do ruchu lodowca (równolegle do czoła lodowca) i mają poprzeczne rysy rzeźby. Przez to są on podobne do wałów moren szczelinowych i rynnowych. 
Moreny recesyjne, w zależności od mniejszych lub większych wahań zasięgu czoła lodowca w czasie deglacjacji, dzielą się na wały stadialne, fazowe i oscylacyjne moreny czołowej.

</doc>
<doc id="1071452" url="https://pl.wikipedia.org/wiki?curid=1071452" title="7 Pułk Piechoty">
7 Pułk Piechoty

Pułki (regimenty) piechoty noszące numer „7”:
Wojska Polskiego:
Armii Amerykańskiej:
Armii Francuskiej:
Cesarskiej i królewskiej Armii:
Cesarsko-królewskiej Obrony Krajowej
Królewsko-węgierskiej Obrony Krajowej:
Armii Niemieckiej:
Armii Imperium Rosyjskiego i Białych:
Armii Włoskiej

</doc>
<doc id="1071453" url="https://pl.wikipedia.org/wiki?curid=1071453" title="Eliminacje do Pucharu Narodów Afryki 2008/Grupa 2">
Eliminacje do Pucharu Narodów Afryki 2008/Grupa 2

Eliminacje Pucharu Narodów Afryki 2008 odbywały się między 2 września 2006 a 12 października 2007, czyli o miesiąc dłużej niż zaplanowano. Drużyny zostały przydzielone do 11 grup po 4 drużyny w każdej i 1 grupie z 3 drużynami. Do finałów zakwalifikuje się 12 zwycięzców grup oraz 3 drużyny z 2. miejsc (z grup 2-11). Z grupy 2 szansę na bezpośredni awans ma tylko zwycięzca grupy, natomiast drużyna z drugiego miejsca awansuje, jeśli będzie jedną z trzech drużyn z 2. miejsc z największą liczbą punktów.
Tabela.
Uwagi:

</doc>
<doc id="1071455" url="https://pl.wikipedia.org/wiki?curid=1071455" title="Kačarevo">
Kačarevo

Kačarevo (cyr. Качарево) – miasto w Serbii, w Wojwodinie, w okręgu południowobanackim, w mieście Pančevo. W 2011 roku liczyło 7100 mieszkańców.

</doc>
<doc id="1071457" url="https://pl.wikipedia.org/wiki?curid=1071457" title="Eliminacje do Pucharu Narodów Afryki 2008/Grupa 3">
Eliminacje do Pucharu Narodów Afryki 2008/Grupa 3

Eliminacje Pucharu Narodów Afryki 2008 odbywają się między 2 września 2006 a 12 października 2007, czyli o miesiąc dłużej niż zaplanowano. Drużyny zostały przydzielone do 11 grup po 4 drużyny w każdej i 1 grupie z 3 drużynami. Do finałów zakwalifikuje się 12 zwycięzców grup oraz 3 drużyny z 2. miejsc (z grup 2-11). Z grupy 3 szansę na bezpośredni awans miał tylko zwycięzca grupy, natomiast drużyna z drugiego miejsca awansowałaby, gdyby była jedną z trzech drużyn z 2. miejsc z największą liczbą punktów.
Tabela.
Uwagi:

</doc>
<doc id="1071458" url="https://pl.wikipedia.org/wiki?curid=1071458" title="Eliminacje do Pucharu Narodów Afryki 2008/Grupa 4">
Eliminacje do Pucharu Narodów Afryki 2008/Grupa 4

Eliminacje Pucharu Narodów Afryki 2008 odbywają się między 2 września 2006 a 12 października 2007, czyli o miesiąc dłużej niż zaplanowano. Drużyny zostały przydzielone do 11 grup po 4 drużyny w każdej i 1 grupie z 3 drużynami. Do finałów zakwalifikuje się 12 zwycięzców grup oraz 3 drużyny z 2. miejsc (z grup 2-11). W grupie 4 szansę na bezpośredni awans miał tylko zwycięzca grupy, natomiast drużyna z drugiego miejsca awansowałaby, gdyby była jedną z trzech drużyn z 2. miejsc z największą liczbą punktów.
Tabela.
Uwagi:

</doc>
<doc id="1071459" url="https://pl.wikipedia.org/wiki?curid=1071459" title="Husband Edward Kimmel">
Husband Edward Kimmel

Husband Edward Kimmel (ur. 26 lutego 1882 w Henderson, zm. 14 maja 1968 w Groton) – czterogwiazdkowy admirał United States Navy. W momencie ataku na Pearl Harbor sprawował funkcję głównodowodzącego Floty Pacyfiku i komendanta bazy. W wyniku ataku został usunięty ze swojego stanowiska i obniżono mu stopień do dwugwiazdkowego kontradmirała. Zrezygnował następnie ze służby z tym stopniem.
Życiorys.
Urodził się 26 lutego 1882 roku w Henderson w stanie Kentucky w rodzinie o tradycjach wojskowych, jego ojciec był majorem piechoty. Akademię Marynarki Wojennej ukończył w 1904 roku. Jego kariera przebiegała w typowy sposób, służył początkowo na okrętach liniowych w stopniach oficerskich, po czym dowodził kolejno niszczycielem, eskadrą niszczycieli, okrętem liniowym USS „New York”. Następnie sprawował szereg funkcji administracyjno-dowódczych, ukończył też kurs dla wyższych oficerów marynarki w akademii marynarki USA. W 1937 roku otrzymał awans do stopnia kontradmirała i stanowisko dowódcy dywizjonu krążowników, dwa lata później pod jego komendę oddano wszystkie okręty tego rodzaju we flocie Stanów Zjednoczonych.
W lutym 1941 roku adm. Kimmel otrzymał dowództwo nad całością amerykańskich sił morskich na Pacyfiku (czasowo przyznano mu stopień admirała czterogwiazdkowego). Awansując go, pominięto przy tym 32 starszych stażem lub stopniem wyższych oficerów. Jedną z pierwszych spraw, jakie zaczął załatwiać adm. Kimmel po przybyciu do bazy Floty Pacyfiku, było wzmocnienie obrony portu i otaczającego go terenu. Próby zdecydowanego „uporządkowania” i scentralizowania ośrodków decyzyjnych, odpowiadających za nadzór nad bezpieczeństwem Pearl Harbor, nie były do końca pomyślne. W gestii marynarki pozostawało bezpieczeństwo samego portu i rozpoznanie akwenu leżących dokoła wyspy, jednak ochronę przeciwlotniczą zapewniała już armia, do niej należały zarówno stanowiska radarowe wokół portu, jak i schrony oraz urządzenia przeciwinwazyjne. Brakowało współdziałań w sprawach bezpieczeństwa, nie było też woli współpracy – zarówno od strony armii, jak i podległych Kimmelowi oficerów marynarki. Atak na Pearl Harbor był końcem kariery adm. Kimmela – we wspomnieniach jego współpracowników przytaczana jest scena, podczas której dowódca bazy obserwował nalot japoński z okna swojego biura w bazie okrętów podwodnych. Musnął go wówczas jeden z pocisków wroga, na co miał stwierdzić, że „byłoby lepiej, gdyby mnie zabił”.
Odwołano go ze stanowiska w połowie grudnia 1941 roku obwiniając o klęskę spowodowaną nalotem Japończyków. Dobrowolnie przeszedł na emeryturę wiosną 1942 roku, wiele energii poświęcając od tego czasu próbom oczyszczenia swego nazwiska, które na długie lata stało się dla amerykańskich marynarzy i opinii publicznej synonimem niekompetencji. Oskarżono go o zaniechania, wskutek których możliwe stało się skryte podejście nieprzyjaciela i niespodziewany atak. W czasie wojny przeprowadzono osiem różnych dochodzeń, które miały dowieść jego winy i odpowiedzialnego za obronę lądową gen. Shorta. Za każdym razem stwierdzano, że jedyną winą jaką można byłoby przypisać Kimmelowi, była błędna ocena sytuacji – a tego rodzaju „winę” można byłoby przypisać większości wysokich rangą oficerów amerykańskich na stanowiskach dowódczych. Proponowano mu „honorowe” rozwiązanie sprawy polegające na wzięciu na siebie odpowiedzialności za klęskę, jednak admirał od początku bronił się, że – celowo lub przypadkowo – nie przekazano mu wszystkich wiadomości, jakimi dysponował rząd, i żądał oczyszczenia swojego imienia. Dopiero w sierpniu 1945 roku ostateczny wyrok komisji Kongresu, a nie sądu wojskowego, potwierdził jego niewinność, nie precyzując jednocześnie winnych zaniedbań. Mimo to przez kolejne lata adm. Kimmel starał się dowieść, że celowo nie informowano go o poczynaniach wroga, chcąc wciągnąć Stany Zjednoczone do wojny. Kimmel zmarł 14 maja 1968 roku w Groton, w stanie Connecticut.
Na możliwości działania adm. Kimmela miał także wpływ ówczesny system awansów wśród admirałów w US Navy. Oprócz systemu „zwyczajnego”, czyli systemu typowych awansów na kolejne stopnie, istniał system „nadzwyczajny” polegający na tym, że dana osoba na określony czas otrzymywała wyższy stopień. Zazwyczaj dotyczyło to powoływania np. kontradmirała na teoretycznie wysokie stanowisko dowódcy Floty Pacyfiku (lub Floty Atlantyku) – na czas pełnienia tej funkcji dany oficer otrzymywał tymczasowo stopień admirała, a po zakończeniu pełnienia wracał do stopnia kontradmirała. Praktyka ta związana była z tym, że funkcje dowódców obu flot podczas pokoju w praktyce nie wiązały się z dużą realną władzą, a równocześnie wymagały wypełniania licznych i uciążliwych obowiązków administracyjnych oraz reprezentacyjnych, więc starsi admirałowie nie chcieli obejmować tych funkcji. Taki dowódca nie zawsze był postrzegany jako pełnoprawny przełożony przez swoich formalnych podwładnych (mających przeważnie wyższe stałe stopnie, a także dłuższy czas służby), a ponadto wiedział, że ci podwładni mogą w przyszłości mieć wpływ na jego dalszą karierę; w rezultacie taki dowódca wolał z podwładnymi „koordynować” swoje działania zamiast im rozkazywać.
W 1955 roku opublikował książkę "Admiral Kimmel’s Story" przedstawiającą jego punkt widzenia na przyczyny tragedii Pearl Harbor.
Rodzina admirała Kimmela wielokrotnie podejmowała starania na rzecz jego rehabilitacji 

</doc>
<doc id="1071460" url="https://pl.wikipedia.org/wiki?curid=1071460" title="KMMF UW">
KMMF UW



</doc>
<doc id="1071464" url="https://pl.wikipedia.org/wiki?curid=1071464" title="Freca">
Freca



</doc>
<doc id="1071465" url="https://pl.wikipedia.org/wiki?curid=1071465" title="Joreth">
Joreth



</doc>
<doc id="1071469" url="https://pl.wikipedia.org/wiki?curid=1071469" title="Dzienisiewicz">
Dzienisiewicz



</doc>
<doc id="1071472" url="https://pl.wikipedia.org/wiki?curid=1071472" title="Komandor Dzienisiewicz">
Komandor Dzienisiewicz



</doc>
<doc id="1071473" url="https://pl.wikipedia.org/wiki?curid=1071473" title="Freka">
Freka



</doc>
<doc id="1071474" url="https://pl.wikipedia.org/wiki?curid=1071474" title="Obszar Chronionego Krajobrazu Góry Bystrzyckie i Orlickie">
Obszar Chronionego Krajobrazu Góry Bystrzyckie i Orlickie

Obszar Chronionego Krajobrazu Góry Bystrzyckie i Orlickie – obszar chronionego krajobrazu w południowo-zachodniej Polsce, w woj. dolnośląskim.
Obszar Chronionego Krajobrazu Góry Bystrzyckie i Orlickie położony jest w południowo-zachodniej części powiatu kłodzkiego, na obszarze Gór Bystrzyckich i wschodniej części Gór Orlickich.
Obszar Chronionego Krajobrazu Gór Bystrzyckich i Orlickich utworzono 28.10.1981 r. na mocy Uchwały Nr 35/81 Wojewódzkiej Rady Narodowej w Wałbrzychu – Dziennik Urzędowy Wojewódzkiej Rady Narodowej w Wałbrzychu z dn 09.11.1981 r, Nr 5, poz. 46. Obszar chronionego krajobrazu o powierzchni 22 500 ha obejmuje swym zasięgiem główne grzbiety górskie dwóch pasm Sudetów Środkowych: Góry Bystrzyckie w całości oraz położoną na terytorium Polski północno-wschodnią część Gór Orlickich, wraz ze znajdującymi się w ich obrębie: rezerwatami przyrody, utworami geologicznymi, korytarzami ekologicznymi oraz wartościowymi krajobrazowo terenami o różnych ekosystemach.
Obszar obejmuje dwa pasma górskie, Góry Bystrzyckie i Orlickie położone względem siebie równolegle i oddzielone Doliną Orlicy. Grzbiety górskie w kilku miejscach poprzecinane są przełęczami, a zbocza ponacinane licznymi dolinami górskich potoków, co spowodowało fragmentaryczne wykształcenie się roślinności charakterystycznej dla regla górnego. Obszar obejmuje głównie tereny leśne, obrzeża, a także łąki górskie, torfowiska, doliny i bliźniaczyska.
Na terenie obszaru występują pomniki przyrody ożywionej i nieożywionej oraz ich skupiska, chronione ze względu na szczególne wartości naukowe, kulturowe, historyczno-pamiątkowe i krajobrazowe, odznaczające się indywidualnymi cechami, które wyróżniane są wśród innych utworów. W szczególności są to stare drzewa i krzewy, źródła, wodospady, skałki, jary, głazy, doliny potoków górskich, formy zjawiska krasowe oraz urwiska skalne.
W czeskiej części Gór Orlickich w 1969 r. utworzono Obszar Chronionego Krajobrazu Orlické hory (czes. "Chráněna krajinná oblast Orlické hory", "CHKO Orlické hory"), który obejmuje powierzchnię 204 km².
Obszar Chronionego Krajobrazu Gór Bystrzyckich i Orlickich stanowi naturalną otulinę Parku Narodowego Gór Stołowych.

</doc>
<doc id="1071475" url="https://pl.wikipedia.org/wiki?curid=1071475" title="Novi Kneževac">
Novi Kneževac

Novi Kneževac (cyr. Нови Кнежевац) – miasto w Serbii, w Wojwodinie, w okręgu północnobanackim, siedziba gminy Novi Kneževac. Leży w regionie Banat. W 2011 roku liczyło 6960 mieszkańców.
Nazwa.
Nazwa miasta pochodzi od serbskiego słowa "knez", co oznacza 'książę'. Pełna nazwa to dosłownie 'nowe miejsce księcia'(rum. "Noul Cnezat", węg. "Törökkanizsa", chorw. "Novi Kneževac", niem. "Neu-Kanischa").

</doc>
<doc id="1071476" url="https://pl.wikipedia.org/wiki?curid=1071476" title="Kalifornozaur">
Kalifornozaur

Kalifornozaur ("Californosaurus perrini") – ichtiozaur z rodziny Teretochemidae; jego nazwa znaczy "kalifornijski jaszczur".
Żył w okresie późnego triasu (ok. 228-217 mln lat temu) w okolicach Ameryki Północnej. Długość ciała ok. 3 m. Jego szczątki znaleziono w USA (w Kalifornii).

</doc>
<doc id="1071480" url="https://pl.wikipedia.org/wiki?curid=1071480" title="Władysław Mierzwiński">
Władysław Mierzwiński

Władysław Mierzwiński (ur. 21 października 1848 w Warszawie, zm. 14 lipca 1909 w Paryżu) – polski śpiewak (tenor), członek honorowy Towarzystwa Gimnastycznego „Sokół” w Krakowie.
Był synem Józefa Mierzwińskiego właściciela przedsiębiorstwa budowlanego i Eleonory ze Szpakowskich. Po ukończeniu gimnazjum uczył się w Instytucie Muzycznym w Warszawie. Następnie kształcił się we Włoszech. Debiutował w operze paryskiej w partii Raula w "Hugenotach" Giacomo Meyerbeera. W Paryżu występował do 1875 r., następnie w Lyonie.
Uzyskał również tytuły nadwornego śpiewaka w Berlinie i Wiedniu. W 1887 roku z wielkim sukcesem występował w ówczesnych Prusach Zachodnich, gdzie był przyjmowany entuzjastycznie zarówno przez polską jak i niemiecką publiczność m.in. w Toruniu (7 października), Grudziądzu, Inowrocławiu, a także w Gdańsku.
W 1893 r. zachorował na gardło, musiał poddać się operacji i stracił głos. Po kilku latach (w 1896 r.) próbował jeszcze koncertować, wystąpił w Warszawie, Wilnie i Kijowie – nie odniósł już jednak sukcesu.
Potem był w Paryżu portierem hotelowym, korzystał z pomocy Jana Reszke. Pochowany został w grobie dla ubogich

</doc>
<doc id="1071483" url="https://pl.wikipedia.org/wiki?curid=1071483" title="Banatsko Novo Selo">
Banatsko Novo Selo

Banatsko Novo Selo (cyr. Банатско Ново Село) – wieś w Serbii, w Wojwodinie, w okręgu południowobanackim, w mieście Pančevo. W 2011 roku liczyła 6686 mieszkańców.

</doc>
<doc id="1071484" url="https://pl.wikipedia.org/wiki?curid=1071484" title="Nawóz">
Nawóz



</doc>
<doc id="1071486" url="https://pl.wikipedia.org/wiki?curid=1071486" title="Rafael Pascual">
Rafael Pascual



</doc>
<doc id="1071487" url="https://pl.wikipedia.org/wiki?curid=1071487" title="Xavier Darcos">
Xavier Darcos

Xavier Darcos (ur. 14 lipca 1947 w Limoges) – francuski literaturoznawca, nauczyciel akademicki i polityk, od 2007 do 2010 minister w pierwszym i drugim rządzie François Fillona.
Życiorys.
Ukończył studia na Université de Bordeaux, specjalizując się w zakresie literatury i nauk społecznych. W 1968 rozpoczął pracę jako nauczyciel, uczył w szkołach średnich w Périgueux, Bordeaux i Paryżu. Był również inspektorem szkolnym i wykładowcą na Université Paris-Sorbonne.
Od 1989 obejmował kierownicze stanowiska w administracji rządowej i regionalnej. Początkowo był zastępcą mera Périgueux, w latach 1993–1995 pełnił funkcję dyrektora gabinetu ministra edukacji François Bayrou, a następnie doradcy premiera Alaina Juppé. W 1997, 2001 i 2005 wygrywał wybory na stanowisko mera Périgueux, urząd ten sprawował do 2008, kiedy to przegrał z kandydatem socjalistów większością 113 głosów.
Należał do Zgromadzenia na rzecz Republiki, w 2002 wraz z tym ugrupowaniem dołączył do Unii na rzecz Ruchu Ludowego.
W 1998 został senatorem z departamentu Dordogne, w parlamencie zasiadał do 2002. Objął następnie stanowisko ministra delegowanego najpierw edukacji, a w 2004 współpracy, rozwoju i Frankofonii. Z rządu odszedł w 2005, kiedy to został nominowany na funkcję ambasadora Francji przy OECD.
W 2007 w rządzie François Fillona objął stanowisko ministra edukacji narodowej, a po rekonstrukcji z 2009 został ministrem pracy, stosunków społecznych, rodziny i solidarności. Z rządu odszedł w 2010.
W 2013 został wybrany w skład Akademii Francuskiej (fotel 40).

</doc>
<doc id="1071488" url="https://pl.wikipedia.org/wiki?curid=1071488" title="55 Poznański Pułk Piechoty">
55 Poznański Pułk Piechoty

55 Poznański pułk piechoty (55 pp) – oddział piechoty Armii Wielkopolskiej i Wojska Polskiego w II Rzeczypospolitej.
Pułk został sformowany jako 1 pułk strzelców wielkopolskich. Walczył na froncie przeciwukraińskim w okolicach Lwowa, a w czasie wojny polsko-bolszewickiej początkowo na froncie litewsko-białoruskim, a w okresie bitwy warszawskiej uderzał znad Wieprza. Po wojnie stacjonował w Lesznie, jego III batalion w Rawiczu, a batalion zapasowy w Poznaniu. Kampanię wrześniową rozpoczął w składzie Wielkopolskiej Brygady Kawalerii, a potem walczył w składzie macierzystej 14 Dywizji Piechoty.
Formowanie i zmiany organizacyjne.
Pułk został sformowany na podstawie rozkazu dziennego nr 14 głównodowodzącego Siłami Zbrojnymi Polskimi w byłym zaborze pruskim, gen. por. Józefa Dowbor-Muśnickiego z dnia 19 stycznia 1919 roku, jako 1 pułk strzelców wielkopolskich. Dowódcą pułku mianowany został płk Daniel Konarzewski, któremu do pomocy przydzielono płk. Nowakowskiego, mjr. Józefa de Meksz, kpt. Morawskiego, kpt. Wierzchonia, por. Wąsowskiego i por. Stankiewicza. Pododdziały organizowane były w Poznaniu, w koszarach byłego niemieckiego 46 pułku piechoty na Cytadeli. Początkowo pułk był bezpośrednio podporządkowany Dowództwu Głównemu SZ w b. zaborze pruskim, a następnie został włączony w skład 1 Dywizji Strzelców Wielkopolskich.
Zalążkiem powstającej jednostki była powstańcza kompania skautowa (około 200 osób), którą dowodził aspirant oficerski Wincenty Wierzejewski. Kompania ta wsławiła się zdobyciem 28 grudnia 1918 Fortu Grollmana. W ciągu tygodnia pierwszy batalion tego pułku osiągnął stan około 800 żołnierzy, z których utworzono cztery kompanie strzeleckie (dowódcy: asp. ofic. Wincenty Wierzejewski, ppor. Władysław Paluszkiewcz, ppor. Władysław Moszczeński, ppor. Tadeusz Strehla) i jedną kompanię karabinów maszynowych – kulomiotów (dowódca ppor. Feliks Zieliński).
26 stycznia 1919 na Placu Wolności w Poznaniu odbyło się zaprzysiężenie Dowództwa Głównego i garnizonu poznańskiego wraz z 1 pułkiem Strzelców Wielkopolskich. Pułk otrzymał wówczas sztandar. Był to pierwszy sztandar wzorowany na chorągwiach powstańczych z 1831. Uroczystość zakończona została promocją 80 podoficerów na stopnie oficerskie i efektowną defiladą. Pułk został przeniesiony do obozu ćwiczebnego w Biedrusku pod Poznaniem, gdzie przybywali poborowi i w krótkim czasie sformowano tam II i III batalion oraz cztery kompanie karabinów maszynowych, pluton telefoniczny i tabor pułkowy. Sformowany został również batalion zapasowy, który przeniesiony został w maju do Wrześni. Do końca lutego formowanie pułku zostało zakończone, a nadwyżki poborowych przekazane do 3 pułku Strzelców Wielkopolskich. Żołnierze zostali przeszkoleni z elementarnych podstaw musztry, strzelania i taktyki, a dodatkowo zorganizowana została również szkoła podoficerska.
10 grudnia 1919 przemianowany na 55 pułk piechoty 14 Dywizji Piechoty Wielkopolskiej.
W grudniu 1919 batalion zapasowy pułku stacjonował we Wrześni.
Pułk w walce o granice.
Wobec trudnej sytuacji pod Lwowem, Józef Piłsudski zwrócił się za pośrednictwem misji alianckiej do NRL w Poznaniu o udzielenie pomocy zbrojnej. Ostatecznie w ciągu tygodnia utworzono grupę bojową pod dowództwem płk. Konarzewskiego. W jej skład wszedł między innymi 1 pułk Strzelców Wielkopolskich pod dowództwem ppłk. Gustawa Paszkiewicza
12 i 13 marca pułk transportami kolejowymi z Bolechowa przez Poznań – Kalisz – Częstochowę – Kraków – Przemyśl odjechał na wschód. 15 marca dotarł do Sądowej Wiszni. Tutaj grupa wielkopolska weszła w skład wojsk gen. Tadeusza Rozwadowskiego. Całość wojsk poznańskich podlegała bezpośrednim rozkazom gen. Franciszka Aleksandrowicza. W tym czasie pod Lwowem silne oddziały ukraińskie przerwały komunikację. 17 marca II batalion przeszedł do wsi Dołhomościska. Grupie płk. Konarzewskiego wyznaczono zadanie przeprowadzenia głównego uderzenia w celu przerwania pierścienia wojsk ukraińskich okrążających Lwów. Tego dnia w Dołhomościskach płk Konarzewski wydał pierwszy rozkaz operacyjny, zgodnie z którym natarcie główne przeprowadzić miały bataliony I i II pułku, a III batalion oraz dwa bataliony 10 pp stanowić miały odwód. O godzinie szóstej rano 18 marca pułk całością sił wszedł do walki.
Po przygotowaniu artyleryjskim o godzinie szóstej rano, I batalion ruszył wzdłuż linii: Dołhomościska – Mogiłka – Milatyn, natomiast II batalion wzdłuż toru kolejowego Sądowa Wisznia – Gródek Jagielloński. W natarciu tym osiągnięto pełny sukces. Po zdobyciu linii Milanik – Mielniki – Bar – Milatyn, płk Konarzewski nakazał kontynuować natarcie I batalionem na Dobrzany i II na Wołczuchy i Koców. Batalion dostał się pod silny ogień wroga z kierunku Dobrzan, więc ppłk Paszkiewicz wprowadził do walki odwodowy III batalion, który szturmując zajął wieś Putiatycze, a następnie Dobrzany. I batalion w tym czasie opanował Koców, wspierając następnie atak II batalionu na Wołczuchy. Zdobyte miejscowości zostały utrzymane, zmuszając Ukraińców do odwrotu. Następnego dnia kontynuowano natarcie, zajmując do godzin wieczornych linię Ebenau – folwark Henrykówka – Dobrzany. W ciągu dwudniowych walk (18 i 19 marca) o przerwanie blokady Lwowa straty pułku wyniosły: 19 poległych, 185 rannych (w tym 4 oficerów) i 35 zaginionych. Od 20 marca do 17 kwietnia pułk prowadził walki pozycyjne na dwudziestokilometrowym odcinku od folwarku Henrykówka po Gródek Jagielloński, a straty w ludziach powiększyły się o dalszych 4 poległych i 20 rannych. Z pułku odeszło również do szpitala około 150 żołnierzy, którzy byli przeważnie chorzy na zapalenie płuc (powód to niewygody życia żołnierskiego, chłody oraz nie zawsze dostateczne wyżywienie).
Silne oddziały przeciwnika, z liczną artylerią, ostrzeliwały Lwów. W celu ich unieszkodliwienia opracowany został plan, według którego natarcie miała przeprowadzić grupa płk. Konarzewskiego. 19 kwietnia pułk ruszył przez Polankę i Stawiny na podstawy wyjściowe. O świcie następnego dnia batalion I i III pułku, oraz batalion 18 pp i pluton saperów, wspierane artylerią, zaatakowały pozycje ukraińskie w wioskach Glinna i Nawaria, wypierając wroga z Maliczkowic, Nagórzan, folwarku Nawaria i Glinna. Straty to 19 poległych, 137 rannych i 18 zaginionych. Zginął m.in. sierż. sztab. Bolesław Krygier, a ranni zostali pchor. Józef Ratajczak i ppor. Stefan Otworowski oraz por. Michał Głowacki. W wyniku tych walk siły ukraińskie zmuszone zostały do odwrotu i opuszczenia wzgórz, z których ostrzeliwały Lwów. W dużej mierze była to zasługa grupy płk. Konarzewskiego, która po walce obsadziła linię: Nawaria – Maliczkowice – Nagórzany – Pasieki Zubrzyckie, na południe od Lwowa. Nieprzyjaciel, który usiłował przebić się do Lwowa, atakował te pozycje kilkakrotnie, jednak bez skutku. 9 maja pułk wyczerpany walkami pozycyjnymi został wycofany do odwodu. Wypoczynek nie trwał jednak długo, ponieważ w nocy z 15 na 16 maja oddział poznański został skoncentrowany w rejonie Koropuż – Zawidowice, a następnego dnia ruszył na Komarno. Miejscowość zdobyto przed południem, ścigając nieprzyjaciela w kierunku Mikołajewa, który zajęto 18 maja. III batalion, wspierany ogniem artylerii na wprost, zdobył miejscowość Rozwadów i opanował most kolejowy na Dniestrze, przed jego wysadzeniem.
19 maja zajęto Rozdół i Piaseczno, zdobywając 6 dział i biorąc jeńców. Następnego dnia grupa płk Konarzewskiego rozwinęła natarcie na Stryj. Wychodząc o piątej rano z Piaseczna, w południe grupa dotarła do Stryja, nie napotykając nigdzie na większy opór. Zdobyto 16 dział, 24 karabiny maszynowe, amunicję, parowozy i tabor kolejowy. 27 maja, po kilkudniowym pobycie w Stryju, grupa płk. Konarzewskiego odjechała transportami kolejowymi do Lwowa, na zasłużony odpoczynek. 5 czerwca na lwowskim placu Cytadeli odbyło się uroczyste pożegnanie grupy wielkopolskiej. Zakończyła je defilada przed dowódcą, członkami misji alianckiej, władzami miasta i społeczeństwem.
Po uroczystościach we Lwowie grupa wielkopolska odjechała transportami kolejowymi do Poznania, gdzie została powitana entuzjastycznie przez rodziny żołnierzy i mieszkańców miasta. 11 czerwca odbyła się uroczystość, podczas której sztandar pułku udekorowany został wstęgami z napisem: „Za obronę Kresów Wschodnich”. W Poznaniu pułk przebywał prawie do ostatnich dni lipca, przeprowadzając reorganizację. 9 lipca nastąpiła zmiana na stanowisku dowódcy pułku. Odchodzącego na wyższe stanowisko służbowe gen. Daniela Konarzewskiego zastąpił płk Gustaw Paszkiewicz, a 29 lipca pułk wszedł w skład 1 DS Wlkp., otrzymując jednocześnie rozkaz wymarszu na front wielkopolski. Na froncie zachodnim przejął linię demarkacyjną od Pawłowic po Włoszakowice. Pomimo rozejmu jaki został zawarty z Niemcami, dochodziło po obu stronach do szeregu drobnych starć, w wyniku których zginęło kilkudziesięciu żołnierzy. Pułk, odwzajemniając się Niemcom, organizował liczne wypady, które były ukrywane przed dowództwem.
Od l października front zachodni został przegrupowany, w wyniku czego pułk obsadził odcinek na północ od Brenna do Sowin włącznie. Zwiększono liczbę patroli ruchomych, ponieważ dochodziło do licznych incydentów ze strony Niemców, w związku z czym posterunki otoczono zasiekami z drutu oraz zabezpieczono je dodatkowymi pułapkami z blaszanych puszek. Każda kompania otrzymała dodatkowo po dwa psy-tropiciele. Po tygodniu tj. 6 października, pułk przekazał dotychczasowe pozycje l rezerwowemu ps Wlkp. i ponownie wyjechał na front wschodni. Wyjazd nastąpił 8 października transportami kolejowymi z Włoszakowic, Ponieca i Kąkolewa.
W związku z wybuchem walk polsko-sowieckich i koniecznością wzmocnienia wojsk polskich, na przełomie lipca i sierpnia na front litewsko-białoruski przybyła kombinowana dywizja z gen. Konarzewskim na czele. 13 października przybył tu 1 Pułk Strzelców Wielkopolskich płk. Paszkiewicza. W ten sposób 1 Dywizja Strzelców Wielkopolskich zebrana została w rejonie Bobrujska w jedną całość. Trzy dni później pułk rozpoczął walki z nowymi siłami przeciwnika, a dywizja wyparła Rosjan za Ołę i zajęła pozycje obronne pod Bobrujskiem. Prowadzono tam walki pozycyjne, a co trzy tygodnie następowała wymiana 1 i 3 ps Wlkp. na przyczółku bobrujskim. Pułk wyspecjalizował się w nowej metodzie walki, polegającej na organizowaniu niespodziewanych wypadów, uderzeniu znienacka, nawet małym oddziałem, który potrafił pobić przez zaskoczenie silniejszego przeciwnika i powrócić bez strat własnych. Przeprowadzono wiele takich wypadów. Przykładem takiego wypadu może być noc z 20 na 21 października, kiedy to 9 kompania zaatakowała na wschodnim brzegu Oły dwór Koczorowice oraz wsie Starcy i Sieliszcze, biorąc 180 jeńców (w tym 4 oficerów) oraz zdobywając karabin maszynowy, dwa działa z zaprzęgiem, trzy wozy taborowe i 11 koni. 6 listopada wykonano wypad dwoma batalionami na wsie Bortniki, Pawłowicze i Kuchenki, gdzie wzięto 100 jeńców, zdobyto 4 działa, 4 karabiny maszynowe oraz 6 wozów amunicji. Brawurową akcją pułku była wyprawa na miasteczko Kleczew. Był to klasyczny przykład wypadu na głębokie tyły przeciwnika. Do Bobrujska oddział powrócił 14 grudnia.
W 1920 roku nastąpiła zmiana numeracji pułków w ramach unifikacji Armii Wielkopolskiej z Wojskiem Polskim. l Dywizję Strzelców Wlkp. przemianowano na 14 DP, a wchodzące w jej skład pułki (o dotychczasowych numerach od l do 4) na: 55, 56, 57 i 58 pp, 3 pal na 14 pal, a 3 pac na 14 pac. Od stycznia do czerwca 55 pp toczył walki pozycyjne w rejonie Bobrujska, gdzie przeprowadził szereg wypadów na Berezynę. W dniach 24–26 stycznia III batalion pułku brał udział w wypadzie na tyły nieprzyjaciela w kierunku na Itol i dalej Berezówkę, podczas którego wzięto do niewoli dowódcę II Brygady sowieckiej 8 Dywizji Strzelców z 4 oficerami jego sztabu. 4 kwietnia pułk wspierał 56 pp w walce pod Szaciłkami. 16 i 17 kwietnia pułk brał udział w kontrofensywie na Siedliszcze. W okresie od 5 do 17 kwietnia pułk poniósł straty, które wynosiły: 36 poległych, 131 rannych i 4 zaginionych. Między innymi zginął dowódca 12 kompanii ppor. Władysław Moszczyński. 26 kwietnia pułk powrócił do Bobrujska.
Rozpoczęta 4 lipca kontrofensywa przeciwnika doprowadziła do załamania frontu litewsko-białoruskiego, którego oddziały rozpoczęły odwrót. 14 DP, a wraz z nią 55 pp, 9 lipca rozpoczęła odwrót z Bobrujska, wycofując się do rejonu Berezy Kartuskiej. Od 22 do 24 lipca toczono walki o poszerzenie drogi odwrotu przez to miasteczko. 26 lipca pułk otrzymał rozkaz opuszczenia zajmowanych dotychczasowych stanowisk i odmaszerowania wraz z dywizją w kierunku Bugu. Późną nocą 1 sierpnia dotarto do Janowa Podlaskiego. 7 sierpnia dywizja rozpoczęła odwrót. 12 sierpnia 55 pp stanął w rejonie wsi Gołąb-Bonów (na południowy wschód od Dęblina), stanowiąc odwód 4 Armii, gdzie 15 sierpnia Józef Piłsudski osobiście dekorował pierwszych żołnierzy pułku Srebrnym Krzyżem Virtuti Militari. Otrzymali go: kpt. Edward Korwin-Kossakowski, por. Józef Rataj, ppor. Walenty Matylla, sierż. Teofil Eggebrecht, plut. Roman Nawrot i plut. Stanisław Nowak.
Główne uderzenie w bitwie warszawskiej wykonać miały armie 3 i 4 (frontu środkowego) pod osobistym dowództwem Naczelnego Wodza. Oddziały polskie ruszyły do walnej bitwy 16 sierpnia. 55 pp znajdował się początkowo w odwodzie w miejscowości Irena, następnie przeszedł do Ryk, a wieczorem tego samego dnia przewieziony został samochodami do Garwolina. W dniu następnym został przydzielony do grupy uderzeniowej gen. Michała Milewskiego. Grupa wczesnym rankiem wyruszyła z Garwolina i przez Pużnówkę-Lubice-Kołbiel kierowała się na Mińsk Mazowiecki, tocząc w czasie drogi walkę z nieprzyjacielem. Starła się z oddziałami sowieckiej 8 DS, która wycofywała się znad Wisły. I batalion, idący w straży przedniej, około 10:00 wkroczył do miasteczka, a następnie wyszedł na drogę wiodącą do Mińska Maz. W tym samym czasie siły nieprzyjacielskie (23 i 24 BS z 8 DS) zaatakowały Kołbiel od strony zachodniej i południowo-zachodniej. II batalion, który znajdował się w tamtym rejonie rozpoczął ciężką walkę z próbującym się przebić na wschód przeciwnikiem, ale dopiero przybycie odwodów pułku i kilkugodzinna walka pomogły rozbić siły nieprzyjaciela, otwierając drogę do Mińska Maz. Pułk poniósł tu bardzo duże straty, wynoszące około 100 poległych (w tym z II batalionu 60 żołnierzy) i rannych. W ramach działań dywizji 55 pp przeszedł trasę od Mińska Maz. przez Kałuszyn, Węgrów, Sokołów, Zambrów i Łomżę do Małego Płocka, gdzie 25 sierpnia zakończył swój udział w bitwie warszawskiej. Po kilku dniach odpoczynku pułk został przetransportowany koleją z Łomży do Białej Podlaskiej, a następnie przez Janów Podlaski przeszedł do Motykał, zajmując stanowiska obronne nad Bugiem. Na odcinku tym pułk walczył m.in. od 7 do 9 września pod Żabinką, oraz 16-17 pod Laskowem i Sławną, gdzie poniósł największe straty. Poległo tam 12 strzelców, dowódca l kompanii karabinów maszynowych, ppor. Kazimierz Susoła oraz dowódca 4 kompanii por. Jan Tarnowski, a 5 żołnierzy zostało ciężko rannych.
Od 20 września pułk brał udział w zwycięskim marszu 14 DP przez Prużany-Różany-Słonie, tocząc po drodze potyczki. Straty pułku nadal rosły i na tym odcinku szlaku bojowego miał 5 poległych i 24 rannych. Stoczył ciężki bój pod Baranowiczami. 30 września, po opanowaniu tej miejscowości, bataliony I i III zajęły znajdujące się pod miastem stare okopy z początku wojny, a II batalion stanął w odwodzie w Nowo-Baranowiczach. Nieprzyjaciel, korzystając z gęstej mgły, zaatakował oba bataliony rankiem 1 października. Wieczorem II batalion, przechodząc do wsi Litawy, ruszył na nieprzyjaciela. Rozgorzała nocna, trudna walka w labiryncie okopów, której wróg nie wytrzymał i pospiesznie wycofał się. Batalion już bez przeszkód posuwał się dalej, zajmując 3 października Kleck. Pułk swoje sukcesy w obronie Kresów Wschodnich uwieńczył zdobyciem 14 października Mińska Litewskiego. Maszerował dalej jako odwód za 56 pp, a po przekroczeniu rzeki Ptych wysunięty został na czoło kolumny. Jako pierwszy maszerował I batalion, za nim III i II z oddziałem kombinowanym pod dowództwem por. Wilhelma Paszkiewicza (4 kompania karabinów maszynowych, 12 kompania strzelecka i szkoła podoficerska). I batalion, przechodząc przez tor kolejowy Mińsk-Bobrujsk, został zaatakowany z lewego skrzydła, ale odparł ten atak. Oddział por. Paszkiewicza w marszu na Mińsk otrzymał rozkaz obejścia miasta od północy. Do frontalnego szturmu na miasto ruszył III batalion. Do walk ulicznych włączył się również I batalion. Wkrótce miasto zostało wyzwolone.
Wobec prowadzonych w Rydze rozmów rozejmowych pułk wyznaczony został do służby na linii demarkacyjnej. Wymarsz z Mińska na pozycje na lewym brzegu Niemna w okolicy Stołpców nastąpił 15 października. Trzy dni później, 18 października, w Rydze zawarty został rozejm. Po miesiącu służby na linii demarkacyjnej, 21 listopada pułk skierowany został w rejon miejscowości Zelwa. Tutaj, 26 grudnia, Naczelny Wódz Józef Piłsudski dekorował sztandary wszystkich trzech pułków 14 DP Srebrnym Krzyżem Virtuti Militari.
Kawalerowie Virtuti Militari.
Ponadto zostali odznaczeni Krzyżem Walecznych: czterokrotnie (42), trzykrotnie (14), dwukrotnie (47), jednokrotnie (555).
Pułk w okresie pokoju.
W wigilię Bożego Narodzenia 1920 roku pierwsze transporty 55 pp przybyły do Krotoszyna. Tu pułk kwaterował niespełna rok. 23 października 1921 roku przeniesiony został do Leszna Wielkopolskiego. W mieście zakwaterowano dowództwo i I batalion. Pozostałe dwa bataliony zakwaterowano w Rawiczu. Pięć lat później w Lesznie wybudowano nowe koszary, którym nadano imię króla Stanisława Leszczyńskiego. Dowódcą garnizonu był zawsze dowódca 17 pułku ułanów Wielkopolskich.
Pułk utrzymywał ścisłe kontakty ze społeczeństwem i władzami Poznania i Leszna. Jeszcze latem 1920, na wniosek mieszkańców i władz Poznania, 55 pułk piechoty otrzymał miano „Poznański”. Podczas powrotu z ćwiczeń z Biedruska, 25 sierpnia 1924 na Placu Wolności w Poznaniu, prezydentowi Cyrylowi Ratajskiemu wręczono odznakę pamiątkową . Dwa lata później, 24 stycznia 1926, podobna uroczystość odbyła się na rynku w Lesznie. Odznakę ręczono burmistrzowi miasta. W 1937 władze Poznania ufundowały pułkowi wyposażenie świetlicy żołnierskiej. Z kolei ze środków zaoszczędzonych w pułku prowadzono bezpłatną kuchnię dla bezrobotnych. Udzielano też wsparcia dzieciom z ubogich rodzin. W 1938 pułk objął opieką dwie szkoły na kresach wschodnich.
19 maja 1927 roku minister spraw wojskowych marszałek Polski Józef Piłsudski ustalił i zatwierdził dzień 19 stycznia jako datę święta pułkowego.
Szkolenie programowe przewidywało dla żołnierzy ćwiczenia fizyczne w wymiarze 2-3 godzin tygodniowo. Czas wolny od zajęć oraz niedziele i święta wykorzystywano na gry sportowe przygotowując drużyny do zawodów o mistrzostwo pułku. Każdego roku urządzano zawody lekkoatletyczne oraz zawody strzeleckie o mistrzostwo pułku. Urządzano także pokazy gimnastyczne dla miejscowego społeczeństwa. Jesienią odbywały się zawody dla oficerów w pięcioboju nowoczesnym, a więc strzelanie z pistoletu, pływanie, szermierka na szable, bieg na przełaj i jazda konna. Lekcji jazdy konnej udzielali instruktorzy 17 pułku ułanów. Specjalny wielobój urządzano także dla kadry podoficerskiej. Obejmował on strzelanie z pistoletu lub karabinu, pływanie, bieg na przełaj oraz boks. W 1939 na szczeblu dywizji w konkurencji oficerskiej zwyciężyli: por. Czesław Czernikiewicz i por. Andrzej Laskowski. Kpt. Stanisław Sosień zajął wówczas piąte miejsce, a por. Tadeusz Nieżychowski szóste. W konkurencji podoficerskiej zwycięstwo odniósł sierż. Andrzej Pawlęty przed sierż. Janem Burneckim, czwarte miejsce zajął st. sierż. Stanisław Kuliberda.
Poborowi pochodzili głównie z terenów południowo-zachodniej Wielkopolski, z powiatów leszczyńskiego, kościańskiego, rawickiego, a także nowotomyskiego. Tylko jedna trzecia z nich pochodziła z województw wschodnich. W ciągu osiemnastomiesięcznej służby wojskowej żołnierze przechodzili trzyetapowe szkolenie. W pierwszym półroczu odbywało się przeszkolenie rekruckie, w okresie jesienno-zimowym wybrani żołnierze przechodzili przeszkolenie w plutonach specjalnych: łączności, zwiadowców, przeciwpancernych i pionierów. Inni kierowani byli do pułkowej szkoły podoficerskiej. Równocześnie prowadzono szkolenie specjalistów - celowniczych lekkich i ciężkich karabinów maszynowych, obsługi granatników, a także obserwatorów, gońców, sanitariuszy i kucharzy. Przez ostatnie pół roku doskonalono nabyte umiejętności. Żołnierz kończył służbę ćwiczeniami letnimi, przeprowadzanymi w ramach kompanii, batalionu i pułku czy dywizji. Ćwiczenia przeprowadzano w różnych rejonach kraju. W 1931 pułk ćwiczył w okolicach Konina, w roku następnym pod Wolsztynem, zaś w 1933 między Włoszakowicami a Krzywiniem. W 1935 ćwiczenia odbyły się aż w Borach Tucholskich, a w następnych latach przeprowadzano ćwiczenia w okolicy Poznania. 
Na podstawie rozkazu wykonawczego Ministerstwa Spraw Wojskowych do Departamentu Piechoty o wprowadzeniu organizacji piechoty na stopie pokojowej PS 10-50 z 1930 roku, w Wojsku Polskim wprowadzono trzy typy pułków piechoty. 55 pułk piechoty zaliczony został do typu III pułków piechoty o stanach zbliżonych do wojennych. Na czas wojny przewidywany był do działań osłonowych. Corocznie otrzymywał około 1010 rekrutów. Jego obsadę stanowiło 68 oficerów i 2200 podoficerów i żołnierzy.
55 pp w kampanii wrześniowej.
Kampanię wrześniową 1939 rozpoczął w składzie Wielkopolskiej Brygady Kawalerii, która została wyznaczona do osłony południowo-zachodniej Wielkopolski na wypadek konfliktu zbrojnego z Niemcami, a którą od czerwca wzmocnił 55 pp. Następnie walczył w składzie macierzystej 14 DP. 
Mobilizacja.
Podczas tzw. cichej mobilizacji marcowej do 55 pp powołano grupę rezerwistów, podnosząc stan pułku do 2500 żołnierzy. Od 6 do 18 sierpnia do pułku zostało powołanych na przeszkolenie 15 oficerów, 7 podchorążych, 77 podoficerów i 630 szeregowych. Przystąpiono również do intensywnego szkolenia pododdziałów. Ćwiczenia przeprowadzano w okolicy Leszna i Rawicza, niedaleko granicy polsko-niemieckiej. Komisariaty Straży Granicznej zostały dodatkowo wzmocnione plutonami piechoty składającymi się z żołnierzy rezerwy pułku. Latem poszczególne pododdziały pułku przystąpiły do budowy umocnień polowych na podstawie wytycznych jakie zostały przekazane przez sztab Armii „Poznań” w kwietniu 1939.
W jednostkach garnizonu leszczyńskiego i rawickiego, gdzie skoszarowany był III/ 55 pp, na początku sierpnia wprowadzono stałe 24-godzinne dyżury oficerskie, a pododdziałom została wydana ostra amunicja. W koszarach czuwało stale ostre pogotowie: w Rawiczu pluton strzelców z bronią maszynową, a w Lesznie jedna kompania strzelecka z plutonem ckm i jeden pluton ułanów, również z plutonem ckm. 23 sierpnia zarządzono mobilizację jednostek pierwszego rzutu. O 4:00 24 sierpnia pułk otrzymał zarządzenie mobilizacyjne telegramem z DOK nr VII w Poznaniu. Pół godziny później dowództwo pułku zwołało odprawę, w czasie której wydano dowódcom batalionów i kompanii dzienniki mobilizacyjne oraz podano termin rozpoczęcia czynności mobilizacyjnych na godzinę szóstą. W koszarach znajdowały się wszystkie pododdziały pułku, poza częścią II batalionu i 7 kompanią III batalionu w Rawiczu, które budowały umocnienia na linii Warty. Poszczególne kompanie mobilizowały się poza koszarami, z wyjątkiem plutonu artylerii piechoty. W koszarach pozostały tylko nadwyżki rezerwistów przewidziane do odesłania do Ośrodka Zapasowego 14 DP w rejonie Kutna. I i III batalion zakończyły mobilizację w ciągu dwunastu godzin, natomiast pozostałe pododdziały pułku zmobilizowały się do 24:00. Pułk po zakończeniu mobilizacji liczył 93 oficerów, 507 podoficerów i 2757 strzelców. Równocześnie zmobilizowane zostały miejscowe bataliony Obrony Narodowej: „Leszno”, „Kościan” i „Rawicz”, które podlegały organizacyjnie dowódcy 55 pp. Przystąpiono również do prac ziemnych. Żołnierze pułku, z pomocą ludności cywilnej, wykopali rowy przeciwpancerne w rejonie Leszna, schrony przeciwlotnicze na przykoszarowym placu oraz przygotowali stanowiska obrony przeciwlotniczej.
Działania bojowe.
Walki 1 września
Żołnierzy garnizonu leszczyńskiego i rawickiego wybuch wojny zastał na stanowiskach osłonowych zajętych w ostatnich dniach sierpnia. Natarcie Niemców w sile jednej kompanii wyszło około piątej rano wzdłuż szosy Masłowo-Rawicz. Zostali oni zatrzymani na rzece Masławce przez część 8 kompanii pułku. Po stwierdzeniu, że w rejonie Bojanowa znajdują się znaczne siły nieprzyjaciela, słaba załoga Rawicza została wycofana do Krobi, a do miasta wkroczyli Niemcy. Nieprzyjaciel zajął także Bojanowo, Kaczkowo i okoliczne wioski, ale miejscowości te wkrótce odzyskano. Dowódca l plutonu 5 kompanii ppor. Gędzielewski otrzymał przed południem rozkaz opuszczenia Śremu i udania się do Bojanowa. Niemców tam już nie zastano, bowiem wycofali się wcześniej ponownie za pas graniczny. Pluton przebywał w miasteczku do 2 września patrolując najbliższą okolicę. Zwiadowcy pułku brali udział w walce z Niemcami o miejscowość Kaczkowo stanowiąc odwód i ubezpieczenie na lewym skrzydle batalionu ON „Leszno”. W działaniu na Kaczkowo osiągnięto pełny sukces. Rozbita została kompania nieprzyjaciela, a do niewoli zostało wziętych 15 jeńców. Straty własne wynosiły trzech poległych żołnierzy ON.
1 września w Lesznie funkcję oficera inspekcyjnego garnizonu pełnił por. Grellus. Odebrał on około godziny piątej rano meldunek od jednego z funkcjonariuszy Straży Granicznej w Nowych Długich, że Niemcy dokonali zbrojnego napadu na budynek Straży Granicznej w Nowych Długich. Meldunek przekazano dowódcy obrony Leszna mjr. Dymowskiemu i do sztabu Wielkopolskiej BK w Śremie. Zarządzono alarm dla 2 kompanii, przewidzianej do działań w pasie granicznym i zaalarmowano pozostałe dwie kompanie I batalionu, które zajęły natychmiast przygotowane uprzednio stanowiska obronne. Wkrótce dwa plutony 2 kompanii pod dowództwem kpt. Edmunda Lesisza udały się samochodami w kierunku Lasocic, skąd miały rozpoznawać na Nowe Długie i w razie konieczności wyprzeć nieprzyjaciela za granicę bez jej przekraczania. Do komendy garnizonu napływały na bieżąco meldunki o sytuacji w pasie przygranicznym. Komisarz Straży Granicznej Roland Zamorski przysłał meldunek o napadzie na placówkę w Henrykowie. Sytuacja jednak została opanowana. Nadszedł również kolejny meldunek od kpt. Lesisza, informujący, że grupa około 50 osób przekroczyła w nocy granicę pod wsią Nowe Długie. Grupa ta zdemolowała lokal Urzędu Pocztowego w Starych Długich oraz posterunek Straży Granicznej w Nowych Długich i wycofała się za granicę. W Lesznie dali o sobie znać miejscowi Niemcy, którzy koło 9:00 z willi Niemca Hesinga otworzyli ogień z broni maszynowej w kierunku gmachu Komendy Garnizonu i znajdujących się w pobliżu żołnierzy 2 kompanii. Poległ wówczas pierwszy żołnierz pułku strzelec Paweł Kaprykowski. Celem uniknięcia dalszych strat, kpt. Snitko nakazał w kierunku willi oddać kilka strzałów armatnich, niszcząc prowadzący ogień lekki karabin maszynowy. Dywersanci dawali o sobie znać w różnych punktach miasta, ale sytuację szybko opanowano.
2 września w godzinach rannych płk Władysław Wiecierzyński wydał rozkaz wyparcia Niemców z Rawicza. Otrzymał, to zadanie do wykonania III batalion ppłk. Jabłońskiego. Pododdziały (bez 7 kompanii) zostały przewiezione do Sarnowy autobusami, skąd wysłano rozpoznanie w kierunku miasta. Akcja została sprawnie przeprowadzona i po krótkiej walce nieprzyjaciel został wyparty uchodząc za pas graniczny.
W godzinach popołudniowych gen. Roman Abraham zaplanował przeprowadzić wypad rozpoznawczy w głąb Rzeszy w kierunku na Wschowę (Fraustadt). Zadanie to otrzymał płk Wiecierzyński, wyznaczając do wypadu 2 kompanię kpt. Lesisza, pluton artylerii piechoty kpt. Snitko i pluton karabinów maszynowych. Jako wsparcie na czas akcji do grupy został przydzielony pluton czołgów (tankietek) rozpoznawczych z 71 dywizjonu pancernego Wielkopolskiej BK. Grupa wypadowa ruszyła w kierunku granicy około godziny czwartej po południu. Piechota została podwieziona autobusami do wsi Długie Stare. Zadanie zaczęto realizować około godziny piątej trzydzieści. Nie czekając na opóźniającą się artylerię i czołgi, l pluton por. Rybczyńskiego zaatakował posterunek graniczy w rejonie wsi Dębowa Łęka (Geyersdorf), a 2 pluton ppor. Konwińskiego otoczył w tym czasie niemiecką strażnicę, koło której niespodziewanie pojawił się nieprzyjacielski patrol na motocyklach. Po wymianie strzałów motocykliści wycofali się, a pluton opanował budynek straży. 3 pluton ppor. Perkiewicza nacierał po linii Długie Stare-Dębowa Łęka. Nacierającą kompanię ubezpieczały od południa czołgi rozpoznawcze oraz przybyła wraz z nimi artyleria pułkowa. Około godziny szóstej wieś została zajęta. Zdobyto broń i motocykle oraz wzięto jeńców. Wkrótce zostały podciągnięte działa i na rozkaz dowódcy pułku kpt. Snitko położył ogień artyleryjski na przedmieścia Wschowy. Wśród Niemców wywołało to ogromną panikę, podczas której podejmowali równocześnie kroki celem ewakuacji miasta. Czołówka polskiego wypadu (pluton ppor. Perkiewicza) dotarła do rogatek Wschowy, a więc około osiem kilometrów w głąb Niemiec. Granica z Rzeszą została przekroczona w tym dniu przez polskie oddziały trzykrotnie.
9 września w sztabie 14 DP we dworze Nowa Wieś odbyła się odprawa dowódców pułków, w czasie której dowódca dywizji, gen. Franciszek Wład, poinformował o utworzeniu Grupy Operacyjnej pod dowództwem gen. Edmunda Knoll-Kownackiego, w ramach, której dywizja sforsować miała Bzurę i uderzyć w bok i na tyły niemieckiej 8 Armii maszerującej na Warszawę po osi Łęczyca-Łowicz. W pierwszym rzucie nacierać miały 55 pp i 57 pułk piechoty jako grupa uderzeniowa dowódcy piechoty dywizyjnej płk. Mieczysława Łukoskiego. Grupa, po przekroczeniu Bzury, opanować miała linię: folwark Czarne Pole-Balków¬Goślub-Piekary. Powodzenie jej działania miało być wykorzystane przy opanowaniu miasteczka Piątek i szosy do Łęczycy. Opracowany został przez płk. Wiecierzyńskiego plan natarcia, w którym dla 55 pp przewidywał uderzenie I i II batalionem w pierwszym rzucie. Bataliony, po przekroczeniu rzeki, miały opanować Głupiejewo i Balków i przejść do pościgu na Gaj-Stawy. Dowódca pułku wyznaczył punkt obserwacyjny na wzgórzu koło wiatraka, około pół kilometra od dworu Ktery. Termin natarcia dla całej Grupy Operacyjnej wyznaczono na 18:00. Z meldunków rozpoznawczych wynikało, że teren przyszłego działania 55 pp stanowiła szeroka na około dwa kilometry dolina z licznymi kanałami nawadniającymi, przecięta Bzurą. Znajdujące się po obydwu brzegach rzeki wioski były zabudowane drewnianymi chatami, krytymi najczęściej słomą, a drogi wiodące do szosy Piątek-Łęczyca piaszczyste.
O zmierzchu w kierunku rzeki do ataku ruszyły kompanie pierwszego rzutu. I batalion został ostrzelany przez artylerię nieprzyjaciela. Artyleria I dywizjonu zmusiła celnymi strzałami niemiecką artylerię do milczenia. Był to jedyny okres walki, kiedy polska artyleria miała niewątpliwą przewagę nad bateriami przeciwnika. II batalion opanował Balków, a 6 kompania por. Handke, z dwoma plutonami 5 kompanii, kontynuowała pościg za nieprzyjacielem, docierając do miejscowości Stawy. Kompania po przekroczeniu szosy Łęczyca-Piątek natknęła się pod Stefanowem Łubnickim na stanowiska artylerii niemieckiej. Podczas walki został ranny, a następnie dostał się do niewoli dowódca kompanii. Niemcy wprowadzili do walki oddział cyklistów i samochody pancerne, odcinając Polakom drogę odwrotu. Po ciężkiej walce II batalion przeszedł do odwodu, a na jego miejsce skierowany został III batalion ppłk. Jabłońskiego.
O 8:00 następnego dnia pułk ruszył do dalszego pościgu. I batalion mjr. Dymowskiego po przygotowaniu artyleryjskim ruszył na Gaj Nowy, a III batalion na Stawy, tocząc ciężkie i zacięte walki. I batalion, korzystając z chwilowego zamieszania w obronie nieprzyjaciela, poderwał się do szturmu zajmując Gaj Nowy, a II batalion zdobył Stawy. Niemcy wycofali się w kierunku południowo-wschodnim. Pułk walnie przyczynił się do opanowania przez 57 pp Piątku. Niemiecka obrona zaczęła się pomału załamywać i pułk otrzymał zadanie uchwycenia rejonu Kwilna. Ruszył do pościgu w kierunku Żabokrzeki-Czerników-Borowiec. Na czele pościgu znajdował się III batalion z artylerią. Kiedy batalion zbliżał się do Borowca, został ostrzelany z broni maszynowej, a z pobliskiego lasu wyszła na niego tyraliera wroga. Po krótkiej walce Niemcy wycofali się ponownie do lasu. Pułk, już bez walki, zajął Kwilno i Lorenki, gdzie pozostał do godzin południowych następnego dnia. Posuwający się za pułkiem pluton artylerii piechoty, pluton pionierów i kompania gospodarcza toczyły walkę na skraju lasu w pobliżu Borowca. Walczono z niedobitkami jednego z batalionów niemieckiej 30 DP, którzy wycofując się z Piątku usiłowali przebić się w kierunku Zgierza.
11 września płk Wiecierzyński otrzymał ze sztabu dywizji rozkaz opanowania miejscowości Koźle i Osse jako podstaw wyjściowych do dalszych działań bojowych. Wymarsz w dwóch kolumnach nastąpił około godziny 3:00 po południu, a po dwóch godzinach od wymarszu I batalion zajął Koźle, II Osse, a III Sodówkę, w której stanęło także dowództwo pułku. Artyleria niemiecka ostrzeliwała w tym czasie Koźle i Sadówkę, a następnie z lasu Pludwiny wyszło natarcie 85 pp. Atak został odparty, ale nieprzyjaciel opanował Sadówkę, wypierając z niej III batalion. W wyniku przeciwuderzenia miejscowość została wkrótce zajęta ponownie przez nasze wojska. W wyniku walk pułk i dywizjon artylerii poniosły straty. W czasie walki polegli między innymi: dowódca 1 kompanii por. Lis, dowódca 3 kompanii por. Rybczyński, dowódca 3 kompanii ckm por. Bazylewicz oraz dwaj dowódcy baterii: kpt. Zygmunt Piechocki i por. Zygmunt Lisowski. Ranny został również płk Wiecierzyński, ale pułku nie opuścił. Nieprzyjaciel podejmował także próby ataku na Koźle i Sadówkę, skutecznie bronione przez 55 pp.
13 września w godzinach rannych płk Wiecierzyński otrzymał rozkaz ze sztabu dywizji do opuszczenia dotychczasowych stanowisk i wycofania pułku za Bzurę. Wycofywano się przez spalony Piątek w kierunku na Erminów-Bronisławy-Szwarocin. Dwór Szwarocin jako pierwszy osiągnął w nocy z 15 na 16 września pluton zwiadowców konnych. Po północy, jako pierwszy, III batalion nawiązał kontakt ogniowy z nierozpoznanym nieprzyjacielem, z którym stoczył ciężki bój spotkaniowy. Niemcy utrzymali m. Bronisławy. Batalion stracił ponad połowę stanu osobowego. I batalion zajął w tym czasie Szwarocin Nowy i Bogumiłę, a II Szwarocin Stary. Dowódca pułku, wraz z kompanią techniczną i plutonem artylerii piechoty, zatrzymał się na postój w dworze Szwarocin. Część niemieckich czołgów, które atakowały sztab 14 DP, skierowała się na stanowiska obronne 55 pp w Szwarocinie Starym. Niemieckie natarcie zostało powstrzymane ogniem dział przeciwpancernych. Zniszczono kilka czołgów, zmuszając resztę do odwrotu na zachód. Czołgi zaatakowały również I batalion, zadając mu duże straty. Ze zdziesiątkowanych kompanii płk Wiecierzyński utworzył odwód i wycofał go do zachodniej części Szwarocina Starego. Przegrupowany został także II batalion, który zajął stanowiska w rejonie dworu Szwarocin. W dniu tym pułk utracił łączność ze sztabem dywizji. Wysyłani łącznicy wpadali w ręce wroga lub nie mogli przedostać się przez pierścień nieprzyjaciela. 16 września miała miejsce jedna z wielu tragedii września 1939. W dniu tym, w punkcie opatrunkowym 55 pp w miejscowości Jasieniec, Niemcy wymordowali około 50 rannych żołnierzy. Jednym z dwóch ocalałych świadków tej makabrycznej zbrodni był najmłodszy żołnierz pułku 15-letni wówczas kadet Tadeusz Starzyński.
Przez całą noc z 16 na 17 września artyleria niemiecka ostrzeliwała stanowiska, a pułkowi groziło otoczenie i zniszczenie. Znajdująca się do tej pory na lewym skrzydle 17 Dywizji Piechoty wycofała się. Oczekiwanie na rozkazy było już bezcelowe, dlatego płk Wiecierzyński zdecydował się odmaszerować z pułkiem na północ, gdzie spodziewał się spotkać własne oddziały. Pułk w czasie wycofywania się przez Witonię w kierunku Rybna został ostrzelany ogniem armatnim i poniósł dalsze straty. Stan pułku stopniał do około 700 żołnierzy. Pułk posuwał się dalej w kierunku na Budy Iłowskie. Kiedy kolumna znajdowała się pod miejscowością Nowa Wieś, rozpoczęło się intensywne bombardowanie lotnicze, które trwało do późnych godzin wieczornych. Pułk schronił się do pobliskiego lasu, który wkrótce stał się także obiektem nalotów. Pozostałość pułku zatrzymała się w gajówce Januszew.
Pomimo tego, że pułk znajdował się w okrążeniu, płk Wiecierzyński podjął decyzję o próbie sforsowania Bzury i przebicia się do Puszczy Kampinoskiej. Następnego dnia nawiązana została łączność ze sztabem 14 DP i wówczas dowódca pułku otrzymał rozkaz zebrania rozproszonych oddziałów i przebicia się z nimi przez Bzurę pod Wartkowicami. Resztki pułku miały zbierać się koło miejscowości Kamion. Dołączyły również zdziesiątkowane II i III batalion 58 pułku piechoty i wówczas rozpoczęło się forsowanie Bzury na odcinku na północ od Witkowic. Pierwszy ruszył 55 pp, a za, nim reszta. Niemcy na podchodzące do rzeki bataliony położyli z kierunku Wyszogrodu silny ogień artyleryjski. Atakowały też nieprzyjacielskie czołgi. Pododdziały zostały zmasakrowane przez artylerię i czołgi, ale zdołały przejść przez Bzurę. Silny kontratak niemiecki odrzucił jednak część z nich ponownie za rzekę.
W ciągu nocy z 18 na 19 września 55 pp przestał istnieć jako zwarta jednostka bojowa. Żołnierze, którzy zdołali przejść Bzurę, przebijali się małymi grupkami przez obszary leśne Puszczy Kampinoskiej w kierunku Warszawy. Pozostali przez parę najbliższych dni dostali się do niewoli niemieckiej. Płk Wiecierzyński, który przebijał się z małym oddziałem żołnierzy, 20 września dotarł w okolice Modlina, dostając się do niewoli. Do Kazunia przedarła się część żołnierzy II batalionu mjr. Sosienia. Oddział ten, przebijając się dalej w kierunku Warszawy, stoczył o świcie 20 września swoją ostatnią walkę pod miejscowością Czosnów. Z 55 pp dotarli tu tylko nieliczni żołnierze, zasilając szeregi 60 pp, w ramach, którego walczyli aż do kapitulacji.
Oddział Zbierania Nadwyżek 55 pp.
Poza macierzystym pułkiem walczyli też strzelcy wielkopolscy w składzie Ośrodka Zapasowego 14 Dywizji Piechoty. Komendantem oddziału nadwyżek 55 pp był mjr Franciszek Borkowski. OZN 55 pp transportem kolejowym w dniu 28 sierpnia 1939 roku został przewieziony z Leszna Wielkopolskiego do stacji Azory pod Kutnem. W dniu 1 września stan oddziału wynosił ok. 1700 żołnierzy, uzbrojenie to 382 kb, 11 rkm i 4 ckm. Utworzono 3 kompanie strzeleckie, kompanię km, kompanię oficerską, plutony łączności, zwiadowców, kolarzy, pionierów oraz gospodarczy. 4 września wymaszerowano z dotychczasowego miejsca postoju poprzez Grodzisk Mazowiecki osiągając 5 września Warszawę, następnie 6 września przez Sulejówek do Mińska Mazowieckiego. W trakcie marszu odłączyła się 2 kompania i tabory. Stacjonujący w lesie obok Mińska batalion nadwyżek 55 pp przez 1,5 godz. był bombardowany przez niemieckie lotnictwo. 8 września batalion wszedł w skład Grupy Operacyjnej „Wyszków”, a od 11 września w skład Grupy Armii gen. Dąb-Biernackiego. Większość oddziału nadwyżek weszła w skład 39 Dywizji Piechoty rez., kilku oficerów 58 pp dołączyło do „Samodzielnego batalionu Dzieci Lubelskich”, duża grupa oficerów i żołnierzy dotarła do 50 Dywizji Piechoty rez. i 60 Dywizji Piechoty rez. 2 kompania por. Macioła i grupa ppor. Huberta jako kompania „Rawicz” w składzie batalionu improwizowanego mjr. Ojrzanowskiego stoczyła zaciętą i zwycięską walkę o wieś Sobianowice z wojskami niemieckimi. 28 września batalion przeprowadził nieudane natarcie na Lublin, kompania „Rawicz” nacierała przez wieś Długie; w trakcie walki utraciła w poległych, rannych i wziętych do niewoli 50% stanu osobowego. Pozostałość kompanii por. Macioła wycofała się w kierunku Kocka, 1 października weszła w skład batalionu „Wilk” mjr Adama Wilczewskiego. Po wypoczynku 3 października weszła do walki w Serokomli, toczyła potyczki w rejonie wsi Czarnej, Konorzatki oraz Grabiny. 4 października walczyli w rejonie dworu Gułów, a wieczorem osłaniali wieś Horodzieżanka, gdzie kwaterował sztab gen. Franciszka Kleeberga dowódcy SGO „Polesie”. 6 października kompania skapitulowała.
Symbole pułkowe.
Sztandar.
Pierwszą chorągiew wręczono pułkowi w 1919 roku. 6 grudnia 1920 roku w Zelwie marszałek Polski Józef Piłsudski udekorował chorągiew Krzyżem Srebrnym Orderu Virtuti Militari. Nową chorągiew, dar społeczeństwa Poznania, Rawicza i Leszna wręczył pułkowi Ignacy Mościcki w Biedrusku 20 maja 1929 roku.
Od 28 stycznia 1938 roku chorągiew pułkowa zaczęła być oficjalnie nazywana sztandarem.
Odznaka pamiątkowa.
30 stycznia 1923 roku Minister Spraw Wojskowych zatwierdził i zezwolił na noszenie odznaki pamiątkowej 1 pułku Strzelców Wielkopolskich. Odznakę o wymiarach 41x41 mm stanowi srebrny orzeł z szeroko rozpostartymi skrzydłami w złotej koronie, z zerwanymi okowami przymocowanymi do łap, umieszczony na tle oksydowanego wieńca z biało emaliowaną wstęgą z napisem „1919 1 PUŁK STRZELCÓW WIELKOPOLSKICH”. Trzyczęściowa – wykonana w srebrze, emaliowana, na rewersie próba srebra i imiennik grawera IK. Projekt: Wincenty Wierzejewski. Wykonanie: Jan Knedler – Warszawa.
Strzelcy wielkopolscy.
Żołnierze 55 pułku piechoty – ofiary zbrodni katyńskiej.
"Biogramy ofiar zbrodni katyńskiej znajdują się między innymi w bazach udostępnionych przez Ministerstwo Kultury i Dziedzictwa Narodowego oraz Muzeum Katyńskie".

</doc>
<doc id="1071492" url="https://pl.wikipedia.org/wiki?curid=1071492" title="Čantavir">
Čantavir

Čantavir (cyr. Чантавир, węg. "Csantavér") – wieś w Serbii, w Wojwodinie, w okręgu północnobackim, w mieście Subotica. W 2011 roku liczyła 6591 mieszkańców.

</doc>
<doc id="1071496" url="https://pl.wikipedia.org/wiki?curid=1071496" title="Wilhelmina Pruska (1751–1820)">
Wilhelmina Pruska (1751–1820)

Fryderyka Zofia Wilhelmina (ur. 7 sierpnia 1751 w Berlinie, zm. 9 czerwca 1820 w Apeldoorn) – księżniczka Prus.
Życie.
Księżniczka Wilhelmina była córką Augusta Wilhelma Hohenzollerna, księcia Prus, i Luizy Amalii Braunschweig-Lüneburg.
4 października 1767 roku, Wilhelmina wyszła za mąż za Wilhelma V Orańskiego, ostatniego stadthoudera Niderlandów. Wilhelmina była bardzo dumną kobietą, posiadającą duże ambicje polityczne.

</doc>
<doc id="1071502" url="https://pl.wikipedia.org/wiki?curid=1071502" title="Dolovo (Wojwodina)">
Dolovo (Wojwodina)

Dolovo (cyr. Долово) – wieś w Serbii, w Wojwodinie w okręgu południowobanackim, w mieście Pančevo. W 2011 roku liczyła 6146 mieszkańców.

</doc>
<doc id="1071503" url="https://pl.wikipedia.org/wiki?curid=1071503" title="Lodowiec gruzowy">
Lodowiec gruzowy

Lodowiec gruzowy – mieszanina gruzu i lodu o lobowatym lub jęzorowym kształcie, która w wyniku deformacji plastycznych jądra lodowego/lodu interstycjalnego pełznie powoli w dół w tempie na ogół mniejszym niż 1 m/rok.
Lodowce gruzowe występują w prawie każdym masywie górskim, w którym występuje wieloletnia zmarzlina. W ich formowaniu sprzyja klimat kontynentalny, jednak najważniejszym czynnikiem wpływającym na rozmieszczenie tych form są warunki topoklimatyczne oraz litologiczne.
Na temat genezy i klasyfikacji lodowców gruzowych od ponad 30 lat toczy się żywa dyskusja. Istnieją dwa punkty widzenia:
Ze względu na zawartość lodu lodowce gruzowe dzieli się na:
Lodowce gruzowe w Polsce.
Najlepiej zachowaną tego typu formą w Sudetach jest reliktowy lodowiec gruzowy w rejonie Łabskiego Szczytu. Na obszarze Karkonoszy obecnych jest również kilka podobnych form rzeźby terenu, osiągających jednak mniejsze rozmiary np. na stokach Wielkiego Szyszaka. Liczne i dobrze zachowane ślady po aktywnych lodowcach gruzowych znajdują się również w polskich Tatrach. Jeden z najbardziej znanych lodowców gruzowych znajduje się pod Przełęczą Zawrat i wkroczył do jednego ze stawów w Dolinie Pięciu Stawów. Tego typu formy znajdują się również w obrębie Doliny Mięguszowieckiej, a także przy szlaku prowadzącym na Świnicę. Pozostałości po lodowcach gruzowych zachowały się także w Masywie Ślęży. Lodowiec pochodzący ze schyłku ostatniego zlodowacenia zlokalizowany jest w pobliżu szlaku czerwonego prowadzącego z Sulistrowic na szczyt Ślęży.

</doc>
<doc id="1071504" url="https://pl.wikipedia.org/wiki?curid=1071504" title="Utatsuzaur">
Utatsuzaur

Utatsuzaur ("Utatsusaurus") – rodzaj wymarłego gada z grupy Ichthyopterygia. Jedyny przedstawiciel monotypowej rodziny Utatsusauridae.
Żył w okresie wczesnego i środkowego triasu (ok. 240 mln lat temu) na terenach dzisiejszej wschodniej Azji oraz Ameryki Północnej. Jego szczątki znaleziono w Japonii (w okolicach miasta Ogatsu) oraz Kanadzie.
Utatsuzaur jest jednym z najstarszych znanych przedstawicieli nadrzędu Ichthyopterygia (taksonu, do którego zaliczane są ichtiozaury oraz przedstawiciele Grippidia). W przeciwieństwie do form późniejszych nie miał płetwy grzbietowej, a jego czaszka była szeroka i zwężająca się w przedniej części. Jego zęby były małe, co jest związane z rozmiarami głowy. Płetwy utatsuzaura miały po cztery palce, w przeciwieństwie do pięciopalczastych płetw pierwszych ichtiozaurów. Duże rozmiary płetwy ogonowej wskazują, że stanowiła ona główne źródło napędu zwierzęcia, w przeciwieństwie do jego płetwiastych kończyn. "Utatsusaurus" osiągał długość około 3 m.
Komputerowe badania szkieletu utatsuzaura, przeprowadzone przez Ryosuke Motaniego (Uniwersytet Kalifornijski w Berkeley) oraz Nachio Minuorę (Uniwersytet w Hokkaido), wykazały, że zwierzę należało do diapsydów, podobnie jak m.in. petrolakozaur oraz żyjące do dziś krokodyle, łuskonośne i sfenodonty.

</doc>
<doc id="1071507" url="https://pl.wikipedia.org/wiki?curid=1071507" title="Ministrowie poczt i telegrafów Irlandii">
Ministrowie poczt i telegrafów Irlandii

Minister poczt i telegrafów (irl. "Aire Puist agus Telegrafa") – jeden z członków rządu Irlandii, zajmujący się sprawami poczty i telekomunikacji. Powołany w 1924 na podstawie Ministers and Secretaries Act. Zlikwidowany w 1984 po powołaniu państwowych spółek pocztowych i telekomunikacyjnych (An Post i Telecom Éireann). Większość kompetencji ministerstwa poczt i telegrafów przejęło nowo utworzone ministerstwo komunikacji.

</doc>
<doc id="1071510" url="https://pl.wikipedia.org/wiki?curid=1071510" title="Kovačica (Serbia)">
Kovačica (Serbia)

Kovačica (cyr. Ковачица) – miasto w Serbii, w Wojwodinie, w okręgu południowobanackim, siedziba gminy Kovačica. W 2011 roku liczyło 6259 mieszkańców.

</doc>
<doc id="1071511" url="https://pl.wikipedia.org/wiki?curid=1071511" title="Droga L40 (Niemcy)">
Droga L40 (Niemcy)

Droga ekspresowa Poczdam – Schönefeld "(inaczej droga L40)" jest terminem dla kilku projektów, które mają na celu utworzyć jedną wielką sieć połączeń z Poczdamu do Schönefeld. Plany stworzenia tej drogi opierają się na planach z NRD. Przebieg trasy na południu Berlina miał ważne znaczenie polityczne, a także strategiczne. Było to przeznaczone dla szybkiego ruchu z Poczdamu przez Schönefeld do Berlina Wschodniego bez dróg, które mogłyby być wykorzystywane przez teren Berlina Zachodniego. Po zjednoczeniu, Mur Berliński nie był już potrzebny – Berlin zaczynał tworzyć południową obwodnicę.

</doc>
<doc id="1071513" url="https://pl.wikipedia.org/wiki?curid=1071513" title="Harold R. Stark">
Harold R. Stark

Harold Rainsford Stark (ur. 12 listopada 1880 w Wilkes-Barre, zm. 20 sierpnia 1972 w Waszyngtonie) – admirał amerykański. 
Zarys biografii.
W 1903 ukończył Akademię Marynarki Wojennej Stanów Zjednoczonych.
Jako Szef Operacji Morskich (CNO), piastował najwyższą funkcję wojskową w Marynarce Wojennej Stanów Zjednoczonych, gdy samoloty japońskie 7 grudnia 1941 zaatakowały Pearl Harbor. Wkrótce prezydent Roosevelt zdecydował się przywrócić stanowisko głównodowodzącego US Navy i powierzył je admirałowi Kingowi, a nie Starkowi, o czym przesądziła klęska w Pearl Harbor. 
W marcu 1942 objął dowodzenie amerykańskimi siłami morskimi w Europie, które sprawował do sierpnia 1945. Ustalenia komisji śledczej w sprawie Pearl Harbor skłoniły dowódcę marynarki wojennej do wydania zakazu sprawowania przez niego stanowiska wiążącego się z dużą odpowiedzialnością. choć później uznano zakaz za zbyt surowy. Stark nie powrócił do czynnej służby.
Pamięć.
Jego imię nadano fregacie rakietowej USS „Stark”.

</doc>
<doc id="1071516" url="https://pl.wikipedia.org/wiki?curid=1071516" title="Przesmyk Sirionu">
Przesmyk Sirionu



</doc>
<doc id="1071531" url="https://pl.wikipedia.org/wiki?curid=1071531" title="Que corra la voz">
Que corra la voz

¡¡Que corra la voz!! – piąty studyjny album hiszpańskiego zespołu skapunkowego Ska-P. Przed jego wydaniem zespół powiększył się o dwóch nowych członków: oficjalnymi członkami zostali występujący dotychczas gościnnie puzonista Gari oraz trębacz Txiquitin.
Na okładce albumu po raz drugi (po "Ska-P") wystąpił pochodzący z piosenki "El Gato López" antropomorficzny kot o imieniu Lopez, pełniący już od dłuższego czasu funkcję maskotki zespołu. Tym razem wychylał się, z megafonem w łapie, z dziury na pierwszej stronie gazety – miało to symbolizować anarchistyczne przesłanie zerwania z propagowaną prezentowaną społeczeństwu przez media.
Zawarte na płycie piosenki ponownie odwoływały się do tematów najczęściej poruszanych przez zespół: utwór "Mc Dolár" w prześmiewczy sposób krytykował światowy koncern McDonald’s, "Consumo gusto" krytykował społeczeństwo kapitalistyczne, "Welcome To Hell" nawoływał do zakazu kary śmierci, "Niño soldado" potępiał państwa zmuszające młodzież (lub wręcz dzieci) do służby wojskowej. Bardzo duże kontrowersje wywołała piosenka "Intifada" w której muzycy otwarcie krytykują postawę Izraela w stosunku do Palestyńczyków (muzycy zwracają uwagę, iż władze Izraela gotują Palestyńczykom podobny los jaki ich spotkał podczas II wojny światowej).
Na szczególną uwagę zasługuje również utwór "Solamente por pensar" – hołd złożony Carlo Giulianiemu – młodemu włoskiemu anarchiście zastrzelonemu w 2001 przez policję podczas demonstracji przeciw spotkaniu przywódców państw grupy G8 w Genui.

</doc>
<doc id="1071534" url="https://pl.wikipedia.org/wiki?curid=1071534" title="Rites Of Spring">
Rites Of Spring



</doc>
<doc id="1071537" url="https://pl.wikipedia.org/wiki?curid=1071537" title="Aleksandra Pruska">
Aleksandra Pruska

Fryderyka Wilhelmina Aleksandra Maria Helena Hohenzollern (ur. 23 lutego 1803 w Berlinie; zm. 21 kwietnia 1892 w Schwerinie), wielka księżna Meklemburgii-Schwerin.
Życiorys.
Urodziła się jako szóste dziecko (druga córka) Fryderyka Wilhelma III, króla Prus i jego żony, królowej Luizy Pruskiej, urodzonej jako księżniczka Mecklenburg-Strelitz. 25 maja 1822 w Berlinie wyszła za mąż za Pawła Fryderyka, wielkiego księcia Mecklenburg-Strelitz (1800–1842).

</doc>
<doc id="1071538" url="https://pl.wikipedia.org/wiki?curid=1071538" title="3 Pułk Piechoty">
3 Pułk Piechoty

Pułki piechoty (strzelców) noszące numer „3”:
Wojska Polskiego.
Armii koronnej i armii litewskiej:
Armii Księstwa Warszawskiego:
Wojska Polskiego Królestwa Kongresowego:
Polskich formacji wojskowych w czasie I wojny światowej:
Wojska Polskiego II RP (Polskich Sił Zbrojnych na Zachodzie i Armii Krajowej):
Ludowego Wojska Polskiego:
Armii obcych.
Armii francuskiej:
Cesarskiej i królewskiej Armii:
Cesarsko-królewskiej Obrony Krajowej
Królewsko-węgierskiej Obrony Krajowej:
Armii Cesarstwa Niemieckiego:
Wehrmachtu:
Armii Imperium Rosyjskiego:
„Białej armii”
Armii włoskiej

</doc>
<doc id="1071539" url="https://pl.wikipedia.org/wiki?curid=1071539" title="2 Pułk Piechoty Legii Poznańskiej">
2 Pułk Piechoty Legii Poznańskiej



</doc>
<doc id="1071540" url="https://pl.wikipedia.org/wiki?curid=1071540" title="3 Pułk Piechoty Legii Poznańskiej">
3 Pułk Piechoty Legii Poznańskiej



</doc>
<doc id="1071541" url="https://pl.wikipedia.org/wiki?curid=1071541" title="Dariusz Poleszak">
Dariusz Poleszak

Dariusz Poleszak (ur. 1970) – polski aktor, absolwent Policealnego Studia Teatralnego przy Teatr im. Stefana Jaracza w Olsztynie z 1993 roku. W swoim dorobku artystycznym ma ponad 50 ról teatralnych, filmowych i telewizyjnych. Zagrał między innymi postać Dziennikarza w "Weselu" Stanisława Wyspiańskiego, Kordiana w "Kordianie" Juliusza Słowackiego, Zbyszka w musicalu "Dulska" na podstawie dramatu "Moralność pani Dulskiej" Gabrieli Zapolskiej, mistrza Fiora w "Operetce" Witolda Gombrowicza. 
Występuje również w słuchowiskach radiowych. Obecnie aktor Teatru Dramatycznego im. Jerzego Szaniawskiego w Płocku. 

</doc>
<doc id="1071544" url="https://pl.wikipedia.org/wiki?curid=1071544" title="Ministrowie komunikacji, energii i bogactw naturalnych Irlandii">
Ministrowie komunikacji, energii i bogactw naturalnych Irlandii

Minister komunikacji, energii i bogactw naturalnych (irl. "Aire Cumarsáide, Fuinnimh agus Achmhainní Nádúrtha"), urząd ministerialny w rządzie Irlandii, oprócz spraw poczty, telekomunikacji, energii, bogactw naturalnych zajmuje się jeszcze sprawami morskimi, tj. ochrony środowiska wód przybrzeżnych i strefą linii brzegowej.

</doc>
<doc id="1071546" url="https://pl.wikipedia.org/wiki?curid=1071546" title="6 Pułk Piechoty">
6 Pułk Piechoty

Pułki piechoty (strzelców) noszące numer „6”:
Wojska Polskiego
Austriackie
Austro-węgierskie
Niemieckie
Rosyjskie
Włoski

</doc>
<doc id="1071547" url="https://pl.wikipedia.org/wiki?curid=1071547" title="Batalion czołgów lekkich">
Batalion czołgów lekkich

Batalion czołgów lekkich – jednostka organizacyjna broni pancernych Wojska Polskiego II RP.
W sierpniu 1939, w trakcie mobilizacji alarmowej, sformowane zostały dwa bataliony (1 i 2) czołgów lekkich 7-TP i jeden (21) czołgów Renault R-35, które walczyły w kampanii wrześniowej:
Struktura organizacyjna batalionów.
Wyposażonego w czołgi 7TP.
Razem w dowództwie 
Razem w kompanii 
Razem w kompanii
Ogółem w batalionie: 
Etat batalionu wyposażonego w czołgi Renault R-35.
Razem w dowództwie:
Razem w kompanii 
Razem w kompanii :
Ogółem w batalionie:

</doc>
<doc id="1071548" url="https://pl.wikipedia.org/wiki?curid=1071548" title="9 Pułk Piechoty">
9 Pułk Piechoty

Pułki piechoty (strzelców, grenadierów) noszące numer „9”:
Wojska Polskiego:
Amerykańskie:
Austriackie:
Austro-węgierskie:
Francuski:
Niemiecki:
Rosyjskie:

</doc>
<doc id="1071549" url="https://pl.wikipedia.org/wiki?curid=1071549" title="Torbiel skrzelopochodna">
Torbiel skrzelopochodna

Torbiel skrzelopochodna (torbiel boczna szyi, torbiel branchiogenna), łac. "cystis branchiogenes", ang. "branchial cleft cyst") – wada rozwojowa powstająca na skutek nieprawidłowego zamykania się kieszonek skrzelowych podczas embriogenezy. 
Etiologia.
Torbiel skrzelopochodna wywodzi się z pozostałości łuków skrzelowych. U 6-tygodniowego ludzkiego zarodka obecnych jest pięć par kieszonek skrzelowych, z których następnie rozwijają się narządy głowy, szyi i klatki piersiowej. Wywodzące się z ich pozostałości torbiele leżą na przednio-bocznej powierzchni szyi (torbiel boczna szyi – "cystis colli lateralis") lub w śliniance przyusznej. Dokładna lokalizacja torbieli zależy od kieszonki skrzelowej, z której dana torbiel się wywodzi. Torbiele wywodzące się z I kieszonki znajdują się w okolicy przedusznej lub poza tylną połową żuchwy; mogą mieć połączenie
z przewodem słuchowym zewnętrznym. Torbiele z II kieszonki występują na przednim brzegu i w połowie długości mięśnia mostkowo-obojczykowo-sutkowego i niekiedy łączą się drożnym przewodem z gardłem. Torbiele z III i IV kieszonki znajdują się nad mostkiem lub obojczykiem. Pozostałości przetrwałego ciałka pozaskrzelowego (ultimobranchial body) z kieszonki IV – V (według niektórych autorów u człowieka V para kieszonek nie występuje, obecna jest w postaci szczątkowej lub stanowi część IV pary) znajdywane są w tarczycy w postaci fragmentów chrząstki lub tkanki grasicy.
Objawy i przebieg.
Objawy zależą do położenia torbieli i od jej ewentualnego zakażenia. U niemowląt objawami są zaburzenia oddychania i stridor przy ucisku na oskrzela i tchawicę, i (lub) dysfagia przy ucisku na przełyk. Torbiel skrzelopochodna oprócz samej obecności guza na szyi nie daje innych objawów. Objawy zakażenia torbieli to gorączka, ból, zaczerwienienie i obrzęk skóry szyi nad torbielą. Rzadko występuje kaszel.
Diagnostyka.
W badaniu histopatologicznym, torbiel skrzelopochodna wysłana jest urzęsionym nabłonkiem i wypełniona bogatą w białko treścią śluzową. Przy współistniejącym wtórnym zakażeniu w świetle torbieli stwierdza się treść ropną. W tych przypadkach skóra szyi nad torbielą ulega obrzękowi i zaczerwienieniu. Czasami torbiel może przebić się na zewnątrz- na powierzchnię skóry szyi. Torbiele wyścielone są nabłonkiem wielowarstwowym płaskim rogowaciejącym (miejscowo niekiedy nabłonkiem walcowatym migawkowym), pod którym widoczny jest gęsty naciek z limfocytów z ośrodkami rozmnażania grudek chłonnych.
Badania obrazowe pomocne w diagnostyce torbieli skrzelopochodnej to: USG szyi oraz TK, w której torbiel ma postać cienia okrągłego, wewnątrz znajduje się płyn o gęstości odpowiadającej wydzielinie śluzowej.
Różnicowanie.
Diagnostyka różnicowa torbieli obejmuje przede wszystkim przerzuty wysokodojrzałego raka płaskonabłonkowego do węzłów chłonnych, ze zmianami martwiczo-torbielowatymi. Szczególnie w materiale z biopsji aspiracyjnej cienkoigłowej (która powinna być wykonana w każdym przypadku zmiany torbielowatej szyi) komórki wysokodojrzałego rogowaciejącego raka płaskonabłonkowego mogą być łudząco podobne do komórek nabłonka wielowarstwowego płaskiego złuszczonego ze ściany torbieli. Przerzuty torbielowate do węzłów chłonnych szyi pochodzą najczęściej z raka migdałka podniebiennego i raka tarczycy.
Przypadki pierwotnego raka płaskonabłonkowego który rozwinął się w torbieli skrzelopochodnej są niezwykle rzadkie. Dlatego w każdym przypadku raka płaskonabłonkowego stwierdzonego w torbielowatej zmianie na szyi, należy drobiazgowo poszukiwać punktu wyjścia, którym może być m.in. drobne utajone ognisko w migdałku lub w nosogardle. W tych przypadkach oprócz samej resekcji torbieli wykonuje się także rutynowo tonsilektomię.
Leczenie.
Leczeniem z wyboru jest operacyjne wycięcie torbieli. Nawroty torbieli zdarzają się i są wynikiem jej niedoszczętnego usunięcia. Nie operuje się torbieli w ostrym stanie zapalnym. Po leczeniu antybiotykiem i ustąpieniu objawów zapalenia przystępuje się do resekcji torbieli.

</doc>
<doc id="1071550" url="https://pl.wikipedia.org/wiki?curid=1071550" title="Ślinianka przyuszna człowieka">
Ślinianka przyuszna człowieka

Ślinianka przyuszna lub dawniej przyusznica, (łac. "glandula parotidea") – to gruczoł ślinowy, u człowieka duży, występujący parzyście. Jest największą ze ślinianek. Jej masa waha się od 20-30 g. Położona jest na bocznej powierzchni twarzoczaszki.
Podział i topografia.
Ślinianka przyuszna w całości pokryta jest powięzią łącznotkankową, która tworzy jej torebkę. Od torebki do wnętrza gruczołu wnikają liczne beleczki łącznotkankowe, dzieląc go na zraziki. Powięź ta przedłuża się ku przodowi, pokrywając mięsień żwacz (powięź przyuszniczo-żwaczowa).
Zawartość ślinianki przyusznej.
W miąższu ślinianki przyusznej biegną ważne struktury anatomiczne. Do najważniejszych z nich należą:
A następnie, także wewnątrz przyusznicy, dzieli się na gałęzie końcowe:
Przewód Stenona.
Przewód Stenona lub przewód Stensena, czyli inaczej przewód wyprowadzający ślinianki przyusznej (łac. "ductus parotideus"). Posiada grubą ścianę. Jego długość waha się od 3 do 5 cm. Powstaje na przednim brzegu ślinianki, następnie biegnie poziomo ku przodowi 1 cm poniżej łuku jarzmowego na zewnętrznej powierzchni mięśnia żwacza. W tym miejscu z przewodem Stenona związana jest ślinianka przyuszna dodatkowa (łac. "glandula parotis accesoria"), która niekiedy występuje jako drobne skupisko zrazików gruczołowych niezwiązanych z zasadniczym miąższem przyusznicy. Potem zagina się do przyśrodka, przechodząc przez przedni brzeg ciała tłuszczowego policzka i przebija mięsień policzkowy. Uchodzi w przedsionku jamy ustnej na brodawce przyuszniczej (łac. "papilla parotidea") na wysokości drugiego górnego zęba trzonowego.
Unaczynienie i unerwienie ślinianki przyusznej.
Tętnice:
Żyły drenujące krew z przyusznicy uchodzą do żyły zażuchwowej.
Nerwy:
Unerwienie przywspółczulne przyusznicy biegnie drogą:
n. językowo-gardłowy→n. bębenkowy→splot bębenkowy→n. skalisty mniejszy→zwój uszny→gałąź łącząca z nerwem uszno-skroniowym→n. uszno-skroniowy→gałęzie łączące z n. twarzowym→n. twarzowy→zraziki ślinianki przyusznej.
Naczynia chłonne drenują chłonkę do węzłów chłonnych szyjnych.

</doc>
<doc id="1071552" url="https://pl.wikipedia.org/wiki?curid=1071552" title="Wieża Bismarcka w Lisewie">
Wieża Bismarcka w Lisewie

Wieża Bismarcka w Lisewie – nieistniejąca już wieża Bismarcka, znajdująca się w Lisewie. Nie jest znane dokładne miejsce jej postawienia ani data jej zburzenia.
Historia.
Wieża została wybudowana przez K. Plehna na jego posesji w Lisewie. Uroczystego otwarcia dokonano 13 lipca 1899 roku.

</doc>
<doc id="1071553" url="https://pl.wikipedia.org/wiki?curid=1071553" title="Ostatnia epoka lodowa">
Ostatnia epoka lodowa



</doc>
<doc id="1071556" url="https://pl.wikipedia.org/wiki?curid=1071556" title="Nessun dorma">
Nessun dorma

Nessun dorma (z wł. "Niech nikt nie śpi") – tenorowa aria Kalafa z początku trzeciego (ostatniego) aktu opery "Turandot" Giacomo Pucciniego.
Kontekst i analiza.
W akcie poprzedzającym arię "Nessun Dorma" Kalaf odgadł trzy zagadki zadawane wszystkim kandydatom do ręki księżniczki Turandot. Jednakże księżniczka odrzuca myśl wyjścia za niego. Kalaf daje jej możliwość rewanżu i zadaje jej zagadkę, która polega na odgadnięciu jego imienia przed wschodem słońca (kiedy Kalaf klęka przed księżniczką, rozpoczyna się motyw muzyczny "Nessun dorma"). Jeśli odgadnie jego imię, książę zostanie ścięty. Oziębła i brutalna księżniczka zapowiada, że nikt z jej poddanych nie może spać tej nocy, dopóki imię tajemniczego przybysza nie będzie odkryte. Jeśli im się to nie uda, zostaną zamordowani.
Akt III rozpoczyna się w nocy. Kalaf jest sam w ogrodzie oświetlonym światłem księżyca. W oddali słychać służbę księżniczki powtarzającą jej rozkaz. Aria Kalafa rozpoczyna się echem ich płaczu i rozmyśleń o księżniczce Turandot:
Zaraz przed charakterystycznym zakończeniem arii, z dala słychać chór kobiet:
Kalaf, pewny swojego zwycięstwa, śpiewa:

</doc>
<doc id="1071557" url="https://pl.wikipedia.org/wiki?curid=1071557" title="4 Pułk Ułanów">
4 Pułk Ułanów

Pułki ułanów noszące numer „4”:
Polskie:
Austro-węgierski:
Niemiecki:
Rosyjskie:

</doc>
<doc id="1071559" url="https://pl.wikipedia.org/wiki?curid=1071559" title="Luciążanka">
Luciążanka

Luciążanka – jeden z przystanków kolejowych na linii kolejowej Warszawa Zachodnia – Katowice w Starej Wsi w powiecie piotrkowskim. Nazwa stacji wywodzi się od rzeki Luciąży. Na stacji zatrzymują się tylko pociągi osobowe.
W roku 2017 przystanek obsługiwał 0–9 pasażerów na dobę

</doc>
<doc id="1071560" url="https://pl.wikipedia.org/wiki?curid=1071560" title="Aeracja (trawników)">
Aeracja (trawników)

Aeracja – napowietrzanie gleby za pomocą narzędzi lub maszyn spulchniających służący rozluźnianiu podłoża i pobudzeniu trawy do krzewienia się.
Na trawnikach intensywnie eksploatowanych aeracja jest ważnym zabiegiem pielęgnacyjnym. Wykonuje się ją maszynami do napowietrzania, zwanymi aeratorami, o wielorakich rozwiązaniach konstrukcyjnych. Pod wpływem aeracji masa korzeni traw wyraźnie się zwiększa, a darń trawnika wyrównuje się. Systematyczna aeracja przyczynia się do obniżenia strat wynikających z nadmiernego wyparowywania wody, efektywniejszego działania nawozów, podniesienia średniej temperatury gleby w strefie korzeniowej, zwiększenia elastyczności trawnika oraz zwiększenia zdolności regeneracyjnych. Trawniki, które w warstwie nośnej zawierają dużo części spławialnych i często są eksploatowane (deptane), wymagają 1-2-krotnego napowietrzania w ciągu roku. Aeracji nie należy wykonywać, gdy gleba jest za wilgotna. Po doprowadzeniu gleby do właściwej wilgotności trawnik należy skosić do wysokości 3 cm i skoszoną trawę usunąć. W zależności od rodzaju aeratora, aerację wykonuje się w jednym kierunku lub powtarza się ją w poprzek poprzedniego kierunku jazdy. 
W zależności od rodzaju podłoża stosuje się:
Zależnie od stanu trawnika i rodzaju gleby stosuje się: 
Jeżeli chce się uzyskać trawnik o większej elastyczności, to wyrzucone korki ziemi z darnią należy wygrabić i usunąć z trawnika. W celu zwiększenia przepuszczalności podłoża, na powierzchni trawnika trzeba rozsypać piasek. W warunkach klimatycznych Europy Środkowej najodpowiedniejszym okresem aeracji jest lipiec oraz wczesna jesień.

</doc>
<doc id="1071561" url="https://pl.wikipedia.org/wiki?curid=1071561" title="Cyganiada">
Cyganiada

Cyganiada lub obóz cygański, poemat heroikomiczno-satyryczny w 12 pieśniach, które napisał Leonachi Dianeu (rum. "Ţiganiada sau Tabăra ţiganilor. Poemation eroi cómico-satiríc. Alcătuit în doaosprăzece cântece de Leonàchi Dianèu") – napisany w języku rumuńskim w latach 1800-1812 poemat heroikomiczny autorstwa Iona Budai-Deleana; jest to jedyny napisany po rumuńsku epos narodowy.
Dzieło zostało wydane po raz pierwszy w latach 1875-1877 w jasskim czasopiśmie "Buciumul român." W postaci książkowej "Cyganiada" ukazała się dopiero w 1900 r. w Braszowie.
Treść utworu.
Głównym wątkiem "Cyganiady" są losy cygańskiego oddziału wchodzącego w skład wojska wołoskiego kniazia Włada Palownika (Drakuli). Cyganie biorą udział w bitwach Włada z armią osmańską. Wojna z Turkami oraz poszukiwania Romiki, kochanki głównego bohatera – Parpanghela, porwanej przez Szatana przeplatają się w utworze z rozważaniami o wolności i organizacji społeczeństwa. Kiedy się wydaje, że Cyganie są już tylko o krok od utworzenia własnego państwa dojdzie między ich przywódcami do sporów. Trwający spór prowadzi do rzezi, w której ginie większość Cyganów. Ci, którzy przeżyli pouciekali do "wszystkich krajów świata".
"Cyganiada" jest dziełem napisanym na podstawie bogatej tradycji poezji heroikomicznej (antyczna "Wojna Żabiomysia", Paul Scarron, Aloys Blumauer i inni). Oprócz "Iliady" i "Eneidy," do których Budai-Deleanu nawiązuje żartobliwie już samym tytułem, w treści "Cyganiady" można spostrzec wpływy włoskich pisarzy: Ludovico Ariosto i Torquato Tasso (motyw zaczarowanego pałacu, epizod miłosny Parpanghela i Romiki oraz inne) oraz "Monachomachii" Ignacego Krasickiego.
Wydania.
Fragmenty "Cyganiady" przełożył na język polski Aleksander Rymkiewicz. Przekład został opublikowany w "Antologii poezji rumuńskiej" w wyborze i redakcji Danuty Bieńkowskiej, Juliana Rogozińskiego i Ireny Harasimowicz, Warszawa 1989.

</doc>
<doc id="1071562" url="https://pl.wikipedia.org/wiki?curid=1071562" title="Westlothiana">
Westlothiana



</doc>
<doc id="1071563" url="https://pl.wikipedia.org/wiki?curid=1071563" title="7 Pułk Ułanów">
7 Pułk Ułanów

Pułki Ułanów noszące numer „7”:
Wojska Polskiego:
Austro-węgierski
Niemiecki:

</doc>
<doc id="1071564" url="https://pl.wikipedia.org/wiki?curid=1071564" title="Cerkiew Wniebowstąpienia Pańskiego w Uluczu">
Cerkiew Wniebowstąpienia Pańskiego w Uluczu

Cerkiew pw. Wniebowstąpienia Pańskiego w Uluczu położona jest na wzgórzu Dębnik nad Sanem.
Według tradycji powstała w latach 1510-1517 i do niedawna uważana była za najstarszą drewnianą cerkiew w Polsce. Badania dendrologiczne wykazały, że cerkiew powstała w roku 1659 z drewna ściętego o rok wcześniej. Tym samym za najstarsze uznawane są cerkwie w Radrużu i Gorajcu.
Historia.
Według miejscowej legendy cerkiew miała powstać u stóp wzgórza Dębnik, w miejscu, gdzie dziś stoi murowana kapliczka. Zwieziono tu materiały budowlane, lecz te nazajutrz znikły. Odnaleziono je na szczycie wzgórza i z trudem zwieziono na dół. Sytuacja powtórzyła się po raz drugi i trzeci. Wtedy uznano to za znak z nieba i cerkiew zbudowano tam, gdzie w cudowny sposób trafiły materiały.
Początkowo cerkiew wchodziła w skład monastyru bazyliańskiego. Zespół otoczony był dwoma pierścieniami kamiennych murów obronnych o nieregularnych kształtach, wymuszonych ukształtowaniem wzgórza. W linii muru znajdowały się dwie bramy wejściowe z drewnianymi wieżami. Nad bramami (lub tylko nad główną, wschodnią) znajdowały się dzwonnice. Cerkiew przechodziła wiele remontów, podczas jednego z nich zmieniono dach namiotowy nad nawą na ośmioboczną barokową kopułę, jakie budowane były zazwyczaj tylko w bogatych cerkwiach wielkomiejskich. Ostatni poważny remont odbył się w latach 60. XX w., podczas którego wiele elementów wymieniono na nowe, niekoniecznie wiernie odtwarzając stan pierwotny.
W 1744 bazylianie przenieśli się do Dobromila (podobnie, jak mnisi z nieodległej Posady Rybotyckiej) a świątynia służyła do roku 1925 miejscowej ludności. Jedna z wież spłonęła tuż przed II wojną światową. Po 1947 z polecenia dyrektora tutejszego PGR-u rozebrano drugą basztę, mury obronne oraz zdarto blachę z dachów cerkwi.
Architektura.
Jest to świątynia orientowana, zbudowana z drewna jodłowego, konstrukcji zrębowej, na podmurówce z łamanego kamienia. Trójdzielna: prezbiterium zamknięte trójbocznie, kwadratowa nawa i wydłużony, prostokątny babiniec. Ściany prezbiterium pobite gontem. Nad prezbiterium dach kalenicowy, wielopołaciowy, z połaciami przedłużonymi częściowo nad pastoforia. Nad nawą ośmioboczna kopuła na tamburze, z pseudolatarnią. Nad babińcem dach kalenicowy, wielopołaciowy, obejmujący także podcienia. Dachy i kopuła kryte gontem, zwieńczone żelaznymi krzyżami osadzonymi na ceramicznych kulach. Dwie z nich, nad prezbiterium i babińcem wykonał w 1964 garncarz z Mrzygłodu, Tadeusz Sokołowski.
Po obu stronach prezbiterium pastoforia – prothesis i diakonikon. Występowały one tylko w najstarszych cerkwiach, co było argumentem na rzecz pierwotnego datowania obiektu na początek XVI wieku. Prothesis przeznaczone było do przygotowywania przed nabożeństwem Darów Eucharystycznych (chleba i wina), diakonikon służył do przechowywania szat i naczyń liturgicznych.
Ściany nawy są pobite gontem tylko powyżej daszków sobót. Dolne części nie są szalowane (drewno ma doskonałą wentylację) a przed opadami atmosferycznymi chronią je szerokie soboty. Daszek nad sobotami jest przedłużeniem połaci dachowej znad babińca. Również pastoforia nie są szalowane, dzięki czemu widoczna jest ich zrębowa konstrukcja. Soboty po obu stronach nawy połączone są z szerokimi podcieniami przed babińcem, wspartymi na ośmiu słupach z mieczami.
Wnętrze.
Prezbiterium i babiniec nakryte są zrębowymi sklepieniami kolebkowymi, nad nawą ośmioboczna kopuła z pendentywami. Na wydłużonych belkach w ścianie szczytowej babińca wsparta jest więźba dachowa. Z powodu znacznego oddalenia dachu od sklepienia, doskonale widoczne są z zewnątrz zarówno więźba dachowa jak i sklepienie babińca.
Do wnętrza prowadzą dwa wejścia: od zachodu i od południa. Przy obu prostokątne portale z łukiem w kształcie oślego grzbietu rzeźbionego w nadprożu.
Polichromia figuralna malowana była w latach 1682-1683 przez Stefana Dżengałowicza. Ikonostas wykonany został w 1682 r. przez Stefana Dżengałowicza i Michała Liszeckiego. Polichromia, zachowana na północnej ścianie przedstawia sceny z Męki Pańskiej, rozmieszczone w sześciu rzędach. Podczas remontu w latach 60. XX w. zachodziła potrzeba wymiany części spróchniałych belek. Przed wymianą została zdjęta polichromia z cienką warstwą drewna a następnie przeniesiona na nowy materiał. Ikonostas i inne elementy wyposażenia zostały zabrane do MBL w Sanoku, gdzie są eksponowane.
Otoczenie cerkwi.
Na cmentarzu grzebalnym w pobliżu cerkwi zachowało się kilka starych, kamiennych nagrobków. Na krawędzi wypłaszczenia odnaleźć można resztki muru obronnego. W 1990 przed cerkwią umieszczono tablicę poświęconą księdzu Michałowi Werbyckiemu, autorowi muzyki do pieśni "Szcze ne wmerła Ukrajina" (Ще не вмерла Україна), hymnu narodowego Ukrainy.
Obecnie cerkiew jest oddziałem terenowym Muzeum Budownictwa Ludowego w Sanoku.

</doc>
<doc id="1071569" url="https://pl.wikipedia.org/wiki?curid=1071569" title="13 Pułk Ułanów">
13 Pułk Ułanów

Pułki ułanów noszące numer 13:
Wojska Polskiego:
Armii obcych:

</doc>
<doc id="1071573" url="https://pl.wikipedia.org/wiki?curid=1071573" title="Eliminacje do Pucharu Narodów Afryki 2008/Grupy 5-8">
Eliminacje do Pucharu Narodów Afryki 2008/Grupy 5-8



</doc>
<doc id="1071574" url="https://pl.wikipedia.org/wiki?curid=1071574" title="14 Pułk Ułanów">
14 Pułk Ułanów

Pułki ułanów noszące numer „14”:
Wojska Polskiego:
Armii Cesarstwa Niemieckiego:
Armii Imperium Rosyjskiego:

</doc>
<doc id="1071575" url="https://pl.wikipedia.org/wiki?curid=1071575" title="Nessun Dorma">
Nessun Dorma



</doc>
<doc id="1071580" url="https://pl.wikipedia.org/wiki?curid=1071580" title="Aerosiew">
Aerosiew

Aerosiew – siew rzutowy z samolotu lub śmigłowca. Aerosiew stosuje się z dobrym efektem, zwłaszcza do roślin jarych wczesnego siewu, co ma szczególnie duże znaczenie w latach o niekorzystnym przebiegu pogody, gdy nadmierna wilgotność gleby uniemożliwia siew w optymalnym terminie. Czynnikiem ograniczającym użycie samolotów jest przede wszystkim wiatr, gdyż nie należy siać nasion, gdy jego prędkość przekracza 5 m/s. Wydajność aerosiewu zależy od typu samolotu i wielkości jego udźwigu, odległości obsiewanego pola od lądowiska lub podlądowiska polowego, na którym odbywa się załadunek materiału siewnego, jak też od sprawności załadunku i ilości wysiewu. W celu zachowania równomiernego obsiewu i niedopuszczenia do powstawania omijaków współpracują z pilotem flagowi, naprowadzający na kolejną oś lotu z obu stron pola, posługując się do odmierzania odległości kroczką lub mając uprzednio wypalikowane punkty. Na większych obszarach służą do tego urządzenia radionawigacyjne. Nasiona wysiane w ilości o 10% większej w porównaniu z ilością wysiewaną siewnikiem rzędowym, należy przykryć bronowaniem lub wałowaniem wałem strunowym.
Obecnie aerosiew w Polsce nie jest stosowany.

</doc>
<doc id="1071582" url="https://pl.wikipedia.org/wiki?curid=1071582" title="Melanoza okrężnicy">
Melanoza okrężnicy

Melanoza okrężnicy (ang. melanosis coli) – łagodne zaburzenie pigmentacji ściany okrężnicy, rozpoznawane podczas kolonoskopii. Melanoza nie jest objawem wskazującym na współistniejącą chorobę. Nazwa wprowadza w błąd, ponieważ brązowy barwnik w błonie śluzowej okrężnicy nie jest melaniną, ale zgromadzoną w makrofagach lipofuscyną.
Najczęstszą przyczyną melanozy okrężnicy jest stosowanie środków przeczyszczających, zwłaszcza tych zawierających antrachinony takie jak Senna i inne glikozydy roślinne. Endoskopowo stwierdza się brązowe przebarwienia śluzówki. W materiale z biopsji badanie histopatologiczne, zwłaszcza z użyciem barwienia PAS ujawnia obecność obładowanych barwnikiem makrofagów w podśluzówce.
Nie stwierdzono aby melanoza okrężnicy miała konsekwencje zdrowotne u pacjentów, u których ją zdiagnozowano. Nie ma związku z zespołem Peutza i Jeghersa, w którym przebarwienia śluzówki dotyczą skóry i śluzówki jamy ustnej, a w przewodzie pokarmowym stwierdza się polipy. 
Stwierdzano również melanozę innych odcinków przewodu pokarmowego; częstość z jaką występują nie jest określona. Pacjenci z kolostomią mogą mieć melanozę stomii, również pozbawioną znaczenia klinicznego.

</doc>
<doc id="1071585" url="https://pl.wikipedia.org/wiki?curid=1071585" title="Agrolotnictwo">
Agrolotnictwo

Agrolotnictwo (lotnictwo rolnicze) – lotnictwo świadczące usługi w zakresie ochrony roślin (np. opryskiwanie, zamgławianie), agrotechniki (np. siew, nawożenie).
Do zabiegów aparaturą agrolotniczą nadają się plantacje o dużych powierzchniach (ponad 10 ha), pozbawione przeszkód terenowych (linie telefoniczne i energetyczne, wysokie drzewa na skraju plantacji) oraz położone z dala od osiedli ludzkich, ogrodów działkowych, pastwisk, ujęć wody pitnej itp. Zabiegi agrolotnicze należy wykonywać zachowując jak najmniejszą wysokość lotu nad plantacją, nie wyżej niż 5 m.

</doc>
<doc id="1071586" url="https://pl.wikipedia.org/wiki?curid=1071586" title="Bronisław Hellwig">
Bronisław Hellwig

Bronisław Karol Hellwig ps. "Bruno" (ur. 4 lipca 1920 w Warszawie, zm. 22 lipca 1945 tamże) – harcerz, członek Armii Krajowej, żołnierz batalionu „Parasol”, uczestnik powstania warszawskiego.
Życiorys.
Był związany z żoliborską grupą organizacji samokształceniowej PET, skąd trafił do Szarych Szeregów.
W 1941 wraz ze swoim przyjacielem Zbigniewem Gęsickim „Juno” ukończył Liceum Telekomunikacyjne i podjął pracę na kolei.
1 sierpnia 1943 został, wraz z całą swoją drużyną o kryptonimie CR-500, przekazany do „Agatu” (późniejszy „Parasol”). Został przydzielony do służby motorowej „Moto” tego oddziału. Pełnił tam funkcję szefa tej służby w 1. kompanii. Do batalionu wprowadził swoją narzeczoną Janinę Barbarę Dygę-Hellwig ps. „Ola”, również uczestniczkę powstania warszawskiego. Mieszkanie ciotki Bruna przy ul. Dygasińskiego 22 stanowiło jedno z ważniejszych miejsc spotkań i narad oddziału.
Hellwig był uczestnikiem wielu akcji bojowych batalionu „Parasol” wymierzonych przeciwko okupantowi niemieckiemu: brał udział m.in. w akcji „Braun” w 1943 roku, akcji „Kutschera” i akcji „Stamm” w 1944. Podczas tej ostatniej został ciężko raniony w głowę, wywiązując się jednak do końca z powierzonego mu zadania kierowcy. Zdołał ewakuować uczestników akcji, a także odwieźć siebie i rannych do punktu szpitalnego na ul. Kossaka. W ciężkim stanie 10 maja został przewieziony do mieszkania swego ojca na ul. Pługa 1/3, gdzie opiekowały się nim narzeczona oraz Krystyna Gęsicka ps. „Juna”, siostra Zbigniewa Gęsickiego. Badania lekarskie wykazały, że doznał rozległego krwotoku wewnątrzczaszkowego i infekcyjnego zapalenia opon mózgowych, jak również związanego z tym paraliżu. Po ciężkiej operacji przeprowadzonej w warunkach domowych przez dra Rudowskiego oraz dwumiesięcznej rekonwalescencji „Bruno” odzyskał niemal pełną sprawność i wziął udział w powstaniu warszawskim.
2. dnia powstania 1944 otrzymał rozkaz przyprowadzenia samochodów z ul. Czerniakowskiej do Śródmieścia (miejsca koncentracji oddziału motorowego „Parasola”). Zadanie miał wykonać ze Zbigniewem Tchórzewskim ps. „Rakoczy”. Podczas drogi powrotnej niefortunnie wjechali samochodem w rejon zajęty przez Niemców. Wskutek ostrzału przez „gołębiarza” „Bruno” został ponownie ciężko ranny. Został przetransportowany do szpitala powstańczego przy ul. Wilanowskiej na Górnym Czerniakowie.
Przeżył powstanie. Zmarł po wojnie – 22 lipca 1945 wskutek nawrotu choroby, która była efektem ciężkiego ranienia podczas akcji „Stamm”. Miał 25 lat. Został pochowany w kwaterach żołnierzy i sanitariuszek batalionu „Parasol” na Cmentarzu Wojskowym na Powązkach w Warszawie (kwatera A24-7-20). Pośmiertnie awansowany do stopnia podporucznika. 8 maja 1946 nadano mu (pośmiertnie) Order Krzyża Grunwaldu III klasy „za działalność konspiracyjną w okresie okupacji”. Był ewangelikiem.
Bronisław Karol Hellwig jest bohaterem filmu dokumentalnego pt. „Bronisław Hellwig” w reż. Tomasza Matuszczaka, wyświetlanego w cyklu dok. „Portrety wojenne” (2014).

</doc>
<doc id="1071588" url="https://pl.wikipedia.org/wiki?curid=1071588" title="Ichtiozaur">
Ichtiozaur

Ichtiozaur ("Ichthyosaurus") – rodzaj ichtiozaura z rodziny Ichthyosauridae; jego nazwa znaczy „rybi jaszczur”.
Żył w okresie wczesnej jury (około 200–176 mln lat temu) na terenach współczesnych Ameryki Północnej, Azji i Europy. Jego szczątki znaleziono na Grenlandii, w Niemczech, Chinach, Kanadzie i USA.
Najbardziej znany przedstawiciel rzędu ichtiozaurów. Osiągał długość ciała około 3–3,3 m i masę około 100 kg. Miał wysoką płetwę grzbietową i płetwę ogonową w kształcie półksiężyca. Jego skóra była gruba i gładka. Żywił się prawdopodobnie głównie rybami.
Pomnik ichtiozaura znajduje się w Geoparku Owadów-Brzezinki.
Gatunki.
Filogeneza rodzaju według Lomaksa i Massare (2017)

</doc>
<doc id="1071589" url="https://pl.wikipedia.org/wiki?curid=1071589" title="21 Pułk Ułanów">
21 Pułk Ułanów



</doc>
<doc id="1071590" url="https://pl.wikipedia.org/wiki?curid=1071590" title="Wieża Bismarcka w Jasnej">
Wieża Bismarcka w Jasnej

Wieża Bismarcka w Jasnej – obecnie nieistniejąca wieża Bismarcka stojąca na Lisiej Górze koło "buku Hartwicha" w Jasnej.
Historia.
Wieża powstała z inicjatywy Związku Bismarcka (1904). Do realizacji wybrano projekt Ernsta Ranga z Rangsdorfu koło Berlina. Kamień węgielny położono 3 sierpnia 1913. Wykonawcą był mistrz ciesielski i budowniczy E. Goldman ze Zwierzeńskiego Pola. Uroczyste otwarcie odbyło się 1 kwietnia 1915 roku. W kwietniu 1951 roku została wysadzona przez żołnierzy Wojska Polskiego.

</doc>
<doc id="1071592" url="https://pl.wikipedia.org/wiki?curid=1071592" title="22 Pułk Ułanów">
22 Pułk Ułanów



</doc>
<doc id="1071593" url="https://pl.wikipedia.org/wiki?curid=1071593" title="Awans lodowca">
Awans lodowca



</doc>
<doc id="1071594" url="https://pl.wikipedia.org/wiki?curid=1071594" title="23 Pułk Ułanów">
23 Pułk Ułanów



</doc>
<doc id="1071597" url="https://pl.wikipedia.org/wiki?curid=1071597" title="Hrabstwo Lycoming">
Hrabstwo Lycoming

Hrabstwo Lycoming – hrabstwo w USA, w stanie Pensylwania. Założone 13 kwietnia 1795. Według danych z 2000 roku, hrabstwo miało 120044 mieszkańców.

</doc>
<doc id="1071598" url="https://pl.wikipedia.org/wiki?curid=1071598" title="Recesja lodowca">
Recesja lodowca



</doc>
<doc id="1071603" url="https://pl.wikipedia.org/wiki?curid=1071603" title="Stagnacja lodowca">
Stagnacja lodowca



</doc>
<doc id="1071604" url="https://pl.wikipedia.org/wiki?curid=1071604" title="Eliminacje do Pucharu Narodów Afryki 2008/Grupa 6">
Eliminacje do Pucharu Narodów Afryki 2008/Grupa 6

Eliminacje Pucharu Narodów Afryki 2008 odbywają się między 2 września 2006 a 12 października 2007, czyli o miesiąc dłużej niż zaplanowano. Drużyny zostały przydzielone do 11 grup po 4 drużyny w każdej i 1 grupie z 3 drużynami. Do finałów zakwalifikuje się 12 zwycięzców grup oraz 3 drużyny z 2. miejsc (z grup 2-11). W grupie 6 na bezpośredni awans liczyć mógł jedynie zwycięzca grupy. Drużyna z 2. miejsca awansowałaby, gdyby miała wystarczającą liczbę punktów by być jedną z trzech najlepszych drużyn z 2. miejsc.
Tabela.
Uwagi:

</doc>
<doc id="1071605" url="https://pl.wikipedia.org/wiki?curid=1071605" title="Eliminacje do Pucharu Narodów Afryki 2008/Grupa 8">
Eliminacje do Pucharu Narodów Afryki 2008/Grupa 8

Eliminacje Pucharu Narodów Afryki 2008 odbywają się między 2 września 2006 a 12 października 2007, czyli o miesiąc dłużej niż zaplanowano. Drużyny zostały przydzielone do 11 grup po 4 drużyny w każdej i 1 grupie z 3 drużynami. Do finałów zakwalifikuje się 12 zwycięzców grup oraz 3 drużyny z 2. miejsc (z grup 2-11). W grupie 8 na bezpośredni awans liczyć mógł jedynie zwycięzca grupy. Drużyna z 2. miejsca awansowałaby, gdyby miała wystarczającą liczbę punktów by być jedną z trzech najlepszych drużyn z 2. miejsc.
Tabela.
Uwagi

</doc>
<doc id="1071606" url="https://pl.wikipedia.org/wiki?curid=1071606" title="Eliminacje do Pucharu Narodów Afryki 2008/Grupa 7">
Eliminacje do Pucharu Narodów Afryki 2008/Grupa 7

Eliminacje Pucharu Narodów Afryki 2008 odbywają się między 2 września 2006 a 12 października 2007, czyli o miesiąc dłużej niż zaplanowano. Drużyny zostały przydzielone do 11 grup po 4 drużyny w każdej i 1 grupie z 3 drużynami. Do finałów zakwalifikuje się 12 zwycięzców grup oraz 3 drużyny z 2. miejsc (z grup 2-11). W grupie 7 na bezpośredni awans liczyć mógł jedynie zwycięzca grupy. Drużyna z 2. miejsca awansowałaby, gdyby miała wystarczającą liczbę punktów by być jedną z trzech najlepszych drużyn z 2. miejsc.
Tabela.
Uwagi:

</doc>
<doc id="1071607" url="https://pl.wikipedia.org/wiki?curid=1071607" title="6 Pułk Strzelców Konnych">
6 Pułk Strzelców Konnych

Polskie pułki
Niemiecki pułk

</doc>
<doc id="1071609" url="https://pl.wikipedia.org/wiki?curid=1071609" title="Eliminacje do Pucharu Narodów Afryki 2008/Grupy 9-12">
Eliminacje do Pucharu Narodów Afryki 2008/Grupy 9-12



</doc>
<doc id="1071610" url="https://pl.wikipedia.org/wiki?curid=1071610" title="4 Pułk Strzelców Konnych">
4 Pułk Strzelców Konnych

Pułki strzelców konnych (szaserów) noszące numer 4:
polskie:
niemiecki:
inne:

</doc>
<doc id="1071611" url="https://pl.wikipedia.org/wiki?curid=1071611" title="3 Pułk Strzelców Konnych">
3 Pułk Strzelców Konnych

Pułki strzelców konnych (szaserów) noszące numer „3”:
Wojska Polskiego
Armii Cesarstwa Niemieckiego
Cesarsko-królewskiej Obrony Krajowej

</doc>
<doc id="1071613" url="https://pl.wikipedia.org/wiki?curid=1071613" title="Złotno (Łódź)">
Złotno (Łódź)

Złotno – osiedle administracyjne (jednostka pomocnicza gminy) w zachodniej części Łodzi, w dzielnicy Polesie, zamieszkiwane przez 9167 osób, włączone do Łodzi 20 grudnia 1945.
Obejmuje tereny dawnych podłódzkich wsi, obecnie osiedli: Jasieniec, Huta Jagodnica, Jagodnica, Jagodnica-Złotno, Stare Złotno, Brus i część Grabieńca.
Jest położone w pobliżu granicy miasta – od zachodu graniczy z gminą Aleksandrów Łódzki, a od południowego zachodu z Konstantynowem Łódzkim. Przepływa przez nie rzeka Jasieniec.
Zabudowę stanowią głównie domy jednorodzinne, w ostatnich latach powstają nowe głównie strzeżone osiedla mieszkaniowe.
Na terenie Złotna leży ponad 150-hektarowy kompleks leśny Brus, na którym dawniej znajdował się poligon wojskowy.
Kolportowane jest pismo „Złotniak”, traktujące o życiu społeczności osiedlowej oraz różnych wydarzeniach (w tym kulturalnych) dziejących się w obrębie osiedla.
Na terenie osiedla funkcjonuje Stowarzyszenie „Złotno Jest Fajne!”, zrzeszające mieszkańców i sympatyków osiedla zaangażowanych w kulturalne i społeczne życie osiedla.
Położenie.
Osiedle położone jest w zachodnim skraju Łodzi. Graniczą z nim następujące osiedla:
Ponadto ze Złotnem graniczą pomniejsze miejscowości takie jak:
Obiekty.
Oświata.
Na osiedlu jedyną znajdującą się szkołą jest Szkoła Podstawowa nr.169 im. Marii Dąbrowskiej w Łodzi mieści się ona na ulicy Napoleońskiej.
Związki wyznaniowe.
Na osiedlu jedyną wspólnotą wyznaniową jest katolicka Parafia św. Jana Chrzciciela w Łodzi znajdująca się na ulicy Artylerzystów 4.
Rada Osiedla.
Osiedle ma swoją radę mieszczącą się przy ulicy Garnizonowej 38.

</doc>
<doc id="1071616" url="https://pl.wikipedia.org/wiki?curid=1071616" title="Oscylacja lodowca">
Oscylacja lodowca

Oscylacja lodowca – sezonowa zmiana pozycji czoła lodowca lub lądolodu, polegająca na jego naprzemiennej transgresji i regresji.
Spowodowana jest nakładaniem się zmiennych w czasie czynników takich jak sezonowe, a nawet dobowe różnice w ablacji oraz szybkości ruchu lodowca. Nakładanie się tych czynników powoduje, że podczas wiosny i lata pomimo szybszego ruchu lodowców czynnikiem przeważającym są procesy zmniejszania masy (ablacja) i dochodzi do recesji, a jesienią i zimą pomimo zwolnienia ruchu, najistotniejszym czynnikiem jest brak ablacji i mamy do czynienia z transgresją, w wyniku której lodowiec swój maksymalny zasięg osiąga późną zimą lub wczesną wiosną.

</doc>
<doc id="1071618" url="https://pl.wikipedia.org/wiki?curid=1071618" title="21 Batalion Czołgów Lekkich">
21 Batalion Czołgów Lekkich

21 Batalion Czołgów Lekkich – pododdział pancerny Wojska Polskiego w II Rzeczypospolitej.
Batalion nie występował w organizacji pokojowej wojska. Zmobilizowany w ramach I rzutu mobilizacji powszechnej w dniach 31 sierpnia - 3 września 1939 roku przez 12 batalion pancerny w Łucku jako oddział dyspozycyjny Naczelnego Dowództwa. Został wyposażony w sprowadzone do Polski 20 lipca 1939 roku czołgi Renault R-35.
21 bczl w kampanii wrześniowej.
Będąc w dyspozycji Naczelnego Wodza (NW) nie brał udziału w pierwszej fazie walk. W sztabie NW zadecydowano o wzmocnieniu Armii Małopolska 21 batalionem. 14 września batalion wykonał przemarsz z Kiwerc do Dubna, gdzie załadowano go na pociąg. Z powodu zniszczenia linii kolejowej batalion dotarł tylko do stacji Radziwiłłów. Stamtąd, po wielokrotnej zmianie przydziałów, skierowany został 15 września, rozkazem Naczelnego Dowództwa do obrony tzw. rumuńskiego przedmościa. 15/16 września nocnym marszem batalion dotarł rano do lasu w okolicach Brzeżan. 16 września dowódca plutonu czołgów zapasowych por. Marian Fijałkowski otrzymał rozkaz maszerowania razem z kompanią techniczno-gospodarczą. Z uwagi na to że w kolumnie maszerowały stare i wysłużone „Berliety”, kompania pozostawała w tyle. 17 września z polecenia gen. dyw. Władysława Sikorskiego, pluton por. Fijałkowskiego wzmocnił swymi czołgami obronę mostów "(drogowego i kolejowego)" na Dniestrze w Niżniowie zabezpieczanych przed Armią Czerwoną przez kompanię piechoty Obrony Narodowej ze Stanisławowa. Kolejnym nocnym marszem 16/17 września batalion przybył do nakazanego rejonu 17 września. O godz. 3.00 przejechano przez Stanisławów i w godzinę później zorganizował biwak w lesie Klubowce na trasie Tyśmienica – Niżniów. O 11.30 dowódca batalionu, mjr Jerzy Łucki, dowiedział się o sowieckiej agresji na Polskę. Kilka godzin później, na rozkaz Naczelnego Dowództwa, oddział wyruszył w drogę do granicy polsko-rumuńskiej. 
Batalion granicę przekroczył w Kutach 18 września o godzinie 15.00 (mając na stanie 34 czołgi). Pluton czołgów zapasowych podążający za 21 bczl w kierunku granicy, podczas przemarszu przez Kołomyję stoczył potyczkę z komunistycznymi dywersantami 19 września. Po czym 20 września przekroczył granicę z 4 czołgami. Dwa czołgi i patrol motocyklowy, podążające z tyłu za batalionem włączył do obrony miejscowości Kuty, komendant miasta mjr dypl. H. Piątkowski, na interwencję mjr. Łuckiego czołgi wraz z patrolem 21 września dołączyły do batalionu. Ostatecznie 4 października sprzęt i czołgi batalionu zostały przekazane stronie rumuńskiej, a żołnierze internowani.
2 (3?) czołgi R-35 z 21 Batalionu Czołgów Lekkich dołączyły do 10 Brygady Kawalerii Zmot. i razem z nią przekroczyły granicę z Węgrami. Nie do końca jasne jest pochodzenie tych czołgów. Być może pochodziły z kompanii por. Jakubowicza lub z 21 Batalionu Czołgów Lekkich. 
Struktura i obsada personalna batalionu.
Obsada personalna we wrześniu 1939 roku:

</doc>
<doc id="1071619" url="https://pl.wikipedia.org/wiki?curid=1071619" title="1 Pułk Strzelców Konnych">
1 Pułk Strzelców Konnych

Pułki strzelców konnych (szaserów) noszące numer 1:

</doc>
<doc id="1071625" url="https://pl.wikipedia.org/wiki?curid=1071625" title="Pierwotny ból głowy związany z aktywnością seksualną">
Pierwotny ból głowy związany z aktywnością seksualną

Pierwotny ból głowy związany z aktywnością seksualną (ang. primary headache associated with sexual activity) – szczególny typ samoistnego bólu głowy, związany z napięciem seksualnym i przeżywaniem orgazmu. Wyróżnia się ból przedorgazmowy i ból orgazmowy. Ból przedorgazmowy zaczyna się jako obustronny tępy ból, umiejscowiony nie tylko w głowie, ale też w okolicy karku i szyi, nasilający się w miarę narastania podniecenia seksualnego. Ból orgazmowy często występuje nagle w trakcie orgazmu i jest opisywany jako bardzo silny (eksplodujący), może być jedno lub obustronny. Czasem u tych chorych występuje też ból wysiłkowy lub ból kaszlowy. Zaleca się stosowanie indometacyny "p.o.", a także tryptanów i ergotaminy.

</doc>
<doc id="1071626" url="https://pl.wikipedia.org/wiki?curid=1071626" title="Eliminacje do Pucharu Narodów Afryki 2008/Grupa 10">
Eliminacje do Pucharu Narodów Afryki 2008/Grupa 10

Eliminacje Pucharu Narodów Afryki 2008 odbywają się między 2 września 2006 a 12 października 2007, czyli miesiąc dłużej niż zaplanowano. Drużyny zostały przydzielone do 11 grup po 4 drużyny w każdej i 1 grupie z 3 drużynami. Do finałów zakwalifikuje się 12 zwycięzców grup oraz 3 drużyny z 2. miejsc (z grup 2-11). W grupie 10 szansę na bezpośredni awans miał zwycięzca grupy. Drużyna z 2. miejsca awansowałaby, gdyby miała wystarczająco dużo punktów, żeby być jedną z trzech najlepszych drużyn z 2. miejsc.
Tabela.
Uwagi:

</doc>
<doc id="1071627" url="https://pl.wikipedia.org/wiki?curid=1071627" title="Győrság">
Győrság

Győrság – wieś i gmina w północno-zachodniej części Węgier, w pobliżu miasta Pannonhalma.
Miejscowość leży na obszarze Małej Niziny Węgierskiej. Administracyjnie należy do powiatu Pannonhalma, wchodzącego w skład komitatu Győr-Moson-Sopron.
Gmina Győrság liczy 1494 mieszkańców (2009) i zajmuje obszar 8,2 km².

</doc>
<doc id="1071628" url="https://pl.wikipedia.org/wiki?curid=1071628" title="Eliminacje do Pucharu Narodów Afryki 2008/Grupa 11">
Eliminacje do Pucharu Narodów Afryki 2008/Grupa 11

Eliminacje Pucharu Narodów Afryki 2008 odbywały się między 2 września 2006 a 12 października 2007, czyli miesiąc dłużej niż zaplanowano. Drużyny zostały przydzielone do 11 grup po 4 drużyny w każdej i 1 grupie z 3 drużynami. Do finałów zakwalifikuje się 12 zwycięzców grup oraz 3 drużyny z 2. miejsc (z grup 2-11). W grupie 11 szansę na bezpośredni awans miał zwycięzca grupy. Drużyna z 2. miejsca awansowałaby, gdyby miała wystarczająco dużo punktów, żeby być jedną z trzech najlepszych drużyn z 2. miejsc.
Tabela.
Uwagi:

</doc>
<doc id="1071629" url="https://pl.wikipedia.org/wiki?curid=1071629" title="Eliminacje do Pucharu Narodów Afryki 2008/Grupa 12">
Eliminacje do Pucharu Narodów Afryki 2008/Grupa 12

Eliminacje Pucharu Narodów Afryki 2008 odbywają się między 2 września 2006 a 12 października 2007. czyli miesiąc dłużej niż zaplanowano. Drużyny zostały przydzielone do 11 grup po 4 drużyny w każdej i 1 grupie z 3 drużynami. Do finałów zakwalifikuje się 12 zwycięzców grup oraz 3 drużyny z 2. miejsc (z grup 2-11). W grupie 12 szansę na bezpośredni awans miał tylko zwycięzca grupy.
Tabela.
Uwagi:

</doc>
<doc id="1071631" url="https://pl.wikipedia.org/wiki?curid=1071631" title="Lisia Góra (Pojezierze Iławskie)">
Lisia Góra (Pojezierze Iławskie)

Lisia Góra (niem. "Waldberg" - Leśna Góra) – wzgórze o wysokości 68 m n.p.m. na Pojezierzu Iławskim, położone w gminie Dzierzgoń, między Budziszem a Jasną. Na szczycie znajdowały się kiedyś "buk Hartwicha" i Wieża Bismarcka.
Buk Hartwicha.
W 1813 roku Fridrich Hartwich, pastor w Jasnej, żegnał na Lisiej Górze swoich dwóch synów wyruszających na wojnę z Napoleonem. Od tego czasu tradycją stało się, że panny żegnały tam swoich chłopców odchodzących do wojska. W roku 1873 rodzina pastora ufundowała tablicę umieszczoną na Lisiej Górze. W 2005 roku w tym miejscu stał złamany pień dużego drzewa.
Na górze znajduje się także niewielki głaz ze swastyką i napisem "Hitler Eiche" (dąb Hitlera) oraz z datą 20. 4. 1933 o nieznanej historii.

</doc>
<doc id="1071632" url="https://pl.wikipedia.org/wiki?curid=1071632" title="Lázi">
Lázi

Lázi – wieś i gmina w północno-zachodniej części Węgier, w pobliżu miasta Pannonhalma.
Miejscowość leży na obszarze Małej Niziny Węgierskiej. Administracyjnie należy do powiatu Pannonhalma, wchodzącego w skład komitatu Győr-Moson-Sopron.
Gmina Lázi liczy 568 mieszkańców (2009) i zajmuje obszar 16,79 km².

</doc>
<doc id="1071634" url="https://pl.wikipedia.org/wiki?curid=1071634" title="Nyalka">
Nyalka

Nyalka – wieś i gmina w północno-zachodniej części Węgier, w pobliżu miasta Pannonhalma.
Miejscowość leży na obszarze Małej Niziny Węgierskiej. Administracyjnie należy do powiatu Pannonhalma, wchodzącego w skład komitatu Győr-Moson-Sopron.
Gmina Nyalka liczy 444 mieszkańców (2009) i zajmuje obszar 12,86 km².

</doc>
<doc id="1071636" url="https://pl.wikipedia.org/wiki?curid=1071636" title="Mariawita">
Mariawita

Mariawita – starokatolickie pismo wydawane przez Kościół Starokatolicki Mariawitów w RP, w którym prezentowane są artykuły, reportaże i wiadomości z życia tegoż Kościoła. Kwartalnik można nabyć w cenie 5 zł we wszystkich parafiach Kościoła Starokatolickiego Mariawitów, a także pocztą. Pismo ukazuje się od 1907. W 2014 roku czasopismo miało nakład 2200 egzemplarzy.
Historia.
Po ukonstytuowaniu się wspólnoty mariawickiej jej pierwszym organem prasowym był tygodnik pod nazwą "Maryawita" i podtytułem "Czciciel Przenajświętszego Sakramentu". Jego pierwszy numer ukazał się 3 stycznia 1907. Oprócz spraw dotyczących życia religijnego z naciskiem podkreślano ważność zagadnień życia społecznego, oświatowego i kulturalnego parafii i jednostki.
Po I wojnie światowej organ kościelny zmienił nazwę na "Maryawicka Myśl Narodowa". Od 1930 ukazywał się równocześnie dodatek polemiczny "Głos Prawdy". Po podziale w łonie Kościoła Mariawitów z dniem 14 kwietnia 1935 Kościół Starokatolicki Mariawitów rozpoczął wydawanie tygodnika "Głos Prawdy". Od 1938 pismo to zmieniło tytuł na "Głos Staro-Katolicki". 
Wybuch II wojny światowej znów przerwał na długie lata działalność wydawniczą Kościoła. Po wieloletniej przerwie, w kwietniu 1958 Kościół Starokatolicki Mariawitów zaczął wydawać dwumiesięcznik "W Imię Boże", od stycznia 1959 przejmujący tradycyjny, pierwszy tytuł "Mariawita". 
Redakcja.
Od marca 2008 do 2015 roku kolegium redakcyjne "Mariawity" tworzyli:
Zobacz też.
Pisma starokatolickie:

</doc>
<doc id="1071638" url="https://pl.wikipedia.org/wiki?curid=1071638" title="Pázmándfalu">
Pázmándfalu

Pázmándfalu – wieś i gmina w północno-zachodniej części Węgier, w pobliżu miasta Pannonhalma.
Miejscowość leży na obszarze Małej Niziny Węgierskiej. Administracyjnie należy do powiatu Pannonhalma, wchodzącego w skład komitatu Győr-Moson-Sopron.
Gmina Pázmándfalu liczy 983 mieszkańców (2009) i zajmuje obszar 19,39 km².

</doc>
<doc id="1071639" url="https://pl.wikipedia.org/wiki?curid=1071639" title="Zespół CHILD">
Zespół CHILD

Zespół CHILD (ang. CHILD syndrome, congenital hemidysplasia with ichthyosiform erythroderma and limb defects) – uwarunkowany genetycznie zespół wad wrodzonych spowodowany mutacją w genie "NSDHL" w "locus" Xq28 kodującym 4-demetylazę steroli. Na obraz kliniczny zespołu CHILD składają się jednostronne zmiany skórne rogowaceniowe typu rybiej łuski, wrodzona dystrofia połowicza, jednostronne defekty kończyn i punktowe zwapnienia chrząstek.

</doc>
<doc id="1071641" url="https://pl.wikipedia.org/wiki?curid=1071641" title="Ravazd">
Ravazd

Ravazd – wieś i gmina w północno-zachodniej części Węgier, w pobliżu miasta Pannonhalma.
Miejscowość leży na obszarze Małej Niziny Węgierskiej. Administracyjnie należy do powiatu Pannonhalma, wchodzącego w skład komitatu Győr-Moson-Sopron.
Gmina Ravazd liczy 1200 mieszkańców (2009) i zajmuje obszar 28,54 km².

</doc>
<doc id="1071642" url="https://pl.wikipedia.org/wiki?curid=1071642" title="1 Batalion Czołgów Lekkich">
1 Batalion Czołgów Lekkich

1 Batalion Czołgów Lekkich – pododdział pancerny Wojska Polskiego w II Rzeczypospolitej.
Batalion nie występował w organizacji pokojowej wojska. Był jednostką formowaną w czasie mobilizacji alarmowej w grupie "czarnej", zgodnie z założeniami planu mobilizacyjnego „W”. Mobilizację oddziału przeprowadzona została w dniach 24-26 sierpnia 1939, w rejonie Ożarowa i Ołtarzewa przez 3 batalion pancerny. Batalion wyposażony był w czołgi 7-TP.
1 bczl w kampanii wrześniowej.
Przeznaczony do Korpusu Interwencyjnego na Pomorzu i 30 sierpnia przewieziony do Inowrocławia oczekiwał na dalsze rozkazy. 1 września załadowany ponownie na transport kolejowy i przewieziony przez Toruń do Kutna i dalej do Słotwin koło Koluszek. Przydzielony do Armii Odwodowej („Prusy”), 2 września dotarł w rejon Tomaszowa Mazowieckiego. 3 września batalion osiągnął rejon lasów na wschód od Końskich, gdzie po ujawnieniu postoju przez lotnictwo niemieckie stał się obiektem ataku lotniczego. Zmuszony do zmiany rejonu dyslokacji zajął lasy w rejonie Modliszewic. Patrolowano drogi do Przedborza i Żarnowa. 4 września po uzupełnieniu paliwa w Opocznie wyruszył w kierunku Mogielnicy, zatrzymany w lasach na zachód od Opoczna i patrolował okolice i szosy w kierunku Sulejowa i Paradyżu. Nie został jednak użyty w boju o Piotrków 5 września. Nazajutrz 1 bczl pomaszerował do lasów w rejon Sulejowa. Tam na prośbę dowódcy 77 pułku piechoty ppłk dypl. A. Nowosielskiego, mjr Kubin jednym plutonem dokonał wypadu do Przygłowa, który starł się z przeciwnikiem pod Sulejowem nad rzeką Luciążą. Ranny został dowódca plutonu por. Pałys, a czołg uszkodzony. Nocny marsz 6/7 września przez Opoczno w kierunku północnym utkwił w zatorach kolumn taborowych na skraju Puszczy Pilickiej. 7 września na rozkaz dowódcy 13 Dywizji Piechoty pluton czołgów 3 kompanii ostrzelał kolumny pancerno-motorowe zdążające na przeprawę przez Pilicę w Inowłodzu. 8 września prowadził intensywne działania nad rzeką Drzewiczką, gdzie batalion rozdzielony kompaniami i plutonami do oddziałów 13 Dywizji Piechoty wspierał je w obronie. Pod Odrzywołem 1 pluton 1 kompanii osłaniając i wspierając kolumnę 13 pułku artylerii lekkiej zniszczył 3 czołgi niemieckie, przy starcie dwóch własnych, w jednym z nich spłonął dowódca 1 kompanii kpt. Antoni Sikorski. Wezwana na miejsce walki odwodowa 2 kompania podczas dalszej walki zniszczyła lub unieruchomiła 7 czołgów, przy starcie dalszych trzech czołgów własnych. 3 kompania czołgów udaremniła próby wdarcia się nieprzyjaciela do miasta Drzewica, niemiecki podjazd został odrzucony, a 1 czołg spalony. Dwa samochody pancerne zniszczyła grupa spieszonych żołnierzy kompanii, ranny został dowódca kompanii kpt. Kossobudzki. Zarządzony nocny odwrót 1 i 2 kompanii w kierunku Wisły za Pilicę po leśnych bezdrożach i wśród nieuporządkowanych kolumn doprowadził do rozerwania kolumn kompanii i straty z powodu defektów i braku paliwa dalszych 5 czołgów. Do maszerującej 3 kompanii dołączyła kompania techniczno-gospodarcza i po jednym plutonie z 1 i 2 kczl. Dowódca batalionu mjr Kubin, wobec braków paliwa, udał się po olej napędowy do składów. Kpt. Kossobudzki doprowadził do Puszczy Kozienickiej rankiem 9 września 22 czołgi, pozostawiając dwa na trasie z uwagi na defekty. 9 września przez naprawiony przez saperów po bombardowaniach most w Maciejowicach, na prawy brzeg Wisły przeprawił oddział kpt. S. Kossobudzkiego. Zabrał na hol z lewego brzegu dwie armaty plot i jedną polową porzucone przez obsługi. Następnie uzupełnił paliwo z cystern kolejowych na stacji Sobolewo. Wieczorem dotarł do szosy Warszawa-Lublin. Pozostałe siły batalionu pozostałe na prawym brzegu Wisły podporządkowały się cofającym się jednostkom 13 DP. 9 września pluton czołgów 1 kompanii stanowił straż tylną 43 pułku piechoty, osłaniał 43 pp, który cofał się wzdłuż południowego brzegu Pilicy do Białobrzegów. Inny pluton 1 kompanii dołączył do 44 pp. Pod Jedlińskiem do 7 czołgów 2 kompanii dołączył pluton z 1 kompanii wspierający wcześniej 44 pułk piechoty. Razem pod dowództwem kpt. Górskiego wieczorem ruszono ku przeprawom na Wiśle. Rano 10 września kompania kpt. Górskiego wsparła 44 pp atakujący Głowaczów, który obsadziły oddziały niemieckiej 13 DP Zmot. w podmokłym terenie utkwiły cztery czołgi 7 TP, a trzy włączyły się w walki niszcząc pojazdy, armaty ppanc. i dwa czołgi niemieckie, w tym PzKfw IV. W trakcie dalszego przebijania się nad Wisłę, do rejonu Ryczywołu z uwagi na brak paliwa własne załogi z 1 i 2 kompanii zniszczyły cztery czołgi. Po nieudanej próbie przeprawy w bród załogi zatopiły 6 czołgów, po czym skierowały się do Warszawy, gdzie weszły w skład batalionu ochrony mostów. 
Oddział 1 bczl kpt. Kossobudzkiego przeszedł do lasu obok szosy Garwolin-Ryki i został podporządkowany Armii Lublin. 11 września wykonał marsz przez Lublin pod Chełm, W lesie Ludwinin 12 września dokonano obsługi sprzętu i odtwarzano gotowość bojową oddziału.13 września osłaniał tyły Armii „Lublin” od strony Zamościa w rejonie Krasnegostawu. 14 września przybył do Piasków Luterskich, gdzie wcielono go w skład improwizowanego zgrupowania pancernego mjr Stefana Majewskiego. Tego dnia wysłany na patrol pluton czołgów 7TP starał się z niemieckimi samochodami pancernymi w rejonie Izbicy zmusił je do zawrócenia. 14/15 września oddział wraz ze zgrupowaniem mjr Majewskiego wykonał marsz przez Lublin do Kraśnika 15 września oddział dołączył do Warszawskiej Brygady Pancerno-Motorowej. 17 września koło Józefowa pluton skutecznie odparł niemiecki podjazd pancerny, niszcząc dwa czołgi. 18 września WBP-M prowadziła natarcie na Tomaszów Lubelski broniony przez niemieckie oddziały 4 Dywizji Lekkiej. Zgrupowanie mjr Majewskiego wraz z oddziałem kpt. Kossobudzkiego od godz. 7.30 wspierało natarcie pułku strzelców pieszych na wieś Pasieki i Tomaszów Lubelski. O godz.11 natarcie odniosło powodzenie, po zdobyciu części miasta zgłoszono zniszczenie niemieckich 6 czołgów, 4 samochodów pancernych i 8 ciężarowych, zniszczono kilka dział ppanc i ckm, wzięto jeńców, odbito grupę polskich jeńców. W walkach o kompleks koszar brała udział kompania sformowana ze spieszonych żołnierzy broni pancernych. Ok. godz.14 od strony Bełżca na Tomaszów Lubelski natarcie wykonało zgrupowanie pancerne niemieckiej 2 Dywizji Pancernej. Natarcie niemieckie obeszło skrzydła zgrupowania, w jego wyniku oddział 1 bczl zmuszony został do wycofania się z miasta, pomimo prowadzenia walki ogniowej z niemieckimi czołgami. Zniszczono kilka następnych czołgów niemieckich, utracono też kilka własnych czołgów. Rozkazem dowódcy WBPM płk Stefana Roweckiego najbliższej nocy podjęto ponownie natarcie na Tomaszów Lubelski. W nocnym natarciu 19 września oddział 1 bczl wspierał pułk strzelców pieszych, batalion 203 pułku piechoty. Czołgi wdarły się na ulice miasta, gdzie stoczyły walki ponosząc następne straty, piechota nie zdołała wedrzeć się do miasta, gdyż została zatrzymana w ogniu broni maszynowej. O świcie 19 września czołgi wycofały się na pozycje wyjściowe. Pozostało sprawnych 7 czołgów 7 TP. Kolejnej nocy 19/20 września pozostałe czołgi 1 bczl ze wsparciem żołnierzy 11 pułku piechoty, podjęły natarcie na wieś Rogoźno na przedpolu Tomaszowa. Niemiecka obrona przygotowana na odparcie tego natarcia ogniem armat ppanc. zniszczyła 5 czołgów, które spłonęły. Pozostałe czołgi wycofały się, wraz z nimi załamało się natarcie własnej piechoty. Po podjęciu rozmów kapitulacyjnych 20 września, pozostałe czołgi i pojazdy batalionu zniszczono, żołnierze pod dowództwem oficerów i podoficerów otrzymały rozkaz mjr Majewskiego przedzierania się do Lwowa lub Warszawy. Udało się to, tylko nielicznym żołnierzom. 
Struktura i obsada personalna batalionu.
Obsada personalna we wrześniu 1939 roku:

</doc>
<doc id="1071644" url="https://pl.wikipedia.org/wiki?curid=1071644" title="Románd">
Románd

Románd – wieś i gmina w północno-zachodniej części Węgier, w pobliżu miasta Pannonhalma.
Miejscowość leży na obszarze Małej Niziny Węgierskiej. Administracyjnie należy do powiatu Pannonhalma, wchodzącego w skład komitatu Győr-Moson-Sopron.
Gmina Románd liczy 301 mieszkańców (2009) i zajmuje obszar 9,85 km².

</doc>
<doc id="1071645" url="https://pl.wikipedia.org/wiki?curid=1071645" title="Andoni Goikoetxea">
Andoni Goikoetxea

Goiko, właśc. Andoni Goikoetxea Olaskoaga (ur. 23 maja 1956 w Vizcaya) – hiszpański piłkarz narodowości baskijskiej, reprezentant Hiszpanii, trener.
Kariera.
Karierę zaczynał w małym klubie Arbuyo, by w 1974 r. przejść do Athleticu Bilbao. Zadebiutował w 1975 r. w meczu z UD Salamanca. Goiko, wraz z takimi piłkarzami jak Andoni Zubizarreta, Danim, był podstawowym piłkarzem drużyny z Bilbao, z którą odniósł największe sukcesy w swojej karierze. Rozegrał w tym klubie 369 spotkań zdobywając 44 gole. W 1987 r. odszedł do Atlético Madryt, gdzie grał do 1990 r., kiedy zakończył karierę.
Ze względu na swoją ostrą, a niekiedy wręcz brutalną grę, zyskał sobie przydomek "Rzeźnik z Bilbao". Do historii przeszedł jego faul na Diego Maradonie w czasie meczu z Barceloną, po którym argentyński gracz doznał poważnej kontuzji.
W reprezentacji Hiszpanii zadebiutował w 1983 r. i rozegrał 39 spotkań, strzelając cztery gole. Grał na ME 1984 i MŚ 1986.
Po zakończeniu kariery piłkarskiej zaczął pracować jako trener. Trenował m.in. UD Salamanca, Rayo Vallecano, SD Compostela, Numancia Soria czy Racing Santander. Z Salamancą wywalczył awans do I ligi w 1996.

</doc>
<doc id="1071649" url="https://pl.wikipedia.org/wiki?curid=1071649" title="Sikátor">
Sikátor

Sikátor – wieś i gmina w północno-zachodniej części Węgier, w pobliżu miasta Pannonhalma.
Miejscowość leży na obszarze Małej Niziny Węgierskiej. Administracyjnie należy do powiatu Pannonhalma, wchodzącego w skład komitatu Győr-Moson-Sopron.
Gmina Sikátor liczy 304 mieszkańców (2009) i zajmuje obszar 13,74 km².
W osadzie znajdują się dwa kościoły: katolicki i ewangelicki.

</doc>
<doc id="1071652" url="https://pl.wikipedia.org/wiki?curid=1071652" title="Element algebraiczny">
Element algebraiczny

Element algebraiczny – uogólnienie pojęcia liczby algebraicznej na rozszerzenia dowolnych ciał. Liczby algebraiczne to elementy algebraiczne ciała liczb zespolonych nad ciałem liczb wymiernych.
Definicja.
Niech formula_1 będzie podciałem ciała formula_2 Element formula_3 nazywamy elementem algebraicznym nad formula_1 wtedy i tylko wtedy, gdy istnieje niezerowy wielomian o współczynnikach z ciała formula_5 którego pierwiastkiem jest formula_6
Element niebędący algebraicznym nad formula_1 nazywamy elementem przestępnym nad formula_1 w ciele formula_2

</doc>
<doc id="1071653" url="https://pl.wikipedia.org/wiki?curid=1071653" title="Stan techniki">
Stan techniki

Stan techniki − według większości systemów patentowych oznacza ogół informacji potencjalnie dostępnej każdemu przed datą, według której oznacza się pierwszeństwo do uzyskania patentu (bądź prawa ochronnego na wzór użytkowy). Wynalazek należący do stanu techniki nie spełnia koniecznego warunku nowości i tym samym nie może zostać opatentowany. 
Ujawnienie informacji może polegać na jej udostępnieniu do wiadomości powszechnej w formie pisemnego lub ustnego opisu, przez stosowanie, wystawienie, publikacje na stronie internetowej itd.

</doc>
<doc id="1071654" url="https://pl.wikipedia.org/wiki?curid=1071654" title="Táp">
Táp

Táp – wieś i gmina w północno-zachodniej części Węgier, w pobliżu miasta Pannonhalma.
Miejscowość leży na obszarze Małej Niziny Węgierskiej. Administracyjnie należy do powiatu Pannonhalma, wchodzącego w skład komitatu Győr-Moson-Sopron.
Gmina Táp liczy 720 mieszkańców (2009) i zajmuje obszar 19,88 km².

</doc>
<doc id="1071657" url="https://pl.wikipedia.org/wiki?curid=1071657" title="Tápszentmiklós">
Tápszentmiklós

Tápszentmiklós – wieś i gmina w północno-zachodniej części Węgier, w pobliżu miasta Pannonhalma.
Miejscowość leży na obszarze Małej Niziny Węgierskiej. Administracyjnie należy do powiatu Pannonhalma, wchodzącego w skład komitatu Győr-Moson-Sopron.
Gmina Tápszentmiklós liczy 960 mieszkańców (2009) i zajmuje obszar 20,77 km².
W osadzie znajduje się kościół rzymskokatolicki.

</doc>
<doc id="1071658" url="https://pl.wikipedia.org/wiki?curid=1071658" title="Rydal Mount">
Rydal Mount

Rydal Mount - dom, położony nieopodal miasta Ambleside w Krainie Jezior (Cumbria, północno-zachodnia Anglia). Znany jako dom Williama Wordswortha, mieszkającego w nim od 1813 do śmierci w roku 1850.
Rydal Mount pozostawał w posiadaniu potomków Wordswortha do 1969, od 1970 został udostępniony do publicznego zwiedzania.

</doc>
<doc id="1071661" url="https://pl.wikipedia.org/wiki?curid=1071661" title="Tarjánpuszta">
Tarjánpuszta

Tarjánpuszta – wieś i gmina w północno-zachodniej części Węgier, w pobliżu miasta Pannonhalma.
Miejscowość leży na obszarze Małej Niziny Węgierskiej. Administracyjnie należy do powiatu Pannonhalma, wchodzącego w skład komitatu Győr-Moson-Sopron.
Gmina Tarjánpuszta liczy 378 mieszkańców (2009) i zajmuje obszar 8,44 km².

</doc>
<doc id="1071669" url="https://pl.wikipedia.org/wiki?curid=1071669" title="Veszprémvarsány">
Veszprémvarsány

Veszprémvarsány – wieś i gmina w północno-zachodniej części Węgier, w pobliżu miasta Pannonhalma.
Miejscowość leży na obszarze Małej Niziny Węgierskiej. Administracyjnie należy do powiatu Pannonhalma, wchodzącego w skład komitatu Győr-Moson-Sopron.
Gmina Veszprémvarsány liczy 997 mieszkańców (2009) i zajmuje obszar 21,19 km².
W osadzie znajdują się dwa kościoły: katolicki i ewangelicki.

</doc>
<doc id="1071671" url="https://pl.wikipedia.org/wiki?curid=1071671" title="Nicola Sanders">
Nicola Sanders

Nicola Clare Sanders (ur. 23 czerwca 1982 w High Wycombe) – brytyjska lekkoatletka, sprinterka, 3-krotna medalistka mistrzostw świata. Mierzy 171 cm wzrostu, waży 59 kg. W 2017 roku po dyskwalifikacji sztafety rosyjskiej przyznano sztafecie brytyjskiej, w której skład wchodziła również Sanders brązowy medal mistrzostw świata z Berlina, oraz mistrzostw świata z Daegu.

</doc>
<doc id="1071674" url="https://pl.wikipedia.org/wiki?curid=1071674" title="Muzeum Archidiecezjalne w Gnieźnie">
Muzeum Archidiecezjalne w Gnieźnie

Muzeum Archidiecezjalne w Gnieźnie – muzeum erygowane przez ówczesnego biskupa gnieźnieńskiego Józefa Glempa w 1989 roku i otwarte 22 maja 1991 roku, obejmujący swoją opieką zbiory w skarbcu archikatedry gnieźnieńskiej, mieszczące się w zaadaptowanym budynku znajdującym się tuż przy katedrze, przy ul. Kolegiaty 2.
Zbiory.
Zbiory obejmują zabytki sztuki sakralnej należące do archidiecezji gnieźnieńskiej, często przeniesione z innych miejsc (np. kolegiata w Kruszwicy i Trzemesznie). Muzeum sprawuje również opiekę nad skarbcem katedralnym, który obok wawelskiego i jasnogórskiego posiada najcenniejsze i najbardziej unikatowe zabytki sakralnej sztuki romańskiej i gotyckiej w Polsce oraz nad zabytkami samej archikatedry, do których należą m.in. Drzwi Gnieźnieńskie. Oprócz zbiorów katedry muzeum posiada kolekcje rzeźb sakralnych, portretów trumiennych, tkanin liturgicznych, medali, monet oraz pamiątek po ostatnich prymasach Polski. Pierwszym dyrektorem, kustoszem i organizatorem zbiorów był Bolesław Dzierwa.
W gnieźnieńskich zbiorach znajduje się jeden z najstarszych w Polsce łacińskich leoninów z XII w., nellowany na patenie kielicha królewskiego, który w tłumaczeniu znaczy: "Życie ugaszcza śmierć / Słodycz wypija ocet / Nie człowiek lecz czerw / Męża zbrojnego zwycięża".

</doc>
<doc id="1071684" url="https://pl.wikipedia.org/wiki?curid=1071684" title="Halloween (film 2007)">
Halloween (film 2007)

Halloween – amerykański film grozy (slasher) z 2007 roku, napisany i wyreżyserowany przez muzyka rockowego Roba Zombie. Jest to remake, a zarazem reboot kultowego horroru Johna Carpentera "Halloween" (1978), w sumie dziewiąty element serii o tym samym tytule. Swoją światową premierę film miał 31 sierpnia 2007, w polskich kinach pojawił się zaś dwa miesiące później, w święto Halloween. W horrorze w głównych rolach wystąpili: nominowany do Złotego Globu Malcolm McDowell, Scout Taylor-Compton, Brad Dourif, Danielle Harris, Sheri Moon Zombie oraz Tyler Mane. Fabuła imituje, lecz w znacznej mierze przetwarza treść klasyku Carpentera − psychopatyczny Michael Myers morduje własną rodzinę i trafia do szpitala psychiatrycznego; po piętnastu latach ucieka, by odnaleźć i zabić swoją siostrę, Laurie Strode. Pomimo podobieństw fabularnych, wizja Roba Zombie pełna jest postaci nieobecnych w oryginalnym "Halloween".
W 2009 roku na ekranach ogólnoświatowych kin zadebiutował sequel filmu – "Halloween II", także w reżyserii Roba Zombie. Swoją rolę w filmie powtórzył Tyler Mane jako Michael Myers.
Fabuła.
Haddonfield, stan Illinois, noc Halloween. Dziesięcioletni Michael Myers, przejawiający skłonności sadystyczne, w okrutny sposób morduje partnera swojej matki Ronniego, swoją siedemnastoletnią siostrę Judith i jej chłopaka Steve’a. Jeszcze przedtem szkolny rówieśnik Michaela Wesley ginie, zatłuczony przez niego kijem na śmierć. Po długim procesie Myers zostaje okrzyknięty winnym czterech morderstw pierwszego stopnia i zostaje przewieziony do szpitala psychiatrycznego w Smith’s Glove. Michael współpracuje z psychiatrą doktorem Samuelem Loomisem, który stara się zatrzeć w nim wspomnienie dokonanych czynów. W klinice syna regularnie odwiedza matka Michaela, prostytutka Deborah Myers. Po roku Michael znajduje pasję w tworzeniu masek z papier-mâché, a zajęcie izoluje go od wszystkich, nawet od własnej matki. Kiedy podczas jednej z jej wizyt, Michael morduje pielęgniarkę, kobieta nie może dłużej znieść sytuacji i popełnia samobójstwo. W ciągu następnych piętnastu lat Michael zatraca się całkowicie w sporządzaniu swoich masek i nie utrzymuje kontaktu z nikim. Gdy doktor Loomis rezygnuje z terapii Michaela, psychopacie udaje się uciec z kliniki. Myers zabija ochronę instytutu, a następnie kierowcę ciężarówki, któremu zabiera ubrania i samochód. Zbliża się święto halloween, więc Michael przyjeżdża do Haddonfield, by odnaleźć swoją młodszą siostrę, Laurie Strode. Osiedla się w swoim dawnym, obecnie opuszczonym domu.
Następnego dnia, w halloweenowy wieczór, nastoletnia Laurie wybiera się do rezydencji Doyle’ów, by pilnować ich syna Tommy’ego. Gdy opuszcza dom, zjawia się w nim Myers, który morduje jej rodziców. Przyjaciółka Laurie z liceum, Lynda Van Der Klok, umawia się ze swoim chłopakiem Bobem w rodzinnym domu Michaela; tutaj też Bob zostaje zadźgany, a Lynda uduszona. Loomis, powiadomiony o ucieczce Michaela, pojawia się w Haddonfield, by go odnaleźć. Inna opiekunka, druga ze szkolnych przyjaciółek Laurie, Annie Brackett, prosi koleżankę, by ta zajęła się małą Lindsey Wallace i sama spotyka się w domu Wallace’ów ze swoim partnerem Paulem. Gdy para uprawia seks, pojawia się Michael, który morduje Paula i atakuje Annie. W domu Wallace’ów pojawiają się Lindsey i Laurie. Znajdują Annie, krwawiącą na podłodze. Laurie nakazuje Lindsey wrócić do Tommy’ego i dzwoni na policję. Zostaje zaatakowana przez Myersa, który goni ją aż do rezydencji Doyle’ów. Gdy policjanci zjawiają się na miejscu, zostają zabici przez Michaela, który następnie porywa Laurie i zabiera ją z powrotem do swojej posiadłości. Laurie budzi się wkrótce później w jednym z pokoi; Michael usiłuje wytłumaczyć jej, że jest jego siostrą. Ta jednak dźga go jego własnym nożem i zaczyna uciekać. Myers goni ją, lecz niespodziewanie zostaje postrzelony przez Loomisa, który nagle pojawia się w posiadłości. Laurie i Loomis opuszczają dom, gdy Michael rzuca się nagle na dziewczynę. Loomis interweniuje, lecz ulega sile Michaela. Laurie biegnie na piętro, a Michael podąża za nią. Podczas walki para wypada przez okno i ląduje w ogrodowym basenie. Znalazłszy pistolet doktora, Laurie strzela do Michaela.
Opinie.
Stephen King uznał "Halloween" za „znakomity reboot”.
Recenzje.
Film zebrał mieszane recenzje. Reżyseria Rob Zombie została przychylne oceniona, a filmoznawcy chwalili odwagę twórcy w konfrontacji z klasycznym oryginałem. Z bardzo dobrym odbiorem spotkał się występ Malcolma McDowella, a rolę doktora Samuela Loomisa określano nawet mianem najlepszej w jego karierze.
Jedną z bardziej entuzjastycznych opinii przejawił dziennikarz współpracujący z tygodnikiem "LA Weekly": „Choć straszliwy, nowy "Halloween" bardziej niż horror, jawi się jako film biograficzny. I to znakomity”. W rozległej recenzji dla serwisu internetowego stopklatka.pl pamflecista Krzysztof Spór napisał: „Wśród licznych filmowych horrorów, które w ostatnich latach nawiedziły nasze kina, nowa wersja "Halloween" wydaje się pozycją pod wieloma względami najlepszą. Duża w tym zasługa reżyser Roba Zombie, który podszedł do tematu odważnie, wiedząc przecież, że mierzy się z legendą. (...) Na reżysera (...) wybrano twórcę, którego poprzednie horrory wzbudziły sporo emocji. (...) Jego filmy to majstersztyki wizualnej obrzydliwości, które na ekranie prezentują się świetnie. Podobnie jest i tym razem... Nowe "Halloween" nie idzie w kierunku kubłów czerwonej farby. Co prawda krwawych łaźni nie brakuje, ale nie dominują one na ekranie. Reżyser świetnie operuje nastrojem, muzycznymi dźwiękami (rodem z wczesnych filmów Johna Carpentera – twórcy notabene pierwszych oryginalnych "Halloweenów") i przede wszystkim światłem oraz zdjęciami, które wspólnie trzymają widza w niesłabnącym napięciu.” Jack Matthews ("New York Daily News") stwierdził, że filmowi brakuje napięcia i szczerego strachu, a reżyser brak klimatu usiłował nadrobić „tanim szokiem” i licznymi obrazami przemocy.

</doc>
<doc id="1071691" url="https://pl.wikipedia.org/wiki?curid=1071691" title="Rajdoot">
Rajdoot

Rajdoot – indyjska marka motocykli i skuterów produkowanych przez firmę ESCORTS.

</doc>
<doc id="1071697" url="https://pl.wikipedia.org/wiki?curid=1071697" title="Anna Ostapińska">
Anna Ostapińska

Anna Ostapińska (ur. 19 grudnia 1950 w Otwocku) – polska kostiumograf.
Ukończyła studia nauczycielskie o specjalizacji plastycznej oraz studia magisterskie – pedagogikę – w roku 1978.

</doc>
<doc id="1071702" url="https://pl.wikipedia.org/wiki?curid=1071702" title="Henning von Tresckow">
Henning von Tresckow

Henning Hermann Robert Karl von Tresckow (ur. 10 stycznia 1901 w Magdeburgu, zm. 21 lipca 1944) – generał major w Wehrmachcie.
Wychowywał się w rodzinnym majątku Wartenberg (dziś Chełm Dolny). W czasie I wojny światowej był ochotnikiem. W 1926 rozpoczął służbę w Reichswehrze. W chwili wybuchu wojny był oficerem sztabowym 228. Dywizji Piechoty, z którą brał udział w ataku na Polskę (walczył też we Francji). Następnie był oficerem sztabu Grupy Armii Środek, walczącej na terenie ZSRR. Awansowany do stopnia generalmajora, objął stanowisko szefa sztabu 2 Armii. Podpisał rozkaz wywozu słowiańskich dzieci do III Rzeszy w ramach Heuaktion.
Od pierwszych dni wojny opowiadał się za usunięciem Hitlera, uczestniczył w próbach zorganizowania zamachu na führera. Dzień po nieudanym zamachu w Gierłoży popełnił samobójstwo używając granatu ręcznego, aby uniknąć aresztowania.

</doc>
<doc id="1071704" url="https://pl.wikipedia.org/wiki?curid=1071704" title="4 Pułk Piechoty Legionów Polskich">
4 Pułk Piechoty Legionów Polskich



</doc>
<doc id="1071708" url="https://pl.wikipedia.org/wiki?curid=1071708" title="Hasna Benhassi">
Hasna Benhassi

Hasna Benhassi (arab. حسنة بنحسي; ur. 1 czerwca 1978 w Marrakeszu) – marokańska lekkoatletka, biegaczka średniodystansowa, wicemistrzyni olimpijska z Aten, brązowa medalistka z Igrzysk Olimpijskich w Pekinie, 2-krotna wicemistrzyni świata w biegu na 800 m.

</doc>
<doc id="1071710" url="https://pl.wikipedia.org/wiki?curid=1071710" title="Kryptaty">
Kryptaty

Kryptaty – grupa związków chemicznych – ogólna nazwa wszystkich kompleksów zawierających ligandy o strukturze kryptandów. Do kryptatów zalicza się również układy supramolekularne z udziałem kryptandów.

</doc>
<doc id="1071711" url="https://pl.wikipedia.org/wiki?curid=1071711" title="Zespół LIG4">
Zespół LIG4

Zespół LIG4 (ang. LIG4 syndrome) – rzadki zespół wad wrodzonych spowodowany hipomorficznymi mutacjami w genie "LIG4" w "locus" 13q22-q34 kodującym białko ATP-zależnej ligazy DNA IV (OMIM*601837). 
Na obraz kliniczny zespołu składają się niedobór odporności, opóźnienie psychoruchowe, charakterystyczny zestaw cech dysmorficznych twarzy, mikrocefalia, pancytopenia i różnorodne schorzenia skórne. Fenotyp zespołu przypomina zespół Nijmegen, zespół Seckela, zespół Dubowitza i niedokrwistość Fanconiego.
Pierwsze cztery przypadki zespołu opisano w 2001 roku i do chwili obecnej opublikowano zaledwie kilka dalszych doniesień.

</doc>
<doc id="1071712" url="https://pl.wikipedia.org/wiki?curid=1071712" title="Jan Matura (historyk)">
Jan Matura (historyk)

Jan Matura (ur. 1953, zm. 19 sierpnia 2022) – badacz dziejów Polic i regionu polickiego. Regionalista, nauczyciel, sportowiec.
Życiorys.
W młodości mieszkał na ziemi nyskiej, w tym w Kępnicy. Absolwent Carolinum w Nysie.
Początkowo interesował się przeszłością ziemi nyskiej. Po przeprowadzce do Polic w 1980 roku stał się znawcą historii ziemi polickiej. Owocem jego 20-letnich studiów nad dziejami Polic jest monografia "Historia Polic od czasów najstarszego osadnictwa do II wojny światowej" (Szczecin 1999) opatrzona przedmowami recenzującego ją prof. Antoniego Gizy i burmistrza miasta Police Władysława Diakuna.
Jan Matura zinwentaryzował wszystkie zabytki sztuki sepulkralnej cmentarzy polickich. Zebrał obszerną kolekcję materiałów dotyczących dziejów Polic. Publikował popularnonaukowe artykuły historyczne i regionalistyczne w „Gazecie Polickiej”, „Dzienniku Szczecińskim”, „Nowym Kurierze”, „Magazynie Polickim” i „Kurierze Szczecińskim”.
W roku 1996 zaproponował władzom miasta Police utworzenie małego, niezależnego muzeum historii regionalnej. Muzeum to, Galeria Historyczna Polic, zostało otwarte na przełomie 1996 i 1997 roku. Mieści się w Miejskim Ośrodku Kultury w Policach.
Na prośbę władz gminy Police opracował dokumentację Lapidarium Polickiego gromadzącego groby poniemieckie, otwartego 30 września 1998 przy udziale gości niemieckich.
Wykonywał także grafiki i akwarele przedstawiające dawne Police.
Jan Matura posiadał również osiągnięcia w dziedzinie krzewienia kultury fizycznej w Policach. Był jednym z pierwszych czynnie uprawiających bieg w tym mieście. Inicjator imprez sportowych, uczestnik biegów i maratonów w kraju i Europie, trener młodzieży, emerytowany nauczyciel wychowania fizycznego w Tanowie.

</doc>
<doc id="1071720" url="https://pl.wikipedia.org/wiki?curid=1071720" title="Actio noxalis">
Actio noxalis

Actio noxalis – w prawie rzymskim powództwo poszkodowanego przeciwko zwierzchnikowi familijnemu sprawcy deliktu lub właścicielowi niewolnika, jeżeli sprawcą był niewolnik.
Charakterystyka powództwa.
Powództwo miało charakter "in personam" – pozwanym mógł być tylko ten pod czyją władzą w danym momencie znajdował się sprawca (odpowiedzialność noksalna). Powództwo skierowane było na zapłacenie przez pozwanego odszkodowania oraz grzywny ("actio mixta"). Pozwany mógł się jednak uwolnić od odpowiedzialności wydając poszkodowanemu sprawcę deliktu w "mancipium" do czasu odpracowania szkody.
Za szczególny rodzaj "actio noxalis" uważa się "actio doli".

</doc>
<doc id="1071722" url="https://pl.wikipedia.org/wiki?curid=1071722" title="Czarodziejka z Księżyca - odcinki">
Czarodziejka z Księżyca - odcinki



</doc>
<doc id="1071725" url="https://pl.wikipedia.org/wiki?curid=1071725" title="Opium dla ludu">
Opium dla ludu



</doc>
<doc id="1071726" url="https://pl.wikipedia.org/wiki?curid=1071726" title="Homografia (językoznawstwo)">
Homografia (językoznawstwo)

Homografia – ortograficzna tożsamość słów różniących się sposobem ich wymawiania oraz znaczeniem. W języku polskim homografia przeważnie łączy się z homofonią, np. „zgniły” jako 3. os. l. mn. czasu przeszłego czasownika „zgnić” i jako przymiotnik w mianowniku l. poj., a także "gra" jako 3. os. l. poj. czasu teraźniejszego czasownika "grać" i jako rzeczownik "gra" w mianowniku. Istnieją jednak w języku polskim także słowa homograficzne, ale nie homofoniczne, np. odmienne czytane "cis" jak dźwięk i jako roślina, czy czasowniki "zamarzać" (od "mróz") i "zamarzać" (od "morzyć"). Słowa homograficzne nazywane są "homogramami" lub "homografami".

</doc>
<doc id="1071727" url="https://pl.wikipedia.org/wiki?curid=1071727" title="4 Pułk Piechoty Liniowej (Królestwo Kongresowe)">
4 Pułk Piechoty Liniowej (Królestwo Kongresowe)

4 Pułk Piechoty Liniowej (Czwartaków) – polski pułk piechoty okresu Królestwa Kongresowego.
Formowanie i zmiany organizacyjne.
Utworzony w 1815 wchodził w struktury 2 Dywizji Piechoty. Stacjonował w Warszawie. Koszary, zwane Sapieżyńskimi, mieściły się przy ulicy Zakroczymskiej. II batalion 4 Pułku stacjonował w Koszarach Sierakowskich przy ulicy Konwiktorskiej. Pułk w okresie pokojowym składał się ze sztabu i dwóch batalionów po cztery kompanie, oraz związanych z batalionami dwoma kompaniami rezerwowymi. Stan kompanii wynosił 4–6 oficerów, 14–16 podoficerów i 184 szeregowych. Stan batalionu 830 żołnierzy. Stan Pułku: 5 oficerów starszych, 54–55 oficerów młodszych, 160 podoficerów, 72 muzyków, 1664–1676 szeregowych oraz 5 oficerów i 71–82 podoficerów i szeregowych niefrontowych. W sumie w Pułku służyło około 2050 żołnierzy. Pierwsze dwie kompanie Pułku były kompaniami wyborczymi, czyli grenadierską i woltyżerską, pozostałe centralnymi zwane fizylierskimi, czyli strzeleckimi.
W czasie wojny przewidywano rozwinięcie Pułku do czterech batalionów po osiem kompanii każdy. W każdym batalionie etatu wojennego tworzono na bazie jednej z nowo powstałych kompanii kompanię woltyżerską.
Po wybuchu powstania listopadowego zreorganizowano piechotę. Pułk wszedł w skład nowo sformowanej 3 Dywizji Piechoty. 26 kwietnia 1831 przeprowadzono kolejną reorganizację piechoty armii głównej dzieląc ją na pięć dywizji. Pułk znalazł się w 1 Brygadzie 3 Dywizji Piechoty.
Czwartacy byli ulubieńcami Wielkiego Księcia Konstantego. Słynęli ze swoich żartów i figli, których doświadczył sam Konstanty, na przykład ukradli mu płaszcz podbity norkami.
Żołnierze Pułku.
Pułkiem dowodzili:
Oficerami Pułku byli między innymi Walerian Łukasiński i Stanisław Berini.
Walki Pułku.
Pułk brał udział w walkach w czasie powstania listopadowego, między innymi w obronie Olszynki Grochowskiej i w bitwie pod Ostrołęką.
Bitwy i potyczki:
Lista osób odznaczonych Orderem Virtuti Militari.
W 1831, w czasie wojny z Rosją, żołnierze Pułku otrzymali 5 krzyży kawalerskich, 55 złotych i 154 srebrne krzyże Orderu Virtuti Militari.
Za działania wojenne w dniach 14–25 lutego.
krzyż kawalerski:
złoty krzyż:
srebrny krzyż:
Za działania w czasie bitwy pod Ostrołęką.
złoty krzyż:
srebrny krzyż:
Za działania w czasie obrony Warszawy.
krzyż kawalerski:
krzyż złoty:
krzyż srebrny:
Uzbrojenie i umundurowanie.
Uzbrojenie podstawowe piechurów stanowiły karabiny skałkowe. Pierwotnie były to karabiny francuskie wz. 1777 (kalibru 17,5 mm), później zastąpione rosyjskimi z fabryk tulskich wz. 1811 (kalibru 17,78 mm). Poza karabinami piechurzy posiadali bagnety i tasaki (pałasze piechoty). Wyposażenie uzupełniała łopatka saperska, ładownica na 40 naboi oraz pochwa na bagnet.
Umundurowanie piechura składało się z granatowej kurtki i sukiennych, białych spodni. Naramienniki białe, numer dywizji (2) czerwony. Używano czapek czwórgraniastych. Po reformie w roku 1826 wprowadzono pantalony zapinane na guziki. Czapki czwórgraniaste zastąpiono kaszkietami z czarnymi daszkami i białymi sznurami. Na kaszkiecie znajdowała się blacha z orłem, numer Pułku oraz ozdobny pompon.
Chorągiew.
Na tle granatowego krzyża kawalerskiego w czerwonym polu, w otoku z wieńca laurowego umieszczony był biały orzeł ze szponami, dziobem i koroną złoconą. Pola między ramionami krzyża – czarne z białym, a w rogach płata królewskie inicjały: A I, później M I z koroną, otoczone wieńcami laurowymi.

</doc>
<doc id="1071732" url="https://pl.wikipedia.org/wiki?curid=1071732" title="4 Pułk Zmechanizowany">
4 Pułk Zmechanizowany

4 Puławski Pułk Zmechanizowany im. Ludowych Partyzantów Ziemi Kieleckiej (4 pz) – oddział wojsk zmechanizowanych Sił Zbrojnych PRL.
Formowanie i zmiany organizacyjne.
W 1962 roku 4 Pułk Piechoty im. Ludowych Partyzantów Ziemi Kieleckiej przeformowany został w 4 Pułk Zmechanizowany im. Ludowych Partyzantów Ziemi Kieleckiej. 4 października 1973 roku Minister Obrony Narodowej nadał jednostce nazwę wyróżniającą „Puławski”.
Oddział stacjonował w garnizonie Kielce, w koszarach na Bukówce i wchodził w skład 9 Drezdeńskiej Dywizji Zmechanizowanej.
W 1988 roku pułk przeformowany został w 94 Ośrodek Materiałowo-Techniczny, który w czerwcu 1995 roku rozformowano.
Żołnierze pułku.
Dowódcy:
Oficerowie:
Zadania mobilizacyjne.
W 1972 roku pułk miał zadanie w M+4 zmobilizować według etatu 30/658 133 pułk zmechanizowany 26 Rezerwowej Dywizji Zmechanizowanej. 
W 1984 roku pułk miał zadanie w M+6 zmobilizować według etatu 30/726/0 126 pułk zmechanizowany 31 Rezerwowej Dywizji Zmechanizowanej.

</doc>
<doc id="1071743" url="https://pl.wikipedia.org/wiki?curid=1071743" title="4 Warszawski Pułk Strzelców Pieszych">
4 Warszawski Pułk Strzelców Pieszych

4 Warszawski Pułk Strzelców Pieszych – oddział piechoty Wojska Polskiego we Francji.
Formowanie i zmiany organizacyjne.
Formowanie 4 pułku piechoty rozpoczęto 17 listopada 1939 r., w obozie Coëtquidan, na bazie rozwiązanego 2 pułku piechoty (zbiorczego) i pułku szkolnego. Wchodził w skład 2 Dywizji Strzelców Pieszych. Głównym źródłem pochodzenia żołnierzy byli ochotnicy narodowości polskiej spośród emigracji z Francji i Belgii oraz żołnierze ewakuowani z obozów internowania w Rumunii, na Węgrzech, Litwy i Łotwy, ponadto poborowi z Francji. Z dniem 18 grudnia 1939 roku 4 pułk piechoty został dyslokowany do Parthenay w departamencie Deux-Sevres, liczył wówczas ok. 3200 żołnierzy. W dniu 14 lutego 1940 roku z 4 pułku piechoty wydzielono zawiązki dla 5 i 6 pułków piechoty, 2 i 202 pułków artylerii, ponadto zmieniono dyslokację części pododdziałów pułku. W miejsce przeniesionych żołnierzy do innych jednostek tworzonej 2 dywizji, przybyli poborowi spośród Polonii z terenu Francji, uzupełnianie pułku trwało do końca maja 1940 roku. Ponadto z pułku odesłano 283 żołnierzy jako niepożądanych ze względu na zły stan zdrowia lub niewłaściwą postawę moralną. Pułk przez cały okres istnienia prowadził szkolenie. Uzbrojenie i wyposażenie bojowe i ekwipunek żołnierze pułku zaczęli otrzymywać dopiero od dnia 23 kwietnia 1940 i do czasu wyjazdu na front nie otrzymano pełnego ekwipunku bojowego. Tabory pułku zostały całkowicie zmotoryzowane poprzez przydzielenie 109 samochodów ciężarowych i ciągników. Zakwaterowanie szeregowych było bardzo złe, żołnierze kwaterowali w stajniach, strychach, stodołach i garażach w okresie srogiej zimy. 
Działania zbrojne.
Od 17 maja 1940 roku pułk został postawiony w stan gotowości bojowej i od dnia 19 maja 1940 roku rozpoczęto transportem kolejowym przewóz stanu osobowego wraz otrzymanym uzbrojeniem i sprzętem na zaplecze linii Maginota do Wassy i Doulevant de Chateau, gdzie znalazł się 21 maja. Następnie od 25 do 29 maja pułk odbył 100 km marsz pieszy w rejon Colombey-les-Belles i wraz z dywizją znalazł się w odwodzie 3 armii francuskiej. W dniu 30 maja 1940 roku nadano pułkowi oficjalną nazwę 4 Warszawski Pułk Strzelców Pieszych. Od 30 maja do 9 czerwca pułk intensywnie szkolił się i pobierał brakujące wyposażenie. Od 17 maja do końca działań we Francji nie dołączyła większość pułkowej kompanii broni towarzyszącej por. Jana Kantego Roehra, wraz z batalionowymi plutonami ppanc. (przy pułku była część komp. br. tow. z plutonem dowodzenia i moździerzy), została przydzielona do 11 francuskiej DP. W dniu 9 czerwca w pułku zarządzono pogotowie transportowe, 11 czerwca przewieziono koleją go w rejon Belfortu. Pułk wraz z 2 Dywizją Strzelców Pieszych wszedł w skład 45 Korpusu Armijnego 8 Armii francuskiej. Kwaterował w rejonie Hericourt. W dniach 13-16 czerwca najpierw organizował obronę na kanale Montbeliard, a następnie w rejonie wcześniejszego zakwaterowania. W dniu 17 czerwca 1940 roku pozostawiając 6 kompanię strzelecką jako pododdział osłonowy, pułk wykonał marsz i zaczął organizować obronę w rejonie; Maiche-Trevillers-Damprichard. 6 kompania podstępem niemieckim została zaskoczona, rozbrojona i częściowo wzięta do niewoli. I batalion pułku w dniu 18 czerwca stoczył całodzienne walki z czołowymi oddziałami niemieckiej 29 DP Zmot. o Maiche i wieczorem na rozkaz wycofał się do Fessevillers. W dniu 19 czerwca od rana II i III bataliony pułku broniły do wieczora swoich pozycji przy skutecznym wsparciu całej artylerii dywizyjnej. W trakcie walk na pozycjach obronnych wzgórz Clos du Doubs, do pułku przydzielono II batalion 5 psp. Odcinek pułku został utrzymany. W godzinach nocnych 19/20 czerwca w kierunku granicy francusko-szwajcarskiej rozpoczął odwrót tabor pułku i przekroczył granicę ok. północy, ok. godz. 2 granicę przekraczały pododdziały bojowe pułku. Straty pułku w walkach; 15 zabitych, 40 rannych i 242 wziętych do niewoli i zaginionych. 
Dalsze losy warszawskich strzelców pieszych.
Od 20 czerwca 1940 4 Warszawski pułk strzelców pieszych został rozbrojony i internowany w Szwajcarii. Internowanych zostało 2469 żołnierzy. W okresie od sierpnia 1944, do maja 1945 roku ewakuowanych zostało ok. 600 żołnierzy i oficerów pułku do Francji, z tego niespełna 300 przybyło do Wielkiej Brytanii i odtwarzało 2 Brygadę Strzelców Pieszych 4 DP, natomiast kilkudziesięciu trafiło do 2 Korpusu Polskiego we Włoszech . Pułk formalnie rozwiązany w 1945. Jego tradycje kultywował w Wielkiej Brytanii 4 Warszawski Batalion Strzelców Pieszych. 
Obsada personalna.
Obsada personalna pułku w maju 1940

</doc>
<doc id="1071744" url="https://pl.wikipedia.org/wiki?curid=1071744" title="Friedrich Olbricht">
Friedrich Olbricht

Friedrich Olbricht (ur. 4 października 1888 w Leisnig, zm. 21 lipca 1944 w Berlinie) – niemiecki generał.
Życiorys.
Żołnierz I wojny światowej, po jej zakończeniu pozostał w wojsku na stanowiskach sztabowych. W latach 1938–1940 dowodził 24. dywizją piechoty walczącą w Polsce. Od 1940 szef Ogólnego Urzędu Wojsk Lądowych ("Allgemeines Heersamt") w Oberkommando des Heeres, od 1943 dodatkowo kierownik Wojskowego Urzędu Uzupełnień ("Wehrersatzamt") Naczelnego Dowództwa Wehrmachtu (OKW). Przekonany o katastrofie, do jakiej doprowadzą rządy Hitlera, brał czynny udział w organizowaniu opozycji wśród wyższych oficerów. Zginął rozstrzelany z płk. Stauffenbergiem w noc po zamachu na Hitlera.

</doc>
<doc id="1071746" url="https://pl.wikipedia.org/wiki?curid=1071746" title="Babka wielkanocna">
Babka wielkanocna



</doc>
<doc id="1071748" url="https://pl.wikipedia.org/wiki?curid=1071748" title="4 Pułk Piechoty (LWP)">
4 Pułk Piechoty (LWP)

4 Pułk Piechoty im. Ludowych Partyzantów Ziemi Krakowskiej (4 pp) – oddział piechoty ludowego Wojska Polskiego.
Pułk został sformowany w Sielcach nad Oką, na podstawie rozkazu dowódcy 1 Korpusu Polskich Sił Zbrojnych w ZSRR z dnia 19 sierpnia 1943 roku w oparciu o sowiecki etat pułku strzelców gwardii Nr 04/501. Wchodził w skład 2 Dywizji Piechoty im. Henryka Dąbrowskiego z 1 Armii Wojska Polskiego.
Żołnierze pułku.
Dowódcy pułku:
Skład etatowy.
dowództwo i sztab
Razem:
żołnierzy 2915 "(w tym oficerów – 276, podoficerów 872, szeregowców – 1765)".
Sprzęt:
162 rkm, 54 ckm, 66 rusznic ppanc, 12 armat ppanc 45mm, 4 armaty 76mm, 18 moździerzy 50 mm, 27 moździerzy 82 mm, 8 moździerzy 120 mm
Marsze i działania bojowe.
Od chwili sformowania do zakończenia wojny pułk walczył w składzie 2 Dywizji Piechoty.
Najcięższe walki stoczył forsując Wisłę pod Puławami, w natarciu na Warszawę w styczniu 1945 r., na Wale Pomorskim pod Borujskiem i Żabinem, w rejonie Kamienia Pomorskiego, nad Kanałem Ruppiner i o Linum
Okres służby pokojowej.
Działając w składzie wojsk okupacyjnych pułk stacjonował w Guben.
Po krótkim pobycie w Niemczech powrócił do kraju i rozpoczął służbę patrolową na granicy polsko–czechosłowackiej. Ochraniał odcinek od Cieszyna do Krzanowic. Jego sztab stacjonował w Jastrzębiu Zdroju.
Miejsce stacjonowania jednostki

</doc>
<doc id="1071750" url="https://pl.wikipedia.org/wiki?curid=1071750" title="Babka">
Babka



</doc>
<doc id="1071761" url="https://pl.wikipedia.org/wiki?curid=1071761" title="Rodolfo Dantas Bispo">
Rodolfo Dantas Bispo

Rodolfo, właśc. Rodolfo Dantas Bispo (ur. 23 października 1982 w Santosie) - brazylijski piłkarz grający na pozycji środkowego obrońcy.
Kariera piłkarska.
Kariera klubowa.
Choć Rodolfo urodził się w mieście Santos, to piłkarską karierę rozpoczął w Rio de Janeiro w tamtejszym Fluminense FC. W 2002 roku zadebiutował w jego barwach w Campeonato Brasileiro. Większą część sezonu spędził na ławce rezerwowych, a z Fluminense dotarł do półfinałów play-off. Wywalczył też swój pierwszy sukces – mistrzostwo stanu Rio de Janeiro. W 2003 roku Rodolfo był już zawodnikiem pierwszej jedenastki "Fluzão" i swoją grą pomógł mu w utrzymaniu w lidze. W klubie tym grał także przez pierwszą połowę 2004 roku. Łącznie wystąpił w 65 spotkaniach i zdobył 8 goli.
Latem 2004 Rodolfo za 3 miliony euro przeszedł do ukraińskiego Dynama Kijów. W Dynamie Rodolfo miał pewne miejsce w składzie. Zadebiutował w rozgrywkach Ligi Mistrzów, a na koniec sezonu 2004/05 wywalczył wicemistrzostwo Ukrainy i zdobył Puchar Ukrainy. W sezonie 2005/06 Rodolfo powtórzył to osiągnięcie.
W lutym 2007 Rodolfo zmienił barwy klubowe i podpisał kontrakt z rosyjskim Lokomotiwem Moskwa. Moskiewski klub zapłacił za niego 3,7 miliona euro. W Premier Lidze zadebiutował 11 marca w zremisowanym 0:0 wyjazdowym meczu z Kubaniem Krasnodar. W tym samym roku zdobył z Lokomotiwem Puchar Rosji. Następnie grał w Grêmio i CR Vasco da Gama. W 2015 został zawodnikiem Tereku Grozny.
Kariera reprezentacyjna.
W 2004 roku Rodolfo wraz z olimpijską reprezentacją Brazylii wystąpił w kwalifikacjach do Igrzysk Olimpijskich w Atenach, ale na turniej ten ostatecznie nie pojechał.

</doc>
<doc id="1071764" url="https://pl.wikipedia.org/wiki?curid=1071764" title="Rodolfo Dantas Bisco">
Rodolfo Dantas Bisco



</doc>
<doc id="1071774" url="https://pl.wikipedia.org/wiki?curid=1071774" title="Osiedle Przyjaźni (Poznań)">
Osiedle Przyjaźni (Poznań)

Osiedle Przyjaźni – osiedle mieszkaniowe w Poznaniu, a zarazem jednostka obszarowa Systemu Informacji Miejskiej (SIM), należąca do większej jednostki obszarowej Winogrady, położona na terenie jednostki pomocniczej Osiedle Nowe Winogrady Południe.
Historia i struktura.
Osiedle wybudowano w latach 1971-1978 (Kombinat Budowlany Poznań-Północ) według projektu Mariana Weigta, Piotra Krysztopa i Adeli Nowak.
Obszar osiedla do 1990 należał do dzielnicy administracyjnej Stare Miasto. W 2000 utworzono jednostkę pomocniczą miasta Osiedle Przyjaźni. 1 stycznia 2011 połączono dwie jednostki Osiedle Pod Lipami i Osiedle Przyjaźni w jedno Osiedle Nowe Winogrady Południe.
2 września 1985 nadano księgarni osiedlowej imię Armii Poznań. Autorem tablicy pamiątkowej był Józef Kopczyński. W odsłonięciu udział wziął prezydent Andrzej Wituski.
Sąsiaduje z osiedlami: Zwycięstwa, Wichrowe Wzgórze, Pod Lipami, Powstańców Warszawy. 
Na osiedlu znajduje się 10 budynków 13-kondygnacyjnych oraz 14 budynków 5-kondygnacyjnych. Najnowszy budynek 13-kondygnacyjny został oddany do użytku w kwietniu 2011 roku.
Ulice.
Granice osiedla wyznaczają następujące ulice:
Przez osiedle przebiegają ulice:
Służba zdrowia.
Zlokalizowany na osiedlu Poznański Ośrodek Specjalistycznych Usług Medycznych (POSUM) zwyciężył w ogólnopolskim plebiscycie "Modernizacja Roku" w kategorii zdrowie i opieka społeczna za rok 2016.
Telewizja.
Na osiedlu mieści się lokalna telewizja kablowa: TVK Winogrady. 
Kultura i zieleń.
Na terenie osiedla funkcjonuje Osiedlowy Dom Kultury "Słońce". Część terenu zajmuje Park Władysława Czarneckiego.
Harcerstwo.
Na terenie osiedla Przyjaźni działają jednostki Związku Harcerstwa Polskiego, tworzące XXII Szczep im. Ernesta Thompsona Setona:

</doc>
<doc id="1071780" url="https://pl.wikipedia.org/wiki?curid=1071780" title="Dubel">
Dubel



</doc>
<doc id="1071781" url="https://pl.wikipedia.org/wiki?curid=1071781" title="Mrówczan potasu">
Mrówczan potasu

Mrówczan potasu, HCOOK (numer katalogowy dodatku do żywności: E238) – organiczny związek chemiczny, sól kwasu mrówkowego i potasu.
Otrzymywanie.
Czysty mrówczan potasu można otrzymać poprzez rozpuszczenie czystego węglanu potasu w 90% kwasie mrówkowym i krystalizację soli po uprzednim usunięciu wydzielonego dwutlenku węgla przez ogrzewanie. produkt można osuszyć przez ogrzewanie nieco poniżej temperatury topnienia, rekrystalizację z absolutnego etanolu i suszenie w próżni nad 99% H2SO4.
Właściwości.
Mrówczan potasu jest bezbarwnym ciałem stałym, dobrze rozpuszczalnym w wodzie. Jest silnie higroskopijny.
Przy ogrzewaniu powyżej 275 °C na powietrzu (lub 300 °C w atmosferze azotu) zaczyna ulegać rozkładowi termicznemu:
W temperaturze ok. 300 °C przeważa proces pierwszy, natomiast w temp. 350–400 °C, proces drugi. W zależności od temperatury i atmosfery otoczenia pierwotne produkty rozkładu mogą ulegać różnym dalszym reakcjom. Termoliza mrówczanu potasu do szczawianu potasu może być wykorzystywana do otrzymywania kwasu szczawiowego.

</doc>
<doc id="1071805" url="https://pl.wikipedia.org/wiki?curid=1071805" title="Jucy Lucy">
Jucy Lucy

Jucy Lucy lub Juicy Lucy – cheeseburger, w którym ser nie jest umieszczony na plastrze mięsa, lecz w jego środku. Podczas smażenia mięsa ser się topi, dzięki czemu powstaje płynne nadzienie.
Jucy Lucy został stworzony w USA, w stanie Minnesota. Zarówno Matt's Bar jak i 5-8 Club, które mieszczą się w South Minneapolis na tej samej ulicy, roszczą sobie prawo do wynalazku dania. Różnica polega wyłącznie na pisowni: 5-8 Club zapisuje kanapkę jako Juicy Lucy i reklamuje się hasłem: „Gdy pisownia jest prawdziwa, danie jest prawdziwe”. Matt's Bar jednak twierdzi, że kupując danie zapisane prawidłowo, je się bezwstydną podróbkę.
W innych miastach USA można spotkać różne interpretacje Jucy Lucy, np. Cajun Lucy z papryczkami Jalapeño lub Juicy Blucy z serem pleśniowym.

</doc>
<doc id="1071809" url="https://pl.wikipedia.org/wiki?curid=1071809" title="Ługi Górzyckie (przystanek kolejowy)">
Ługi Górzyckie (przystanek kolejowy)

Ługi Górzyckie – przystanek kolejowy w Ługach Górzyckich, w województwie lubuskim, w Polsce, dawniej stacja towarowa. Według klasyfikacji PKP ma kategorię dworca lokalnego.
W roku 2017 przystanek obsługiwał 0–9 pasażerów na dobę.

</doc>
<doc id="1071813" url="https://pl.wikipedia.org/wiki?curid=1071813" title="FrontBase">
FrontBase

FrontBase to system zarządzania relacyjnymi bazami danych zgodny ze standardem SQL92.
Serwer charakteryzuje się wysoką niezawodnością działania i prostotą obsługi.
FrontBase jest stabilnym i skalowalnym produktem komercyjnym.
Platformy, dla których dostępny jest FrontBase.
Od kwietnia 2006 wszystkie wersje FrontBase są dostępne za darmo. Istnieje możliwość wykupienia wsparcia technicznego.

</doc>
<doc id="1071814" url="https://pl.wikipedia.org/wiki?curid=1071814" title="Wilhelmina Pruska">
Wilhelmina Pruska



</doc>
<doc id="1071820" url="https://pl.wikipedia.org/wiki?curid=1071820" title="Frontbase">
Frontbase



</doc>
<doc id="1071827" url="https://pl.wikipedia.org/wiki?curid=1071827" title="4 Pułk Piechoty Liniowej (Czwartaków)">
4 Pułk Piechoty Liniowej (Czwartaków)



</doc>
<doc id="1071828" url="https://pl.wikipedia.org/wiki?curid=1071828" title="Port lotniczy Göteborg-Landvetter">
Port lotniczy Göteborg-Landvetter

Port lotniczy Göteborg-Landvetter (IATA: GOT, ICAO: ESGG) – międzynarodowy port lotniczy położony 25 km na wschód od centrum Göteborga. Z 5,2 mln obsłużonych pasażerów w 2014 jest drugim co do wielkości portem lotniczym w Szwecji po Sztokholm-Arlanda. Jest obsługiwany przez Swedavia, krajowe przedsiębiorstwo obsługujące lotniska. Od zamknięcia Lotniska Göteborg-City jest to jedyny port lotniczy obsługujący miasto.
Lotnisko nosi nazwę miasta Landvetter, które znajduje się w gminie Härryda. Położony jest 20 km na południowy wschód od Göteborga i 40 km na zachód od Borås.
Historia.
Lotnisko zostało otwarte w 1977 roku. Usług pasażerskie, z poprzedniego lotniska Torslanda, na północ od Göteborga, zostały przeniesione do Landvetter w roku 1977. W roku 2001, niektóre linie budżetowe zaczęły wykorzystywać dawną bazę wojskową w Säve, która został przemianowana na Port lotniczy Göteborg-City. Lotnisko te zostało zamknięte w zimie 2014-2015 z powodu dużych kosztów niezbędnej przebudowy, co oznacza wzrost ruchu na Landvetter o prawie miliona pasażerów rocznie.
Istnieją plany budowy skrótu na kolei Göteborg-Borås z tunelem i stacją kolejową pod lotniskiem. Rozpoczęcie budowy planowane jest na 2020 i ukończenie prac na 2023.
Terminale.
Lotnisko Landvetter ma tradycyjnie dwa terminale: krajowy i międzynarodowy, jednak obecnie wszystkie odprawy odbywają się w terminalu międzynarodowym, ponieważ wszystkie bagaże muszą przejść kontrolę bezpieczeństwa. Również wszystkie dostawy bagaży od 2014 wykonywane są w terminalu międzynarodowym. strefa transferowa, która posiada kilka sklepów, kawiarni i restauracji, jest dostępne dla wszystkich pasażerów od tego roku. W rzeczywistości istnieje więc tylko jeden terminal, mimo iż są osobne wejścia do strefy transferowej dla odlotów krajowych i międzynarodowych.
Istnieje osiem rekawów, w bramkach 12-17, 19 i 20. Istnieją również bramki znajdujące się w strefie operacyjnej autobusów, zwane bramkami 10-11, 18A-18G i 21A-21D. Tradycyjnie bramki 10-15 były przeznaczone wyłącznie do lotów krajowych, ale obecnie wykorzystywane są do lotów międzynarodowych w razie potrzeby. Istnieje strefa dla pasażerów poza strefy Schengen ze ścisłą kontrolą paszportową. Bramki 20 i 21A-21D należą do tego obszaru. Bramka 19 może obsługiwać zarówno strefę Schengen, jak i loty poza tę strefę. Terminal towarowy wykorzystuje bramki o numerach poniżej 10.
Transport publiczny.
Autobus.
Flygbussarna i Swebus obsługują połączenia autobusowe do miasta Göteborg (20 min jazdy), do Göteborgs centralstation (30 min). Swebus kursuje do miasta Borås w 25 minut, a w 30 minut do Borås centralstation.
Samochodem.
Odległość drogowa od Göteborga wynosi 25 km i do Borås 40 km, autostradą Riksväg 40. Istnieje 7300 miejsc parkingowych na lotnisku.

</doc>
<doc id="1071831" url="https://pl.wikipedia.org/wiki?curid=1071831" title="4 Pułk Piechoty Liniowej">
4 Pułk Piechoty Liniowej



</doc>
<doc id="1071832" url="https://pl.wikipedia.org/wiki?curid=1071832" title="Kulliny">
Kulliny

Kulliny – rodzina kompleksów białkowych, odpowiedzialnych za przyłączanie innych białek cyklu regulacji proteasomu. Złożone są z rdzenia (produkt genów cul) oraz kilku podjednostek regulacyjnych (najczęściej trzech: Rbx1, Skp, kasety F), zmieniających powinowactwo rdzenia kulliny do mediatorów cyklu regulacji proteasomu 26S. Asocjacja wszystkich regulatorów do rdzenia kulliny oraz jej neddylacja (przyłączenie białka Nedd8) powoduje utworzenie aktywnej formy, tzw. kompleksu ligazy SCF, zdolnej do ubikwitynacji. 

</doc>
<doc id="1071837" url="https://pl.wikipedia.org/wiki?curid=1071837" title="Cotylorhynchus">
Cotylorhynchus



</doc>
<doc id="1071839" url="https://pl.wikipedia.org/wiki?curid=1071839" title="Marron (Dragon Ball)">
Marron (Dragon Ball)



</doc>
<doc id="1071843" url="https://pl.wikipedia.org/wiki?curid=1071843" title="Przestrzeń Boyeta">
Przestrzeń Boyeta



</doc>
<doc id="1071844" url="https://pl.wikipedia.org/wiki?curid=1071844" title="Ministrowie zdrowia Irlandii">
Ministrowie zdrowia Irlandii

Minister zdrowia i dzieci (irl. "Aire Sláinte agus Leanaí"), stanowisko ministerialne w rządzie Irlandii. Minister stoi na czele Departamentu zdrowia i dzieci (irl. "An Roinn Sláinte agus Leanaí") i odpowiada za całokształt opieki zdrowotnej w Irlandii. Urząd powstał w 1947, kiedy sprawy zdrowotne wydzielono z kompetencji ministerstwa samorządu lokalnego.

</doc>
<doc id="1071845" url="https://pl.wikipedia.org/wiki?curid=1071845" title="Saturn 5">
Saturn 5



</doc>
<doc id="1071848" url="https://pl.wikipedia.org/wiki?curid=1071848" title="Józef Umiński">
Józef Umiński

Józef Umiński (ur. 10 listopada 1888 w Pieńkach, powiat rypiński, zm. 1 maja 1954 we Wrocławiu) – polski ksiądz katolicki, prałat papieski i historyk. 
Życiorys.
Był synem Władysława urzędnika i Franciszki z domu Bertram. W latach 1894-1898 rodzina przebywała w Chicago. W latach 1905-1907 uczęszczał do gimnazjum w Płocku, gdzie wstąpił do seminarium duchownego. 22 czerwca 1913 otrzymał święcenia
kapłańskie w katedrze płockiej z rąk biskupa Antoniego Nowowiejskiego. Kontynuował naukę na uniwersytetach w Rzymie i Monachium, uzyskując w 1918 tytuł doktora filozofii. Badał historię Kościoła rzymskokatolickiego. Po powrocie w sierpniu 1918 otrzymał katedrę historii Kościoła w seminarium duchownym
w Płocku. W 1922 został zatrudniony jako wykładowca w katedrze historii Kościoła Wydziału Teologicznego Katolickiego Uniwersytetu Lubelskiego. W 1923-1924 był dziekanem Wydziału Teologicznego KUL. W 1927 otrzymał godność szambelana papieskiego oraz powierzono mu stanowisko rektora Seminarium Duchownego w Płocku. Jesienią 1929 r. wyjechał ks. rektor Umiński jako delegat kapituły płockiej na jubileusz kapituły lwowskiej. We Lwowie zaproponowano mu objęcie katedry historii Kościoła na Wydziale Teologicznym Uniwersytetu Jana Kazimierza. We wrześniu 1930 przeprowadził się do Lwowa. Przed tym złożył rezygnację z kanonii katedry
płockiej. Ordynariusz płocki mianował go kanonikiem honorowym. W 1936 był dziekanem Wydziału Teologicznego UJK.. We wrześniu 1937 został mianowany profesorem zwyczajnym Historii Kościoła w Polsce i na Rusi UJK. W 1937 otrzymał nominację na prałata papieskiego. 
Po wybuchu II wojny światowej i agresji ZSRR na Polskę 17 września 1939, wyjechał ze Lwowa do Warszawy. W 1943 wyjechał na zaproszenie biskupa Czesława Kaczmarka byłego ucznia z okresu płockiego, do Kielc. Biskup kielecki mianował go profesorem seminarium diecezjalnego. W Kielcach prowadził tajne kursy uniwersyteckie. W latach 1945—1947 wykładał historię Kościoła w charakterze zastępcy profesora na Uniwersytecie Warszawskim.
W sierpniu 1947 przeniósł się na Dolny Śląsk, gdzie był proboszczem parafii w Szczawnie-Zdroju. W okresie od lutego 1948 do 1952 wykładał historię Kościoła w seminarium wrocławskim. Uniwersytet Wrocławski powołał go na wykładowcę nauk pomocniczych
historii na Wydziale Humanistycznym mimo tego, że w 1949 przesłało Ministerstwo Oświaty ks. Umińskiemu dekret o przejściu jego na emeryturę z dniem 1 października 1948. Jako motyw podano stan nieczynny profesora "poza przepisami prawem normy, czyli że nie zajmował żadnej katedry" Ostatnie lata życia swego poświęcił ks. Umiński intensywnej Opublikował m.in. dwutomowy obszerny podręcznik "Historia Kościoła", a także w 1947 książkę "Kryzysy Kościoła Katolickiego". Krótko po swym przybyciu do Wrocławia wszedł do Wrocławskiego Towarzystwa Naukowego. Ponadto został powołany na członka Komisji Historii Sztuki. Mieszkał u Sióstr Służebniczek, będąc równocześnie ich kapelanem. Pochowany został 5 maja 1954 obok grobu matki na cmentarzu w Uniejowie.

</doc>
<doc id="1071850" url="https://pl.wikipedia.org/wiki?curid=1071850" title="Sygnałosom CSN">
Sygnałosom CSN

Sygnałosom CSN (ang. "CSN signalosome") – kompleks białkowy uczestniczący w regulacji proteasomalnej degradacji białek.
Pierwsze doniesienia na temat istnienia CSN (nazwanego wówczas COP9) u A. thaliana dotyczyły mutantów o bardzo charakterystycznym fenotypie: kiełkujące Arabidopsis hodowane w ciemności przejawiały cechy typowe dla roślin wzrastających w normalnych warunkach oświetleniowych.
Wykryto u nich mutacje w genach kodujących białka podobne do podjednostek proteasomu.
Dużo później okazało się, że nowy kompleks białkowy występuje u wszystkich organizmów eukariotycznych i wpływa na niemal wszystkie procesy metaboliczne u roślin, drożdży, nicieni, owadów oraz ssaków. U wszystkich tych organizmów opisano ortologi poszczególnych białek kompleksu CSN i mimo że kompleksy w pewnych przypadkach nieznacznie różnią się pomiędzy sobą składem podjednostkowym; ogólna budowa CSN i jego główne funkcje pozostają zachowane.
Budowa CSN:
CSN jest kompleksem białkowym złożonym z ośmiu podjednostek.
Jego ciężar szacuje się na ok. 450-550 kDa, poszczególne podjednostki mają masy od 20 kDa do ok. 55 kDa.
Odpowiednie podjednostki CSN oddalonych od siebie ewolucyjnie eukariontów wykazują na tyle duże wzajemne powinowactwo, że mogą się ze sobą wiązać, choć z niską wydajnością. Co więcej są one podobne także do ośmiu elementów budowy części regulacyjnej proteasomu. Oba kompleksy są prawdopodobnie pokrewne ewolucyjnie.
Funkcja CSN
Nie poznano jeszcze wszystkich funkcji CSN. Wiadomo na pewno, że aktywny biologicznie sygnałosom jest metaloproteazą, uczestniczy w odłączaniu białek podobnych do ubikwityny od białek bezpośrednio regulujących usuwanie białek.
Dotychczas wykryto powiązania funkcjonalne pomiędzy CSN a ponad 30 białkami regulacji cyklu komórkowego, wśród których znajdziemy cykliny, czynniki transkrypcyjne, białka systemów naprawy DNA, białka apoptotyczne i inne. Są to białka o krótkim czasie życia, ich degradacja jest ściśle kontrolowana. Usuwaniem każdego z tych białek zajmuje się proteasom 26S, kontrolowany przez CSN. W związku z tym zakłócenia struktury CSN w komórkach może prowadzić do powstawania nowotworu. 

</doc>
<doc id="1071851" url="https://pl.wikipedia.org/wiki?curid=1071851" title="KrasAir">
KrasAir

Kras Air – rosyjskie linie lotnicze z siedzibą w Krasnojarsku. Obsługiwały połączenia krajowe, do Azji i Europy. Głównym hubem był port lotniczy Krasnojarsk.

</doc>
<doc id="1071858" url="https://pl.wikipedia.org/wiki?curid=1071858" title="Biopsja kosmówki">
Biopsja kosmówki

Biopsja kosmówki (ang. chorionic villus sampling, CVS) – metoda diagnostyki prenatalnej, znajdująca zastosowanie w I trymestrze ciąży, przede wszystkim między 11. a 14. tygodniem ciąży. Polega na przezbrzusznej lub przezszyjkowej biopsji kosmków kosmówki pod kontrolą USG. Z pobranych tkanek izoluje się DNA lub chromosomy, co umożliwia badanie cytogenetyczne. Zabieg CVS obarczony jest ryzykiem niewielkiego krwawienia, immunizacji (gdy matka jest Rh-), wycieku płynu owodniowego i samoistnego poronienia.

</doc>
<doc id="1071866" url="https://pl.wikipedia.org/wiki?curid=1071866" title="Paliwo rakietowe">
Paliwo rakietowe

Paliwo rakietowe – paliwo wykorzystywane jako materiał pędny silników rakietowych.
Główny podział paliw rakietowych wynika z ich stanu skupienia; 
Ze względu na liczbę składników paliwa rakietowe dzieli się na:
Do spalania w silnikach rakietowych używa się utleniacze: ciekły tlen, tetratlenek diazotu, nadtlenek wodoru 98%, dymiący kwas azotowy.
Do niektórych paliw dodaje się dodatki np. pikrynian sodu.

</doc>
<doc id="1071869" url="https://pl.wikipedia.org/wiki?curid=1071869" title="Ministrowie transportu, turystyki i sportu">
Ministrowie transportu, turystyki i sportu

Minister transportu i marynarki (irl. "Aire Iompair agus Mara"), minister odpowiadający w rządzie Irlandii za sprawy związane z transportem i żeglugą, a także lotnictwem cywilnym. Minister stoi na czele Departamentu transportu i marynarki (ga. "An Roinn Iompair agus Mara").

</doc>
<doc id="1071874" url="https://pl.wikipedia.org/wiki?curid=1071874" title="Ministrowie bez teki (Irlandia)">
Ministrowie bez teki (Irlandia)

Minister bez teki (irl. "Aire gan ceannas Roinne") – stanowisko w rządzie Irlandii utworzone w 1939. Uchwalony wówczas suplement do Aktu o ministrach i sekretarzach z 1924 zezwalał premierowi na powołanie ministra bez powierzania mu kierowania departamentem. Zwykle ministrami bez teki zostawali politycy, którzy wkrótce mieli otrzymać właściwe ministerstwa.

</doc>
<doc id="1071877" url="https://pl.wikipedia.org/wiki?curid=1071877" title="Strzyżyki">
Strzyżyki

Strzyżyki (Troglodytidae) – rodzina ptaków z rzędu wróblowych (Passeriformes), obejmująca ponad osiemdziesiąt gatunków.
Występowanie.
Rodzina obejmuje gatunki występujące w Ameryce, Eurazji i północnej Afryce.
Charakterystyka.
Są to w większości małe ptaki, mają krótkie skrzydła i zakrzywiony do dołu dziób. Niektóre gatunki często trzymają swój ogon postawiony pionowo w górę, tak właśnie zachowuje się występujący w Polsce strzyżyk zwyczajny. Wszystkie są owadożerne.
U żadnego z gatunków nie występuje dymorfizm płciowy. Wszystkie budują również podobne kuliste gniazda.
Systematyka.
Strzyżyki najbliżej są spokrewnione z siwuszkami (Polioptilidae). Do rodziny zaliczane są następujące rodzaje:

</doc>
<doc id="1071878" url="https://pl.wikipedia.org/wiki?curid=1071878" title="Paliwo hipergolowe">
Paliwo hipergolowe



</doc>
<doc id="1071879" url="https://pl.wikipedia.org/wiki?curid=1071879" title="Józef Aleksander Lubomirski">
Józef Aleksander Lubomirski



</doc>
<doc id="1071885" url="https://pl.wikipedia.org/wiki?curid=1071885" title="Kieszonki skrzelowe">
Kieszonki skrzelowe

Kieszonki skrzelowe (ang. pharyngeal grooves, pharyngeal clefts) – w embriogenezie kręgowców, parzyste zachyłki wytworzone przez endodermalną wyściółkę pierwotnego gardła, układające się między łukami skrzelowymi. 

</doc>
<doc id="1071887" url="https://pl.wikipedia.org/wiki?curid=1071887" title="Ludwika Sosnowska">
Ludwika Sosnowska

Ludwika Sosnowska herbu Nałęcz (ur. 1751, zm. 6 grudnia 1836 w Równem) – polska szlachcianka, córka hetmana polnego litewskiego Józefa Sosnowskiego i Tekli z domu Despot-Zenowicz, żona księcia Józefa Aleksandra Lubomirskiego.
Ukochana Tadeusza Kościuszki, wolą ojca poślubiona Lubomirskiemu. Najdokładniejszą relację dotyczącą zakończenia romansu Tadeusza Kościuszki i Ludwiki Sosnowskiej pozostawił w swoim wspomnieniu „Nieszczęśliwa miłość Kościuszki. Nota przez Świadka naocznego napisana” marszałek guberni mińskiej Michał Despot-Zenowicz, który był krewnym Ludwiki (Ludwika Sosnowska była cioteczną siostrą ojca Michała Despot-Zenowicza). 
Na skutek kłopotów finansowych mąż w 1794 roku przekazał jej zastawiony majątek w Równem, który wyprowadziła z długów. 
Miała troje dzieci, Henryka Ludwika i Fryderyka Wilhelma oraz córkę Helenę.

</doc>
<doc id="1071893" url="https://pl.wikipedia.org/wiki?curid=1071893" title="Torbiel branchiogenna">
Torbiel branchiogenna



</doc>
<doc id="1071895" url="https://pl.wikipedia.org/wiki?curid=1071895" title="Alfredo Mozinho Esteves">
Alfredo Mozinho Esteves

Alfredo Mozinho Esteves (ur. 6 kwietnia 1976 roku w Lizbonie) - piłkarz grający na pozycji obrońcy. Reprezentant Timoru Wschodniego, zawodnik amerykańskiego klubu piłkarskiego Minnesota Thunder.
Posiada podwójne obywatelstwo, dlatego może występować w reprezentacji Timoru Wschodniego, której jest kapitanem. Od 2005 roku rozegrał w niej pięć spotkań. 21 października 2007 Esteves wystąpił w meczu eliminacji MŚ w 2010 roku przeciwko drużynie Hongkongu, strzelając gola samobójczego (Timor Wschodni przegrał 2:3).
Kariera trenerska.
Od roku 2014 pomaga trenować narodową reprezentację Timoru Wschodniego.

</doc>
<doc id="1071896" url="https://pl.wikipedia.org/wiki?curid=1071896" title="Robert Cialdini">
Robert Cialdini

Robert Beno Cialdini (ur. 27 kwietnia 1945) – profesor psychologii Uniwersytetu Stanowego w Arizonie zajmujący się psychologią społeczną.
Najbardziej znany jako autor książki "Wywieranie wpływu na ludzi" (ang. "Influence: Science and Practice"), będącej rezultatem ponad 15 lat badań, która od wielu lat jest bestsellerem. Sklasyfikował w niej metody stosowane do wywierania wpływu na ludzi w postaci 6 „zasad”: zasada wzajemności, zobowiązanie i konsekwencja, dowód społeczny („inni tak robią”), lubienie kogoś (przeniesienie uczuć dotyczących osoby na przekazywaną przez nią propozycję), autorytet (oceniamy go według atrybutów, a nie merytorycznej wartości przekazu), niedobór czegoś („może zabraknąć”).
"A cała sprawa zaczęła się od pytania znajomej właścicielki małego sklepiku:"
Wraz z Douglasem Kenrickem i Stevenem Neubergiem wydał również podręcznik "Social Psychology. Unraveling the Mystery" ("Psychologia społeczna. Rozwiązane tajemnice").

</doc>
<doc id="1071902" url="https://pl.wikipedia.org/wiki?curid=1071902" title="Vobkent">
Vobkent

Vobkent (uzb. cyr.: Вобкент; ros.: Вабкент, "Wabkient") – miasto w południowo-środkowym Uzbekistanie, w wilajecie bucharskim, siedziba administracyjna tumanu Vobkent. W 1989 roku liczyło ok. 12 tys. mieszkańców. Ośrodek przemysłu włókienniczego i spożywczego.
Miejscowość otrzymała prawa miejskie w 1981 roku.

</doc>
<doc id="1071903" url="https://pl.wikipedia.org/wiki?curid=1071903" title="Kick Langeweg">
Kick Langeweg

Kick Langeweg, właśc. Christiaan Langeweg (ur. 7 marca 1937) – holenderski szachista, mistrz międzynarodowy od 1962 roku.
Kariera szachowa.
W latach 60. i 70. należał do czołówki holenderskich szachistów. Pomiędzy 1960 a 1980 rokiem ośmiokrotnie wystąpił na szachowych olimpiadach, zdobywając trzy medale za wyniki indywidualne: złoty (1966, na IV szachownicy), srebrny (1980, na IV szachownicy) i brązowy (1970, na III szachownicy). Poza tym dwukrotnie (1965, 1983) reprezentował narodowe barwy w drużynowych mistrzostwach Europy. Wielokrotnie startował w finałach indywidualnych mistrzostw Holandii, pięciokrotnie zajmując medalowe miejsca: dwukrotnie drugie (1969, 1980) i trzykrotnie trzecie (1970, 1972, 1983).
Najlepsze wyniki w karierze uzyskał w rozgrywanych w Amsterdamie turniejach "IBM": I m. w roku 1961, dz. III (za Lajosem Portischem i Aleksandrem Kotowem w 1967, dz. III (za Lubomirem Kavalkiem i Dawidem Bronsteinem) w 1968 oraz dz. II (za Jurajem Nikolacem) w 1977 (turniej B). Poza tym w roku 1984 podzielił II m. (za Kiryłem Georgijewem) w turnieju B festiwalu "Hoogovenstoernooi" w Wijk aan Zee.
Najwyższy ranking w karierze osiągnął 1 stycznia 1981 r., z wynikiem 2455 punktów zajmował wówczas 6. miejsce wśród holenderskich szachistów.

</doc>
<doc id="1071904" url="https://pl.wikipedia.org/wiki?curid=1071904" title="Dave Bing">
Dave Bing

David Bing (ur. 24 listopada 1943 w Waszyngtonie) – amerykański koszykarz, rozgrywający i polityk. Członek Koszykarskiej Galerii Sław.
Mierzący 191 cm wzrostu koszykarz studiował w Syracuse University, gdzie grał w drużynie uczelnianej Syracuse Orange. Do NBA został wybrany z 2. numerem w drafcie 1966 przez Detroit Pistons. W Pistons grał do 1975. W pierwszym roku wybrano go debiutantem sezonu. W latach 1975-77 występował w Washington Bullets, karierę zakończył w 1978 w Boston Celtics. W przekroju kariery miał przeciętną 6 asyst na mecz, równie dobrze punktował - w 1968 był najlepszym strzelcem ligi.
Siedem razy brał udział w NBA All-Star Game (MVP w 1976). W 1996 znalazł się wśród 50 najlepszych graczy występujących kiedykolwiek w NBA. Jego koszulka (z numerem 21) została zastrzeżona przez Pistons.
5 maja 2009 został wybrany burmistrzem miasta Detroit.

</doc>
<doc id="1071905" url="https://pl.wikipedia.org/wiki?curid=1071905" title="The Business">
The Business

The Business – angielski zespół Oi!/punkowy utworzony w późnych latach 70. Ich album "Suburban Rebels" wywarł ogromny wpływ na ruch Oi!. Ich największy współczesny przebój "England 5 – Germany 1" (na cześć wyniku meczu Anglia – Niemcy, podczas kwalifikacji do Mistrzostwa Świata 2002), stał się piłkarskim hymnem Anglii.

</doc>
<doc id="1071907" url="https://pl.wikipedia.org/wiki?curid=1071907" title="Torbiel boczna szyi">
Torbiel boczna szyi



</doc>
<doc id="1071909" url="https://pl.wikipedia.org/wiki?curid=1071909" title="Wilhelmina Pruska, księżniczka Oranii">
Wilhelmina Pruska, księżniczka Oranii



</doc>
<doc id="1071910" url="https://pl.wikipedia.org/wiki?curid=1071910" title="Gustaf de Laval">
Gustaf de Laval

Carl Gustaf Patrik de Laval (ur. 9 maja 1845 w Orsie, zm. 2 lutego 1913 w Sztokholmie) – szwedzki inżynier, konstruktor, wynalazca i przemysłowiec. W 1878 założył firmę Alfa Laval. Wynalazł m.in. pierwszą na świecie wirówkę do mleka oraz dyszę de Lavala.

</doc>
<doc id="1071912" url="https://pl.wikipedia.org/wiki?curid=1071912" title="2 Batalion Rozpoznawczy (LWP)">
2 Batalion Rozpoznawczy (LWP)

2 Batalion Rozpoznawczy (2 br) – samodzielny pododdział rozpoznawczy Wojska Polskiego.
2 Batalion Rozpoznawczy.
Sformowany w Torzymiu według etatu Nr 5/81, o stanie osobowym 164 wojskowych i 10 kontraktowych jako pododdział rozpoznawczy 19 Dywizji Zmechanizowanej.
Celem dogodniejszej dyslokacji jednostek, rozkazem Nr 00129/oper. Ministra Obrony Narodowej z 18 października 1951 batalion przeniesiony został z Torzymia do garnizonu Słubice, do koszar przy ul. gen. Świerczewskiego 13 (ob. ul. Piłsudskiego 13).
Rozkazem Nr 0082/Org. Ministra Obrony Narodowej z 4 grudnia 1952 2 brozp przeformowany został na etat Nr 5/103 o stanie 220 żołnierzy i 3 pracowników kontraktowych.
Zarządzeniem Nr 00128/Org. szefa Sztabu Generalnego WP z 21 listopada 1953 pododdział przeniesiono ze Słubic do Kostrzyna.
Na podstawie rozkazu Nr 0025/Org. Ministra Obrony Narodowej z 2 kwietnia 1957 19 Dywizję Pancerną przeformowano na 5 Dywizję Pancerną, a w jej składzie pozostał 2 br o etacie Nr 5/129 – 259 żołnierzy i 1 pracownik cywilny.
8 maja 1960 gen. bryg. Wacław Czyżewski wręczył dowódcy batalionu sztandar.
Działanie batalionu w czerwcu 1956.
W południe, 28 czerwca 1956 roku w batalionie ogłoszono alarm bojowy. O 14:00 28 czerwca jednostki 19 DPanc osiągnęły gotowość bojową.
O 14:30, na rozkaz szefa Sztabu Generalnego, 19 Dywizja Pancerna rozpoczęła marsz w kierunku Poznania.
Na rozkaz dowódcy dywizji 2 batalion rozpoznawczy odszedł do dyspozycji dowódcy KBW i otrzymał zadanie nie dopuścić „prowokatorów” od strony torów kolejowych i ogródków działkowych u zbiegu ulic Roosevelta i Dąbrowskiego oraz Mostu Teatralnego.
Batalion wraz z przydzielonymi do niego jako desant żołnierzami 12 dywizjonu artylerii rakietowej został podzielony na trzy grupy. Pierwsza grupa w składzie dwa czołgi z piechotą pozostała na miejscu. Druga grupa w składzie dwa czołgi, jeden BTR, jeden pluton motocykli przeznaczona została do ochrony stacji kolejowej Poznań Górczyn i Centralnej Składnicy Wojskowej Sprzętu Motorowego. Trzecia grupa w składzie dwa czołgi z desantem piechoty miała zadanie nie dopuścić do rozruchów w rejonie zakładów ZISPO u wylotu ul. Dzierżyńskiego.
Od wieczora 28 czerwca działanie batalionu wspierał 66 batalion saperów.
30 czerwca dowódca 19 DPanc wyprowadzał z Poznania swoje oddziały w dwóch turach. O 21:00 rozpoczął wycofanie 2 batalion rozpoznawczy. Na OC Biedrusku ześrodkował się ok. 1:00 1 lipca.
W wyniku działań na terenie Poznania ranni zostali:
Struktura organizacyjna batalionu.
W składzie 5 DPanc batalion składał się z:
Stan etatowy wynosił 262 żołnierzy. Sprzęt bojowy batalionu stanowiło: 10 czołgów średnich, a od listopada 1957 7 czołgów średnich i 3 czołgi pływające PT-76 oraz 3 transportery opancerzone BTR-40.
58 kompania rozpoznawcza.
Na podstawie zarządzenia Nr 059/Org. szefa Sztabu Generalnego WP z 15 lipca oraz zarządzenia szefa Sztabu SOW nr 030/Org z 27 lipca 1961 przeformowano 2 batalion rozpoznawczy na 58 kompanię rozpoznawczą według etatu 5/270 o stanie osobowym 96 wojskowych. Kompanię dyslokowano transportem kolejowym i rozmieszczono w bloku nr 3 w kompleksie koszarowym nr 2574 w garnizonie Gubin-Komorów. Na podstawie rozkazu Nr 089 dowódcy Śląskiego Okręgu Wojskowego z 21 września 1963 pododdział przeniesiony został do kompleksu koszarowego w Gubinie do tzw. „Koszar przy stacji”. Dowódcą kompanii został kpt. Mieczysław Nowak, a dowódcą drużyny naprawy samochodów i wozów bojowych – plut. Jan Kucza.
W jej składzie znajdowały się:
Kompania liczyła 96 żołnierzy.
Powtórnie rozwinięty do batalionu.
Kolejna reorganizacja jednostek rozpoznawczych miała miejsce we wrześniu 1968. Rozpoczęto przeformowanie 58 kompanii na szczebel batalionu. Dowódcą nowo utworzonej jednostki został mjr dypl. Mieczysław Nowak, a szefem sztabu – kpt. Tadeusz Sawrasewicz. Na dowódcę kompanii czołgów pływających wyznaczono porucznika Jana Krystka. 2 stycznia 1969 batalion przystąpił do szkolenia programowego już w nowej strukturze organizacyjnej. W 1970 w strukturze batalionu powstała kompania specjalna. 17 sierpnia 1974 drużyna dowodzona przez ppor. Stanisława Ratajczyka zdobyła Puchar Dowódcy ŚOW i I miejsce w Wieloboju Rozpoznawczym na szczeblu macierzystego Okręgu.
W czasie stanu wojennego 1981 batalion stacjonował na Dziewiczej Górze (Czerwonak k. Poznania). Żołnierze kompanii specjalnej w stanie wojennym brali udział w służbie patrolowej w Poznaniu. Uczestniczyli również w akcji „Semafor” polegającej na zabezpieczeniu przejazdów pociągów towarowych przed kradzieżami. Obszarem działania kompanii specjalnej były szlaki kolejowe koło Słubic-granica z NRD.
Na początku lat 90. w związku z przedyslokowaniem 27 pcz do garnizonu Opole, batalion ponownie przeniesiony został z kompleksu koszarowego 2549 w Gubinie do kompleksu nr 2575 w Gubinie-Komorowie przy ul. Waszkiewicza 257. W 1994 rozformowana została kompania specjalna.
W 1995 pododdział przemianowany został na 6 Kresowy Batalion Rozpoznawczy im. gen. Hallera.
Struktura organizacyjna
dowództwo
pododdziały

</doc>
<doc id="1071915" url="https://pl.wikipedia.org/wiki?curid=1071915" title="Neapol Scytyjski">
Neapol Scytyjski

Neapol Scytyjski (ukr. "Неаполь Скіфський"; ros. "Неаполь Скифский") – grecka nazwa stolicy państwa scytyjskiego na Krymie, której pozostałości znajdują się w południowo-wschodniej części dzisiejszego Symferopola, na brzegu rzeki Sałhyr.
Wykopaliska.
Zostało przypadkowo odkryte w 1827. Pierwsze badania były przeprowadzone przez Aleksieja Uwarowa. Ruiny badano dokładniej w latach 1945-1946. Systematyczne badania archeologiczne datują się od 1954.
Historia.
Miasto założone zostało w III wieku p.n.e. Stolicą państwa Scytów stało się po opuszczeniu, w wyniku naporu Sarmatów, terenów naddnieprzańskich oraz poprzedniej stolicy – grodzisko Kamjanśke. Rozkwit Neapolu nastąpił w II wieku p.n.e. W przeciwieństwie do Kamjanśke, które znane jest tylko z metalurgii, rzemiosło Neapolu było bardziej zróżnicowane. Wykopaliska świadczą o istnieniu rzemieślniczej produkcji ceramiki, która zazwyczaj najdłużej utrzymuje się na poziomie chałupniczym. Widoczne są tu również szersze kontakty międzynarodowe, miasto było dużym ośrodkiem handlowym.
Neapol został zniszczony w IV wieku n.e. podczas najazdu Hunów.
W 1785, podczas wznoszenia Symferopola przez rosyjskich osadników wojskowych, ruiny stały się głównym źródłem kamiennego budulca, co dopełniło miary zniszczeń obiektu.
Położenie.
Miasto wzniesione zostało na cyplu skalnym zamkniętym z 3 stron pionowym urwiskiem, a z jedynej dostępnej strony pobudowano mur obronny o grubości przeciętnej 2,5 – 6,5 m (ale dochodzące nawet do 12,5 m) i wysokości 5-8 m, w którym znajdowały się 2 bramy wjazdowe. Ten układ umocnień zdradza podobieństwo do obwarowań tauryjskich, chociaż sama konstrukcja muru przypomina umocnienia starożytnej Grecji – składa się z 2 ścian osłonowych zapełnionych łupanym kamieniem na glinianej zaprawie. W III wieku p.n.e., kiedy istniała jeszcze pierwsza stolica – Grodzisko Kamjanśke, mur był słabszy i miał zaledwie 3,5 m szerokości. W II wieku p.n.e. został przebudowany i wzmocniony. Miasto zajmowało w sumie powierzchnię 20 ha.
Zabytki.
Do naszych czasów zachowały się:
Mauzoleum.
Postawa grobowca ma prawie kształt kwadratu o wymiarach 8,65 × 8,1 m, a ściany mauzoleum, zachowane do wysokości około 3 m, zbudowano z dużych bloków. Fasada budowli została starannie wykończona płytami ułożonymi na sposób grecki – płyty układano kolejno licem i boczną krawędzią. Mur budowano na glinianej zaprawie. Do wnętrza budowli prowadziło jedno wejście, umieszczone na ścianie wschodniej. Na wprost drzwi widoczne były resztki schodów. Wnętrze pomieszczeń wypełniała zwykła niewypalona glina, która miała zabezpieczać pochówki przed grabieżą.
Za najstarszy i główny pochówek wewnątrz mauzoleum uważa się sarkofag z kamiennych płyt, wpuszczony w specjalne wgłębienie wykute w skale i znajdujący się w północno-zachodnim kącie pomieszczenia. W sarkofagu tym znajdował się szkielet mężczyzny ułożony na plecach z głową na zachód oraz resztki wyposażenia grobu: u nóg leżały 2 miecze, 3 oszczepy, żelazny hełm i gorytos, z którego zachowały się jedynie kółka do zawieszania, zdobiące go złote blaszki i żelazne groty strzał. Jeden z mieczy leżał przy boku zmarłego. Podczas badania grobu odkryto dużą ilość złotych blaszek, zdobiących odzież zmarłego.
Do tego pochówku, pochodzącego z II-I wieku p.n.e., archeolodzy zaliczają również 4 szkielety końskie i szkielet psa, znajdujące się na podłodze pośrodku mauzoleum. Szkielet piątego konia leżał na stopniach schodów. Wokół niego znaleziono rozsypane ułamki czarek z czarnej i czerwonej laki, pozostawione widocznie w czasie stypy. W pobliżu szkieletów końskich, w drewnianej trumnie, leżał głową na wschód szkielet mężczyzny.
Następne pochówki umieszczono nad najstarszym grobem. Były to ułożone w kilku rzędach drewniane trumny, w których często na podściółce z wojłoku znajdowały się pochówki, w sumie w liczbie 72. W warstwie górnej pochówki znajdowały się w czasie badań archeologicznych w bardzo złym stanie: trumny przegniły, kości pozapadały się w dół i zmieszały. Wiele grobów ograbiono jeszcze w starożytności. Badacze wyodrębnili kilka grup pochówków, z których najbardziej interesująca okazała się grupa wschodnia. Składała się ona z sześciu kondygnacji grobów, wśród których wyróżniał się okazałością pochówek zamożnej kobiety, położonej w pięknym drewnianym sarkofagu, pomalowanym błękitną i różową farbą. Przy zmarłej znaleziono mnóstwo złotych przedmiotów pozwalających oznaczyć datowanie pochówku na początek naszej ery.
W toku badań ustalono, że pochówek główny należał do władcy (przypuszcza się, że do Skilurosa lub jego syna Palakosa), a pozostałe do prawdopodobnie starszyzny scytyjskiej z różnych okresów istnienia miasta, zajmującej wysoką pozycję społeczną. Prawdopodobnie żoną któregoś z władców była też kobieta w sarkofagu.
Pozostałe znaleziska.
Do najsłynniejszych zabytków odnalezionych w trakcie wykopalisk w Neapolu Scytyjskim należy relief z II wieku n.e., przedstawiający króla Skilurosa z synem Palakosem oraz inny, przedstawiający młodzieńca na koniu.
Wspaniałe wyroby jubilerskie znalezione w mauzoleum można podzielić na dwie grupy. Pierwsza z nich obejmuje wyroby importowane, druga – produkty miejscowe, typowo scytyjskie. Mamy więc do czynienia z dużym ośrodkiem rzemieślniczym. Odkryto tutaj liczne przykłady ceramiki miejscowej i importowanej, broń, złote przedmioty i ozdoby oraz zabytki epigrafiki i malowidła grobowcowe.
Bardzo rozwinięte były też kontakty handlowe miasta, obejmujące swym zasięgiem wiele krajów. Tradycyjnie najściślejsze związki łączyły Neapol z greckimi miastami Krymu. Wiele przedmiotów z neapolitańskiego mauzoleum wykonali, prawdopodobnie dla rynku scytyjskiego, greccy mistrzowie, doskonale znający potrzeby scytyjskie. Za przykład może tu służyć skarabeusz z krwawnika z wyrzeźbioną głową Scyty i liczne wyroby ze złota, często przypominające biżuterię kaukaską. Obfity materiał potwierdza również kontakty z koczownikami północnych stepów.
Znaleziska z Neapolu Scytyjskiego przechowywane są obecnie w petersburskim Ermitażu.

</doc>
<doc id="1071924" url="https://pl.wikipedia.org/wiki?curid=1071924" title="Józef Saxe-Altenburg">
Józef Saxe-Altenburg



</doc>
<doc id="1071929" url="https://pl.wikipedia.org/wiki?curid=1071929" title="Pałac Paców w Wilnie (ul. Świętojańska)">
Pałac Paców w Wilnie (ul. Świętojańska)

Pałac Paców w Wilnie – jeden z zabytków architektonicznych, zlokalizowany w centrum Starego Miasta w Wilnie przy ul. Świętojańskiej 3 (lit. "Šv. Jono g. 3").
Historia.
Pałac Paców powstawał na przełomie XVI/XVII wieku w miejscu kamienicy Pigulczyńskiej. W końcu XVI wieku budynek nabył starosta generalny żmudzki Hieronim Wołłowicz. W pierwszej połowie XVII wieku właścicielami zostali Radziwiłłowie, później Kazimierz Sapieha, a dopiero w połowie XVII wieku wszedł w posiadanie Paców. W 1655 w czasie wojny polsko-rosyjskiej budynek pałacu został spalony. Odbudowany po wojnie należał m.in. do starosty generalnego żmudzkiego Piotra Michała Paca, hetmana wielkiego litewskiego Michała Kazimierza Paca oraz kasztelana żmudzkiego Józefa Franciszka Paca. W 1764 odziedziczył pałac ostatni z Paców – marszałek generalny litewski Michał Jan Pac.
W 1783 pałac w złym stanie technicznym nabył kanclerz wielki litewski Aleksander Michał Sapieha, który dokonał gruntownej przebudowy, nadając mu obecną formę. Po powstaniu listopadowym w 1831 skonfiskowany przez władze carskie m.in. za udział w powstaniu ówczesnego właściciela - generała Franciszka Sapiehy. W skonfiskowanym pałacu urządzono siedzibę rosyjskiego gubernatora.
Od 1912 w pałacu znalazła siedzibę rosyjska resursa szlachecka i restauracja "Russkij Mir". Po II wojnie światowej władze sowieckie przekazały budynek pracownikom łączności i służył jako Dom Kultury Łącznościowców. Po powstaniu niepodległego państwa litewskiego własność Poczty Litewskiej. W 1991 zakończył się remont pałacu prowadzony od 1978 przez polskie PKZ. 
Po ponad rocznych zabiegach 27 lipca 2007 podpisany został akt notarialny i Pałac Paców został oficjalnie zakupiony przez Ministerstwo Spraw Zagranicznych RP z przeznaczeniem na nową siedzibę Ambasady RP w Republice Litewskiej, Konsulatu Generalnego RP oraz Instytutu Polskiego w Wilnie. Dzięki sprzedaży obiektu Poczta Litewska zamierzała pokryć swoje zadłużenie, a rząd polski zapłacił za zespół pałacowy 33 miliony litów (36 mln zł).
We wrześniu 2007, na miesiąc przed przeprowadzką pierwszych polskich instytucji do pałacu, rzeczniczka prasowa Prokuratury Generalnej Litwy poinformowała o badaniu okoliczności sprzedaży pałacu rządowi RP na skutek wniosku złożonego przez znanych z antypolskich wypowiedzi przewodniczącego Litewskiej Partii Centrum Romualdasa Ozolasa i przewodniczącego Litewskiego Związku Narodowców Gintarasa Songailę oraz członka państwowej komisji dziedzictwa Eugenijusa Jovaišę.
Po remoncie i dostosowaniu do nowych potrzeb w dniu 13 września 2018 r. Pałac Paców - nowa siedziba Ambasady RP wraz z Wydziałem Konsularnym oraz Instytutem Polskim w Wilnie - została otwarta przez Ministra Spraw Zagranicznych Polski Jacka Czaputowicza i Ministra Spraw Zagranicznych Litwy Linasa Linkevičiusa.

</doc>
<doc id="1071930" url="https://pl.wikipedia.org/wiki?curid=1071930" title="Ernest II Saxe-Coburg-Gotha">
Ernest II Saxe-Coburg-Gotha



</doc>
<doc id="1071931" url="https://pl.wikipedia.org/wiki?curid=1071931" title="Pałac Paca w Wilnie">
Pałac Paca w Wilnie



</doc>
<doc id="1071935" url="https://pl.wikipedia.org/wiki?curid=1071935" title="Moanda">
Moanda

Moanda – miasto w pd.-wsch. Gabonie, w prowincji Ogowe Górne. Jest jednym z czterech największych miast w Gabonie, położonym przy drodze krajowej N3. 
Klimat.
Klimat w Moandzie jest równikowy. Od stycznia do marca pogoda jest często burzliwa, ale z gorącymi temperaturami, podczas gdy między lipcem i wrześniem jest chłodniej.
Gospodarka.
Jest jednym z najważniejszych miasteczek górniczych manganu w świecie, pod patronatem Compagnie Minière de l'Ogooué (COMILOG). Eksport manganu przez firmę COMILOG wynosi 3,5 miliona ton manganu na rok, czyniąc ją jedną z trzech głównych eksporterów manganu w świecie. Mangan jest eksploatowany na płaskowyżu Bangombe (42 km²).
Transport.
Moanda posiada stację kolejową położoną na skraju miasta. Posiada również międzynarodowy port lotniczy.
Sport.
W mieście znajduje się piłkarski stadion, gdzie swoje mecze rozgrywa AS Mangasport.

</doc>
<doc id="1071937" url="https://pl.wikipedia.org/wiki?curid=1071937" title="Ludwika Saxe-Gotha-Altenburg">
Ludwika Saxe-Gotha-Altenburg



</doc>
<doc id="1071945" url="https://pl.wikipedia.org/wiki?curid=1071945" title="Bitam">
Bitam

Bitam – miasto w Gabonie, w regionie Woleu-Ntem. W 2010 liczyło 13 421 mieszkańców. W mieście znajduje się port lotniczy Bitam.

</doc>
<doc id="1071950" url="https://pl.wikipedia.org/wiki?curid=1071950" title="Beerenauslese">
Beerenauslese

Beerenauslese (niem. "Beeren" – owoce, jagody, "Auslese" – wybór) – jedna z najwęższych kategorii niemieckich win, produkowana ze zrywanych z krzewów pojedynczych, najszlachetniejszych owoców w celu wytworzenia z nich wykwintnych win deserowych. Zrywane są tylko przejrzałe winogrona porażone szarą pleśnią "Botrytis cinerea".
Kategorię "Beerenauslese" wyróżnia się tylko w ramach win o najwyższej jakości według niemieckiego prawa winiarskiego, tzw. win jakościowych z predykatem (QmP – "Qualitätswein mit Prädikat"). "Beerenauslese" lokuje się pomiędzy "Auslese" i "Trockenbeerenauslese". Ilość cukru w moszczu musi odpowiadać od 15,3 do 18,1% potencjalnego poziomu alkoholu, przy czym nie cały cukier musi przefermentować – minimalny rzeczywisty poziom alkoholu w winie "Beerenauslese" został określony na 5,5%. Niedozwolone jest dodawanie cukru, tzw. szaptalizacja. Trwałość win "Beerenauslese" określa się na 10–35 lat (wyjątkowo do 50 lat).
Określenie stosuje się okazjonalnie także w Alzacji zamiast francuskiego "Sélection de Grains Nobles (SGN)".

</doc>
<doc id="1071951" url="https://pl.wikipedia.org/wiki?curid=1071951" title="Tsogni">
Tsogni

Tsogni – miasto w Gabonie, w regionie Nyanga. W 2007 liczyło 10 406 mieszkańców.

</doc>
<doc id="1071953" url="https://pl.wikipedia.org/wiki?curid=1071953" title="Tytanofon">
Tytanofon

Tytanofon ("Titanophoneus") – rodzaj mięsożernego terapsyda, żyjącego w środkowym permie (późny word, około 265 milionów lat temu). Jego szczątki odkryto na terenie obecnego rosyjskiego Tatarstanu.
Był to drapieżnik osiągający średnie oraz duże rozmiary. Długość jego ciała dochodziła do 2,8 metra. Budowa jego szkieletu wskazuje, że był lekko zbudowany. Miał dużą, masywną głowę, mogącą osiągać nawet około 80 cm długości. Czaszka wyposażona była w głęboką żuchwę. Miał dużych rozmiarów kły, wyrastające ze szczęki zwierzęcia. Otwory skroniowe, w porównaniu z formami wcześniejszymi, były większe, co wskazuje, że mięśnie szczęk zwierzęcia były dość mocne. Jednakże mały rozmiar zębów znajdujących się za kłami, wskazuje, że tytanofon przy polowaniu polegać mógł bardziej na dużej masie głowy niż sile szczęk.
Uważa się, że tytanofon reprezentował dość pierwotną formę terapsydów. W przeciwieństwie do późniejszych reprezentantów podrzędu Dinocephalia, nie kroczył on na wyprostowanych, ale na lekko ugiętych w kolanach i rozstawionych na boki kończynach. Budowa jego miednicy także wykazuje pewne prymitywne cechy.
Tytanofon był największym, obok anteozaura, przedstawicielem rodziny Anteosauridae. Zapewne stał na szczycie łańcucha pokarmowego na terenach swego występowania.

</doc>
<doc id="1071954" url="https://pl.wikipedia.org/wiki?curid=1071954" title="Titanophoneus">
Titanophoneus



</doc>
<doc id="1071957" url="https://pl.wikipedia.org/wiki?curid=1071957" title="Gamba (miasto)">
Gamba (miasto)

Gamba – miasto w Gabonie w prowincji Ogowe Nadmorskie. Gamba według spisu z 1993 roku liczyła 7205 mieszkańców, według szacunków na 2008 rok liczy ok. 12 246 mieszkańców.
Linki zewnętrzne.
Lokalizacja Gamba

</doc>
<doc id="1071961" url="https://pl.wikipedia.org/wiki?curid=1071961" title="David Darnell Brown">
David Darnell Brown



</doc>
<doc id="1071963" url="https://pl.wikipedia.org/wiki?curid=1071963" title="27 Pułk Czołgów">
27 Pułk Czołgów

27 Sudecki Pułk Czołgów Średnich im. Niemieckich Bojowników Antyfaszystowskich (27 pcz) – oddział wojsk pancernych ludowego Wojska Polskiego.
Formowanie i zmiany organizacyjne.
Na podstawie rozkazu Nr 07/MON Ministra Obrony Narodowej z 4 maja 1967 w sprawie przekazania jednostkom wojskowym historycznych nazw i numerów oddziałów frontowych oraz ustanowienia dorocznych świąt jednostek 26 Pułk Czołgów Średnich im. Niemieckich Bojowników Antyfaszystowskich stacjonujący w garnizonie Gubin-Komorów przejął numer, nazwę wyróżniającą i dziedzictwo tradycji 27 Sudeckiego pułku artylerii pancernej.
27 Sudecki Pułk Czołgów Średnich im. Niemieckich Bojowników Antyfaszystowskich wchodził w skład 5 Saskiej Dywizji Pancernej.
W 1990 jednostka została przeformowana w 89 pułk zmechanizowany i przeniesiona do garnizonu Opole pozostając w podporządkowaniu 5 Dywizji Zmechanizowanej. 22 kwietnia 1992 Minister Obrony Narodowej przemianował 89 pułk zmechanizowany na 102 pułk zmechanizowany.
Przykładowy numer czołgu: 1368.
Skład.
Dowództwo
W połowie lat 80. XX w. przeformowany na strukturę batalionową
Przekształcenia.
26 pułk czołgów i artylerii pancernej → 13 batalion czołgów i artylerii pancernej → 26 pułk czołgów średnich → 27 pułk czołgów → 102 pułk zmechanizowany → 5 Brygada Pancerna „Skorpion”

</doc>
<doc id="1071965" url="https://pl.wikipedia.org/wiki?curid=1071965" title="Amerykański Smok">
Amerykański Smok



</doc>
<doc id="1071968" url="https://pl.wikipedia.org/wiki?curid=1071968" title="Binary Runtime Environment for Wireless">
Binary Runtime Environment for Wireless

BREW (Binary Runtime Environment for Wireless) – platforma programowania aplikacji stworzona przez Qualcomm dla telefonów komórkowych (m.in. Benq-Siemens). Platforma może obsługiwać sieci GSM/GPRS, UMTS, i CDMA. Na platformie BREW można ściągać oraz uruchamiać małe aplikacje oraz gry Java (również trójwymiarowe), wysyłać wiadomości, udostępniać zdjęcia itp. BREW został oparty na językach C oraz C++ (dostępnym darmowym BREW SDK). Jednymi z najbardziej znanych telefonów opartych na technologii BREW są telefony komórkowe BenQ-Siemens EF81 oraz bardzo podobny funkcjami do niego Siemens SXG75. Obecnie wiele osób edytuje oraz wprowadza swoje poprawki do tych telefonów.

</doc>
<doc id="1071973" url="https://pl.wikipedia.org/wiki?curid=1071973" title="Louvre – Rivoli">
Louvre – Rivoli

Louvre – Rivoli – czternasta stacja linii nr 1 w Paryżu. Stacja znajduje się w 1. dzielnicy Paryża. Została otwarta 13 sierpnia 1900 r. Na stacji znajdują się kopie znanych dzieł z Luwru.

</doc>
<doc id="1071976" url="https://pl.wikipedia.org/wiki?curid=1071976" title="Jean-Frédéric Phélypeaux">
Jean-Frédéric Phélypeaux

Jean-Frédéric Phélypeaux, hrabia de Maurepas (ur. 9 lipca 1701 w Wersalu, zm. 21 listopada 1781 tamże) – francuski polityk.
Należał do starej rodziny, typowej "noblesse de robe". Jego ojcem był Jérôme de Phélypeaux (zm. 1747).
Od sierpnia 1723 roku do kwietnia 1749 roku był ministrem floty, skąd usunięto go w 1749 roku za epigramat przeciw Madame de Pompadour.
W latach 1774-1781 był głównym ministrem królewskim. Z jego nadania Charles Gravier de Vergennes został MSZ, Anne-Robert-Jacques Turgot został dzięki niemu ministrem finansów, a Guillaume-Chrétien de Lamoignon de Malesherbes ministrem „domu królewskiego”. Na początku sprawowania urzędu popełnił błąd ponownie ustanawiając parlamenty, które ledwie trzy lata wcześniej zostały odwołane za utrudnianie rządów królowi przez René de Maupeou. Później z kolei poparł powstanie w Ameryce, co było kolejnym błędem.
Był zazdrosny o wpływ innych na króla. W 1776 spowodował niełaskę Turgota, a w 1781 opuszczony przezeń został Jacques Necker.
Poślubił Marie-Jeanne (1704-1793), której ojcem był Louis Phélypeaux (1672–1725).

</doc>
<doc id="1071978" url="https://pl.wikipedia.org/wiki?curid=1071978" title="Małżowina puszkowa">
Małżowina puszkowa

Małżowina puszkowa (łac. "concha bullosa") - wada anatomiczna polegająca na istnieniu komórki powietrznej w kości małżowiny nosowej środkowej. Jej występowanie wynosi 13-53%. Blaszka kostna małżowiny jest rozdęta. Często mała komórka pneumatyczna pozostaje bezobjawowa. Duże upowietrznienie małżowiny nosowej środkowej może powodować niedrożność nosa i wtórnie przyczyniać się do rozwoju zapalenia zatok przynosowych na skutek zamknięcia przewodu nosowego środkowego uniemożliwiając odpływ wydzieliny z zatoki czołowej, szczękowej i komórek sitowych przednich. Diagnostyka polega na wykonaniu tomografii komputerowej zatok przynosowych, jednak jak wspomniano małżowina puszkowa może być bezobjawowa i wtedy bywa wykrywana w tomografii komputerowej przypadkowo. Leczenie jest operacyjne (czynnościowo-endoskopowa chirurgia zatok przynosowych) i polega na usunięciu rozdętej blaszki kostnej małżowiny nosowej środkowej.

</doc>
<doc id="1071987" url="https://pl.wikipedia.org/wiki?curid=1071987" title="Krzesławice (dzielnica Krakowa)">
Krzesławice (dzielnica Krakowa)



</doc>
<doc id="1071990" url="https://pl.wikipedia.org/wiki?curid=1071990" title="Agrotechnologia">
Agrotechnologia

Agrotechnologia – nauka o sposobach stosowania i wykorzystywania maszyn i narzędzi w procesie produkcji roślinnej ściśle powiązanej ze środowiskiem glebowym. Agrotechnologia podporządkowana jest zasadom ekonomii działania, zwłaszcza zasadzie trzech minimów: czasu, energii i kosztu.

</doc>
<doc id="1071991" url="https://pl.wikipedia.org/wiki?curid=1071991" title="Club Atlético Rosario Central">
Club Atlético Rosario Central



</doc>
<doc id="1071999" url="https://pl.wikipedia.org/wiki?curid=1071999" title="Agrorafineria">
Agrorafineria

Agrorafineria - zakład wytwarzający biopaliwo na bazie oleju rzepakowego. Otrzymuje się również produkty uboczne, m.in. wytłoki uzyskiwane w trakcie wytłaczania oleju na zimno, które są wartościową paszą dla zwierząt. 
Produktem ubocznym przy produkcji biopaliw jest też gliceryna, która jest komponentem paszowym.

</doc>
<doc id="1072000" url="https://pl.wikipedia.org/wiki?curid=1072000" title="Kacper Ryx (postać)">
Kacper Ryx (postać)

Kacper Ryx (ur. 6 stycznia 1550) w Krakowie – fikcyjna postać; główny bohater czterech powieści Mariusza Wollnego: "Kacper Ryx" (2007), "Kacper Ryx i król przeklęty" (2008), "Kacper Ryx i tyran nienawistny" (2010), "Kacper Ryx i król alchemików" (2012).
Kacper jest sierotą. Został podrzucony pod furtę nieistniejącego obecnie kościoła św. Ducha w Krakowie. Dla uczczenia Święta Trzech Króli nazwano go Kacprem Rexem, lecz urzędnik rejestrujący dziecko pomylił się i zamiast Rex wpisał Ryx. Studiuje on medycynę na Akademii Krakowskiej. Kacper charakteryzuje się wielką mądrością, sprytem i zaradnością. Cechy te pomagają mu odzyskać resztki królewskiej pieczęci, za co został nagrodzony przez króla Zygmunta Augusta przywilejem na wykonywanie zawodu inwestygatora (Inwestygator Jego Królewskiej Mości), w dalszych częściach ten tytuł potwierdzają mu kolejni władcy Polski: Henryk Walezy i Stefan Batory. Ten ostatni po zasługach Ryxa podczas wojny z Moskwą nobilituje go do stanu szlacheckiego nadając mu nazwisko Turopoński. Uszlachcony Ryx-Turopoński może w końcu stanąć na ślubnym kobiercu z Joanną Wapowską córką senatora Andrzeja Wapowskiego.
Głównymi przeciwnikami Kacpra Ryxa są: burmistrz Krakowa Rozmus Czeczotka Tłokiński oraz Kettler (albinos), jeden z najgroźniejszych płatnych zabójców w ówczesnej Europie. W kolejnych tomach jest to Samuel Zborowski i jego kuzyn Stanisław Stadnicki zwany Diabłem.

</doc>
<doc id="1072001" url="https://pl.wikipedia.org/wiki?curid=1072001" title="Mikulowice">
Mikulowice



</doc>
<doc id="1072006" url="https://pl.wikipedia.org/wiki?curid=1072006" title="Agrofitocenoza">
Agrofitocenoza

Agrofitocenoza - zbiorowisko roślinne pól uprawnych utrzymywane we względnej równowadze dzięki ustawicznej działalności człowieka. Jest to sztuczny układ utworzony przez człowieka w celu uzyskania maksymalnego plonu. 
Główną rolę homeostatyczną w agrofitocenozie odgrywa płodozmian wraz z innymi zabiegami agrotechnicznymi. 
W skład agrofitocenozy wchodzą: 
Agrofitocenoza wraz z zamieszkującymi ją organizmami zwierzęcymi tworzy agrobiocenozę. Spośród wymienionych grup roślin tylko roślina uprawna jest wprowadzana świadomie do agrofitocenozy przez człowieka, rzadziej pożyteczne mikroorganizmy w postaci azotobakteryny lub nitraginy. Pozostałe istnieją niezależnie od woli człowieka, przynosząc szkodę roślinie uprawnej (agrofagi) lub sprzyjając jej rozwojowi, a przez to zwiększając jej plon (grzyby, bakterie i wirusy atakujące chwasty, bakterie wiążące wolny azot z powietrza, bakterie nitryfikacyjne i in.). Udział poszczególnych komponentów agrofitocenozy nie jest stały; zmienia się wraz z rozwojem agrofitocenozy w ciągu okresu wegetacyjnego i w dużym stopniu zależy od oddziaływania człowieka i warunków abiotycznych siedliskowych (klimatu, gleby, wilgoci). Zależności między organizmami w agrofitocenozie kształtowane są przez stosunki pokarmowe zależne od swoistych sposobów odżywiania się wzajemne kształtowanie sobie środowiska oraz współzawodnictwo w przystosowywaniu się do niesprzyjających warunków środowiska i w wykorzystywaniu wpływów sprzyjających.

</doc>
<doc id="1072007" url="https://pl.wikipedia.org/wiki?curid=1072007" title="César Gabriel de Choiseul-Chevigny de Praslin">
César Gabriel de Choiseul-Chevigny de Praslin



</doc>
<doc id="1072013" url="https://pl.wikipedia.org/wiki?curid=1072013" title="René Nicolas de Maupeou">
René Nicolas de Maupeou



</doc>
<doc id="1072017" url="https://pl.wikipedia.org/wiki?curid=1072017" title="René Nicolas Charles Augustin de Maupeou">
René Nicolas Charles Augustin de Maupeou

René Nicolas Charles Augustin de Maupeou (ur. 25 lutego 1714 w Montpellier, zm. 29 lipca 1792 w Le Thuit) – francuski polityk. Ostatni kanclerz Francji. Urzędował w okresie od 16 września 1768 do 1 lipca 1790. 
W roku 1744 jego żoną została bogata dziedziczka i przyjaciółka Louise d’Épinay – opiekunki Rousseau, Anne de Roncherolles (1725–1752). Jako kanclerz Maupeou rozwiązał w 1771 francuskie parlamenty, które wystąpiły przeciw królowi. Krok ten został jednak odwrócony w roku 1774 przez innego ministra, którym był Jean-Frédéric Phélypeaux. W 1770 odznaczony Orderem Ducha Świętego.

</doc>
<doc id="1072020" url="https://pl.wikipedia.org/wiki?curid=1072020" title="Matylda Bawarska">
Matylda Bawarska

Mathilde Marie Theresia Henriette Christine Luitpolda von Bayern (ur. 17 sierpnia 1877 w Lindau; zm. 6 sierpnia 1906 w Davos) – księżniczka Bawarii.
Życiorys.
Księżniczka Matylda była trzecią córką Ludwika III, ostatniego króla Bawarii i królowej Marii Teresy Habsburg-Este.
1 maja 1900 roku w Monachium wyszła za mąż za księcia Ludwika Gastona Sachsen-Coburg-Gotha, syna księcia Ludwika Augusta Sachsen-Coburg-Gotha i Leopoldyny Teresy, infantki brazylijskiej. Matylda zmarła w wieku 28 lat w szwajcarskim Davos.

</doc>
<doc id="1072021" url="https://pl.wikipedia.org/wiki?curid=1072021" title="Louis Phélypeaux, hrabia Pontchartrain">
Louis Phélypeaux, hrabia Pontchartrain



</doc>
<doc id="1072023" url="https://pl.wikipedia.org/wiki?curid=1072023" title="Ius ad rem">
Ius ad rem

Ius ad rem (łac. prawo do rzeczy) – instytucja prawa cywilnego chroniąca roszczenie osoby trzeciej, gdy jego realizacja jest zagrożona przez umowę zawartą pomiędzy innymi podmiotami.
"Ius ad rem" zabezpiecza wyłącznie roszczenia o świadczenie niepieniężne, ponieważ ochrona wierzytelności o zapłatę następuje w drodze skargi pauliańskiej. Skorzystanie z prawa do rzeczy polega na zakwestionowaniu umowy, której wykonanie czyni całkowicie lub częściowo niemożliwym zadośćuczynienie określonemu roszczeniu. Zakwestionowanie przybiera postać żądania uznania przez sąd zawartej umowy za bezskuteczną względem tego, którego prawo jest zagrożone przez jej wykonanie.
Dla skutecznego posłużenia się" ius ad rem" konieczne jest, aby strony zawieranej umowy wiedziały o roszczeniu osoby trzeciej, albo aby dokonywana przez nie czynność prawna miała charakter nieodpłatny. Dowód tych okoliczności obciąża osobę, która domaga się udzielenia ochrony. Termin do skorzystania z omawianej instytucji wynosi jeden rok od daty zawarcia umowy.
Uprawnienia z tytułu "ius ad rem" dochodzone są w procesie, gdzie powodem jest osoba domagająca się udzielenia ochrony, zaś po stronie pozwanej występują osoby, które zawarły umowę. Pomiędzy nimi występuje współuczestnictwo jednolite konieczne.

</doc>
<doc id="1072024" url="https://pl.wikipedia.org/wiki?curid=1072024" title="Ntoum">
Ntoum

Ntoum – miasto w Prowincji Estuaire w Gabonie.

</doc>
<doc id="1072027" url="https://pl.wikipedia.org/wiki?curid=1072027" title="Joseph Jean Baptiste Fleuriau d'Armenonville">
Joseph Jean Baptiste Fleuriau d'Armenonville



</doc>
<doc id="1072028" url="https://pl.wikipedia.org/wiki?curid=1072028" title="Sheridan’s">
Sheridan’s

Sheridan’s – likier pochodzenia irlandzkiego o zawartości alkoholu 15,5%, składający się w 1/3 z likieru śmietankowego i w 2/3 z likieru kawowego zmieszanego z irlandzką whiskey. Umiejętnie nalany rozwarstwia się w kieliszku – kawa na dole, śmietanka na górze.

</doc>
<doc id="1072029" url="https://pl.wikipedia.org/wiki?curid=1072029" title="Nkolabona">
Nkolabona

Nkolabona – miasto w północnym Gabonie, w prowincji Woleu-Ntem, w departamencie Woleu, położone nieco ponad jeden stopień na północ od równika.

</doc>
<doc id="1072031" url="https://pl.wikipedia.org/wiki?curid=1072031" title="Estońskie Pułki Graniczne SS">
Estońskie Pułki Graniczne SS

Estońskie Pułki Graniczne SS (niem. "Estnische SS-Grenzschutz-Regiments") – jednostki wojskowe straży granicznej złożone z Estończyków w ramach SS pod koniec II wojny światowej.
Sformowanie i organizacja.
Estońskie Pułki Graniczne SS zaczęły być formowane przez Niemców od pocz. lutego 1944 r. na obszarze okupowanej Estonii. W ich skład wchodzili rekruci urodzeni w latach 1904-1923 z poszczególnych regionów kraju. Bazowano też na członkach Omakaitse. Rozkazy mobilizacyjne wydał SS-Obergruppenführer Friedrich Jeckeln, Wyższy Dowódca SS i Policji w Komisariacie Rzeszy "Ostland". Zostały one wykonane przez Hjalmara Mäe, szefa samorządu estońskiego i Waffen-Brigadeführera SS Johannesa Soodla, inspektora generalnego estońskich oddziałów Waffen-SS.
Jednostki graniczne podlegały dowódcy SS i policji w Estonii, SS-Oberführerowi Hinrichowi Möllerowi, zaś pod względem operacyjnym dowództwu 18 Armii ze składu Grupy Armii "Nord". Ich żołnierze nosili mundury Wehrmachtu. Każdy pułk liczył ok. 2,5 tys. żołnierzy. Byli oni jednak gorzej uzbrojeni i wyposażeni od regularnych pułków piechoty.
Historia formacji.
W lutym 1944 r. na front w rejon Narwy został jako pierwszy wysłany Pułk Graniczny "Tallinn" pod dowództwem Waffen-Sturmbannführera der SS Richarda Rubacha. Jego bataliony Niemcy rozdzielili pomiędzy różne dywizje niemieckie. Latem jego żołnierze przeszli w większości do nowo formowanej 20 Dywizji Grenadierów SS.
W okresie luty-marzec 1944 r. sformowane zostało jeszcze sześć kolejnych pułków granicznych SS (numeracja od 1 do 6) oraz Pułk Zapasowy dowodzony przez Waffen-Sturmbannführera der SS Augusta Tomandera, a następnie Waffen-Sturmbannführera der SS Augusta Vaska. Ich dowódcami byli dawni oficerowie armii estońskiej: 1 Pułku (utworzony w Rakvere) – Waffen-Sturmbannführer der SS Jaan Tamm, 2 Pułku (w Tallinnie) – Waffen-Sturmbannführer der SS Juhan Vermet, 3 Pułku – Waffen-Sturmbannführer der SS Mart Kaerma, 4 Pułku – Waffen-Sturmbannführer der SS Valter Pedak, 5 Pułku – Waffen-Sturmbannführer der SS Johannes Raudmäe, 6 Pułku – Waffen-Sturmbannführer der SS Paul Lilleleht.
Początkowo wszystkie pułki zostały przydzielone do niemieckiej 207 Dywizji Bezpieczeństwa. Walczyły one z Armią Czerwoną – podobnie jak Pułk Graniczny "Tallinn" – w rejonie Narwy, nad rzeką Narwą, jeziorem Pejpus i jeziorem Psków. Latem 1944 r. 2, 3, 4 i 6 Estońskie Pułki Graniczne zostały połączone, tworząc 300 Dywizję Piechoty Specjalnego Przeznaczenia. Natomiast 1 i 5 Pułki Graniczne pozostały samodzielnymi jednostkami, działając nad rzeką Emajőgi. Pułk Zapasowy stacjonował w Viljandi.
We wrześniu estońskie jednostki graniczne zostały rozbite w ciężkich walkach z Armią Czerwoną. Jedynie ich resztki wycofały się wraz z wojskami niemieckimi z obszaru Estonii.

</doc>
<doc id="1072033" url="https://pl.wikipedia.org/wiki?curid=1072033" title="Owendo">
Owendo

Owendo − miasto portowe w Gabonie, formalnie południowo-zachodnie przedmieście Libreville.

</doc>
<doc id="1072034" url="https://pl.wikipedia.org/wiki?curid=1072034" title="Neuendorf (Neuendorf-Sachsenbande)">
Neuendorf (Neuendorf-Sachsenbande)

Neuendorf - depresja, najniższy punkt Niemiec o wysokości 3,54 m p.p.m. położony w miejscowości Neuendorf-Sachsenbande (Szlezwik-Holsztyn).

</doc>
<doc id="1072036" url="https://pl.wikipedia.org/wiki?curid=1072036" title="Marek Zub">
Marek Zub

Marek Zub (ur. 24 sierpnia 1964 w Tomaszowie Lubelskim) – polski piłkarz i trener piłkarski.
Życiorys.
Swoją karierę piłkarską rozpoczął w 1980 w Hetmanie Zamość. Trzy lata później przeszedł do AZS AWF Warszawa, skąd w 1984 trafił do Igloopolu Dębica. Grał tam siedem lat, do 1991 roku. Później występował jeszcze w belgijskim Lorrain Arlon (do 1992), FC Piaseczno (1993-1995), Polonii Warszawa (1995-1996) i w MKS Piaseczno, gdzie w 2000 roku zakończył karierę piłkarską.
Trenował takie kluby jak KS Łomianki, Polonia Warszawa, Widzew Łódź,
Mazowsze Grójec czy Hetman Zamość. Był także drugim trenerem GKS-u Bełchatów.
W sezonie 2007/08 prowadził Widzew Łódź po podaniu się do dymisji, nowym trenerem łódzkiego klubu został Janusz Wójcik. Za kadencji Marka Zuba Widzew przegrał derby z ŁKS pierwszy raz od 11 lat. W sierpniu 2012 Marek Zub został trenerem Žalgirisu Wilno. W sierpniu 2013 roku jego litewska drużyna wyeliminowała po dwumeczu (1-0,1-2) Lecha Poznań z rozgrywek eliminacji Ligi Europy i po raz pierwszy w swojej historii Žalgiris awansował do rundy play-off Ligi Europy. Od marca do 20 maja 2015 trener GKS Bełchatów.
Sukcesy trenerskie.
 GKS Bełchatów
 Žalgiris Wilno

</doc>
<doc id="1072037" url="https://pl.wikipedia.org/wiki?curid=1072037" title="Joseph Fleuriau d’Armenonville">
Joseph Fleuriau d’Armenonville

Joseph Fleuriau d’Armenonville (ur. 22 stycznia 1661, zm. 27 listopada 1728) – francuski polityk.
Jego przyrodni brat Claude Le Peletier de Morfontaine, wówczas Generalny kontroler finansów umożliwił mu wejście do służby państwowej. Do 1689 działał ministerstwie finansów, po czym przeniósł się do Metz, by pracować w tamtejszym parlamencie. W roku 1701 powrócił do spraw zagranicznych. Od 1716 był nominalnym MSZ, lecz "de facto" o polityce zagranicznej decydował wówczas Guillaume Dubois. W latach 1718-1722 był ministrem floty.

</doc>
<doc id="1072040" url="https://pl.wikipedia.org/wiki?curid=1072040" title="Sabcha Tah">
Sabcha Tah

Sabcha Tah (fr. "Sebkha Tah") – depresja, najniższy punkt Maroka o wysokości 55 m p.p.m. Znajduje się w południowej części kraju przy granicy z Saharą Zachodnią. W obszarze depresji położone jest miasto Tarfaja.

</doc>
<doc id="1072041" url="https://pl.wikipedia.org/wiki?curid=1072041" title="Sedlo Brestová">
Sedlo Brestová



</doc>
<doc id="1072044" url="https://pl.wikipedia.org/wiki?curid=1072044" title="Teatr Nowy w Łodzi">
Teatr Nowy w Łodzi

Teatr Nowy im. Kazimierza Dejmka w Łodzi – łódzki teatr dramatyczny działający od 1949 roku.
Od 15 lutego 2021 roku dyrektorem naczelnym i artystycznym teatru jest Dorota Ignatjew, stając się następczynią Macieja Wojtyszki.
Historia teatru.
Budynek teatru otworzono 1 września 1912 i funkcjonował wówczas jako Teatr „Scala”. Wybudował go adwokat Stefan Kobyliński przy udziale Eugeniusza Gundelacha. Do roku 1933 teatr był wynajmowany zespołom żydowskim i teatrzykom variété. W 1933 roku w budynku siedzibę znalazł Teatr Miejski. Podczas okupacji niemieckiej Łodzi, w styczniu 1940 roku, rozpoczął działalność niemiecki "Theater zu Litzmannstadt", którego główną siedzibą po rozbudowie gmachu miał zostać dawny Teatr Miejski. Prace przerwano w roku 1942, a przed wyzwoleniem pożar strawił część budowli.
W roku 1947 budynek przekazano Towarzystwu Społeczno-Kulturalnemu Żydów z przeznaczeniem na siedzibę Teatru Żydowskiego. Tuż przed oddaniem do użytku został tu również przeniesiony zespół Teatru Nowego, a wspólna inauguracja teatrów odbyła się 4 lutego 1951. Oba zespoły dzieliły budynek do roku 1955, kiedy to Teatr Żydowski został przeniesiony do Warszawy. Pozostałością po czasach gdy w budynku działały dwie instytucje teatralne są dwa oddzielne wejścia od ul. Więckowskiego, oddzielne kasy i gabloty na afisze (zachodnie wejście – czynne współcześnie – do Teatru Nowego, a wschodnie – nieczynne – do Teatru Żydowskiego). W latach 1954–1966 prezentowano tu również spektakle Opery Łódzkiej.
Zespół Teatru Nowego powstał z inicjatywy młodych wychowanków łódzkiej szkoły teatralnej Leona Schillera, którzy za cel postawili sobie stworzenie współczesnego wojującego teatru politycznego oraz wychowanie socjalistycznego człowieka. Inauguracją działalności zespołu była premiera sztuki Vaška Káňi – "Brygada szlifierza Karhana" w dniu 12 listopada 1949, w tłumaczeniu Heleny Walickiej i zespołowej reżyserii pod kierunkiem Jerzego Merunowicza. W roli tytułowej wystąpił Józef Pilarski, w pozostałych rolach grali m.in.: Kazimierz Dejmek, Wacław Kowalski, Bohdana Majda, Gustaw Lutkiewicz, Barbara Rachwalska, Janusz Warmiński, Józef Łodyński, Janusz Kłosiński. Początkowo zespół Teatru Nowego działał w gmachu „Domu Żołnierza” przy ul. Daszyńskiego 34 (dziś ul. Tuwima). Pierwotny zespół wyłonił się, z pracującej nad metodą Stanisławskiego, Grupy Młodych Aktorów, do której należeli Kazimierz Dejmek, Dobrosław Mater, Tadeusz Mierzejewski, Janusz Warmiński, Jerzy Merunowicz, Stanisław Łapiński, Barbara Rachwalska, , Józef Pilarski, Wojciech Pilarski, Tadeusz Minc i Andrzej Wydrzyński.
W roku 1957, w budynku dawnego magazynu kostiumów Teatru Żydowskiego, utworzono Małą Scenę, którą po przebudowie w latach 1958–1960 nazwano Małą Salą. W latach 1993–1998 przeprowadzono generalny remont budynków teatru.
Uhonorowanie.
Zarządzeniem prezydenta RP Bolesława Bieruta z 17 lutego 1950 Państwowemu Teatrowi Nowemu w Łodzi został nadany Order Sztandaru Pracy II klasy " za wysoki poziom artystyczny i ideologiczny". 
14 stycznia 2008 roku teatr otrzymał imię swojego pierwszego dyrektora i założyciela – Kazimierza Dejmka, a w 2019 roku Minister kultury i dziedzictwa narodowego, Piotr Gliński, nadał teatrowi Srebrny Medal „Zasłużony Kulturze Gloria Artis” z okazji 70-lecia istnienia.

</doc>
<doc id="1072051" url="https://pl.wikipedia.org/wiki?curid=1072051" title="Leopoldyna Teresa Bragança">
Leopoldyna Teresa Bragança

Leopoldyna Teresa Franciszka Karolina Michalina Gabriela Rafaela (ur. 13 lipca 1847 w Rio de Janeiro, zm. 7 lutego 1871 w Wiedniu) – infantka Brazylii, księżna Sachsen-Coburg-Gotha. 
Zarys biografii.
Leopoldyna Teresa była córką Piotra II, cesarza Brazylii, i Teresy Marii Krystyny Burbon, z domu księżniczki Obojga Sycylii. 15 grudnia 1864 wyszła za mąż za księcia Ludwika Augusta, księcia Sachsen-Coburg-Gotha, syna księcia Augusta Koburga-Koháry i Klementyny Orleańskiej, księżniczki francuskiej. Zmarła w wieku 23 lat w Austrii. Powodem jej śmierci był tyfus. Została pochowana w grobie rodziny Sachsen-Coburg-Gotha w Niemczech.

</doc>
<doc id="1072052" url="https://pl.wikipedia.org/wiki?curid=1072052" title="Kościół św. Mikołaja w Lublinie">
Kościół św. Mikołaja w Lublinie



</doc>
<doc id="1072055" url="https://pl.wikipedia.org/wiki?curid=1072055" title="Wrzesień 2007 w sporcie">
Wrzesień 2007 w sporcie

11 września.
W RPA rozpoczęły się pierwsze Mistrzostwa Świata w Krykiecie Twenty20.
10 września.
W Chinach rozpoczęła się faza finałowa piątych Mistrzostw Świata w Piłce Nożnej Kobiet z udziałem 16 reprezentacji narodowych. Mecz o III Mmiejsce i mecz finałowy zostały rozegrane 30 września 2007.

</doc>
<doc id="1072056" url="https://pl.wikipedia.org/wiki?curid=1072056" title="Piestruszka stepowa">
Piestruszka stepowa

Piestruszka stepowa, dawniej: piestruszka ("Lagurus lagurus") – gatunek ssaka z podrodziny karczowników (Arvicolinae) w obrębie rodziny chomikowatych (Cricetidae), zamieszkujący stepy i półpustynie Azji wschodniej (Chiny i Mongolia), środkowej i zachodniej, po Dniepr we wschodniej Europie (Ukraina).
Nazwa zwyczajowa.
W polskiej literaturze zoologicznej dla oznaczenia gatunku używana była nazwa zwyczajowa „piestruszka”. Ostatecznie w wydanej w 2015 roku przez Muzeum i Instytut Zoologii Polskiej Akademii Nauk publikacji „Polskie nazewnictwo ssaków świata” gatunkowi "Lagurus lagurus" przypisano oznaczenie piestruszka stepowa, rezerwując nazwę piestruszka dla rodzaju "Legurus".
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1773 roku niemiecki przyrodnik Peter Simon Pallas nadając mu nazwę "Mus lagurus". Holotyp pochodził z ujścia rzeki Ural, z Inderska, w obwodzie atyrauskim, w Kazachstanie. Jedyny żyjący przedstawiciel rodzaju "Lagurus".
Autorzy "Illustrated Checklist of the Mammals of the World" rozpoznają pięć podgatunków.
Morfologia.
Piestruszka stepowa osiąga maksymalne wymiary do 8 miesiąca życia. Średnia masa ciała zwierząt w tym wieku wynosi zazwyczaj około 17,8 g, choć sporadycznie można spotkać osobnika o masie do około 33 g. Długość ciała (tułów i głowa) osiąga wówczas 73–125 mm. Ogon krótki od 6 do 16 mm. Długość ucha wynosi 5–7 mm, natomiast tylnej stopy 11–16 mm. Ubarwienie sierści – z wierzchu tułowia szarobrunatne, w części brzusznej jaśniejsze. Wzdłuż grzbietu przebiega czarna smuga. Uszy krótkie, zaokrąglone. Zęby rosną przez całe życie.
Występowanie.
Piestruszka stepowa zamieszkuje stepy i półpustynie w Azji wschodniej (Chiny i Mongolia), środkowej i zachodniej, i dalej na zachód aż po Dniepr we wschodniej Europie (Ukraina). W plejstocenie zasięg gatunku był większy, w interglacjale eemskim i podczas zlodowacenia północnopolskiego piestruszki stepowe zamieszkiwały stepy ciągnące się w Europie aż po południową Anglię.
Zasięg występowania w zależności od podgatunku:
Rozmnażanie.
Na wolności samica piestruszki stepowej rodzi rocznie nawet 6-krotnie. Po trwającej około 25 dni ciąży na świat przychodzi średnio 5–6 młodych. Rosną przez pierwsze 8 miesięcy życia. Dojrzewają szybko – dojrzałość płciową osiągają po około 45 dniach. W kolejnych latach populacja piestruszek stepowych podlega znacznym wahaniom liczbowym.
Ekologia.
Piestruszka stepowa jest roślinożercą – żywi się zielonymi i podziemnymi częściami roślin, ale przygodnie zjada też owady. Jest uznawana za szkodnika, bowiem niszczy uprawy rolne.
Piestruszka stepowa mieszka w norach, gdzie spędza większą część życia, a na powierzchni pojawia się na krótko w różnych porach doby. Na okres zimowy gromadzi zapasy. W zimie zachowuje aktywność życiową.
Hodowla.
Piestruszki stepowe są hodowane hobbystycznie. Są także wykorzystywane do badań laboratoryjnych. W hodowli piestruszki stepowe mogą żyć dłużej (do około 39 miesięcy), niż na wolności (około 12–18 miesięcy).
Potocznie są też nazywane "lemingami stepowymi", co jest kalką z języka angielskiego ("steppe lemming").

</doc>
<doc id="1072058" url="https://pl.wikipedia.org/wiki?curid=1072058" title="Synagoga w Bet Alfa">
Synagoga w Bet Alfa

Synagoga w Bet Alfa (hebr. בית הכנסת בית אלפא) – stanowisko archeologiczne na którym znajdują się ruiny synagogi z VI wieku. Pozostałości synagogi znajdują się na terenie kibucu Chefci-Bah w północnej części Izraela. Obszar parku archeologicznego został objęty ochroną jako Park Narodowy Synagogi Bet Alfa (ang. Bet Alfa Synagogue National Park).
Położenie.
Ruiny synagogi są położone w północnej części kibucu Chefci-Bah, który leży na południowym skraju Doliny Charod na północy Izraela. Na południe od kibucu wznoszą się strome zbocza Wzgórz Gilboa. Okoliczny teren jest płaski, jednak łagodnie opada w kierunku wschodnim do depresji Doliny Jordanu. Na północ od kibucu przepływa rzeka Charod.
Historia.
Badania archeologiczne wskazują, że synagoga Bet Alfa prawdopodobnie pochodzi z V wieku n.e., chociaż odkryte wewnątrz inskrypcje (w języku aramejskim) wskazują, że synagogę wybudowano w okresie panowania bizantyjskiego cesarza Justyna I – lata około 518–527. Budowę sfinansowała lokalna gmina żydowska. Dalsze jej losy nie są znane, chociaż najprawdopodobniej została zniszczona podczas trzęsienia ziemi w 749 roku (niektórzy z badaczy twierdzą, że wcześniej). Fragmenty zawalonego budynku ochroniły unikalne mozaiki podłogowe, które dzięki temu przetrwały do dzisiejszych czasów.
Pozostałości zapomnianej synagogi zostały przypadkowo odkryte w 1929 roku przez mieszkańców tutejszego kibucu Chefci-Bah. Podczas budowy kanału melioracyjnego natrafiono na starożytne ruiny, pod którymi odkryto dużą mozaikę podłogową. Ponieważ dominującą rolę posiadał wówczas sąsiedni kibuc Bet Alfa, synagogę nazwano właśnie od niego – pomimo faktu, że znajdowała się ona przy sąsiednim kibucu Chefci-Bah. Rok później, pod auspicjami Uniwersytetu Hebrajskiego rozpoczęły się prace wykopaliskowe, prowadzone przez archeologa Eleazara Sukenika (wyniki badań opublikował w 1932 r.). W 1962 roku rozszerzono obszar badań archeologicznych, odkrywając pozostałości okolicznych domów mieszkalnych. W skrytce pod jedną z podłóg odkryto skarb 36 bizantyjskich monet.
Park narodowy.
Park Narodowy Synagogi Bet Alfa zajmuje obszar położony bezpośrednio wokół ruin starożytnej synagogi. Dla ich ochrony wzniesiono klimatyzowany budynek, osłaniający zabytkową mozaikę przed wpływem warunków atmosferycznych. Badania archeologiczne wskazują, że synagoga była dwupiętrowym budynkiem z wewnętrznym dziedzińcem. Budynek posiadał wymiary 27,7 metra długości i 14,2 metra szerokości. Synagoga nie była idealnie symetryczna. Wnętrze dzieliło się na atrium, przedsionek i główną salę modlitewną. Wejście z dziedzińca oraz korytarz przedsionka są wyłożone geometryczną mozaiką. Jednak najpiękniejsza mozaika znajduje się w dawnej głównej sali modlitewnej.
Sala modlitewna posiada wymiary 11,9 metra długości i 9,65 metra szerokości. Wnętrze było podzielone na trzy nawy przez dwa rzędy liczące każda po pięć kolumn. W tej sali znajdowała się apsyda, w której zapewne był Aron ha-kodesz. Cała podłoga jest ozdobiona dużą mozaiką, która dzieli się na trzy części, każda przedstawiająca inny temat:
Mozaika jest opatrzona aramejską inskrypcją: „"Ta posadzka została położona w roku panowania cesarza Justynusa"”.
Turystyka.
Przy synagodze wzniesiono budynek przeznaczony do obsługi ruchu turystycznego. Audiowizualna prezentacja umożliwia poznanie warunków życia w V-VI wieku oraz przyjrzeć się uważnie zbliżeniom mozaiki. Prezentacja jest udostępniona w języku hebrajskim, angielskim, niemieckim, hiszpańskim i rosyjskim. Czas zwiedzania parku wynosi około 1 godziny. Jest tutaj sklep z pamiątkami oraz bar. Teren parku jest dostępny dla osób niepełnosprawnych.

</doc>
<doc id="1072060" url="https://pl.wikipedia.org/wiki?curid=1072060" title="Okandja">
Okandja

Okandja – miasto w prowincji Górne Ogowe w Gabonie. W 2008 roku zamieszkiwało je ok. 9 tys. ludzi.

</doc>
<doc id="1072061" url="https://pl.wikipedia.org/wiki?curid=1072061" title="Chaker Zouaghi">
Chaker Zouaghi

Chaker Zouaghi (arab. اشنثق ئخعشلاه, ur. 10 stycznia 1985 w Tunisie) piłkarz tunezyjski grający na pozycji środkowego pomocnika.
Kariera klubowa.
Zouaghi jest wychowankiem klubu Olympique Béja, ale występował tam jedynie w drużynach młodzieżowych. Następnie został piłkarzem Étoile Sportive du Sahel. W 2004 roku zadebiutował w jego barwach w lidze tunezyjskiej. W swoim pierwszym sezonie wywalczył wicemistrzostwo Tunezji i dotarł do finału Afrykańskiej Ligi Mistrzów. W 2005 roku Zouaghi także został wicemistrzem kraju. Na początku 2006 roku Tunezyjczyk przeszedł do rosyjskiego Łokomotiwu Moskwa. W Premier Lidze zadebiutował 9 kwietnia w przegranych 1:2 derbach ze Spartakiem Moskwa, a pierwszego gola zdobył w wygranym 3:1 meczu z Amkarem Perm. Rok 2006 zakończył z Lokomotiwem na 3. miejscu w tabeli. W 2007 rozegrał jedno spotkanie, a w 2008 ani razu nie pojawił się na boisku.
W 2009 roku Zouaghi wrócił do Étoile Sportive du Sahel i grał w nim przez jeden sezon. Z kolei w 2010 roku został piłkarzem szwajcarskiego FC Zürich. W 2012 roku wrócił do ojczyzny i został zawodnikiem Espérance Tunis.
Kariera reprezentacyjna.
Zouaghi ma za sobą występy w młodzieżowej reprezentacji Tunezji U-21, a w 2005 roku zadebiutował w pierwszej reprezentacji. W 2008 roku selekcjoner Roger Lemerre powołał go do kadry na Puchar Narodów Afryki 2008.

</doc>
<doc id="1072062" url="https://pl.wikipedia.org/wiki?curid=1072062" title="Omboué">
Omboué

Omboué - miasto w prowincji Ogowe Nadmorskie w Gabonie. W 2008 roku zamieszkiwało je 2 tys. ludzi.
W 1942 roku, w tym mieście urodził się gaboński dyplomata i polityk Jean Ping.

</doc>
<doc id="1072063" url="https://pl.wikipedia.org/wiki?curid=1072063" title="Omboue">
Omboue



</doc>
<doc id="1072064" url="https://pl.wikipedia.org/wiki?curid=1072064" title="Georg Mohr (szachista)">
Georg Mohr (szachista)

Georg Mohr (ur. 2 lutego 1965 w Mariborze) – słoweński szachista i trener szachowy ("FIDE Senior Trainer" od 2004), arcymistrz od 1997 roku.
Kariera szachowa.
Od odzyskania niepodległości przez Słowenię (w roku 1991) należy do podstawowych zawodników reprezentacji kraju. Pomiędzy 1992 a 2002 rokiem wystąpił na sześciu szachowych olimpiadach, natomiast w latach 1997–2001 trzykrotnie reprezentował narodowe barwy w drużynowych mistrzostwach Europy, w roku 2001 w León zdobywając brązowy medal za indywidualny wynik na V szachownicy. Dwukrotnie zdobył medale w indywidualnych mistrzostwach Słowenii: srebrny (1994, Nova Gorica) i brązowy (1998, Maribor).
Do sukcesów Georga Mohra w turniejach międzynarodowych należą m.in. dz. I m. w Grazu (1994, wraz z m.in. Zdenko Kožulem i Władimirem Burmakinem), I m. w Mariborze (1993, memoriał Vasji Pirca), dz. III m. w Sarajewie (1998, za Zdenko Kožulem i Gyula Saxem, wraz z Bojanem Kurajicą), III m. w Mariborze (1998, memoriał Vasji Pirca, za Draženem Sermekiem i Dusko Pavasoviciem), II m. w Ptuju (2000, za Adrianem Michalczyszynem), III m. w Opatii (2003, za Nenadem Fercecem i Borysem Czatałbaszewem), I m. w Grazu (2010) oraz dz. II m. w Katmandu (2010, za Gieorgijem Timoszenko, wspólnie z Maratem Dżumajewem).
Najwyższy ranking w karierze osiągnął 1 stycznia 2011 r., z wynikiem 2536 punktów zajmował wówczas 5. miejsce wśród słoweńskich szachistów.

</doc>
<doc id="1072067" url="https://pl.wikipedia.org/wiki?curid=1072067" title="Georg Mohr">
Georg Mohr



</doc>
<doc id="1072068" url="https://pl.wikipedia.org/wiki?curid=1072068" title="Marek Stebnicki">
Marek Stebnicki

Marek Stebnicki (ur. 11 listopada 1965 w Dynowie) – polski hokeista, reprezentant Polski, olimpijczyk. Działacz hokejowy.
Kariera.
Wychowanek Polonii Bytom. W latach 1983-1991/2001-2005 w lidze polskiej rozegrał 545 meczów i strzelił 300 bramek. W latach 1991-2001 zagrał 506 spotkań w lidze niemieckiej w zespole Krefeld Pinguine i Revierlöwen Oberhausen, strzelił 120 goli.
W barwach reprezentacji Polski do lat 20 uczestniczył w turnieju mistrzostw świata juniorów do lat 20 edycji 1985 (Grupa A). W barwach reprezentacji polski seniorów uczestniczył w turniejach mistrzostw świata edycji 1985 (Grupa B), 1986 (Grupa A), 1987 (Grupa B), 1989 (Grupa A), 1991 (Grupa B) oraz zimowych igrzysk olimpijskich 1988. Łącznie w reprezentacji Polski w hokeju na lodzie mężczyzn zagrał 81 razy i zdobył 24 bramki. 
Po wygraniu przez Polskę turnieju mistrzostw świata Grupy B w 1985 i uzyskanym awansie do Grupy A został odznaczony Brązowym Medalem za Wybitne Osiągnięcia Sportowe.
Zamieszkał w Radzionkowie. Od listopada 2012 do grudnia 2014 był prezesem TMH Polonia Bytom.

</doc>
<doc id="1072070" url="https://pl.wikipedia.org/wiki?curid=1072070" title="Synagoga Beit Alfa">
Synagoga Beit Alfa



</doc>
<doc id="1072071" url="https://pl.wikipedia.org/wiki?curid=1072071" title="Wszczepialny kardiowerter-defibrylator serca">
Wszczepialny kardiowerter-defibrylator serca

Wszczepialny kardiowerter-defibrylator serca (ang. ICD, "implantable cardioverter defibrillator") – wszczepialne urządzenie medyczne, mające za zadanie przerwać potencjalnie groźną dla życia arytmię i przywrócić rytm zatokowy serca. Wszczepienia urządzenia dokonuje się u chorych, u których pomimo leczenia farmakologicznego istnieje duże ryzyko wystąpienia groźnych dla życia (tak zwanych "złośliwych") zaburzeń rytmu serca, mogących doprowadzić do nagłego zatrzymania krążenia i śmierci sercowej.
Wskazaniami do tego typu leczenia są:
Technika wszczepienia.
Początki tej metody leczniczej sięgają lat 80. XX wieku i zapoczątkowane były w Sinai Hospital w Baltimore. W pionierskich pracach uczestniczył Michel Mirowski, który po wojnie był studentem Akademii Medycznej w Gdańsku. Jednak po roku nauki opuścił Gdańsk i wyjechał do Palestyny i następnie USA. Początkowo implantacja wymagała otwarcia ściany klatki piersiowej a elektrody umieszczane były bezpośrednio na sercu (tak zwane elektrody nasierdziowe). Następnie dzięki miniaturyzacji opracowano metodę umożliwiającą przezżylne wprowadzenie elektrody do prawej komory serca, a sam kardiowerter-defibrylator implantowany jest na mięśniu piersiowym klatki piersiowej (podobnie jak sztuczny rozrusznik serca).
Początkowo układ elektryczny kardiowertera-defibrylatora potrafił jedynie wykonać defibrylację. Rozwój elektroniki doprowadził do tego, że urządzenia te ponadto potrafią wykonać kardiowersję, działać na zasadzie rozrusznika serca, analizować i rejestrować epizody arytmii.
Zabieg wszczepienia ICD dokonuje się w znieczuleniu miejscowym. Następnie pacjenta poddaje się znieczuleniu ogólnemu – określa się podczas niego tak zwany "próg defibrylacji", czyli określa się jaki poziom energii jest potrzebny do przerwania arytmii. Kilka dni po wszczepieniu wykonuje się test wysiłkowy, który ułatwia wychwycenie ewentualnych zaburzeń pracy ICD, ale pozwala również na lepsze, zależne od aktywności pacjenta, dostrojenie pracy kardiowertera-defibrylatora. Zwykle po 7 dniach wykonuje się dodatkowo kontrolną próbę progu defibrylacji. Pacjent wypisywany jest do domu, jednak z częstością 3 – 6 miesięcy wymaga kontroli pracy ICD.
Ograniczenia aktywności życiowej po wszczepieniu ICD.
Po wszczepieniu ICD należy bezwzględnie unikać działania pól elektromagnetycznych, nie wyłączając tych emitowanych przez radio CB czy telefon komórkowy (powinien być używany po przeciwnej stronie od miejsca implantacji). Należy także unikać podnoszenia ciężkich przedmiotów, nie wolno mieć wykonanego badania MRI, choć pojawiają się już pierwsze urządzenia odporne na działanie pola magnetycznego wytwarzanego przez urządzenia MRI.
Postępowanie w przypadku aktywności ICD.
W momencie zadziałania ICD pacjent może nie odczuwać żadnych wrażeń, choć w przypadku kardiowersji odczuwa zwykle uderzenie w klatce piersiowej, a w przypadku defibrylacji wręcz kopnięcie. Osoba ewentualnie dotykająca danej osoby, również może odczuwać mrowienie, nie jest to jednak niebezpieczne.
W przypadku zadziałania ICD pacjent powinien czym prędzej usiąść lub się położyć. Jeżeli po wyładowaniu ICD nie poczuje się dobrze, powinien wezwać pogotowie ratunkowe. W przypadku dobrego samopoczucia może powrócić do poprzedniej aktywności, powinien jednak w przeciągu 24 godzin skonsultować się z lekarzem.
Sytuacja w Polsce.
W Polsce w 2005 roku w 43 ośrodkach zajmujących się wykonywaniem tej procedury wszczepiono 1503 urządzenia typu ICD (liczba obejmuje wszczepienia nowe jak i wymiany).

</doc>
<doc id="1072072" url="https://pl.wikipedia.org/wiki?curid=1072072" title="91 Dywizjon Pancerny">
91 Dywizjon Pancerny

91 Dywizjon Pancerny (91 dpanc) – pancerny pododdział rozpoznawczy Wojska Polskiego II Rzeczypospolitej.
Dywizjon nie występował w organizacji pokojowej wojska. Został sformowany w dniach 24–25 marca 1939 roku, w Brześciu, w mobilizacji alarmowej dla Nowogródzkiej Brygady Kawalerii, w grupie jednostek oznaczonych kolorem czerwonym. Jednostką mobilizującą był 4 batalion pancerny.
91 dpanc. w kampanii wrześniowej.
W dniach 28-30 marca 1939 roku dywizjon został przetransportowany koleją do rejonu Sierpca, gdzie został podporządkowany dowódcy Nowogródzkiej Brygady Kawalerii. W okresie letnim wymieniono rezerwistów zmobilizowanych w marcu. W dniu 8 sierpnia dywizjon wraz z macierzystą brygadą został przegrupowany w pobliże granicy, gdzie zajął ugrupowanie obronne, jako odwód Nowogródzkiej BK w lesie koło Zielunia na południe od Lidzbarka. W jej składzie walczył w kampanii wrześniowej 1939 roku.
Walki dywizjonu
1 września 1939 roku dwa plutony czołgów 91 dywizjonu wykonały wypady na północny wschód i na styku Armii „Pomorze”. Pod Mrocznem jeden z plutonów wziął do niewoli trzech jeńców i zdobył motocykl. 2 września pluton samochodów pancernych ze szwadronem 27 pułku ułanów przeprowadził rozpoznanie w kierunku stanowisk 20 Dywizji Piechoty, a wieczorem cały dywizjon zajął pozycje wyjściowe na północ od Żuromina. 3 września o świcie z rejonu wsi Zalesie szwadron samochodów pancernych wspólnie z 27 pułkiem wyparł z Petrykozów oddział niemieckiej 217 DP, a szwadron czołgów wspierał atakujący w kierunku Kuczborka 4 pułk strzelców konnych. Kontratak czołgów i strzelców konnych odniósł powodzenie, zdobyto: 2 armaty ppanc, 2 samochody oraz kilkadziesiąt rowerów. Szwadron poniósł straty 2 rannych i w sprzęcie. Z uwagi na wycofanie całej Armii "Modlin", w tym Nowogródzkiej BK 4 września, szwadron czołgów osłaniał przemarsz brygady. Wieczorem 4 września cały 91 dywizjon pancerny skoncentrował się w Sierpcu. 5 września od południa szwadron czołgów koło Bielska na szosie Płock-Ciechanów osłaniał marsz odwrotowy jednostek 20 Dywizji Piechoty spod Mławy. 6 września 91 dpanc. odjechał do Płocka, gdzie przekroczył most na Wiśle i zatrzymał się na postój w lasach koło Łącka. 8 września dywizjon kwaterował w rejonie Sannik. W dniach 8-11 września dywizjon przemieścił się przez Puszczę Kampinoską, Modlin, Jabłonnę do okolic Wiązownej. Po przemarszach, remontu i przeglądu wymagało większość czołgów TK-3 i część samochodów pancernych. 91 dywizjon podporządkowano dowódcy Kresowej Brygady Kawalerii z którą miał podjąć likwidację niemieckiego przyczółka naprzeciw Góry Kalwarii. 11 września prowadzono naprawy i remonty wozów bojowych, część patrolowała szosę z Kołbieli do Góry Kalwarii i Garwolina. 12 września dywizjon wraz z piechotą ze składu 10 Dywizji Piechoty uderzył w kierunku Sobień Murowanych na broniący ich niemiecki batalion I/66 pp zmot. Szwadron samochodów pancernych wdarł się wraz z piechotą do lasu na południe od szosy z Osiecka. Z uwagi na gęstość drzewostanu pojazdy utknęły, szwadron samochodów pancernych utracił jako zniszczone dwa pojazdy, a jeden uszkodzony. Na początku natarcia szwadron czołgów w sile 10 tankietek ugrzązł w sypkim piasku i pod ostrzałem niemieckich dział przeciwpancernych, tracąc jeden zniszczony czołg, wycofał się. W godzinach popołudniowych dywizjon odjechał do Kołbieli, gdzie koncentrowała się Nowogródzka BK. 91 dywizjon wraz ze szwadronem kolarzy Nowogródzkiej BK rano 13 września rozpoznawał w kierunku Siennicy. Przed południem 13 września dywizjon całością pojazdów bojowych wtargnął do Siennicy zaskakując w nim niemiecki zmotoryzowany podjazd ze składu 11. DP z samochodami pancernymi, armatami ppanc. i piechotą na ciężarówkach. Unieruchomiono jeden niemiecki samochód pancerny i zniszczono ciężarówkę, a piechotę odrzucono poza miasteczko. Sukces 91 dywizjonu wykorzystał 26 pułk ułanów zdobywając sąsiednią wieś Grabowilk. Dywizjon utracił dwa TK-3. 14 września dywizjon przejechał do lasu koło wsi Polesie Rowskie. Następnie przemieścił się bocznymi drogami wzdłuż Wisły docierając do szosy lubelskiej na południe od Ryk. Trudnego terenu nie wytrzymały dwa czołgi TK-3, które porzucono na trasie marszu. Dalszy marsz dywizjon odbył po szosie w kierunku Kocka. Do Baranowa nad Wieprzem 91 dpanc. doprowadził 6 czołgów i 3 samochody pancerne wz. 34I. Dywizjon wraz ze szwadronem kolarzy ubezpieczał tabory macierzystej brygady. Przemieszczający się przez Rejowiec i Grabowiec dywizjon osiągnął 21 września rejon Komarowa. Realizując rozkaz dowódcy Grupy Operacyjnej Kawalerii gen. bryg. Władysława Andersa, 91 dywizjon działając pozostałymi pojazdami pancernymi walczył w siłach głównych Nowogródzkiej BK. 22 września wspólnie z ułanami przełamał obronę niemiecką we wsiach Krynice i Dzierążnia przy szosie Tomaszów Lubelski-Zamość. W trakcie dalszego marszu w kierunku Krasnobrodu, z uwagi na ugrzęźnięcie części tankietek w rozmiękniętych polnych drogach porzucono je. Po zdobyciu 23 września w opanowanym przez brygadę Krasnobrodzie samochodów, ciągników i motocykli z posiadanych pojazdów i wozów bojowych utworzono "grupę pancerno-zmotoryzowaną". Maszerując w ślad za kawalerią w dniach 24-26 września po bezdrożach Puszczy Solskiej i przez zalesione wzgórza Roztocza grupa zużyła większość paliwa. Uzupełniono ją pozyskiwaną naftą, lecz brak paliwa powodował, że po drodze pozbyto się pojazdów pomocniczych. Do rejonu Władypola grupa przybyła bez walk, jednak doprowadziła jeden czołg TK-3 i dwa samochody pancerne wz. 34I. W trakcie walk Nowogródzkiej BK z sowiecką 34 Dywizją Kawalerii, 27 września pancerniacy kontratakowali na sowiecką kawalerię w osłonie wycofującego się 27 pułku ułanów, w ogniu dział przeciwpancernych utracono czołg i jeden samochód pancerny. W trakcie odwrotu ostatni samochód pancerny ugrzązł w śliskim jarze koło wsi Bolanowice, tam został zniszczony. Rozkazem gen. Andersa jednostki brygady, w tym i 91 dywizjon pancerny zostały rozwiązane. Większość żołnierzy dostała się do niewoli sowieckiej.
Struktura i obsada personalna dywizjonu.
5 października 2007 roku Minister Obrony Narodowej mianował pośmiertnie oficerów zamordowanych w Charkowie i Katyniu na kolejne stopnie.
Podstawowym uzbrojeniem dywizjonu było trzynaście czołgów rozpoznawczych TK-3 i osiem samochodów pancernych wz. 1934.

</doc>
<doc id="1072075" url="https://pl.wikipedia.org/wiki?curid=1072075" title="Oyster Bay Cove">
Oyster Bay Cove

Oyster Bay Cove – wieś w Hrabstwie Nassau (stan Nowy Jork (stan), USA. Ludność 2,262 (2000 r.). Wioska Oyster Bay Cove jest północną częścią miasta Oyster Bay.
Geografia.
Według danych Amerykańskiego Urzędu Statystycznego, wioska zajmuje powierzchnię 11,0 km² (4,3 mi²), w tym 10,9 km² (4,2 mi²)zajmują lądy, a 0,2 km² (0,1 mi²) woda.
Demografia.
Spis ludności z 2000 roku, wykazał 2,262 mieszkańców, 725 gospodarstw domowych I 633 rodziny mieszkające w wiosce. Gęstość zaludnienia wynosiła 207,9/km² (538,1/mi²). Podział rasowy: 90,23% Biali, 1,77% Afroamerykanie, 0,09% Rdzenni Amerykanie, 5,97% Azjaci, 0,97% inne rasy i 0,97% z dwóch lub więcej ras. Hiszpanie i Latynosi z różnych ras stanowili 1,68% populacji.
W wiosce podział ze względu na wiek przedstawiał się następująco: 28,4% osób było poniżej 18 roku życia, 5,5% między 18 a 24 rokiem życia, 21,9% między 25 a 44, 32% między 45 a 64 a tylko 11,9% mieszkańców miało więcej niż 65 lat. Średni wiek wynosił 42 lata. Na każde 100 kobiet przypadało 94,7 mężczyzn. Na każde 100 kobiet w wieku 18 lat i powyżej przypadało 98,5 mężczyzn.
Średnia przychód dla gospodarstwa domowego w wiosce wynosił ok. 200 000$. Mężczyźni mieli przychody powyżej 100 000$ a kobiety średnio 53,750$. PKB na jednego mieszkańca wynosiło 103,203$. Około 1,3% rodzin i 2,6% populacji żyło poniżej poziomu ubóstwa, wliczając, że 0,8% z Nich nie przekroczyło 18 roku życia, a 5,6% przekroczyło wiek 65 lat.

</doc>
<doc id="1072082" url="https://pl.wikipedia.org/wiki?curid=1072082" title="Maria Bawarska">
Maria Bawarska

Maria Ludwia Teresa Wittelsbach (ur. 6 lipca 1872 w Lindau (Bodensee); zm. 10 czerwca 1954 w Lindau (Bodensee)), księżniczka Bawarii.
Życiorys.
Była córką króla Ludwika III Bawarskiego i jego żony, królowej Marii Teresy.
31 maja 1897 w Monachium wyszła za mąż za Ferdynanda Piusa Burbona, księcia Kalabrii. Jej mąż był synem Alfonsa Burbona, hrabiego Caserty i księcia Obojga Sycylii oraz jego żony i kuzynki - Marii Antonietty Burbon, księżniczki Obojga Sycylii. Maria zmarła w wieku 81 lat w Villa Amsee, Lindau (Bodensee).

</doc>
<doc id="1072083" url="https://pl.wikipedia.org/wiki?curid=1072083" title="Spartanie">
Spartanie



</doc>
<doc id="1072084" url="https://pl.wikipedia.org/wiki?curid=1072084" title="8 Przyboczny Pułk Grenadierów im. Króla Fryderyka Wilhelma III (1 Brandenburski)">
8 Przyboczny Pułk Grenadierów im. Króla Fryderyka Wilhelma III (1 Brandenburski)

8 Przyboczny Pułk Grenadierów im. Króla Fryderyka Wilhelma III (1 Brandenburski) - (niem. "Königlich-Preußisches Leib-Grenadier-Regiment König Friedrich Wilhelm III. (1. Brandenburgisches) Nr. 8") pułk piechoty niemieckiej, został sformowany 21 listopada 1808.
Dowódcy pułku.
1808 von Horn, 1811 von Tippelskirch, 1812 von Zielinski, 1813 von Zepelin, 1816 von Grabow, 1832 von Werder, 1839 von Marées, 1845 von Chamier, 1849 von Hoffmann, 1849 von Manstein, 1852 von Sydow, 1857 marszałek von Sulicki, 1859 von Bojanowski, 1863 von Berger, 1866 Girodz von Gaudy, 1870 von L'Estocq, 1874 von Reibnitz, 1880 hrabia Finck von Finckenstein, 1883 Freiherr von Willisen, 1885 Freiherr von Falkenstein, 1888 Baron Paul v. Collas, 1891 von Krosigk, 1894 Freiherr von Lichtenstern, 1895 von Eichhorn, 1897 von Kleist, 1900 von Salisch, 1903 von Schack

</doc>
<doc id="1072086" url="https://pl.wikipedia.org/wiki?curid=1072086" title="71 Dywizjon Pancerny">
71 Dywizjon Pancerny

71 Dywizjon Pancerny (71 dpanc) – pancerny pododdział rozpoznawczy Wojska Polskiego II RP w wojnie obronnej 1939
Organizacja i formowanie.
Dywizjon nie występował w organizacji pokojowej wojska. Sformowany został w dniach 24–25 sierpnia 1939 przez 1 batalion pancerny z Poznania dla Wielkopolskiej Brygady Kawalerii w grupie żółtej.
27 sierpnia 1939, po zakończeniu formowania, dywizjon rozmieścił się w lasach pod Śremem jako odwód dowódcy brygady. Generał Roman Abraham rozdysponował dywizjon przeznaczając szwadron samochodów pancernych do OW „Rawicz”, a szwadron TK-3 do OW „Leszno”. Dywizjon składał się z dwóch szwadronów: samochodów pancernych, czołgów rozpoznawczych i plutonu techniczno–gospodarczego. Pierwszy z wymienionych pododdziałów uzbrojony był w siedem samochodów pancernych wzór 1934-II, natomiast drugi szwadron w trzynaście czołgów rozpoznawczych TK, w tym cztery uzbrojone w 20 mm najcięższe karabiny maszynowe wzór 1938.
71 dpanc. w kampanii wrześniowej.
Bitwa graniczna
1 września w rejonie Rawicza granicę przekroczyły grupy niemieckich dywersantów, które zaatakowały placówki Straży Granicznej oraz ludność cywilną. Skierowany tam 1 pluton samochodów pancernych, przybył rano do Rawicza opanowanego już przez żołnierzy z 108 pułku Grenzwachtu. Samochody pancerne wsparły kontruderzenie żołnierzy z III batalionu 55 pułku piechoty. Niemcy zostali z miasta wyparci. 2 pluton działał w tym czasie między Rawiczem i Lesznem.
Szwadron TKS skierowano do Leszna, gdzie wsparł 1/55 pułku piechoty w walce z dywersantami niemieckimi w mieście. Po południu 1 pluton TK-3 wraz z kompanią piechoty na samochodach ciężarowych wysłano na rozpoznanie w kierunku granicy. Wracający wieczorem po wykonaniu zadania oddział zlikwidował kolejne ognisko niemieckiej dywersji tym razem w Święciechowie.
2 września pododdziały dywizjonu wzięły udział w kilku wypadach na terytorium Niemiec, jakie przeprowadziła Wielkopolska Brygada Kawalerii. 2 pluton samochodów pancernych wraz z żołnierzami 3/55 pp, przekroczył granicę niemiecką i we wsi Załęcze zniszczył kilka niemieckich pojazdów wojskowych.
Szwadron TKS wraz ze szwadronem kolarzy zabezpieczał wypad oddziałów atakujących Wschowę. 1 pluton wziął we wsi Dębowa Łęka "(Geyersdorf)" jeńców ze 118 pułku Grenzwachtu. Po południu TK-3 ponownie brały udział w walce z dywersantami niemieckimi w Lesznie.
3 września dywizjon przeszedł w Śremie na prawy brzeg Warty i wszedł w skład grupy odwodowej Kórnik, która miała wspierać obsadzającą Wartę Wielkopolską Brygadę Kawalerii.
6 września szwadron samochodów pancernych oraz szwadron kolarzy brygady stanowiły straż przednią kolumny wycofującej się brygady. Reszta dywizjonu znajdowała się w kolumnie głównej, która przez Konin, Tuliszów i Turek dotarła do Uniejowa. Szwadron samochodów pancernych osłaniał przeprawę brygady przez Wartę oraz jej dalszy marsz w rejon na wschód od Dąbia.
7 września 1 pluton czołgów skierowany został w kierunku Ozorkowa, a 2 pluton samochodów pancernych ku Poddębicom. Samochody pancerne współdziałające z kolarzami brygady natknęły się na szosie Łęczyca – Stary Gostków na oddziały rozpoznawcze 102 pp z niemieckiej 24 DP.
Wieczorem dywizjon wycofał się przez Łęczycę do Topoli Królewskiej. 8 września dywizjon dotarł przez Kutno w pobliże Soboty i pozostawał w odwodzie brygady. 1 pluton samochodów pancernych, wraz ze szwadronem kolarzy 15 pułku ułanów prowadził rozpoznanie w kierunku Łowicza.
Nad Bzurą
Od 9 września dywizjon wspierał natarcie pododdziałów brygady na Chruślin, Helenów i Głowno.
9 września dywizjon został wzmocniony czołgiem TKS z działkiem 20 mm, który znaleziono na stacji Jackowice.
Następnego dnia rano, szwadron czołgów ostrzelał kolumnę taborową 26 pp z niemieckiej 30 DP zadając jej straty, potem ubezpieczał węzeł dróg w Bielawach. Szwadron samochodów pancernych wraz z ułanami z 15 pułku, walczył z pododdziałami 20 pp niemieckiej 10 DP w rejonie Chruślina. Wieczorem cały dywizjon obsadził wieś Zgoda.
11 września dywizjon stał w odwodzie brygady i prowadził rozpoznanie. Szwadron TKS osłaniał wycofanie 3/7 dak. Następnego dnia dywizjon wspierał 1/57 pp w kierunku na Głowno. Wieczorem dywizjon wycofał się za Bzurę i ześrodkował się obok wsi Zduny.
13 września 1 pluton samochodów pancernych rozpoznawał kierunek Bielaw. W nocy 13/14 września dywizjon przeszedł do rejonu Młodzieszyna. Szwadron samochodów pancernych ubezpieczał kierunek na Wyszogród.
W celu utworzenia przedmościa dowódca Wielkopolskiej BK postanowił opanować Brochów. Wysłał tam szwadron czołgów, a szwadron samochodów pancernych wraz z kolarzami i plutonem zaporowym miał zamknąć przeprawy w Wyszogrodzie. Szwadron czołgów wspierał w Brochowie w dniach 14-16 września 15 pułk ułanów, a następnie 7 pułk strzelców konnych. Tankietki zniszczyły 3 czołgi niemieckie PzKpfw II. Przeciwnikiem były pododdziały zmotoryzowanego pułku SS „Leibstanderte Adolf Hitler” i 4 DPanc.
16 września szwadron czołgów przeprawił się przez Bzurę i przeszedł do Puszczy Kampinoskiej. Szwadron samochodów pancernych i szwadron techniczno-gospodarczy nie mogąc doczekać się naprawy mostu, zniszczył sprzęt ciężki, a żołnierze skierowali się pieszo w rejon koncentracji.
18 września 1 pluton czołgów wspierał natarcie 17 pułku ułanów na Kaliszki i Palmiry. Po południu 2 pluton i 15 pułk ułanów natknęły się w puszczy na oddział rozpoznawczy niemieckiej 1 DLek. W wyniku walki zniszczono trzy niemieckie czołgi – 2 PzKpfw 35(t) i 1 PzKpfw IV. Około północy w czołgach 2 plutonu zabrakło paliwa i załogi zniszczyły je.
19 września wozy 1 plutonu wraz z 7 dak i działami ppanc odparły natarcie niemieckich czołgów pod Sierakowem.
Ku Warszawie
Po walce pod Sierakowem pozostały jedynie dwa sprawne czołgi. One to, wraz z baterią 6 dak i 3 szwadronem pionierów 20 września osiągnęły Młociny. Tego dnia w trakcie nalotu poległ dowódca 71 dywizjonu mjr K. Żółkiewicz. Zniszczono tam tankietkę z ckm-em z powodu braku paliwa. Ostatnie dwa czołgi wspierały oddziały przedzierające się do Warszawy.
Przybyłe do Warszawy dwie tankietki 71 dywizjonu pancernego (jedna lub obie z nkm-em) były jedynymi polskimi wozami bojowymi które przedostały się do Warszawy z rejonu walk nad Bzurą. Tankietki zostały wcielone w skład szwadronu czołgów rozpoznawczych Dowódcy Obrony Warszawy, natomiast pozostali żołnierze weszli w skład batalionu ochrony mostów kpt. A. Krzyżanowskiego.
Struktura i obsada personalna batalionu.
Obsada personalna we wrześniu 1939 roku:
Dowództwo (poczet dowódcy)
Organizacja wojenna dywizjonu pancernego:

</doc>
<doc id="1072089" url="https://pl.wikipedia.org/wiki?curid=1072089" title="Tyrsa (wydawnictwo)">
Tyrsa (wydawnictwo)

Wydawnictwo Tyrsa ukr. ТИРСА – jedno z większych instytucji wydawniczych mniejszości ukraińskiej w Polsce z siedzibą w Warszawie.
Wydawnictwo Tyrsa powstało w 1995 r. jako instytucja wydawnicza powiązana z osobami skupionymi w Związku Ukraińców w Polsce. 
Obecnie oficyna publikuje kilka pozycji rocznie poświęconych głównie historii Ukraińców w Polsce oraz relacjom polsko-ukraińskim. Do najważniejszych obecnie wydanych autorów należą m.in.: Roman Drozd, Eugeniusz Misiło, Mikołaj Siwicki, Mirosław Czech (który był również redaktorem tego wydawnictwa), Bogdan Huk redaktor naczelny "Wisnyka Zakerzonnia", Ola Hnatiuk, Iwan Złatokudr. 
Prezesem Zarządu wydawnictwa jest obecnie Stefania Łajkosz. 

</doc>
<doc id="1072091" url="https://pl.wikipedia.org/wiki?curid=1072091" title="Griparna Speedway">
Griparna Speedway

Griparna Nyköping właśc. "Nyköpings Speedwayklubbs " – klub żużlowy z Nyköping. Zespół występuje w szwedzkiej Allsvenskan.

</doc>
<doc id="1072093" url="https://pl.wikipedia.org/wiki?curid=1072093" title="Rytm zatokowy">
Rytm zatokowy

Rytm zatokowy (łac. "rythmus sinusalis", ang. "sinus rhythm") – prawidłowy, fizjologiczny, nadawany przez węzeł zatokowy rytm serca.
Jest rozpoznawany na podstawie badania elektrokardiograficznego i do jego stwierdzenia konieczne jest stwierdzenie następujących cech zapisu EKG:

</doc>
<doc id="1072094" url="https://pl.wikipedia.org/wiki?curid=1072094" title="Nadieżda Olizarienko">
Nadieżda Olizarienko



</doc>
<doc id="1072095" url="https://pl.wikipedia.org/wiki?curid=1072095" title="Prywatna praktyka (seria 1)">
Prywatna praktyka (seria 1)

Ten artykuł zawiera streszczenia, a także informacje o odcinkach pierwszego sezonu serialu Prywatna praktyka. Pierwsza emisja w USA rozpoczęła się 26 września 2007.
The Other Side of This Life, część pierwsza.
Streszczenie.
Addison wyjeżdża na urlop do Los Angeles, do swoich przyjaciół z czasów studiów. Sam i Naomi są małżeństwem, którzy założyli wspólną prywatną klinikę. Montgomery poznaje pozostałych lekarzy kliniki: Cooper, który jest pediatrą (umawia się przez Internet na randki), Peter – lekarza medycyny alternatywnej, Violet – psycholog oraz Dell – muskularny recepcjonisty. Addison przyjechała do LA, bo chce mieć dziecko, a Naomi jest najlepszym specjalistą w leczeniu bezpłodności. Po badaniach okazuje się, że ma tylko dwa jajeczka, więc jest już praktycznie bezpłodna. Naomi zachęca ją, aby pracowała w jej klinice. W czasie pobytu Addison, do kliniki przychodzi Lisa, która przedwcześnie zaczyna rodzić. Peter namiętnie całuje Montgomery, aby poprawić jej zły humor.
In Which We Meet Addison, a Nice Girl From Somewhere Else.
Streszczenie.
Addison przeprowadza się do Los Angeles. Zaczyna pracować w Oceanside Wellness Center na zaproszenie przyjaciółki, specjalistki od leczenia niepłodności, Naomi Bennett. Nieoczekiwany przyjazd Addison do kliniki nie został dobrze przyjęty, ponieważ Naomi nie powiadomiła swoich współpracowników: ex-męża – internistę Sama Bennetta, psychiatrę Violet Turner, pediatrę Coopera Freedmana i guru medycyny alternatywnej Pete’a Wildera (który jest przekonany, że Addison wróciła z powodu ich niedawnego pocałunku).
In Which Sam Receives an Unexpected Visitor....
Streszczenie.
Przyjaciele robią Samowi małą niespodziankę po tym jak rozstał się z Naomi. Zapraszają do jego domu striptizerkę Ginger. O całym zajściu dowiaduje się także Naomi, która jest trochę zazdrosna. Violet nie może się pogodzić z odejściem Allana, który ożenił się z inną kobietą. O jej byłym przypomina jej rower zamówiony z Włoch, specjalnie na urodziny Allana. Pete ma ochotę pocałować Addison, ale ona jest na niego zła za Ginger. Mówi, że jest gorszy od Coopera, który szuka dziewczyn przez internet.
In Which Addison Finds the Magic.
Streszczenie.
Violet nie może zapomnieć o swoim ex i znowu odsłuchuje od niego stare wiadomości. Córka Naomi, Maya, postanawia zostać cały tydzień u Sama. Dell podkochuje się w Naomi i specjalnie dla niej przynosi torty. Pete idzie na cmentarz, na grób zmarłej żony, Annie. Mówi jej, że jej nienawidził i była beznadziejna, ale nie potrafił jej uratować. Addison musi się zwrócić o pomoc do Pete’a w leczeniu świeżo poślubionej pary.
In Which Addison Has a Very Casual Get Together.
Streszczenie.
Addison zaprasza wszystkich współpracowników do siebie na imprezę, ale nikt się nie pojawia. Klinikę odwiedza żona ex-chłopaka Violet, która prosi o pomoc w leczeniu niepłodności. Z jej wizyty nie jest zadowolona Violet. Sam pojawia się w swoim pierwszym talk-show promującym książkę.
In Which Addison Finds a Showerhead.
Streszczenie.
Addison nie może przestać myśleć o dr Wilderze. Cooper nie był zadowolony, gdy zobaczył Allana (ex Violet), który płacił rachunki w klinice. Maya prosi o poradę lekarską Addison. Wszystko chce ukryć przed swoimi rodzicami Naomi i Samem.
In Which Charlotte Goes Down the Rabbit Hole.
Streszczenie.
Charlotte szuka u Pete’a pomocy w leczeniu jej bezsenności. Naomi postanawia iść na pierwszą randkę od czasów college’u. Pacjentka prosi Addison i Naomi, aby te zataiły fakt przed jej mężem, iż kobieta jest płodna. Ma ona chorobę genetyczną i nie chce mieć dzieci. Cooper podejrzewa, że nad jego pacjentką ktoś się znęca fizycznie.
In Which Sam Gets Taken for a Ride.
Streszczenie.
Pete zwierza się Violet, że z jego żoną starali się o dziecko zanim umarła. Postanawia on bardziej zaprzyjaźnić się z Addison. Cooper i Violet zawierają przyjacielski pakt z samymi korzyściami. Sam znajduje się w niewłaściwym miejscu i w niewłaściwym czasie.
In Which Cooper Finds a Port in His Storm.
Streszczenie.
Copper nie może pójść do łóżka z Violet, gdyż uważa ją jedynie za koleżankę. Addison i Pete postanawiają razem pracować w programie „Safe Surrender”, pomagającym nastoletnim matkom. Copper umawia się na randkę z kobietą poznaną przez internet. Okazuje się nią Charlotte. Addison przyjmuje zaproszenie na randkę z pacjentem Violet – Carlem. Sam idzie do łóżka z Naomi.
In Which Dell Finds His Fight.
Streszczenie.
Sam namiętnie całuje Naomi przy wszystkich lekarzach, dając do zrozumienia Dell'owi, że Naomi jest tylko jego. Cooper godzi się z Violet. Addison poznaje sympatycznego policjanta. Sam i Naomi postanawiają jeszcze raz spróbować być parą.

</doc>
<doc id="1072097" url="https://pl.wikipedia.org/wiki?curid=1072097" title="62 Dywizjon Pancerny">
62 Dywizjon Pancerny

62 Dywizjon Pancerny – pancerny pododdział rozpoznawczy Wojska Polskiego II Rzeczypospolitej.
Dywizjon nie występował w pokojowej organizacji wojska. Został sformowany w sierpniu 1939 roku we Lwowie, dla Podolskiej Brygady Kawalerii. Jednostką mobilizującą był 6 batalion pancerny.
62 dpanc w kampanii wrześniowej.
Mobilizacja.
62 dywizjon pancerny został zmobilizowany w trakcie mobilizacji alarmowej we Lwowie, w dniach 24-26 sierpnia, w grupie jednostek oznaczonych kolorem żółtym w czasie A+60. Po zmobilizowaniu nocą 29/30 sierpnia został załadowany do transportu kolejowego. 30 sierpnia dywizjon wyruszył transportem kolejowym w rejon koncentracji Podolskiej BK na terenie operacyjnym Armii „Poznań”. 
Działania bojowe.
Jeszcze w drodze 1 września został ostrzelany przez samoloty wroga na stacji kolejowej Koluszki. Kilku żołnierzy poległo, a kilku zostało rannych oraz poniesiono w sprzęcie. 2 września wyładował się we Wrześni i odjechał do lasów koło Nekli, gdzie otrzymał rozkaz: marszem nocnym przejść na lewy brzeg Warty. 3 września po plutonie samochodów pancernych przydzielono do pododdziałów rozpoznawczych, działających na kierunkach Poznań - Nowy Tomyśl z 9 pułku ułanów i Poznań Pniewy z 14 pułku ułanów. Szwadron czołgów rozwinął się w lesie koło jeziora Niegruszewskiego, gdzie odtwarzał sprawność techniczną. 4 września dywizjon przejechał na prawy brzeg Warty i zatrzymał się w lesie koło Swarzędza. 5 września rozkazem dowódcy Podolskiej BK podjął marsz w kierunku Ślesina. W marszu w rejonie Kleczewa pod Sławoszewkiem, dywizjon zbombardowany został przez samoloty Luftwaffe. Poległo 2 żołnierzy, 6 zostało rannych, wśród nich por. Jan Tabaczyński, zniszczony został jeden czołg TKS. Ze względu na ciężką chorobę do szpitala odjechał dowódca dywizjonu, dowodzenie 62 dpanc przejął por. Włodzimierz Sieniuta, a szwadronem czołgów ppor. rez. Zygmunt Traczyński. 6 września dywizjon ubezpieczał brygadę od strony Gniezna, obsadzając w obronie przesmyk pomiędzy jeziorami koło Ślesina. Po przejściu brygady 7 września dołączył do niej koło Sompolna. 8 września wraz z Podolską BK przegrupował się do Chełmna, tam wraz z brygadą wszedł w skład Grupy Operacyjnej Kawalerii gen. bryg. Stanisława Grzmot-Skotnickiego. 
Udział w bitwie nad Bzurą
9 września z okolic Dąbia, Podolska Brygada Kawalerii wyruszyła do natarcia, wraz z nacierającymi w I rzucie pułkami, do natarcia przystąpił 62 dpanc. Szwadron czołgów został przydzielony do 14 puł., a szwadron samochodów pancernych do 6 pułku ułanów. Pluton samochodów pancernych wraz ze szwadronem ułanów z 6 puł. udzielił pomocy plutonowi kolarzy z 9 puł., który podczas rozpoznania okolic Dąbia wpadł w niemiecką zasadzkę. Wieczorem tego dnia szwadron samochodów pancernych walczył z powodzeniem w okolicach Uniejowa odpychając niemiecki pododdział z osi działania brygady. 10 września GOKaw. gen. Grzmota-Skotnickiego osiągnęła rubież Uniejów-Parzęcin. Tego dnia szwadron samochodów pancernych wziął udział w zatrzymaniu niemieckiego 350 pułku piechoty z 221 Dywizji Piechoty. Szwadron czołgów wspierał 14 puł., w walce o Wartkowice, tracąc 4 poległych, 2 rannych i kilka wozów bojowych. Pułk (a wraz z nim dywizjon) odniósł tego dnia ogromny sukces. Przecięto linie komunikacyjne i zaopatrzeniowe niemieckiego X Korpusu. W samych tylko Wartkowicach zdobyto 27 ciężarówek z żywnością, papierosami i amunicją. 1 pluton czołgów otrzymał takie zadanie: "zablokować drogę na Poddębice i zatrzymać niemieckie wozy zaopatrzeniowe." Z kierunku Poddębic ciągle nadjeżdżały nowe niemieckie kolumny i wszystkie wpadały w ręce Polaków. Łącznie tego dnia zdobyto około 150-180 ciężarówek z amunicją i żywnością. Wieczorem dywizjon ześrodkował się we wsi Gostków koło Parzęczewa. 11 września wraz z pułkiem zbiorowym Pomorskiej Brygady Kawalerii, 62 dywizjon pancerny atakował tyły niemieckich oddziałów broniących Ozorkowa. W potyczce pod Orłą dywizjon stracił 2 zabitych, 6 rannych i 2 czołgi i samochód pancerny dowódcy dywizjonu. Wieczorem 62 dpanc ześrodkował się w miejscu koncentracji Podolskiej BK w okolicy Parzęczewa, przydzielono go jako wsparcie do 14 puł. 12 września wspierał natarcie 14 puł. na Krzepice, następnie zorganizował zasadzkę, w której zniszczył straż przednią niemieckiego oddziału wydzielonego 221 DP. Wieczorem został wycofany, odpoczywał i odtwarzał zdolność bojową w dworze Gawrony koło Łęczycy. 14 września wieczorem wraz z Podolską BK, 62 dpanc rozpoczął przegrupowanie w kierunku dolnej Bzury, podczas jazdy zatłoczonymi drogami, w nocy zagubił się II pluton, ze szwadronu czołgów. Dołączył on do 16 Dywizji Piechoty. 62 dywizjon dotarł do Bzury w okolicach Witkowic. 16 września szwadron czołgów przeprawił się przez Bzurę w bród, rzekę przeszło 7 czołgów TKS. Pozostałe pojazdy szwadronu samochodów pancernych, plutonu techniczno-gospodarczego z powodu braku możliwości przeprawienia się przez Bzurę, zniszczyły swój sprzęt i park pojazdów. 17 września resztki dywizjonu były bombardowane przez lotnictwo niemieckie. Z uwagi na brak paliwa i hałas silników, który demaskował przedzierające się przez Puszczę Kampinoską, oddziały i grupy w pobliżu linii i punktów oporu jednostek niemieckich, czołgi TKS zniszczono we wsi Polesie. Resztki spieszonego dywizjonu dotarły do Kazunia, a następnie do Warszawy i uczestniczyły w obronie stolicy. II pluton szwadronu czołgów rozpoznawczych, otrzymał 16 września rozkaz nawiązania łączności z Grupą Operacyjną gen. bryg. Edmunda Knoll-Kownackiego. Podczas poszukiwań kontaktu, pod wsią Różyce niedaleko Kiernozi, pluton czołgów rozpoznawczych starł się z kompanią 2 pułku pancernego 1 Dywizji Pancernej. W jej wyniku stracił wszystkie czołgi i przestał istnieć.
Organizacja i obsada personalna.
szwadron czołgów rozpoznawczych nr 62 (13 czołgów TKS)
szwadron samochodów pancernych nr 62 (7 samochodów pancernych wzór 1934-II)
pluton techniczno-gospodarczy

</doc>
<doc id="1072098" url="https://pl.wikipedia.org/wiki?curid=1072098" title="7 Pułk Grenadierów im. Króla Wilhelma I (2 Zachodniopruski)">
7 Pułk Grenadierów im. Króla Wilhelma I (2 Zachodniopruski)

7 Pułk Grenadierów Króla Wilhelma I (2 Zachodniopruski) (niem. Königlich-Preußisches Grenadier-Regiment König Wilhelm I (2. Westpreussisches) Nr. 7) - oddział piechoty Armii Cesarstwa Niemieckiego.
7 Pułk Grenadierów im. Króla Wilhelma I został sformowany 20 lutego 1797. Stacjonował w garnizonie Legnica i wchodził w skład XVIII Brygady Piechoty ("18. Infanterie-Brigade"), której dowództwo mieściło się w tym samym mieście.
XVIII BP podporządkowana była dowódcy 9 Dywizja Piechoty ("9. Infanterie-Division") w Głogowie, a ta z kolei dowódcy V Korpusu Armii Niemieckiej w Poznaniu
W 7 Pułku Grenadierów pełnili służbę służył m.in.:

</doc>
<doc id="1072100" url="https://pl.wikipedia.org/wiki?curid=1072100" title="Diskdżokej">
Diskdżokej



</doc>
<doc id="1072101" url="https://pl.wikipedia.org/wiki?curid=1072101" title="Christine Wachtel">
Christine Wachtel

Christine Wachtel, później Guth (ur. 6 stycznia 1965 w Altentreptow) – lekkoatletka startująca w reprezentacji NRD, jej koronną konkurencją był bieg na 800 m.
W swoim dorobku ma wicemistrzostwo świata z Rzymu (1987) oraz wicemistrzostwo olimpijskie z Seulu (1988). Ma również trzy złote medale Halowych Mistrzostw Świata w Lekkoatletyce (Indianapolis 1987, Budapeszt 1989 oraz Sewilla 1991) oraz złoto Halowych Mistrzostw Europy (Liévin 1987). W latach 1988-2002 była rekordzistką świata na 800 m w hali (czas 1:56,40 z 13 lutego 1988). Była również przez krótki czas rekordzistką świata na 1000 m (2:30,67, 1990). W biegu na 800 metrów na otwartym stadionie jej najlepszy wynik to 1:55,32 (1987).

</doc>
<doc id="1072103" url="https://pl.wikipedia.org/wiki?curid=1072103" title="Danny Ecker">
Danny Ecker

Danny Ecker (ur. 21 lipca 1977 w Leverkusen) – niemiecki lekkoatleta, tyczkarz, brązowy medalista mistrzostw świata z Osaki, halowy mistrz Europy (2007), trzykrotny mistrz Niemiec (2004, 2007 oraz w hali 2005).
W 2001 skoczył w hali w Dortmundzie 6,00 m, co jest jego rekordem życiowym, a zarazem halowym rekordem Niemiec i ósmym wynikiem w historii światowej lekkoatletyki. Mierzy 192 cm wzrostu, waży 82 kg.
Jego trenerem był Leszek Klima.
Jego matką jest utytułowana lekkoatletka Heide Rosendahl.

</doc>
<doc id="1072104" url="https://pl.wikipedia.org/wiki?curid=1072104" title="61 Dywizjon Pancerny">
61 Dywizjon Pancerny

61 Dywizjon Pancerny – pancerny pododdział rozpoznawczy Wojska Polskiego II Rzeczypospolitej.
Dywizjon nie występował w pokojowej organizacji wojska. Został sformowany w sierpniu 1939 roku we Lwowie dla Kresowej Brygady Kawalerii, przez 6 batalion pancerny.
61 dpanc. w kampanii wrześniowej.
Mobilizacja.
61 dywizjon pancerny został zmobilizowany w trakcie mobilizacji alarmowej we Lwowie, w dniach 24-25 sierpnia, w grupie jednostek oznaczonych kolorem czerwonym w czasie A+36. Jednostką mobilizującą był 6 batalion pancerny. Po zmobilizowaniu 30 sierpnia został załadowany do transportu kolejowego na dworcu czerniowieckim we Lwowie. Nocą 30/31 sierpnia wyjechał w miejsce koncentracji Kresowej BK na terenie operacyjnym Armii „Łódź”.
Walki dywizjonu.
Dywizjon w rejon koncentracji jechał poprzez Zdołbunów, Brześć, Warszawę. Będąc jeszcze w transporcie, 1 września przed południem został zaatakowany przez lotnictwo niemieckie. O świcie 2 września wyładował się w Poddębicach i przeszedł w rejon koncentracji na północ od Szadka. 3 września przeszedł Wartę i prowadził rozpoznawanie w kierunku na Błaszki. 4 września dywizjon dozorował przydzielony odcinek rzeki Warty, po południu wraz z resztą Kresowej BK wycofał się na prawy brzeg rzeki. Po raz pierwszy wszedł w kontakt ogniowy z nieprzyjacielskimi pododdziałami rozpoznawczymi z niemieckiej 24 DP. Jako pierwszy kontakt ogniowy nawiązały samochody pancerne osłaniające mosty na odnogach Warty na lewym brzegu. O godz. 18.00 niezniszczone mosty zostały uchwycone przez niemieckie jednostki rozpoznawcze, które utworzyły przyczółki. Wieczorem 61 dywizjon pancerny ześrodkował się w lesie koło Szadka. 5 września rano szwadron samochodów pancernych rozpoznał skrzydła brygady stwierdził, że nieprzyjaciel oskrzydla pozycje Kresowej BK. Reszta dywizjonu osłaniała rejon Szadka, gdzie docierały ostatnie transporty brygady. Przez noc 5/6 września odtwarzano zdolność bojową szwadronu samochodów pancernych, co trwało jeszcze do południa 6 września. Następnie w ślad za brygadą wycofał się za rzekę Ner. 7 września szwadron samochodów pancernych przygotował obronę w Kucinach na skrzyżowaniu dróg z Poddębic do Zgierza i Aleksandrowa. Aktywnie ubezpieczał odwrót Kresowej BK dokonując wypadów w pobliżu własnych stanowisk. W trakcie wypadu w kierunku Poddębic, ok. 5 km od miasta zaatakował wysunięty rzut sztabu niemieckiej 24 DP. W walce wezwane niemieckie armaty przeciwpancerne zniszczyły 2 samochody pancerne szwadronu. W dalszej kolejności szwadron opóźniał niemieckie działania rozpoznawcze w kierunku Aleksandrowa. Jeden z samochodów pancernych został uszkodzony przez polską armatę ppanc., dwa następne z braku paliwa, na rozkaz dowódcy szwadronu zostały zniszczone przez własne załogi. Pozostałe dwa z resztką szwadronu odjechały w stronę Zgierza, a następnie samowolnie udały się do Warszawy. W Siennicy 13 września zostały wcielone do 11 dywizjonu pancernego. Pozostałość szwadronu z jego dowódcą samowolnie odjechała do Lwowa. Szwadron czołgów rozpoznawczych osłaniał odwrót Kresowej BK, tocząc potyczki z oddziałem wydzielonym niemieckiej 10 DP. Na noc 7/8 września odtwarzał zdolność bojową w lesie Emilia na północ od Aleksandrowa. 8 września dywizjon przemieszczał się za silami głównymi brygady, która rozdzieliła się na dwa zgrupowania. Dotarł do rejonu Głowna i nawiązał kontakt z dowódcą 22 pułku ułanów płk. dypl. Władysławem Płonką, który wydał rozkaz marszu do Warszawy. Wieczorem 8 września 61 dpanc dotarł do Skierniewic. 
Skąd po trasie Żyrardów, Błonie dojechał do Warszawy po południu 9 września. Podczas przemarszu przez Warszawę, dywizjon został zbombardowany, w wyniku czego ranny został por. Czesław Macuski, a dowódca szwadronu czołgów odłączył się od szwadronu. Uszkodzeniu uległy też dwa TKS, które pozostały w Warszawie, jako stałe punkty ogniowe w barykadach na ul. Grochowskiej. W rejonie Otwocka dywizjon nawiązał kontakt ze zbierającą się Kresową BK. Dywizjon współdziałał ze Zgrupowaniem Kawalerii płk. dypl. Tadeusza Komorowskiego broniącego linii Wisły. Zgodnie z rozkazami, 11 września po południu 61 dpanc podjął jazdę do Żelechowa, w marszu dywizjon zmuszony był pozostawić część taboru samochodowego z uwagi na brak paliwa. 12 września w rejonie Radzynia dywizjon został wcielony do Kombinowanej Brygady Kawalerii płk. Adama Bogorii-Zakrzewskiego. Szwadron czołgów osłaniał rejon organizowania i formowania brygady, a pozostałe pojazdy dywizjonu dowoziły, ze składów w Brześciu n/Bugiem paliwo, amunicję i żywność. 14 września wraz z Kombinowaną BK 61 dpanc odjechał w kierunku Lublina. Osiągając 15 września, las na wschód od miasta, gdzie przywracano sprawność sprzętu. Nocą 16/17 września dywizjon dotarł do Rejowca, skąd wysłał rozpoznanie w rejon Krasnegostawu, utracił w nim jeden TKS. Do szwadronu czołgów dołączył jego dowódca. 18 września dywizjon przegrupował się w szykach brygady w rejon Grabowca. W następnych dniach przejechał do lasów w pobliżu Tyszowca, skąd wysłał rozpoznanie w kierunku Komarowa. 21 września pluton czołgów w sile 4 TKS rozpoznawał drogę, gdzie w walce z niemieckim podjazdem pancerno-motorowym z 4 Dywizji Lekkiej, zniszczył lekki samochód pancerny, jeden uszkodził, a trzy inne miał zdobyć oraz kilka motocykli i jeńców. W walce utracił jeden TKS. 22 września pozostałość 61 dywizjonu została podporządkowana 1 Dywizji Piechoty Legionów i zajęła kwatery w dworze Sielec koło Dzierążni. Wieczorem tego dnia, szwadron czołgów rozkazem dowódcy dywizji, w sile 7 TKS, wziął udział w natarciu 1 pułku piechoty Legionów w kierunku Tarnawatki. Prowadząc natarcie pułku koło wsi Falków, szwadron czołgów został ostrzelany przez obronę niemiecką i poniósł ciężkie straty. Z uwagi na co musiał się wycofać z walki. 23 września 1 DP Leg. skapitulowała, dywizjon odłączył się i odjechał w kierunku północno wschodnim. Podczas przekraczania szosy Zamość-Hrubieszów, w starciu z niemieckim patrolem utracił kolejny TKS. 24 września resztki dywizjonu zostały zreorganizowane w pluton strzelecki na samochodach i pluton czołgów, tego dnia dołączono do Grupy „Kowel” płk. dypl. Leona Koca. Po natknięciu się na oddziały sowieckie, grupa i resztki dywizjonu skierowały się na zachód. 25 września podczas przeprawiania się przez rzekę Wieprz w pobliżu Izbicy, pozostawiono dwa ostatnie czołgi. Sprzęt, uzbrojenie i amunicję zakopano. Pozostałość dywizjonu podzielono na trzy grupy, polecając udać się w kierunku Lwowa i dalej za granicę węgierską lub rumuńską. Większość żołnierzy dojechała i doszła do Lwowa, skąd w małych grupkach, część przedarła się za granicę. 

</doc>
<doc id="1072106" url="https://pl.wikipedia.org/wiki?curid=1072106" title="Maria Antonietta Sycylijska (1851–1918)">
Maria Antonietta Sycylijska (1851–1918)

Maria Antonietta Józefa Burbon-Sycylijska (ur. 16 marca 1851 w Neapolu; zm. 12 września 1918 we Fryburgu Bryzgowijskim), księżniczka Obojga Sycylii.
Maria Antonietta urodziła się jako najstarsza córka Francesco Burbon-Sycylijskiego, hrabiego Trapani, i jego żony – arcyksiężniczki Marii Izabelli Habsburg. 8 czerwca 1868 w Rzymie wyszła za mąż za swojego kuzyna – Alfonsa Burbona, hrabiego Caserty i księcia Obojga Sycylii (syna Ferdynanda II, króla Obojga Sycylii i jego żony – arcyksiężniczki Marii Teresy Habsburg). Maria Antonietta zmarła w wieku 67 lat, we Fryburgu.

</doc>
<doc id="1072108" url="https://pl.wikipedia.org/wiki?curid=1072108" title="Przedrzeźniacze">
Przedrzeźniacze

Przedrzeźniacze (Mimidae) – rodzina ptaków z rzędu wróblowych (Passeriformes), obejmująca ponad trzydzieści gatunków. 
Występowanie.
Rodzina obejmuje gatunki występujące wyłącznie na terenie Ameryki. 
Charakterystyka.
Ich cechą charakterystyczną, od której wywodzi się ich polska nazwa oraz nazwy w wielu innych językach, jest duża zdolność do naśladowania odgłosów innych ptaków oraz różnych innych dźwięków (ptaki mimetyczne).
Bezpośrednią inspiracją dla Karola Darwina do wysnucia teorii ewolucji były badane przez niego różne formy przedrzeźniacza galapagoskiego występujące na różnych wyspach Archipelagu Galapagos (niekiedy traktowane jako oddzielne gatunki). Wbrew obiegowej opinii nie były to bardziej znane zięby Darwina.
Systematyka.
Takson ten jest najbliżej spokrewniony ze szpakami (Sturnidae). Do rodziny zaliczane są następujące rodzaje:

</doc>
<doc id="1072109" url="https://pl.wikipedia.org/wiki?curid=1072109" title="21 Dywizjon Pancerny">
21 Dywizjon Pancerny

21 Dywizjon Pancerny (21 dpanc) – pancerny pododdział rozpoznawczy Wojska Polskiego II Rzeczypospolitej.
Formowanie.
Dywizjon nie występował w pokojowej organizacji wojska. Został sformowany w mobilizacji alarmowej, w dniach 13-16 sierpnia 1939 roku w Łucku dla Wołyńskiej Brygady Kawalerii w grupie jednostek oznaczonych kolorem zielonym. Według innych autorów w grupie czerwonej. Jednostką mobilizującą był 12 batalion pancerny. 17 sierpnia żołnierze złożyli przysięgę, po czym pododdział przegrupował się do wsi Teremno. W dniach 18-19 sierpnia dywizjon przetransportowany został koleją z Łucka do Radomska przez Lwów, Kraków i Częstochowę. 19 sierpnia jednostka zakwaterowana została w Woli Jedlińskiej i podporządkowana dowódcy Wołyńskiej Brygady Kawalerii. 28 sierpnia gen. dyw. Juliusz Rómmel dokonał przeglądu dywizjonu, a następnie odebrał defiladę wszystkich jednostek brygady. Nocą 29/30 sierpnia dywizjon przegrupowano do rejony miejscowości Ostrowy, bliżej granicy jako odwód Wołyńskiej BK.
21 dpanc w kampanii wrześniowej.
O godz. 4.30 1 września 1939 roku jako pierwszy w kontakt bojowy z oddziałami niemieckiej 4 Dywizji Pancernej wszedł 1 pluton czołgów rozpoznawczych, który wraz z 4 szwadronem kolarzy Wołyńskiej BK tworzył Oddział Wydzielony "Danków". Oddział ten tocząc potyczki wycofał się na północny brzeg Liswarty, a następnie na pozycje 19 pułku ułanów. Natomiast 2 pluton czołgów rozpoznawczych ok. godz. 9.00 wykonał kontratak wraz pododdziałami 21 pułku ułanów z rejonu wsi Mokra III w kierunku wsi Mokra II, ścierając się również z czołgami niemieckimi. (Nadmienić należy, iż pomimo monitów dowództwa dywizjon karabinową amunicję ppanc. otrzymał dopiero 1 września po południu, a amunicję ppanc. do armat kal. 37 mm wz. 1918 dopiero 2 września). W wyniku natarcia sił niemieckich 2 pluton wycofał się, stracił jednak 1 czołg TKS zapóźniony, który wycofywał się wraz z natarciem niemieckim w ogniu szwadronu ckm 12 pułku ułanów. Również próba rozpoznania rejonu wsi Mokra I przez jeden z plutonów samochodów pancernych, przyniosła stratę jednego pojazdu wz. 34 zniszczonego. Ok. godz.15 po przełamaniu stanowisk obronnych brygady przez ok. 50 czołgów niemieckich wykonał kontratak 2 pułk strzelców konnych, który wsparł szwadron samochodów pancernych i 2 pluton czołgów rozpoznawczych. Pojawienie się pojazdów pancernych dywizjonu spowodowało dezorientację załóg niemieckich czołgów, które ostrzeliwały się wzajemnie. W trakcie tych walk utracono 2 następne sam. panc. wz. 34. 2 września brygada wraz z dywizjonem wycofała się do lasów nadleśnictwa Łobodno, gdzie zajęła stanowiska obronne. 21 dywizjon w godzinach przedpołudniowych wsparł kontratak 11 batalionu strzelców, a po godz.16 szwadron czołgów rozpoznawczych wsparł kontratak 21 puł. mający na celu dotarcie do odciętego 2 psk w lesie Łobodno. Utracono jako zniszczone od ognia artylerii niemieckiej 4 czołgi TKS i 1 motocykl. Nocą 2/3 września 21 dywizjon jako oddział osłonowy ubezpieczał wycofanie się Wołyńskiej BK, przekroczył Wartę w rejonie miejscowości Ważne Młyny. 
3 września dywizjon wycofał się wraz z brygadą do okolic Rzęsawa, otrzymał wreszcie amunicję ppanc. do działek i km. Nocą 3/4 września wycofując się osiągnięto rejon Głupice, Drużbice. 4 i 5 września prowadzono rozpoznanie w kierunku Kamieńska i Gór Borowskich i walki patroli. I pluton czołgów zniszczył niemiecki patrol motocyklowy z 3 motocyklami, zdobył mapy z położeniem niemieckiego XVI Korpusu Armijnego. Dokonano przeglądu i napraw sprzętu, stan bojowy 5 września wynosił 8 czołgów i 5 sam. panc. 5/6 września brygada wraz z 21 dywizjonem wycofana została do rejonu miejscowości Wadlewo. 6 września dywizjon prowadził patrole pojazdami pancernymi i posiadanymi samochodami i motocyklami, ścierając się z patrolami niemieckimi, rozbito kilka patroli, wzięto jeńców, ale uszkodzeniu uległy wszystkie samochody pancerne. 6/7 września wycofano się w kierunku północnym, dywizjon zajął rejon Andrespola, gdzie ubezpieczał brygadę 7 września od strony Brzezin, tocząc walki z patrolami niemieckimi. Tego dnia jak i w poprzednich kwatermistrzostwo dywizjonu przywiozło ze składów w Łodzi paliwo i zaopatrzenie dla dywizjonu. Nocą 7/8 września dywizjon wraz z brygadą przeprawił się przez rzekę Mroga pod Kołacinem w lasy nadleśnictwa Brzeziny na zachód od Cyrusowej Woli. Rzut techniczny rozkazem dowódcy dywizjonu wycofał się do Łodzi. W trakcie odpierania ataków niemieckiej 10 DP, 8 września dywizjon 2 psk wraz z szwadronem pancernym zbiorczym kpt. J. Żymierskiego (3 czołgi TKS i 2 sam. panc. wz. 34) i szwadronem zbiorczym pieszym por. L. Kozioradzkiego, wykonali kontratak, którym powstrzymali wroga koło wsi Lubowidza. Poległo kilku żołnierzy dywizjonu, wielu odniosło rany i utracono jeden samochód pancerny. Pozostały samochód pancerny wspierał walkę 12 puł. w godzinach popołudniowych. Nocą 8/9 września wraz z Wołyńską BK, 21 dywizjon pancerny dotarł do lasów Głowno-Łepkowice, tam 9 września mjr Gliński otrzymał od dowódcy brygady rozkaz samotnego przebijania się do rejonu Warszawy, gdyż brygada miała maszerować bezdrożami. Dywizjon maszerował w trzech grupach; pluton techniczno-gospodarczy z Łodzi przedarł się do Skierniewic, skąd przez Puszczę Kampinoską, Żyrardów dotarł 10 września do Warszawy. Pozostałość szwadronu sam. panc. dojechała samotnie do Warszawy i połączyła się z plutonem tech.-gosp. Mjr Gliński z większością dywizjonu przemieścił się wraz z Wołyńską BK przez Skierniewice do Bolimowa, w trakcie marszu utracono pozostałe czołgi TKS, po czym wieczorem 10 września przez Babice dojechał do Warszawy. 
Wszystkie trzy grupy skoncentrowały się w Otwocku 11 września, skąd 21 dywizjon pojechał przez Lublin, Chełm Lubelski, Włodzimierz Wołyński do macierzystego garnizonu w Łucku. 14-16 września z pozostałości 21 dywizjonu pancernego (1 czołg TKS) i resztek 81 dywizjonu pancernego (pluton bojowy z 1 czołgiem TKS z nkm FK wz. 38, 2 samochodów pancernych wz. 34 i taboru pomocniczego pod dowództwem ppor. W. Chachaja). Pojazdy kołowe prowadziły patrolowanie rejonów Horchowa, Kowla i Włodzimierza Woł. Patrol dwóch samochodów pancernych po przeprawieniu się przez Bug pomiędzy Uściuługiem, a Hrubieszowem rozbiły patrol motocyklowy z niemieckiej 4 Dywizji Lekkiej i wziął do niewoli dwóch jeńców. Od 17 września oddział mjr. Glińskiego poruszał się na czele grupy gen. Piotra Skuratowicza w kierunku Lwowa. Nocą 17/18 września nastąpiło rozłączenie rzutu kołowego i patroli pancernych w marszu ku granicy. Dwa patrole (jeden pod dowództwem por. Cwaliny z 21 dywizjonu) 18 września dostały się do niewoli sowieckiej. 19 września do oddziału mjr. Glińskiego dołączyła grupka żołnierzy 16 dywizjonu artylerii motorowej ppor. J. Webera ze znalezionym i naprawionym czołgiem R-35 porzuconym przez 21 batalion czołgów lekkich. 20 września rano oddział mjr. Glińskiego przekroczył granicę z Węgrami na Przełęczy Tatarskiej. Oficerowie zostali internowani w obozie w Esztergon, a żołnierze w Nagykanizsa. 
Pojazdy dywizjonu przekazane Węgrom.
W dniach 20 – 26 września zdano w Beregszas:
21 września zdano w Munkaczu:
24 września zdano w Csop:
19 września zdano w Jasinii ("Kőrösmező) na węgierskim Zakarpaciu"
Organizacja i obsada personalna.
Dowództwo (poczet dowódcy)
szwadron czołgów rozpoznawczych nr 21 (13 czołgów TKS)
szwadron samochodów pancernych typ A nr 21 (8 wozów bojowych wzór 34-II)
pluton techniczno-gospodarczy

</doc>
<doc id="1072110" url="https://pl.wikipedia.org/wiki?curid=1072110" title="Czeluskin (przylądek)">
Czeluskin (przylądek)

Czeluskin (ros. мыс Челюскина, trb. "Mys Czeluskina") − przylądek położony na północy azjatyckiej części Rosji, na półwyspie Tajmyr, nad Cieśniną Wilkickiego. Najdalej na północ wysunięty punkt Azji. 
Odkrywcą tego położonego o 1370 km od bieguna północnego skrawka Kraju Krasnojarskiego jest Siemion Czeluskin, który dotarł tam lądem w maju 1742 roku. Pierwotna nazwa przylądka to Przylądek Północno-Wschodni, lecz nazwa ta została zmieniona w roku 1843 przez Aleksandra von Middendorfa na cześć odkrywcy.
Na przylądku od 1932 roku znajduje się badawcza stacja polarna.

</doc>
<doc id="1072111" url="https://pl.wikipedia.org/wiki?curid=1072111" title="Synagoga Ari Aszkenazi w Safedzie">
Synagoga Ari Aszkenazi w Safedzie

Synagoga Ari Aszkenazi (hebr. בית הכנסת האר"י האשכנזי) – czynna synagoga w Safedzie, na północy Izraela. Znajduje się przy ulicy Najara. Jest to jedna z dwóch sefardyjskich synagog w Safedzie poświęconych słynnemu rabinowi Izaakowi Luria, który był znany pod akronimem ""ha-Ari".
Historia.
Synagoga Ari Aszkenazi w Safedzie została wybudowana w 1578 roku, w sześć lat po śmierci słynnego rabina Izaaka Luria (zmarł w 1572 r.). Wybudowali ją sefardyjscy imigranci z Grecji, w miejscu, gdzie zazwyczaj rabin Luria zbierał się ze swoimi uczniami na powitanie szabatu. Podczas nabożeństwa miał on zwyczaj opuszczać synagogę i iść z uczniami na pobliskie pole, aby powitać szabat. Sposób witania szabatu przez Ariego ma swoje odbicie wśród wspólnot żydowskich na świecie podczas śpiewania "Lecha dodi", gdy modlący się zwracają się do wejścia do synagogi, aby „powitać” szabat. Synagogę nazwano na cześć rabina Izaaka Lurii, znanego pod akronimem "ha-Ari"", co w języku hebrajsku znaczy lew i jest skrótem od "Adonejnu Rabbejnu Izaak" ("nasz mistrz, nasz rabbi, Izaak").
Po przybyciu w XVIII wieku chasydów z Europy Wschodniej, synagoga zaczęła służyć Żydom aszkenazyjskim. Uległa zniszczeniu podczas trzęsienia ziemi w Galilei w 1837 roku, i została odbudowana w 1857 roku. Podczas I wojny izraelsko-arabskiej w 1948 roku na zewnętrzny dziedziniec spadł pocisk artyleryjski. Szrapnele wpadły do wnętrza synagogi, która była pełna ludzi szukających schronienia, jednak nikt nie został zraniony. Wydarzenie to uznano za jeden z cudów, które są przypisywane temu miejscu.
Architektura.
Synagoga jest małym kamiennym budynkiem. Nad wejściem na dziedziniec znajduje się hebrajski napis: „"Godne podziwu jest to miejsce, synagoga błogosławionej pamięci Ariego"”. Synagoga jest znana z barwnego i bogato zdobionego Aron ha-kodesz. Został on wyrzeźbiony z drewna oliwnego przez cieślę z Galicji w stylu wschodnioeuropejskim. Przedstawiono na nim liczne motywy roślinne, zwierzęce, biblijne oraz antropomorficzne przedstawienie lwa nawiązujące do akronimu rabina Lurii. Znajdująca się w centrum bima ma z boki dziurę po szrapnelu z czasów arabskiego oblężenia w 1948 roku. Istnieje obecnie tradycja wkładania do niej kartek z prośbami do Boga.
W niewielkim pomieszczeniu znajdującym się na tyłach synagogi, znajduje się rzeźbione krzesło "Kise Elijahu" ("Krzesło Eliasza"). Jest ono używane podczas ceremonii obrzezania. Istnieje tradycja mówiąca, że każda para, która na nim usiądzie, doczeka się w ciągu roku syna.
Nabożeństwa.
Współcześnie synagoga służy jako miejsce modlitw dla chasydów i Żydów sefardyjskich. Odbywają się w niej regularne modlitwy, wykłady, ćwiczenia i różnorodne zajęcia edukacyjne. Jest ona zamknięta dla turystów w szabaty.

</doc>
<doc id="1072113" url="https://pl.wikipedia.org/wiki?curid=1072113" title="Dramane Traoré">
Dramane Traoré

Dramane Traoré (ur. 17 czerwca 1982 w Bamako) – malijski piłkarz grający na pozycji napastnika.
Kariera klubowa.
Traoré pochodzi z Bamako, stolicy Mali. Jest wychowankiem tamtejszego klubu Stade Malien, w barwach którego zadebiutował w 1999 roku w lidze malijskiej. W tamtym sezonie zdobył z nim Puchar Mali. W 2000 roku zmienił barwy klubowe i został piłkarzem Djoliba Athletic Club, ówczesnego mistrza kraju. W Djoliba występował przez 2 lata. W 2001 roku wyjechał do Egiptu i podpisał kontrakt z tamtejszym Ismaily SC. Przez 3 sezony występował w tym zespole w pierwszej lidze Egiptu. W 2002 roku został mistrzem kraju, a w 2003 dotarł do finału Afrykańskiej Ligi Mistrzów, jednak Egipcjanie ulegli nigeryjskiemu Enyimba FC. W 2003 roku zajął z Ismaily 3. miejsce, podobnie jak w 2004. Wtedy też po sezonie przeniósł się do tunezyjskiego Club Africain Tunis. Najpierw w 2005 roku wywalczył wicemistrzostwo Tunezji, a rok później zajął 3. miejsce w lidze.
Na początku 2006 roku Traoré wyjechał do Rosji i podpisał kontrakt z tamtejszym Lokomotiwem Moskwa. Lokomotiw zapłacił tunezyjskiemu klubowi milion euro. W Premier Lidze zadebiutował 19 marca w przegranym 0:1 z Krylją Sowietow Samara. W całym sezonie strzelił 6 goli w lidze – swojego pierwszego w majowym meczu z Zenitem Petersburg (3:1). Z Lokomotiwem zajął 3. pozycję na koniec sezonu. W 2007 roku zdobył Puchar Rosji. W 2009 roku Traoré został wypożyczony do Kubania Krasnodar, a w 2010 wrócił do Lokomotiwu. Na początku 2011 roku został zawodnikiem Espérance Tunis, a 3 sierpnia 2011 podpisał 3-letni kontrakt z ukraińskim Metałurhiem Donieck. Po zakończeniu sezonu 2012/13 opuścił doniecki klub. Następnie grał w takich klubach jak: Dubai CSC, PDRM, Kelantan i Pune City.
Kariera reprezentacyjna.
W reprezentacji Mali Traoré zadebiutował w 2003 roku. W 2004 roku był członkiem olimpijskiej drużyny na Igrzyska Olimpijskie w Atenach. Z Mali zajął 1. miejsce w grupie A i dotarł do ćwierćfinału, w którym afrykańska drużyna uległa 0:1 Włochom. W eliminacjach do Pucharu Narodów Afryki 2008 zdobył w 90. minucie zwycięskiego gola w wygranym 1:0 meczu z Togo.

</doc>
<doc id="1072114" url="https://pl.wikipedia.org/wiki?curid=1072114" title="33 Dywizjon Pancerny">
33 Dywizjon Pancerny

33 Dywizjon Pancerny – pancerny pododdział rozpoznawczy Wojska Polskiego II Rzeczypospolitej.
Dywizjon nie występował w pokojowej organizacji wojska. Został sformowany w alarmie w dniach 24–25 sierpnia 1939 roku dla Wileńskiej Brygady Kawalerii w grupie jednostek oznaczonych kolorem czerwonym. Jednostką mobilizującą był 7 batalion pancerny (wydzielony szwadron pancerny z Wilna).
Obsada personalna.
Obada personalna we wrześniu 1939

</doc>
<doc id="1072115" url="https://pl.wikipedia.org/wiki?curid=1072115" title="Dramane Traore">
Dramane Traore



</doc>
<doc id="1072120" url="https://pl.wikipedia.org/wiki?curid=1072120" title="Aglomeracja rybnicka">
Aglomeracja rybnicka

Aglomeracja rybnicka – aglomeracja policentryczna w zachodniej części województwa śląskiego, której obszary śródmiejskie stanowią duże miasta na prawach powiatu: Rybnik, Jastrzębie-Zdrój, Żory oraz przyległe gminy miejskie: Pszów, Radlin, Rydułtowy i Wodzisław Śląski.
Koncepcje aglomeracji.
Aglomeracja według urzędu marszałkowskiego.
W 2004 Urząd Marszałkowski województwa śląskiego wskazał obszary śródmiejskie aglomeracji rybnicko-jastrzębskiej, którą obejmują Jastrzębie-Zdrój, Pszów, Radlin, Rybnik, Rydułtowy, Wodzisław Śląski i Żory. Z aglomeracją funkcjonalnie powiązane są przyległe gminy: gm. Gaszowice, gm. Jejkowice, gm. Marklowice, gm. Mszana i gm. Świerklany oraz ośrodek regionalny Racibórz, wspomagający jej rozwój. 
Wydział Planowania Strategicznego i Przestrzennego Urzędu Marszałkowskiego ocenił, że aglomeracja stanowi silny gospodarczo, kulturalnie i naukowo ośrodek węzłowy powiązany z aglomeracją ostrawską i województwem opolskim.
Stwierdzono, że aglomeracja rybnicko-jastrzębska wykazuje tendencje do rozwoju policentrycznego z ośrodkiem w Rybniku i do wzrostu liczby mieszkańców aglomeracji, a także do rozwoju osadnictwa w korytarzach transportowych łączących aglomerację z Czechami i aglomeracją ostrawską poprzez dawne przejście graniczne w Chałupkach.
Aglomeracja rybnicka według P. Swianiewicza oraz U. Klimskiej.
W 2005 Paweł Swianiewicz oraz Urszula Klimska wyznaczyli większy obszar aglomeracji rybnicko-jastrzębskiej (z okolicznymi gminami), który w 2002 zamieszkiwało 507 tys. osób. Przy wyznaczaniu aglomeracji przeprowadzono delimitację obszarów przyległych, uwzględniając saldo migracji w latach 1998–2002, gęstość zaludnienia (w 2002), współczynnik zatrudnienia związany z natężeniem dojazdów.
Obszar funkcjonalny.
Według projektu ESPON obszar funkcjonalny aglomeracji (FUA, ang. "Functional Urban Area") w 2002 zamieszkiwało 526 tys. osób.
Strefa oceny jakości powietrza.
W ujęciu Prawa ochrony środowiska określono strefę, w której dokonuje się oceny jakości powietrza o nazwie 'aglomeracja rybnicko-jastrzębska' (kod strefy PL.24.02.a.03), która obejmuje 3 miasta na prawach powiatu: Jastrzębie-Zdrój, Rybnik, Żory, umiejscawiając tereny powiatu wodzisławskiego i raciborskiego oraz część powiatu rybnickiego w strefie 'raciborsko-wodzisławskiej'. Strefa 'raciborsko-wodzisławska' liczy ok. 341 000 mieszkańców.

</doc>
<doc id="1072122" url="https://pl.wikipedia.org/wiki?curid=1072122" title="Christian Nadé">
Christian Nadé

Christian Nadé (ur. 18 września 1984, Montmorency, Francja) – francuski piłkarz, występujący na pozycji napastnika.
Profesjonalną karierę rozpoczął w roku 1999, w klubie Troyes AC, gdzie grał do 2006. Rozegrał 51 meczów, i strzelił 7 goli. W 2005 był wypożyczony do Le Havre AC, gdzie brał udział w 17 spotkaniach, strzelając jednego gola. W sezonie 2006/2007 był zawodnikiem Sheffield United F.C. Wystąpił w 21 spotkaniach, strzelając 3 bramki. W sezonie 2007/2008 został zawodnikiem szkockiego Heart of Midlothian F.C. W 2010 roku przeszedł do Alki Larnaka.

</doc>
<doc id="1072123" url="https://pl.wikipedia.org/wiki?curid=1072123" title="51 Dywizjon Pancerny">
51 Dywizjon Pancerny

51 Dywizjon Pancerny – pancerny pododdział rozpoznawczy Wojska Polskiego II Rzeczypospolitej.
Dywizjon nie występował w pokojowej organizacji wojska. Został sformowany w alarmie w dniach 24–25 sierpnia 1939 roku, w Krakowie dla Krakowskiej Brygady Kawalerii w grupie jednostek oznaczonych kolorem żółtym. Jednostką mobilizującą był 5 batalion pancerny.
Organizacja i obsada personalna dywizjonu.
Dowództwo (poczet dowódcy)
szwadron czołgów rozpoznawczych nr 51 "(13 czołgów TK-3)"
szwadron samochodów pancernych nr 51 "(8 samochodów pancernych wzór 1934-II)"
pluton techniczno-gospodarczy

</doc>
<doc id="1072124" url="https://pl.wikipedia.org/wiki?curid=1072124" title="Christian Nade">
Christian Nade



</doc>
<doc id="1072125" url="https://pl.wikipedia.org/wiki?curid=1072125" title="Raslavice">
Raslavice

Raslavice – wieś (obec) na Słowacji położona w kraju preszowskim, w powiecie Bardejów. W 2016 roku liczyła 2744 mieszkańców. Najstarsza pisemna wzmianka o wsi pochodzi z 1261 roku.

</doc>
<doc id="1072129" url="https://pl.wikipedia.org/wiki?curid=1072129" title="Mistrzostwa Europy w Piłce Siatkowej Mężczyzn 2007 (składy)">
Mistrzostwa Europy w Piłce Siatkowej Mężczyzn 2007 (składy)

Składy drużyn Mistrzostwa Europy w Piłce Siatkowej Mężczyzn 2007
Bułgaria.
Trener: Martin StoewAsystent: Władisław Todorow
Chorwacja.
Trener: Radovan MalevićAsystent: Meringer Davor
Finlandia.
Trener: Mauro BerrutoAsystent: Andrea Pozzi
Francja.
Trener: Philippe BlainAsystent: Olivier Lecat
Grecja.
Trener: Alekos LeonisAsystent: Demetrios Valsamidis
Hiszpania.
Trener: Andrea AnastasiAsystent: Venancio Costa
Niemcy.
Trener: Stelian MoculescuAsystent: Stewart Bernard
Polska.
Trener: Raúl LozanoAsystent: Alojzy Świderek
Rosja.
Trener: Władimir AleknoAsystent: Jurij Panczenko
Serbia.
Trener: Igor KolakovićAsystent: Željko Bulatović
Słowacja.
Trener: Vladimír PřidalAsystent: Miroslav Palgut
Słowenia.
Trener: Iztok KšelaAsystent: Peter Možič
Turcja.
Trener: Işık MenkuerAsystent: Genadijs Parsins
Włochy.
Trener: Gian Paolo MontaliAsystent: Mario Motta

</doc>
<doc id="1072130" url="https://pl.wikipedia.org/wiki?curid=1072130" title="32 Dywizjon Pancerny">
32 Dywizjon Pancerny

32 Dywizjon Pancerny – pancerny pododdział rozpoznawczy Wojska Polskiego II Rzeczypospolitej.
Dywizjon nie występował w pokojowej organizacji wojska. Został sformowany w alarmie w dniach 24–25 sierpnia 1939 roku, w Grodnie dla Podlaskiej Brygady Kawalerii w grupie jednostek oznaczonych kolorem żółtym. Jednostką mobilizującą był 7 batalion pancerny.
Działania bojowe.
Dywizjon po zmobilizowaniu, 26 sierpnia wykonał marsz na kołach z Drucka do Uścianki koło Osowca, a 29 sierpnia w rejon koncentracji odwodu Podlaskiej Brygady Kawalerii w okolice węzła drogowego Stawiski.
1 września jego szwadron czołgów wspólnie z 9 pułkiem strzelców konnych patrolował rejon między Grajewem a Szczuczynem. 2 września dywizjon został przesunięty w okolice Grabowa. 2 września jego szwadron pancerny uczestniczył wraz z 9 Pułkiem Strzelców Konnych w wypadzie na m. Bialla w Prusach Wschodnich. Szwadron pancerny został przydzielony do 18 Dywizji Piechoty i brał udział w wypadzie na m. Jeże na północ od Kolna. W nocy z 4 na 5 września dywizjon stanął całością sił w m. Rosochate. 5 września przeszedł do m. Nadbory, a następnego dnia bez styczności z nieprzyjacielem w rejon Mały Płock – Popki.
W ramach odwrotu Podlaskiej Brygady Kawalerii dywizjon działał w straży przedniej i osłaniał odwrót brygady. 7 września dywizjon zajął ubezpieczenia w folwarku Zalesie koło Ostrowi Mazowieckiej. Szwadron pancerny został przydzielony do dyspozycji mjr. Strubla i wspierał batalion piechoty obsadzający szosę Zambrów – Ostrów Mazowiecka pod m. Podborze.
8 września dywizjon bez szwadronu pancernego, ze szwadronem kolarzy stanowił ubezpieczenie czołowe brygady w kierunku na Ostrów Mazowiecką. W wyniku nowych rozkazów brygada w ciągu nocy została przesunięta do rejonu m. Kalinowo. Następnego dnia szwadron pancerny z oddziałem mjr. Strubla nacierały na Ostrów Mazowiecką. Natarcie zostało załamane,a szwadron bez plutonu powrócił do dywizjonu. Po południu dywizjon dołączył całością sił do 9 psk i osłaniał atak brygady na Brok. Brok zdobyto, a brygada wycofała się w kierunku Złotorii i Zarębów Kościelnych. 10 września Podlaska BK, a wraz z nią 32 dpanc maszerowała szosą Zambrów – Czyżew do rejonu m. Ołdaki. O świcie następnego dnia brygada zajęła rejon na wysokości Andrzejewa. 11 września bez powodzenia walczono o Zambrów. Dywizjon wycofał się w kierunku na Dąbrowę Wielką. Będący w ubezpieczeniu w m. Ciemne pluton czołgów został w nocy rozbity. 12 września dywizjon walczył z niemieckim oddziałem pancerno-motorowym w okolicy stacji kolejowej Kity. Straty: cztery czołgi, kilku zabitych i rannych. W tym dniu pluton samochodów pancernych, pozostający do tej pory pod rozkazami mjr. Strubla, powrócił do dywizjonu i rozlokował się w lesie Wyliny Ruś. W nocy z 12 na 13 września dywizjon, współdziałając z baterią artylerii przeciwlotniczej, nie zdołał przeprawić się przez Mień. Wykonywał więc marsz przez las Wyliny na most szosowy. 13 września Niemcy opanowali most, a dywizjon został odcięty od brygady i otrzymał zadanie wyszukać sobie innego przejścia przez rzekę. Dowódca szwadronu czołgów por. Zagolowicz i dowódca 2 plutonu czołgów pchor. Wereszczako zaginęli. Major Szostak powierza dowództwo czołgów ppor. Rudolphowi. Rozpoznanie stwierdziło, że najwygodniejszym miejscem dla przerwania się jest skrzyżowanie szosy biegnącej do Brańska i traktem na wieś Wyliny Ruś. Na szosie zauważono dużą kolumnę pancerną i piechotę nieprzyjaciela. Major Szostak zdecydował uderzyć resztą czołgów w bok tej kolumny. Por. Zelcer z oddziałem pieszym zorganizowanym z załóg zapasowych i z dwoma karabinami maszynowymi posuwał się lasem i ogniem próbował odwrócić uwagę nieprzyjaciela od akcji szwadronu czołgów. Strzelają również działka samochodów pancernych. Szwadronowi udaje się, ogniem z czołgów i działek samochodów pancernych, wprowadzić zamieszanie w kolumnie nieprzyjaciela. Niemieckie samochody pancerne ruszyły do przeciwuderzenia. Szwadron, wycofując się i ostrzeliwując nieprzyjaciela, osiągnął Wilinę Ruś. Niemcy zdezorientowani silnym ogniem i nie wiedząc z jak silnym przeciwnikiem się spotkali, spalili Wilinę Ruś i zatrzymali przeciwnatarcie. Major Szostak nakazał wycofanie się do kompleksu leśnego. Po zapadnięciu zmroku czołgi zostały załadowane na samochody. Dywizjon, rzutem kołowym, przedostał się przez szosę w miejscu, gdzie rano toczyła się walka. Radość z wyrwania się z pierścienia nieprzyjaciela była krótka, dywizjon ponownie został otoczony przez Niemców w rejonie Pietkowa koło Lap. Dywizjon prześlizguje się między członami kolumn nieprzyjaciela. 15 września resztki pododdziału dołączyły do brygady i w miejscowości Lapcie i spotkały dowódcę brygady gen. Kmicic Skrzynskiego, który poinformował majora Szostaka o swoim zamiarze przedostania się do Puszczy Białowieskiej. Zgodził się na samodzielne przekroczenie przez dywizjon rzeki Narew mostem kolejowym pod Strabla. Wartość bojowa dywizjonu była minimalna. Sprzęt pancerny został zniszczony lub uszkodzony. Z wielkimi trudnościami dywizjon przeszedł przez most układając pomost z ławek samochodowych. 16 września, na resztkach mieszaniny spirytusu i nafty, dywizjon doszedł do Wołkowyska straciwszy po drodze resztę sprzętu pancernego. Tutaj dywizjon przeszedł pod rozkazy gen. bryg. Przeździeckiego, który skierował go do Wilna wraz z grupą żołnierzy z 31 Dywizjonu Pancernego. Pancerniacy maszerowali po osi Mosty – Szczuczyn –Ostryna – Ejszyszki. 17 września w Wołkowysku doszła do żołnierzy wiadomość o ataku Sowietów na Polskę. Z Wołkowyska, gen. Przeździecki wysłał pluton techniczno-gospodarczy pod dowództwem ppor. Rudolpha z amunicją i żywnością dla koncentrującej się w Białowieży kawalerii. Rozkaz został wykonany i pluton, po wykonaniu zadania, 19 września dołączył do dywizjonu w Oranach. Do Wilna dywizjon nie dotarł. W Ejszyszkach, 19 wrzenia, zgodnie z rozkazem dowódcy OK III gen. Olszyny-Wilczyńskiego dywizjon miał się udać do Oran, aby przekroczyć granice litewską. Po przybyciu na miejsce radiowy komunikat podał wiadomości o sukcesach francuskich na Zachodzie, o wystąpieniu Włoch po stronie aliantów, o rewolucji w Niemczech itp. Dowódcy zebrani na odprawie u ppłk. Blumskiego odmówili przekroczenia granicy i zdecydowali się maszerować do Grodna, gdzie organizowano obronę przeciw wojskom sowieckim. Rankiem 20 września dywizjon i pluton baterii przeciwlotniczej nr 94 wkroczyły do Grodna. Na przedmieściach miasta kolumna została ostrzelana przez skomunizowaną ludność cywilną. Prowadzono ogień maszynowy z okien, dachów i z otaczających wzgórz. Według relacji kaprala S. samochód dowódcy plutonu został trafiony, ale ppor Musiał i kierowca uratowali się. Wtedy ppor Musiał rozkazał otworzyć ogień, karabiny maszynowe umilkły i dywersanci zaczęli uciekać. Żołnierze przeszukali okoliczne domy, złapali dwóch dywersantów i odwieźli ich do Grodna. Prawie równocześnie, od strony Lunna, wkroczyło do Grodna pięć czołgów sowieckich. Czołgi przeciwnika zostały zniszczone przez żołnierzy i ludność cywilną Grodna. W walce poległ ppor. Musiał. Rano 21 września bolszewicy uderzyli bez wsparcia pancernego na pola obok koszar 7 Batalionu Pancernego, w kierunku ulicy Jerozolimskiej i koszar 29 Pułku Artylerii Lekkiej. Pancerniacy, mając dużo broni maszynowej, przepuścili bolszewickie tyraliery obok siebie. Otworzyli ogień boczny, gdy obrona polska z ulicy Jerozolimskiej ostrzelała bolszewików ogniem na wprost. Bolszewicy zatrzymali się i wycofali ponosząc duże straty. Później, 21 września, zgodnie z rozkazem gen. Przeździeckiego, wraz z innymi oddziałami broniącymi Grodna, dywizjon wycofał się w kierunku Hoża.
22 września dywizjon pomaszerował do Gib. Tu dowódca dywizjonu zorganizował obronę przesmyków między dwoma jeziorami. Mjr. Szostak wysłał meldunek do dowódcy brygady płk. Edmunda Heldut-Tarnasiewicza o gotowości obrony. Prosił też o pomoc. Odpowiedzi nie otrzymał. Dywizjon w tym czasie liczył 5 oficerów, około 100 szeregowych i kilkanaście samochodów. Stanowił zwarty i zdyscyplinowany pododdział. Wobec braku broni przeciwpancernej i materiałów wybuchowych mjr Szostak powziął decyzję o przekroczeniu granicy polsko – litewskiej. W czasie odprawy zaznajomiono żołnierzy z sytuacją ogólną na froncie. Chcącym wrócić do domu wystawiono zaświadczenia demobilizacyjne. Resztki dywizjonu, pod naporem wojsk sowieckich, przeszły granicę litewska 24 września w rejonie Szypliszek. Żołnierze zostali internowani. Dywizjon przestał istnieć. O 14:00 tego dnia czołgi sowieckie dotarły do granicy litewskiej.
Struktura i obsada personalna.
Obada personalna we wrześniu 1939
Dowództwo (poczet dowódcy)
Szwadron czołgów rozpoznawczych – "(13 czołgów TKS)"
Szwadron samochodów pancernych "(8 wozów bojowych wzór 34–II)"
Pluton techniczno – gospodarczy

</doc>
<doc id="1072132" url="https://pl.wikipedia.org/wiki?curid=1072132" title="Sheffield United">
Sheffield United



</doc>
<doc id="1072133" url="https://pl.wikipedia.org/wiki?curid=1072133" title="Laurent Voulzy">
Laurent Voulzy

Laurent Voulzy, właśc. Lucien Voulzy (ur. 18 grudnia 1948 w Paryżu) – francuski piosenkarz i kompozytor.
Życiorys.
Voulzy urodził się w 18. dzielnicy Paryża, a wychowywał się w Nogent-sur-Marne. Mieszkał tam do czasu odniesienia sukcesu z "Rockcollection", potem wybudował siedzibę i studio nagraniowe na brzegu Marny.
Początkowo stał na czele zainspirowanego angielskim popem zespołu Le Temple de Vénus, a potem dołączył jako gitarzysta do zespołu Pascala Danela, z którym grał w latach 1969–1974. Jednak największą popularność zdobył w spółce kompozytorskiej z Alainem Souchonem oraz podczas swojej solowej kariery piosenkarskiej, która trwał wiele lat i zaowocowała kilkunastoma popularnymi albumami.
Laurent Voulzy wylansował światowy przebój „Rockollection”. Tekst francuski był połączony z fragmentami klasycznych anglojęzycznych przebojów rockowych.
Album "La Septième Vague" wydany w 2006 roku okazał się dużym komercyjnym sukcesem i dotarł do 1. miejsc dwóch europejskich list przebojów: we Francji i w Belgii. W 2007 roku Voulzy z francuskim gitarzystą Jean-Pierre Danelem nagrał przebojowy album "Guitar Connection 2".
Współpracował z irlandzką grupą pop The Corrs przy coverze piosenki duetu The Everly Brothers „All I Have to Do Is Dream”, w której zaśpiewał i zagrał na gitarze.

</doc>
<doc id="1072135" url="https://pl.wikipedia.org/wiki?curid=1072135" title="Kevin Hansen (siatkarz)">
Kevin Hansen (siatkarz)

Kevin Hansen (ur. 19 marca 1982 w Newport Beach) – amerykański siatkarz, grający na pozycji rozgrywającego.
W 2006 roku zadebiutował reprezentacji USA, podczas Ligi Światowej. Od sezonu 2011/2012 występował w tureckim klubie Arkas Spor Izmir.
Sukcesy klubowe.
Puchar Challenge:
Mistrzostwo Francji:
Mistrzostwo Rosji:
Mistrzostwo Turcji:
Sukcesy reprezentacyjne.
Puchar Panamerykański:
Liga Światowa:
Igrzyska Panamerykańskie:
Puchar Ameryki:
Mistrzostwa Ameryki Północnej, Środkowej i Karaibów:
Igrzyska Olimpijskie:

</doc>
<doc id="1072136" url="https://pl.wikipedia.org/wiki?curid=1072136" title="Team Dalakraft">
Team Dalakraft

Team Dalakraft Avesta – żużlowy klub z Avesty (środkowo-południowa Szwecja). Zespół występuje w szwedzkiej lidze Allsvenskan.

</doc>
<doc id="1072138" url="https://pl.wikipedia.org/wiki?curid=1072138" title="Samuel Matete">
Samuel Matete

Samuel Matete (ur. 27 lipca 1968 w Chingoli) – zambijski lekkoatleta, specjalizował się w biegu na 400 m przez płotki.
Odnosił wielkie sukcesy od początku lat 90. XX wieku. 7 sierpnia 1991 był bliski pobicia rekordu świata Amerykanina Edwina Mosesa (osiągnął wynik o jedynie 8 setnych sekundy gorszy od ówczesnego rekordu), jednak na olimpiadzie w Barcelonie (1992) nie zdobył medalu. Matete ma na swoim koncie trzy medale mistrzostw świata: złoty (MŚ Tokio 1991), i dwa srebrne (MŚ Stuttgart 1993 i MŚ Göteborg 1995). Ukoronowaniem jego kariery był srebrny medal olimpijski z Atlanty (1996).
W swojej karierze triumfował w wielu innych ważnych międzynarodowych zawodach, m.in.:
Jego rekord życiowy to czwarty najlepszy wynik w historii tej konkurencji, a zarazem aktualny rekord Afryki.

</doc>
<doc id="1072140" url="https://pl.wikipedia.org/wiki?curid=1072140" title="Troglodytidae">
Troglodytidae



</doc>
<doc id="1072141" url="https://pl.wikipedia.org/wiki?curid=1072141" title="Mimidae">
Mimidae



</doc>
<doc id="1072142" url="https://pl.wikipedia.org/wiki?curid=1072142" title="8 Dywizja Piechoty (III Rzesza)">
8 Dywizja Piechoty (III Rzesza)

8 (Górnośląska) Dywizja Piechoty – niemiecka dywizja z czasów II wojny światowej, utworzona w grudniu 1934 roku jako "III Dowództwo Artylerii", miejsce stacjonowania sztabu Opole. Na mocy rozkazu z dnia 15 października 1935 roku otrzymała oficjalną nazwę 8 Dywizja Piechoty.
Stacjonowała w VIII. Okręgu Wojskowym, w 1938 roku po przyłączeniu Sudetenlandu sztab oraz część oddziałów dywizji przeniesiono do obszaru Jesenik – Opava. W grudniu 1941 roku została odświeżona i przeformowana w 8 Dywizję Lekką ("8. leichte Division"). 30 czerwca 1942 r. dywizję kolejny raz przemianowano na 8 Dywizję Strzelców ("8. Jäger-Division").
Szlak bojowy.
Wojnę dywizja rozpoczęła w strukturze VIII. Korpusu Armijnego 14. Armii Grupy Armii Południe. O świcie 1 września 1939 roku przekroczyła granicę w rejonie Gliwic i rozpoczęła ciężkie walki o przełamanie polskich granicznych fortyfikacji w rejonie Mikołowa, dalej nacierała w stronę Dunajca i Sanu. Między 14 a 17 września brała udział w bitwie o Biłgoraj. Ostatnie walki w kampanii w Polsce toczyła podczas bitwy w rejonie Tomaszowa Lubelskiego. 23 września po bitwie pod Krasnobrodem sztab dywizji dostał się do polskiej niewoli po przegranej potyczce z 25 Pułkiem Ułanów Wielkopolskich z Nowogródzkiej Brygady Kawalerii. Po zakończeniu walk, w pierwszej połowie października, jednostkę transportem kolejowym przerzucono nad granicę francuską w rejon Eifel. W Kampanii francuskiej, w jej pierwszym etapie, przełamała belgijskie fortyfikacje w Ardenach i maszerowała w stronę Mozy, którą przekroczyła pod Yvoir. Następnie brała udział w walkach o Twierdze Mauberg i w Lesie Mormal oraz walczyła o przeprawę przez Skalde. W drugiej fazie kampanii francuskiej jednostka przeszła Sommę pod Amiems i prowadziła walki pościgowe przez Sekwanę w stronę Loary. Po zawieszeniu broni osłaniała wybrzeże atlantyckie po obu stronach ujścia Żyrondy. Od końca lipca 1940 roku do marca 1941 roku okupowała i ochraniała wybrzeże w Normandii. Dywizja w kwietniu 1941 roku z rejonu Rouen została przetransportowana do Prus Wschodnich. Kampanię rosyjską rozpoczęła w strukturze VIII. Korpusu Armijnego 9. Armii Grupy Armii Środek. W pierwszych dniach walk przełamała graniczne radzieckie fortyfikacje na wschód od Suwałk, uczestniczyła w bitwie o Grodno oraz nacierała w stronę Berezyny. Podczas bitwy smoleńskiej uczestniczyła w zażartych walkach na północ i na wschód od Smoleńska. W październiku uczestniczyła w podwójnej bitwie okrążającej pod Wiaźmą i Briańskiem. Przełamała sowieckie pozycje nad rzeką Wop i nacierała dalej w stronę Dniepru. Poniosła duże straty w walkach zamykających kocioł pod Wiaźmą, w wyniku których została wycofana na tyły i na początku listopada koleją została przetransportowana do Francji. W grudniu 1941 roku została odświeżona i przeformowana w 8. lekką Dywizję Piechoty ("8. leichte Division").
Na początku 1942 r. dywizja powróciła na front wschodni, walczyła pod Demiańskiem i jeziorem Ilmen. W marcu 1944 r. została przerzucona na front południowy, walczyła podczas odwrotu na Ukrainie, w Karpatach i na Słowacji. Resztki poddały się Armii Czerwonej w maju 1945.

</doc>
<doc id="1072143" url="https://pl.wikipedia.org/wiki?curid=1072143" title="Park Praski Żołnierzy 1 Armii Wojska Polskiego w Warszawie">
Park Praski Żołnierzy 1 Armii Wojska Polskiego w Warszawie

Park Praski Żołnierzy 1 Armii Wojska Polskiego, w latach 1865–1916 park Aleksandryjski lub Aleksandrowski, w latach 1916–1998 park Praski – zabytkowy park miejski znajdujący się w warszawskiej dzielnicy Praga-Północ.
Obszar parku jest ograniczony ulicami: Ratuszową, Jagiellońską, al. „Solidarności” i Wybrzeżem Helskim. Ma powierzchnię 18,7 ha. Do parku przylega od północy Ogród Zoologiczny, który do 1927 stanowił jego część.
Opis.
W okresie Księstwa Warszawskiego w związku z fortyfikowaniem na rozkaz Napoleona Bonaparte rejonu Warszawa-Serock-Modlin, w latach 1808–1811 na Pradze doszło do wielu wyburzeń na terenie dawnych jurydyk Praga i Skaryszew. Aby przygotować miejsce dla fortyfikacji wyburzono praktycznie znaczną część tych dwóch historycznych jurydyk, a także Golędzinowa. 
W 1846 roku powstał nowy plan regulacji zagospodarowania terenów dawnych fortyfikacji napoleońskich w związku z budową mostu Kierbedzia. Plan ten oparty na wcześniejszym opracowanym w 1835 przez Jakuba Łaszyńskiego pozwolił na wytyczenie obszaru parku Praskiego, a także m.in. ulic Szerokiej (obecnej ks. Ignacego Kłopotowskiego), Brukowej (obecnie Stefana Okrzei) i Jagiellońskiej. 4 kwietnia 1865 car Aleksander II wydał specjalny ukaz zezwalający na powstanie parku, który został nazwany na jego cześć "parkiem Aleksandrowskim". Był to pierwszy publiczny park miejski na Pradze.
Park powstał na podmokłym terenie esplanady fortu Śliwickiego. Prace nad jego założeniem były prowadzone w latach 1865–1871 według projektu Jana Dobrowolskiego (kierownika Ogrodu Krasińskich, a potem Ogrodu Saskiego). Park został zaprojektowany w stylu geometryczno-krajobrazowym. Osią założenia była szeroka aleja wychodząca z obecnego placu Weteranów 1863 roku i biegnąca przez cały park w kierunku północno-zachodnim. Został on otwarty dla publiczności w roku 1871. Posiadał wiele urządzeń służących rozrywce odwiedzających; znajdowały się tam cukiernie i kawiarenki, a od 1903 budynek teatru zbudowany po lewej stronie głównego wejścia. Park był ogrodzony. Odwiedzali go głównie niezamożni mieszkańcy Pragi.
Zachodnia część parku znajdowała się na terenach zalewowych, stąd bywał on zalewany przez spiętrzone wody Wisły. Od rzeki oddzielała go linia kolejki jabłonowskiej oraz równoległa od niej droga, która po 1930 została nazwana Wybrzeżem Helskim. 
W 1916 park został przemianowany na "park Praski".
Według nagrodzonego I nagrodą na konkursie w Paryżu "Planu regulacji i rozwoju miasta" z 1926 r., opracowanego pod kierownictwem A. Jawornickiego i Cz. Rudnickiego, przewidywano rozszerzenie obszaru parku o 60 ha. W 1928 roku na wydzielonej rok wcześniej z północnej części parku o powierzchni 12 ha otwarto Miejski Ogród Zoologiczny (później powiększony do 40 ha). W okresie międzywojennym był to park znany z licznych urządzeń rozrywkowych, m.in. z lunaparku, w tym czasie przybyły tu m.in. parkowa pijka z 1936 roku i popiersie Elizy Orzeszkowej odsłonięte w październiku 1938 roku autorstwa Henryka Kuny. W 1928 w budynku dawnego teatru przekształcono w Dom Żołnierza z popularnym wśród mieszkańców kinem.
W 1937 roku w parku wzniesiono wieżę do skoków ze spadochronem o wysokości 28 metrów.
Po 1945 roku park stracił swój rozrywkowy charakter. Został również, po wyburzeniu istniejącej tam barakowej zabudowy, rozszerzony w kierunku ul. Jagiellońskiej. W 1952 roku oddano do użytku wybieg dla niedźwiedzi brunatnych zbudowany przy trasie W-Z. W latach 60. zezłomowano wieżę spadochronową. W parku pojawiły się rzeźby zwierząt: metalowej żyrafy, a także mniejsze, kamienne figury słonia i żubra.
W parku rosną cenne okazy drzew, m.in. platan klonolistny, miłorząb japoński, kasztany jadalne, klony, lipy i topole.
Od 1998 roku park nosi nazwę "Park Praski Żołnierzy 1 Armii Wojska Polskiego". Główna aleja parku, nosząca imię Kazimierza Lisieckiego „Dziadka”, biegnie al. „Solidarności” do Ogrodu Zoologicznego.
W 1990 roku park wraz z Ogrodem Zoologicznym został wpisany do rejestru zabytków.
W 2018 roku konar drzewa spadł na siedzącą na ławce w parku kobietę z niemowlęciem, które w wyniku odniesionych obrażeń zmarło po kilku dniach.
W 2019 roku zakończono inwentaryzację parku, podczas której zbadano 2266 drzew i 82 pojedynczych krzewów oraz 6 grup drzew i 189 grup krzewów.
W 2022 roku Urząd m.st. Warszawy odkupił od prywatnego właściciela przylegającą do parku działkę o powierzchni 282 m², znajdującą się w pobliżu skrzyżowania ul. Jagiellońskiej i al. „Solidarności”, która miała zostać zabudowana.

</doc>
<doc id="1072144" url="https://pl.wikipedia.org/wiki?curid=1072144" title="Krystyna Strużyna">
Krystyna Strużyna

Krystyna Strużyna (ur. 13 lutego 1931 w Katowicach - zm. 13 kwietnia 2003 w Monachium). Pisarka i działaczka śląska. Pracowała na rzecz porozumienia między Polakami, Niemcami i Ślązakami.

</doc>
<doc id="1072146" url="https://pl.wikipedia.org/wiki?curid=1072146" title="Rohacki Kocioł">
Rohacki Kocioł

Rohacki Kocioł (słow. "Roháčsky kotol") – górne piętro Doliny Jamnickiej w słowackich Tatrach Zachodnich, położone na wysokości ok. 1600–1800 m n.p.m. Jest to polodowcowego pochodzenia dolina wisząca, ograniczona z trzech stron ścianami Rohaczy, zboczami Stawiańskiego Wierchu (z drugiej jego strony znajduje się Kocioł Jamnickich Stawów) i krótką grzędą wychodzącą z grani Żarskiej Przełęczy. Od strony Doliny Jamnickiej dolinka podcięta jest progiem skalnym, w którym znajduje się charakterystyczna bula – Czarna Kopa, będąca ogładzonym przez lodowce nunatakiem.
Rohacki Kocioł ma powierzchnię 1,8 km². Jego dno, znajdujące się na wysokości ok. 1790 m n.p.m., jest wyraźnie dwudzielne i ma skomplikowaną morfologię. Znajdują się w nim liczne i płytkie zagłębienia. W jednym z nich, pod Rohaczem Płaczliwym znajduje się Płaczliwy Stawek. Wypływa z niego struga zasilająca Jamnicki Potok. W pobliżu znajduje się jeszcze drugi, nienazwany stawek. Po większych opadach tworzą się również inne niewielkie, okresowe jeziorka. Teren jest trawiasty, z licznymi głazami i kępami kosówki, których ilość stale się zwiększa, od kiedy zaprzestano tu wypasu. Józef Szaflarski w 1937 r. pisał: „"Cyrk pod Rohaczem Płaczliwym (dno 1790 m) jest jedną z najpiękniejszych tego rodzaju form w Tatrach Zachodnich"”.

</doc>
<doc id="1072148" url="https://pl.wikipedia.org/wiki?curid=1072148" title="Szachista">
Szachista



</doc>
<doc id="1072149" url="https://pl.wikipedia.org/wiki?curid=1072149" title="11 Dywizjon Pancerny">
11 Dywizjon Pancerny

11 Dywizjon Pancerny – pancerny pododdział rozpoznawczy Wojska Polskiego II Rzeczypospolitej.
Dywizjon nie występował w pokojowej organizacji wojska. Został sformowany w sierpniu 1939 roku w Modlinie dla Mazowieckiej Brygady Kawalerii w grupie jednostek oznaczonych kolorem żółtym. Jednostką mobilizującą był 11 batalion pancerny.
Walki dywizjonu.
30 sierpnia dywizjon przybył w rejon koncentracji macierzystej brygady. Jego poszczególne pododdziały przydzielono do wojsk osłony i skierowano na linię czat. Plutony patrolowały m.in. rejon Dyczymina, Chorzel, Janowa i Skorupek. Szwadron samochodów pancernych wszedł w kontakt ogniowy z pododdziałami rozpoznawczymi niemieckiej 12 DP. Wieczorem, wspólnie z pozostałymi pododdziałami brygady, dywizjon odszedł na kolejną rubież opóźniania w rejon lasu pod Mchowem. 2 września 1 pluton dywizjonu wspierał 3 batalion strzelców w rejonie wsi Łanięta, a 6 wozów 2 plutonu wspierało 11 pułk ułanów podczas ataku na wzgórze 190. Pluton szwadronu samochodów pancernych dywizjonu walczył koło Groduska z wozami niemieckiej DPanc „Kempf”, a przed wieczorem cały szwadron wspierał 11 pułk w walkach pod Rostowem z batalionem pułku SS „Deutschland”.
Organizacja i obsada personalna.
Obsada personalna:
Dowództwo (poczet dowódcy)
Szwadron Czołgów Rozpoznawczych Nr 11 (trzynaście czołgów TK)
Szwadron Samochodów Pancernych Typ „B” Nr 11 (osiem samochodów pancernych wzór 1929)
Szwadron Techniczno-Gospodarczy

</doc>
<doc id="1072150" url="https://pl.wikipedia.org/wiki?curid=1072150" title="Rembert Dodoens">
Rembert Dodoens

Rembert Dodoens, też: Rembert van Joenckema, Rembert Dodonée, łac. Rembertus Dodonaeus (ur. 29 czerwca 1517 w Mechelen (fr. Malines) w ówczesnej Flandrii, zm. 10 marca 1585 w Lejdzie) – lekarz, herbarysta i botanik flamandzki, jeden z czołowych europejskich naturalistów okresu Odrodzenia.
Dodoens studiował medycynę na słynnym flamandzkim Katholieke Universiteit w Leuven – najstarszym uniwersytecie katolickim na świecie i jednocześnie najstarszym w krajach dzisiejszego Beneluksu. Po ukończeniu studiów i uzyskaniu w 1535 r. tytułu doktora dużo podróżował po Europie i uzupełniał wykształcenie na uniwersytetach we Francji, Włoszech i Niemczech. W 1574 r. dzięki poparciu swego przyjaciela Kluzjusza uzyskał stanowisko nadwornego medyka na dworze cesarza Maksymiliana II w Wiedniu. W odróżnieniu od Kluzjusza utrzymał to stanowisko również za czasów następnego cesarza, Rudolfa II. Następnie, po pobytach w Kolonii i Antwerpii, w 1582 r. objął katedrę medycyny na Uniwersytecie w Lejdzie, którą piastował aż do śmierci.
Zainteresowanie Dodoensa botaniką, jak u prawie wszystkich XVI-wiecznych naturalistów, miało swe podłoże w medycynie i użytkowym stosowaniu ziół do celów medycznych. Dlatego pierwszymi publikacjami Dodoensa były zielniki z wykazami gatunków roślin stosowanych w ówczesnym ziołolecznictwie. Najważniejszym dziełem uczonego był wielki atlas botaniczny wydany w języku niderlandzkim pt. "Cruijdeboeck" (lub "Cruydeboeck") w 1554 r., jako "Cruydt-boeck" wznawiany jeszcze następnie w latach 1618 i 1644. Dodoens wykorzystał w nim plansze z dzieła Leonharta Fuchsa, uzupełnione szeregiem nowych rycin. Krótko po wydaniu flamandzkim wyszła również francuska wersja dzieła pt. "Histoire des plantes" w tłumaczeniu zaprzyjaźnionego z autorem Kluzjusza. Dodoens był tu m.in. autorem pierwszego opisu i zupełnie poprawnego rysunku owadożernej rosiczki ("Drosera" L.).
W 1583 r. wyszły drukiem "Pemptades" – dzieło podsumowujące wszystkie dotychczasowe prace Dodoensa. Opisy roślin mają tu już charakter zdecydowanie bardziej botaniczny niż medyczny. Ponieważ jednak Dodoens (co było w owych czasach prawie regułą) obficie czerpał z dzieł innych botaników, w tym m.in. wspominanego już Kluzjusza i Lobeliusa, trudno dziś określić dokładnie, które ustalenia i poglądy należą do niego, a które do innych cytowanych tu autorów.
"Cruijdeboeck" Dodoensa był jednym z najważniejszych europejskich dzieł przyrodniczych, które dotarły do Japonii. Od pojawienia się tam książki na przełomie XVII i XVIII w. do jej całkowitego przetłumaczenia na język japoński w 1823 r. upłynęło wprawdzie ponad sto lat, tym niemniej zainspirowała ona znacząco rozwój japońskiego zielarstwa (herbarystyki) i ziołolecznictwa, dotąd ukierunkowanych jedynie na doświadczenia chińskie. Wpłynęła również na rozwój nauk botanicznych w ogóle, w tym na tworzenie ogrodów botanicznych.
Na jego cześć nazwano rodzaj "Dodonaea" z rodziny mydleńcowatych.

</doc>
<doc id="1072153" url="https://pl.wikipedia.org/wiki?curid=1072153" title="Synagoga w Sarandzie">
Synagoga w Sarandzie

Synagoga w Sarandzie – synagoga w Sarandzie w Albanii, położonej naprzeciw greckiej wyspy Korfu.
Pozostałości synagogi zostały odkryte podczas wykopalisk w latach 80. XX wieku, ale wówczas ateistyczna polityka komunistów albańskich uniemożliwiła ich dokładne zbadanie. Początkowo nie zdawano sobie sprawy, że chodzi o synagogę, gdyż budynek zmieniał swoje przeznaczenie. W końcowej fazie istnienia służył jako kościół. Gdy naukowcy odkryli resztki synagogi, Instytut Archeologii Albańskiej Akademii Nauk nawiązał współpracę z Uniwersytetem Hebrajskim i wspólnie w 2003 roku przeprowadzono badania. W trakcie badań pozostałości synagogi odkryto mozaiki z V i VI wieku. Pierwsza z nich przedstawiają menorę, drzewo cytrynowe i szofar, druga drzewa, zwierzęta i fasadę czegoś, co zapewne jest miejscem przechowywania Tory.

</doc>
<doc id="1072154" url="https://pl.wikipedia.org/wiki?curid=1072154" title="Rozdroże Zahrady">
Rozdroże Zahrady

Rozdroże Zahrady (słow. "Rázcestie Záhrady") – położone na wysokości 1297 m n.p.m. rozdroże szlaków turystycznych w Dolinie Jamnickiej w słowackich Tatrach Zachodnich. Znajduje się w górnej części doliny, poniżej Kokawskiej Polany, pomiędzy zboczami Otargańców i Smreka. Na rozdrożu wiata dla turystów. Po wschodniej stronie w lesie Jamnicki Potok. Nieco poniżej rozdroża Zahrady z Wyżniej Magury spływa do niego bardzo stromy potok z wodospadem zwanym Jamnicką Siklawą.
Szlaki turystyczne.
Odcinek między Rozdrożem w Dolinie Jamnickiej a Zahradami (czas przejścia: 20 min) jest wspólny dla szlaków zielonego i niebieskiego.

</doc>
<doc id="1072158" url="https://pl.wikipedia.org/wiki?curid=1072158" title="Florian Kilama">
Florian Kilama

Florian Kilama (ur. 29 marca 1982 w Saint-Louis) – francuski siatkarz, występujący na pozycji przyjmującego. Wielokrotny reprezentant swojego kraju.

</doc>
<doc id="1072159" url="https://pl.wikipedia.org/wiki?curid=1072159" title="31 Dywizjon Pancerny">
31 Dywizjon Pancerny

31 Dywizjon Pancerny – pancerny pododdział rozpoznawczy Wojska Polskiego II Rzeczypospolitej.
Dywizjon nie występował w pokojowej organizacji wojska. Został sformowany w sierpniu 1939 roku w Grodnie dla Suwalskiej Brygady Kawalerii w grupie jednostek oznaczonych kolorem żółtym. Jednostką mobilizującą był 7 batalion pancerny.
Działania bojowe.
Po sformowaniu w Grodnie, dywizjon 27 sierpnia 1939 przeszedł marszem kołowym w okolice folwarku Płociczno zabezpieczając tym samym jeden ze szlaków prowadzących do Puszczy Augustowskiej. Przewidywano użycie dywizjonu wspólnie z 3 pułkiem szwoleżerów do wykonania wypadu w kierunku Olecka i opanowania tamtejszego węzła drogowego. Plany nie zostały nigdy zrealizowane. Do czasu opuszczenia przez brygadę „cypla suwalskiego” czołgi nie oddały ani jednego strzału.
Obsada personalna.
Obada personalna we wrześniu 1939

</doc>
<doc id="1072161" url="https://pl.wikipedia.org/wiki?curid=1072161" title="Kokawskie Ogrody">
Kokawskie Ogrody

Kokawskie Ogrody (słow. "Kokavske záhrady") – rozszerzenie w górnej części Doliny Jamnickiej w słowackich Tatrach Zachodnich. Znajduje się pomiędzy grzbietem Stawiańskiego Wierchu, Otargańcami, Czarną Kopą i granią główną. Nazwa pochodzi od słowackiej wsi Kokawa Liptowska, która tutaj miała swoje pastwiska. Polodowcowe osady denne stale nawadniane strumykami wypływającymi z położonych wyżej Jamnickich Stawów i Płaczliwego Stawku w Rohackim Kotle pozwalają na bujny rozwój ziołorośli. Miejsce to nazwano ogrodem z racji bujnej roślinności w tym miejscu. Występują tu m.in. takie gatunki roślin, jak: miłosna górska, tojad mocny, starzec górski, modrzyk górski. Od czasu włączenia do TANAP-u i zaprzestania wypasu teren stopniowo zarasta kosodrzewiną.
Znajduje się tutaj skrzyżowanie szlaków turystycznych – rozdroże w Dolinie Jamnickiej.
Szlaki turystyczne.
Odcinek między rozdrożem w Dolinie Jamnickiej a Zahradami (czas przejścia: 20 min) jest wspólny dla szlaków zielonego i niebieskiego.

</doc>
<doc id="1072165" url="https://pl.wikipedia.org/wiki?curid=1072165" title="Poemat epicki">
Poemat epicki



</doc>
<doc id="1072168" url="https://pl.wikipedia.org/wiki?curid=1072168" title="24 Pułk Artylerii Lekkiej">
24 Pułk Artylerii Lekkiej

24 Pułk Artylerii Lekkiej im. Króla Jana III Sobieskiego (24 pal) – oddział artylerii lekkiej Wojska Polskiego II RP.
Utworzony w 1921, w okresie międzywojennym wchodził w skład 24 Dywizji Piechoty i stacjonował w garnizonie Jarosław.
W kampanii wrześniowej przeszedł szlak bojowy od Wojnicza do Lwowa. Walczył pod Zgłobicami i Zbylitowską Górą, Łodzinką Dolną, Niżankowicami, Jawornikiem Ruskim, Boguszówką, Boratyczami, Husakowem, Mużyłowicami Kolonią, Rzęsną Ruską oraz Hołoskiem, przebijając się do oblężonego Lwowa, pod którym, z resztkami 24 Dywizji Piechoty, wykrwawił się ostatecznie 20 września 1939.
Formowanie i tradycje.
Pułk sformowany został 9 października 1921 w garnizonie Jarosław jako organiczna jednostka artylerii 24 Dywizji Piechoty. W skład nowo powstałego oddziału weszły:
Nowy pułk przejął tradycje bojowe byłych III dywizjonów.
III dywizjon 22 pułku artylerii polowej powstał we Francji i przybył do Polski w składzie 2 pap Armii Polskiej. Skierowany został na granicę Górnego Śląska. We wrześniu 1919 2 pap został przemianowany na 11 Kresowy pułk artylerii polowej i od lutego 1920 wziął udział w obejmowaniu Pomorza, skąd następnie odszedł na front wschodni. W sierpniowej kontrofensywie dywizjon w składzie 21 Dywizji Piechoty wspierał jej uderzenie na Kock.
III dywizjon 2 pułku artylerii polowej Legionów w składzie macierzystej dywizji od kwietnia 1919 walczył na froncie wschodnim. Walczył na przedmościu Borysowa i uczestniczył w obronie linii Berezyny. Od lipca 1920 w walkach odwrotowych do Dęblina, następnie po przerzuceniu w rejon Zamościa walczył z kawalerią Budionnego. Następnie wraz z dywizją wszedł do odwodu 2 Armii pod Białymstokiem, skąd wszedł w skład grupy uderzeniowej na Wilejkę i Mołodeczno.
Okres międzywojenny.
Pierwszy dywizjon dyslokowano w Radymnie, dwa następne w koszarach im. gen. Dąbrowskiego – wówczas w Muninie. W kwietniu 1922 całość została przeniesiona do koszar im. ks. Józefa Poniatowskiego w Jarosławiu.
W czwartek 14 sierpnia 1924 w Jarosławiu, w czasie strzelania, w trakcie ładowania armaty nastąpiła niekontrolowana eksplozja naboju, w następstwie której zginął por. Edmund Ambrozik, ciężkich obrażeń ciała doznali por. Stanisław II Machowski i plut. Zając, a lekkich obrażeń ciała doznał ogn. Friczy. Edmund Ambrozik (ur. 20 listopada 1898) od 1915 był żołnierzem I Brygady Legionów Polskich. W 1919 walczył w obronie Lwowa. Na porucznika został awansowany ze starszeństwem z dniem 1 czerwca 1920, 17 marca 1938 został pośmiertnie odznaczony Krzyżem Niepodległości.
W lipcu 1929, w rejonie miejscowości Dolina, w czasie strzelania pękła lufa jednego z dział. Zginęli kanonierzy Stanisław Nowakowski i Ignacy Kossak. Trzech pozostałych kanonierów z obsługi działa zostało ciężko rannych.
3 listopada 1929 w czasie zabawy w kasynie oficerskim por. Tadeusz Nowotny, odznaczony Krzyżem Walecznych, zastrzelił z rewolweru kpt. Stanisława Szafrana (ur. 30 kwietnia 1897), dowódcę 3. baterii. Bezpośrednio przed dokonaniem zabójstwa kapitan miał spoliczkować porucznika za niewłaściwe zachowanie się w stosunku do jego żony.
Z dniem 31 grudnia 1931 pułki artylerii polowej przemianowano na pułki artylerii lekkiej i pułk zmienił nazwę na 24 pułk artylerii lekkiej im. Króla Jana III Sobieskiego. Pod względem wyszkolenia był podporządkowany 10 Grupie Artylerii.
10 października 1938 Minister Spraw Wojskowych, gen. dyw. Tadeusz Kasprzycki, nadał 24 pal nazwę „24 Pułk Artylerii Lekkiej im. Króla Jana III Sobieskiego” oraz zarządził noszenie przez żołnierzy tego oddziału na naramiennikach kurtek i płaszczy, zamiast dotychczasowej numeracji, inicjałów „J3R” (Jan III Rex) z koroną.
Mobilizacja.
24 pułk artylerii lekkiej w garnizonie Jarosław mobilizował pododdziały i oddziały w dwóch rodzajach mobilizacji, w trzech grupach i trzech terminach.
W ramach mobilizacji alarmowej w grupie czerwonej w czasie od A+28 do A+48 od 27 sierpnia 1939 zmobilizował: 
W ramach I rzutu mobilizacji powszechnej 31 sierpnia od godz. 16:00 zmobilizował w terminie do 5 i 6 dnia mobilizacji 24 pal na etatach wojennych, z pełnym ukompletowaniem wojennym, oraz do 6 dnia mobilizacji pododdziały dywizyjne:
W ramach II rzutu mobilizacji powszechnej mobilizował:
Zarówno mobilizacja alarmowa jak i powszechna odbywały się częściowo poza koszarami. Dywizjon III/40 pal mobilizowano we wsi Chłopice pod Jarosławiem. W trakcie mobilizacji powszechnej część baterii mobilizowała się również w okolicznych wsiach np. 2 bateria w Mininach, 6 bateria w Morawsku, 9 bateria w Tuczempach. W trakcie mobilizacji alarmowej mobilizacja przebiegła w sposób prawidłowy i bez zakłóceń. W trakcie mobilizacji 24 pal w ramach I rzutu mobilizacji powszechnej stawiennictwo szeregowych rezerwistów było wzorowe. Stawiennictwo oficerów rezerwy było nieterminowe; opóźniły się pobór koni i dostawa amunicji do pułku. Opóźnienia te nie pozwoliły osiągnąć gotowości marszowej przed wyznaczonym tabelami czasem, pomimo prób przyspieszenia tych czynności rozkazem dowódcy Okręgu Korpusu nr X. Brakowało specjalistów w pułku, brakowało radiostacji. W trakcie mobilizacji macierzysta 24 Dywizja Piechoty stanowiła odwód Naczelnego Wodza. Od 3 września została przydzielona do Armii „Karpaty”. Dopiero 4 września, ze względu na trudności transportowe, przybyła do Jarosławia duża grupa oficerów rezerwy, co pozwoliło na obsadzenie stanowisk oficerskich w dywizjonach pułku. Przybyła też wreszcie koleją amunicja z magazynów w Przemyślu oraz brakujące konie z poboru. Większości koni już nie zdołano podkuć.
24 pal w kampanii wrześniowej.
Działania bojowe.
W nocy 4/5 września załadowano do transportów kolejowych I dywizjon 24 pal, który odjechał o godz. 4:00 5 września ze stacji w Jarosławiu. Wieczorem 5 września, również na stacji w Jarosławiu, załadowano do transportu kolejowego III dywizjon 24 pal, który odjechał o godz. 22:00 do miejsca koncentracji 24 DP nad Dunajcem. 6 września rano na stacji kolejowej Czarna wyładowano dowództwo 24 pal i I dywizjon armat. Następnie odmaszerowano do macierzystej dywizji. I/24 pal wraz z 24 dywizjonem artylerii ciężkiej wszedł w skład grupy artylerii pod dowództwem ppłk. Tadeusza Michałowskiego. Z I dywizjonu wyłączono 2 baterię armat i przydzielono do 39 pułku piechoty, na odcinku obrony Dunajca od ujścia rzeki Białej poprzez Zbylitowską Górę do Zgłobic. Zgodnie z rozkazem dowódcy armii gen. dyw. Kazimierza Fabrycego, nową linię obrony zaczęto organizować na Wisłoku, z uwagi na co w nocy 6/7 września rozpoczęto wycofywać 24 DP z dotychczas zajmowanych pozycji nad Dunajcem. W kolumnie głównej dywizji, po trasie Łowczów, Zwiernik, Pilzno, miał maszerować I/24 pal (bez 2 baterii) i dowództwo 24 pal. W kolumnie 39 pp, po trasie Tarnów, Machowa, Pilzno, maszerowała bateria 2/24 pal. 7 września w nocy na dworcu w Jarosławiu II dywizjon rozpoczął załadunek do transportów kolejowych. Jako pierwsza odjechała 5 bateria. O świcie 7 września, gdy 4 bateria oczekiwała na odjazd w transporcie i 6 bateria z dowództwem II dywizjonu kończyły załadunek, dworzec kolejowy i najbliższa okolica zostały zbombardowane przez niemieckie lotnictwo. Po pierwszym ataku opanowano panikę i kontynuowano załadunek. Po godzinie nastąpiło drugie bombardowanie, które zniszczyło dworzec, najbliższą okolicę, zniszczyło też infrastrukturę kolejową, rampy, tory kolejowe; rozbiciu uległa część wagonów kolejowych, część okolicznych budynków płonęła. II dywizjon poniósł znaczne straty; zginęło kilku kanonierów i oficerów, wielu rozbiegło się i rozproszyło; nie powrócili już oni do dywizjonu. Z uwagi na niemożliwość dalszej jazdy, o godz. 12:00 II dywizjon, wraz 4 i 6 baterią, wyładował się z wagonów, zabierając resztę ocalałego sprzętu i broni, i odmaszerował do miejsca koncentracji. W miejscu koncentracji, ok. 10 km od Jarosławia, w bateriach 4 i 6 brakowało 50% kanonierów i 40% koni. 
7 września rano III dywizjon został wyładowany na stacji kolejowej Sędziszów Małopolski – z uwagi na nieprzejezdność torów kolejowych. Marsz III/24 pal wykonał w kierunku Ropczyce, Dębica, w stronę macierzystej 24 DP. I/24 pal (bez 2 baterii) podjął samodzielnie marsz poza kolumną główną dywizji, przez most na rzece Białej przed Tuchowem, Skrzyszów, dotarł na południe od Dębicy, gdzie zajął stanowiska ogniowe. Wraz z 39 pułkiem piechoty maszerowała 2 bateria; na wschodnim brzegu Wisłoki po południu dołączyła do macierzystego I/24 pal. Po południu do 24 DP dołączył również w okolicach Dębicy III/24 pal. 9 bateria haubic wsparła 39 pp w obronie linii Wisłoki na jej wschodnim brzegu w rejonie lasu Połomeja; reszta III dywizjonu zajęła stanowiska na wschód od Dębicy. 24 DP weszła w skład Grupy Operacyjnej gen. bryg. Kazimierza Orlika-Łukoskiego. 8 września II/24 pal (bez 5 baterii) ok. godz. 1:00 po uporządkowaniu baterii podjął marsz w kierunku zachodnim. 5/24 pal, z uwagi na zniszczenie torów kolejowych przez bombardowania lotnicze, wyładowała się z transportu. Zawróciła w kierunku Jarosławia. W Jarosławiu została wcielona do Grupy „Jarosław” ppłk. Jana Wójcika, która miała bronić Jarosławia i Radymna. 24 DP, po stratach w trakcie marszu, podjęła dalszy odwrót za rzekę Wisłok. I/24 pal podjął marsz w kierunku Rzeszowa; poszczególne działony jechały w znacznych odległościach od siebie, co znacznie rozciągnęło kolumnę marszową dywizjonu. Po zebraniu I dywizjonu otrzymał on rozkaz udania się do Dynowa. 9/24 pal maszerowała wraz z 39 pp poprzez Połomeję, Kamieniec, Wielopole Skrzyńskie, gdzie w południe zatrzymała się na postój. III/24 pal (bez 9 baterii) wraz z III/40 pal (bez 7 i 8 baterii) maszerowały samodzielnie poprzez Wielopole Skrzyńskie, Strzyżów, Wysoką Strzyżowską. Po przybyciu do Wysokiej Strzyżowskiej ok. godz. 16:00 po krótkim wypoczynku pomaszerowały przez Węglówkę w kierunku Baryczy. 9 bateria wraz z 39 pp po krótkim odpoczynku w lasach Kozłówek o świcie 9 września doszła do Węglówki. 
9 września, po dziennym postoju w lesie niedaleko Kańczugi, o godz. 18:00 sformowano kolumnę marszową II dywizjonu armat. Mjr Józef Krzeptowski zamierzał dołączyć do 24 DP i pomaszerować na zachód. Ze względu na zatłoczenie dróg, podjęto decyzję marszu na południe w kierunku Pruchnika. Przed zmierzchem kolumna II/24 pal została zaatakowana przez pododdział z niemieckiej 4 Dywizji Lekkiej. Po krótkiej chaotycznej walce dywizjon został rozbity i rozproszony, a sprzęt i armaty uległy rozbiciu. 10 września o godz. 2:00 39 pp wraz z 9/24 pal pomaszerował w kierunku Baryczy. Z uwagi na zablokowanie drogi marszu przez oddziały 11 Dywizji Piechoty, za San pomaszerowano przez wieś Wara. O świcie do Dynowa doszedł I/24 pal i dowództwo 24 pal; dywizjon armat zajął stanowiska pod Bartkówką. III/24 pal (bez 9 baterii) i III/40 pal (bez 9 i 8 baterii) o godz. 9:00 przekroczyły San pod Warą i dołączyły do I dywizjonu 24 pal. Rano 9 września pod Bartkówką do III/24 pal dołączyła 9/24 pal. Rozkazem dowódcy GO gen. bryg. Orlika-Łukoskiego, 24 DP podjęła odwrót w rejon Niżankowic, przez Birczę. Za kolumną główną 24 DP ok. godz. 23:00 sformowano kolumnę marszową artylerii pod dowództwem ppłk. Władysława Kaliszka, dowódcy Artylerii Dywizyjnej 24 DP. Jej głównymi siłami był 24 pal (bez II dywizjonu) pod dowództwem ppłk. Tadeusza Michałowskiego. Ponadto w skład kolumny wchodził zbiorczy dywizjon artylerii ciężkiej mjr Stanisława Rogoża, bateria 7/40 pal. Zgrupowanie artylerii maszerowało poprzez Lipę Dolną, Malawę, Birczę, Wolę Korzeniecką, Łodzinkę Górną. Zgrupowanie artylerii było ubezpieczane przez dwa zbiorowe bataliony 38 pułku piechoty, które stanowiły straż przednią i straż tylną.
W godzinach popołudniowych 11 września piechota 24 DP zajęła stanowiska na zachodnim skraju lasów, na wschód od Birczy. Dowódca III/40 pal mjr Antoni Tomaszewski został dowódcą zgrupowania artylerii w składzie I dywizjon 24 pal i III dywizjon 40 pal (bez 8 i 9 baterii). Zgrupowanie mjr. Tomaszewskiego i III/24 pal zajęły stanowiska przy szosie Łodzianka Dolna-Niżankowice. Stanowiska ogniowe I/24 pal znajdowały się na północ od Łodzianki Dolnej, po obu stronach potoku, a 7/40 pal w Łodziance Dolnej; 24 dac wchodził w skład grupy artylerii ppłk. Tadeusza Michałowskiego i zajął stanowiska ogniowe pomiędzy Cisową, a Posadą Rybotycką. Zadaniem zgrupowania artylerii mjr. Tomaszewskiego i 24 dac było wsparcie odcinka obrony w rejonie wzg. 482. Przeciwnikiem 24 DP była niemiecka 2 Dywizja Górska. Od świtu 12 września artyleria niemieckiej 2 DG rozpoczęła ostrzał pozycji artylerii 24 DP w rejonie Łodzinki Dolnej. Natarcie niemieckiej piechoty, pomimo wparcia obrony artylerią, zdobyło wzg. 482 i Łodziankę Górną. Kontratak piechoty 24 DP, przy silnym wsparciu całej artylerii, doprowadził do odbicia Łodzianki Górnej, ale kontratak zaległ przed wzg. 482. O godz. 13:30 oddziały polskiej piechoty, po poniesieniu dużych strat osobowych, wycofały się na pozycje wyjściowe. Na oddziały 24 DP uderzyło lotnictwo bombowe, w wyniku czego artyleria poniosła duże straty. Zniszczeniu uległy baterie 1 i 7 z 24 pal. Po kolejnym artyleryjskim ostrzale, natarcie na pozycje 24 DP wykonała niemiecka piechota. W jej wyniku przełamano obronę oddziałów piechoty i odcięto część oddziałów 24 DP, w tym artylerii, w rejonie Posady Rybotyckiej. Odcięte zgrupowanie mjr. Antoniego Tomaszewskiego wycofało się do Cisowej. W walkach tych poległ ppor. Aleksander Bartkowski. W nocy 12/13 września 24 DP rozpoczęła odwrót w kierunku Przemyśla. Artyleria wycofać się miała pod dowództwem ppłk. Władysława Kaliszka do Niżankowic; pozostałość zgrupowania mjr. Antoniego Tomaszewskiego do Kruhela Małego. 
13 września o świcie III/24 pal z 8 i 9 bateriami haubic zajął stanowiska ogniowe na zachodnich skrajach Niżankowic; I/24 pal z 2 i 3 bateriami armat zajął stanowiska ogniowe w Kurhelu Małym, z kierunkiem strzału na Prałkowice. Zgodnie z rozkazem dowódcy Frontu Południowego gen. broni Kazimierza Sosnkowskiego, w nocy 13/14 września nastąpił przemarsz w rejon Tyszkowic zgrupowania artylerii pod dowództwem ppłk. Władysława Kaliszka. Przemarsz prowadzono w dwóch kolumnach: zgrupowanie mjr. Antoniego Tomaszewskiego (III/40 pal z 7 baterią) i (I/24 pal bez 1 baterii) poprzez Tatarską Górę, omijając Przemyśl do lasów koło Medyki; zgrupowanie ppłk. Kaliszka z III/24 pal (bez 7 baterii) i dowództwo 24 pal poprzez Hermanowice, Drozdowice, Stroniowice Boratycze do lasu Tyszkowice; przemarsz tego zgrupowania osłaniał batalion zbiorczy 38 pp mjr. Józefa Böhma. 14 września rano zgrupowanie ppłk. Kaliszka zajęło stanowiska po zachodnich krańcach lasu. Zgrupowanie mjr Tomaszewskiego w południe dotarło w pobliże Medyki – jak się okazało, błędnie tam skierowane. Na rozkaz spotkanego tam gen. broni Kazimierza Sosnkowskiego, zgrupowanie podjęło marsz do Husakowa. W godzinach południowych na stanowiska piechoty 24 DP, w rejonie Tyszkowice, Boratycze, Chodnowice i Popowice, natarcie wykonała niemiecka 2 DG, która została powstrzymana przez piechotę i zgrupowanie artylerii 24 DP ppłk. Kaliszka z nowych stanowisk ogniowych. Ciężkie walki trwały do ok. godz. 19:00, w których uczestniczyły baterie 24 pal. W trakcie walk stanowiska artylerii zostały ostrzelane przez artylerię niemiecką i zaatakowane przez lotnictwo bombowe. W wyniku tych ataków ucierpiały też baterie 24 pal. Ok. godz. 17:00 zgrupowanie mjr. Tomaszewskiego dotarło do przedmieść Husakowa, który był dwukrotnie atakowany przez niemieckie bombowce i płonął. Zajęto stanowiska poza Husakowem. Ok. godz. 20:00 zgrupowanie artylerii mjr Tomaszewskiego, zgodnie z rozkazem dowództwa 24 DP, wyruszyło w marsz nocny z Husakowa w kierunku Balic, w pobliżu Mościsk. O godz. 21:00 III/24 pal zwinął stanowiska ogniowe i wyruszył poprzez Husaków w rejon Mościsk. 
15 września rano zgrupowanie mjr. Tomaszewskiego, po dotarciu do Mościsk, nowym rozkazem skierowano w okolice Chorośnicy. Zgrupowanie to zostało podporządkowane dowódcy pułku zbiorowego ppłk. Władysławowi Ziętkiewiczowi. Również w ten rejon dotarł III/24 pal i dowództwo pułku. W Chorośnicy, po dołączeniu zagubionej pod Tuchowem baterii 8/40 pal z dwoma haubicami, rozdzielono dywizjony I/24 pal i III/40 pal. Zgodnie z rozkazem gen. Sosnkowskiego, 24 DP podjęła marsz przez Sądową Wisznię w kierunku Lasów Janowskich. Za 11 Dywizją Piechoty miała maszerować 24 DP, w kolumnie za 39 pp maszerował 24 pal i pozostałości 24 dac. 16 września w godzinach popołudniowych 24 pal i resztki 24 dac zajęły stanowiska ogniowe na północ od dworu Mołoszkowice, z zadaniem wsparcia piechoty 24 DP w lesie Na Chmurowem. Stanowiska zajęto na południowym skraju Lasów Janowskich. III/24 pal liczył w obu bateriach tylko 4 haubice. Od świtu 17 września 24 pułk odpierał ataki grupy bojowej niemieckiej 1 DG na oddziały 24 DP. Wszystkie niemieckie natarcia zostały odparte przez piechotę i artylerię, ze stratą 25% stanów osobowych oraz uzbrojenia i sprzętu. Na rozkaz baterie 24 pal oderwały się od nieprzyjaciela i o godz. 18:00 podjęły marsz drogą janowską; do nich dołączyła bateria 7/40 pal. 18 września po północy, 24 pal w kolumnie dywizji zatrzymał się na krótki postój w Janowie. Ok. godz. 3:00 podjęto dalszy marsz po zatłoczonych drogach poprzez Stradacz, folwark Jamelna, Domażyr, Kozice do Rzęsnej Ruskiej. Bateria 2/24 pal po wyjściu z Janowa zmyliła drogę i pomaszerowała przez Łozinę, Dąbrowicę do wsi Młynki; tam dostała się do niemieckiej niewoli. Maszerująca kolumna 24 DP w kierunku Lwowa w rejonie Rzęsnej Ruskiej napotkała niemieckie stanowiska obronne. Piechota 24 DP, rano 18 września, podjęła natarcie na Rzęsną Ruską z rejonu Kozic. Bataliony piechoty wdarły się do wsi Rzęsna Ruska, folwarku Rzęsna Ruska i zaległy przed dworem Skitniki; bezpośredniego wsparcia udzieliły baterie 24 pal: 3 armat i połączona 8 z 9 haubic oraz 7 bateria haubic 40 pal. Działa strzelały ogniem na wprost z rejonu zarośli przy szosie do Lwowa. Walczono do zmroku 18 września nie osiągając całkowitego powodzenia, pomimo powolnych postępów natarcia. Rozkazem gen. Sosnkowskiego, dowódca 24 DP płk Bolesław Schwarzenberg-Czerny rozkazał zniszczyć wieczorem pozostałe działa 24 pal i 40 pal i przejść w nocy 18/19 września do Lasów Brzuchowickich. W trakcie dalszych walk większość żołnierzy 24 pal dostała się do niewoli niemieckiej. Część przebijała się przez linie sowieckie, nieliczni przedarli się do Lwowa. Te grupy dostały się do niewoli sowieckiej. 
Działania baterii 5/24 pal.
Jedynie 5 bateria armat pod dowództwem kpt. Jana Bieleckiego skierowana została do składu Grupy „Jarosław” ppłk. Jana Wójcickiego, który organizował obronę Jarosławia i Radymna oraz obronę wschodniego brzegu Sanu na odcinku Radymno-Sieniawa. 9 września zajęła stanowiska ogniowe w rejonie Radymna, z zadaniem wsparcia obrony batalionu nadliczbowego 3 pułku piechoty Legionów „M” pod dowództwem kpt. Józefa Matheisa. Bateria, wraz z kompanią strzelecką batalionu „M”, wzmocnioną plutonem karabinów maszynowych i działkiem ppanc., osłaniała rejon Radymna od strony Przeworska. 10 września po walce o Radymno kompania batalionu „M” została wyparta z miasta; grupa bojowa 4 Dywizji Lekkiej sforsowała San; 5 bateria wycofała się w kierunku Duńkowic. Skierowana następnie na północ, podjęła marsz przez Tarnogród, Józefów; dołączyła najpierw do 21 Dywizji Piechoty Górskiej z GO „Boruta”, a następnie w rejonie Krasnobrodu do 23 Dywizji Piechoty. 19 września w Zielonem powstał improwizowany I dywizjon 23 pułku artylerii lekkiej, pod dowództwem kpt. Jerzego Kamińskiego, składający się z dwu baterii: czterodziałowej 6 baterii 22 pułku artylerii lekkiej oraz trzydziałowej 5 baterii 24 pułku artylerii lekkiej. 20 września w czasie natarcia na Tomaszów Lubelski baterie dywizjonu tworzyły obronę przeciwpancerną na południowy zachód od miasta. Po przerwaniu boju baterie wycofały się przez Rabinówkę z resztkami 75 pułku piechoty do lasu Podlesina pod Bełżcem. Następnie w nocy z 20 na 21 września przemaszerowały do lasu Sołokije, na północny wschód od Bełżca. Wieczorem 21 września, wobec beznadziejnej sytuacji, baterie rozwiązały się, niszcząc posiadane jeszcze armaty, tworząc trzy plutony konne. Nocą 21 na 22 września plutony te skierowały się na zachód poprzez Łosiniec, Wólkę Łosiniecką, Susiec, Rebizanty, przedzierając się przez Tanew do Puszczy Solskiej. Tam dostały się do niewoli niemieckiej.
Oddział Zbierania Nadwyżek 24 pal.
Po zmobilizowaniu 24 pal oraz dowództwa 40 pal i III/40 pal oraz dodatkowo innych pododdziałów przewidzianych planem mobilizacyjnym, z nadwyżek pozostałych w garnizonie rozpoczęto mobilizację Ośrodka Zapasowego Artylerii Lekkiej nr 10 pod dowództwem ppłk. Lubosława Krzeszowskiego. Na miejscu prowadzono w Jarosławiu mobilizację rezerwistów, koni i wozów do składu OZAL nr 10. Do 8 września OZN 24 pal w ramach OZAL nr 10 przebywał w koszarach w Jarosławiu, gdzie sformowano w dla potrzeb obrony linii Sanu w rejonie Jarosławia baterię bojową. Bateria artylerii lekkiej OZAL nr 10 weszła w skład Grupy „Jarosław” ppłk. Jana Wójcika, sformowanej z batalionów marszowych, bojowych i wystawionych przez Ośrodek Zapasowy 2 Dywizji Piechoty Legionów. Bateria dołączyła do II dywizjonu 40 pal; wraz z dywizjonem rozwinęła się na odcinku Koniaczów, Suchorów, Makowisko. Bateria wraz z II/40 pal wspierała batalion III/155 pułku piechoty. 11 września ok. godz. 11:00 grupa bojowa niemieckiej 2 Dywizji Pancernej sforsowała San, zmuszając do odwrotu grupę ppłk. Jana Wójcika. W trakcie odwrotu bateria bojowa OZAL nr 10 uległa rozbiciu. OZN 24 pal 8 września, ze względu na bombardowania, przeszedł do Suchorowa koło Jarosławia, następnie w składzie OZAL nr 10 pomaszerował w kierunku Tarnopola przez Rawę Ruską, Kamionkę Strumiłową, Złoczów, osiągając cel marszu 15 września. 16 września przesunięto go do Borków Wielkich, gdzie miał przystąpić do formowania dalszych baterii. 17 września, na wieść o wkroczeniu wojsk sowieckich, pomaszerował na Buczacz, z zamiarem przekroczenia granicy rumuńskiej. 24 września w rejonie Trembowli w większości dostał się do niewoli sowieckiej. 
Symbole pułku.
Sztandar.
Sztandar – ufundowany przez społeczeństwo Jarosławia, wręczył gen. Juliusz Rómmel w Krakowie 29 maja 1938. 
Sztandar został wykonany zgodnie z wzorem określonym w rozporządzeniu Prezydenta Rzeczypospolitej z dnia 13 grudnia 1927 o godłach i barwach państwowych oraz o oznakach, chorągwiach i pieczęciach.
Na prawej stronie płata znajdował się amarantowy krzyż, w środku którego wyhaftowano orła w wieńcu laurowym. Na białych polach, pomiędzy ramionami krzyża, znajdowały się cyfry 24 w wieńcach laurowych.
&lt;br&gt;Na lewej stronie płata sztandarowego, pośrodku krzyża kawaleryjskiego, znajdował się wieniec taki sam jak po stronie prawej, a w wieńcu trzywierszowy napis „HONOR I OJCZYZNA”.
Wojenne dzieje sztandaru związane były z 202 dywizjonem marszowym 24 pułku artylerii lekkiej. Dywizjon ten opuścił jarosławski garnizon wioząc sztandar pułku na wozie kancelaryjnym. Po dostaniu się do niewoli 24 września, już pod konwojem żołnierzy sowieckich, podoficerowie dywizjonu pocięli go na kawałki. W czasie postoju przy drodze Darachów – Trembowla zakopany został po lewej stronie drogi. Dalsze jego losy nie są znane.
Odznaka pamiątkowa.
Ustanowiona i zatwierdzona została w kwietniu 1929 roku. Dwuczęściową odznakę stanowił pokryty zieloną emalią krzyż maltański, z czarną obwódką, srebrnym numerem i inicjałami pułku:
Na środku krzyża nałożony był srebrny, oksydowany orzeł według godła państwowego z 1927 roku. Po 1931 roku zmieniono inicjały na PAL.
Prawo do noszenia odznaki uzyskiwali oficerowie i szeregowi pozostający w dywizjonach, z których powstał pułk: w ciągu trzech miesięcy na froncie lub rok poza frontem. W okresie pokojowym odznakę otrzymywali oficerowie i podoficerowie zawodowi po dwóch latach nienagannej służby, szeregowcy po roku.
Nadanie i wręczenie odznak odbywało się w dniu święta pułkowego i w dniu zwolnienia rocznika do rezerwy.
Trąbka.
4 maja 1929 roku pułk otrzymał symboliczną „trąbkę” – dar od powiatu opatowskiego.
Święto.
Święto pułkowe ustanowiono na dzień 4 maja – w rocznicę wjazdu w granice Polski oddziałów Wojska Polskiego powstałych we Francji. Obchodzone uroczyście, z udziałem zaproszonych gości, wojskowych i cywilnych, rozpoczynało się mszą polową. Po defiladzie odczytywano rozkaz dowódcy pułku, wręczano nagrody i odznaki strzeleckie oraz odznaki pułkowe. Odbywał się wspólny obiad z udziałem dowódcy, oficerów i zaproszonych gości. Święto kończyło się festynem i balem oficerskim.
Żołnierze pułku.
Żołnierze 24 pułku artylerii lekkiej - ofiary zbrodni katyńskiej.
"Biogramy ofiar zbrodni katyńskiej znajdują się między innymi w bazach udostępnionych przez Ministerstwo Kultury i Dziedzictwa Narodowego oraz Muzeum Katyńskie".

</doc>
<doc id="1072170" url="https://pl.wikipedia.org/wiki?curid=1072170" title="81 Dywizjon Pancerny">
81 Dywizjon Pancerny

81 Dywizjon Pancerny– pancerny pododdział rozpoznawczy Wojska Polskiego II Rzeczypospolitej.
Dywizjon nie występował w organizacji pokojowej wojska. Został sformowany w sierpniu 1939 roku w Bydgoszczy dla Pomorskiej Brygady Kawalerii w grupie jednostek oznaczonych kolorem niebieskim. Jednostką mobilizującą był 8 batalion pancerny.
W sierpniu 1939 roku dywizjon otrzymał 4 tankietki TKS z działkiem 20 mm.
81 dpanc w kampanii wrześniowej.
Mobilizacja
81 dywizjon pancerny został sformowany w dniach 24-26 sierpnia w ramach mobilizacji alarmowej. Dywizjon składał się z dwóch szwadronów: samochodów pancernych, czołgów rozpoznawczych i plutonu techniczno–gospodarczego. Pierwszy z wymienionych pododdziałów uzbrojony był w siedem samochodów pancernych wzór 1934-II, natomiast drugi szwadron w dziesięć czołgów rozpoznawczych TK-3, oraz trzy TKS uzbrojone w 20 mm najcięższe karabiny maszynowe wzór 1938 (czwarty TKS został uszkodzony prawdopodobnie w trakcie transportu - odesłany do warsztatów naprawczych we Włocławku). Pojazdy pancerne oprócz TKS były mocno wyeksploatowane, brakowało części zamiennych do nich. Amunicja kal. 20 mm do nkm wz. 38 FK była w mocno ograniczonej ilości. 26 sierpnia dywizjon wyruszył marszem kołowym do miejscowości Gotelb 6 km na północ od Czerska. Tam wszedł w skład Pomorskiej Brygady Kawalerii wchodzącej w skład Grupy Osłonowej "Czersk" Armii "Pomorze". 
Działania bojowe 
1 września szwadron samochodów pancernych dywizjonu został przydzielony do 16 pułku ułanów z którym ubezpieczał mosty na Brdzie koło m. Męcikał prowadził walki z patrolami niemieckimi utracił motocykl z obsadą, wziął jeńców. Od godz. 17.00 szwadron czołgów przybył do Sternowa i dokonał wypadu w kierunku Białej Cerkwi na korzyść 18 pułku ułanów ostrzeliwując pododdział piechoty niemieckiej na ciężarówkach zadając mu duże straty osobowe. Wieczorem szwadron czołgów bez strat powrócił do Czerska. Nocą 1/2 września 81 dywizjon odjechał w kierunku Wierzchucina. Po nocnym marszu dywizjon dotarł do dworu Lniano, w trakcie marszu zatarto silnik w jednym nowym TKS. 2 września szwadron czołgów por. Czerniewskiego obsadził przeprawy przez Brdę i ubezpieczał odwrót Pomorskiej BK. Szwadron samochodów pancernych odjechał w kierunku miejscowości Błądzim rozpoznając drogi odwrotu ku Wiśle i Bydgoszczy, utracił następny motocykl z obsadą. 81 dpanc podjął na rozkaz gen. Skotnickiego szybki nocny marsz z rejonu Błądzimia i Lniano w kierunku wsi Kusowo na północ od Bydgoszczy. W tym dniu stoczono potyczkę pod Topolinkiem. 81 dywizjon pancerny przebił się do Bydgoszczy wraz z pozostałościami Pomorskiej BK, w walce utracono jeden czołg TK-3 i samochód pancerny oraz 3 czołgi i 1 samochód pancerny na skutek awarii i zużycia, rannych zostało dwóch czołgistów, w tym por. Welke. Również utracono kilka samochodów taboru dywizjonu. 3 września dywizjon odpoczywał i naprawiał zużyty sprzęt. Nocą 3/4 września wycofał się przez most na Brdzie w Lęgnowie, gdzie był atakowany przez niemieckich dywersantów. 4 września dywizjon odjechał do rejonu Cierpic i przystąpił do napraw i przeglądów sprzętu pancernego. Od 5 września dywizjon patrolował i rozpoznawał przedpola na północ od Torunia w kierunku Chełmży. 6 września ponowne rozpoznanie kończy się walką szwadronu samochodów pancernych w Wypcznej, w jej wyniku zniszczono gniazdo km, zdobyto rkm, utracono dwa samochody pancerne i motocykl i ponadto zostało rannych 4 żołnierzy. Wieczorem 6 września 81 dpanc na rozkaz gen. bryg. Stanisława Grzmot-Skotnickiego wyruszył do Ośrodka Zapasowego, czołgi TK-3 załadowano na samochody ciężarowe, a pozostałe samochody pancerne wzięto na hol. Poprzez Konecko, Piotrków Kujawski i Kutno dywizjon 8 września dojechał do Warszawy. Po odpoczynku i uzupełnieniu paliwa w koszarach 3 batalionu pancernego, 9 września dywizjon przez Garwolin, Stoczek dojechał do Turowa 10 września rano, gdzie odpoczywał i usuwał usterki w pojazdach. 11 września do dywizjonu dołączyła z Brześcia zagubiona część plutonu techniczno-gospodarczego z kpt. Karakiewiczem wraz paliwem i wyposażeniem. Od 12 do 14 września dywizjon dojechał do Łucka, gdzie dołączył do Ośrodka Zapasowego Broni Pancernych nr 1. Z 81 dywizjonu wyodrębniono pluton pancerny w składzie czołgu TKS z 20 mm nkm wz. 38 FK i dwoma samochodami pancernymi wz. 34 oraz pojazdami pomocniczymi pod dowództwem por. Chachaja. Został podporządkowany mjr. Stanisławowi Glińskiemu, który organizował zmotoryzowany "Oddział Rozpoznawczy". Pozostałość dywizjonu poprzez Nadwórną dotarła 16 września do Strusowa koło Trembowli. 17 września pozostałość 81 dywizjonu pancernego w sile 120 żołnierzy na 16 samochodach ciężarowych, kilku terenowych i osobowych skierowała się w stronę Buczacza i granicy rumuńskiej, zaskoczona i częściowo okrążona przez sowieckie czołówki pancerne, częściowo dostaje się do niewoli. Jadąca na czele kolumny grupa pojazdów z mjr. Szystowskim zdołała przejechać przed zamknięciem okrążenia. 18 września mjr Szystowski z por. Czerniewskim, ppor. Hillerem i Chromińskim oraz resztki dywizjonu przekroczyły granicę rumuńską. Pluton pancerny por. Chachaja przedarł się z oddziałem mjr. Glińskiego na Węgry.
Struktura i obsada personalna batalionu.
Obsada personalna we wrześniu 1939:
Struktura organizacyjna:

</doc>
<doc id="1072171" url="https://pl.wikipedia.org/wiki?curid=1072171" title="Góry Bihar">
Góry Bihar



</doc>
<doc id="1072172" url="https://pl.wikipedia.org/wiki?curid=1072172" title="HMCS Haida (G63)">
HMCS Haida (G63)



</doc>
<doc id="1072173" url="https://pl.wikipedia.org/wiki?curid=1072173" title="Solkatterna Speedway">
Solkatterna Speedway

Solkatterna Karlstad, "Karlstad Speedwayklubb" – szwedzki klub żużlowy z Karlstad.

</doc>
<doc id="1072176" url="https://pl.wikipedia.org/wiki?curid=1072176" title="Villanueva de la Jara">
Villanueva de la Jara

Villanueva de la Jara – gmina w prowincji Cuenca w środkowo-wschodniej Hiszpanii.
Urodził się tu arcybiskup Toledo i prymas Hiszpanii Francisco Valero y Losa.
Liczy 2182 mieszkańców (2006).

</doc>
<doc id="1072179" url="https://pl.wikipedia.org/wiki?curid=1072179" title="Rów grzbietowy">
Rów grzbietowy

Rów grzbietowy, rów graniowy – podłużne zagłębienie lub kilka takich zagłębień wzdłuż grzbietu górskiego lub grani. Takie rowy grzbietowe występują wzdłuż niektórych grzbietów, częściej w obszarze przełęczy. W Polsce szczególnie w Tatrach Zachodnich, np. na Ornaku, Starorobociańskim Wierchu. Mogą mieć długość od kilkunastu do kilkuset metrów, a głębokość od kilku do ok. 100 m. Największy w Tatrach rów znajduje się w grani pomiędzy Smreczyńskim Wierchem a Kamienistą – Hliński Rów.
Rowy grzbietowe powstają głównie w skałach krystalicznych i metamorficznych. Zdarzają się również takie rowy na zboczu, nazywane są wówczas rowami zboczowymi.
Dawniej przypisywano tym rowom tektoniczne pochodzenie. Obecnie naukowcy są zgodni, że rowy takie powstają w strefie spękań w wyniku współudziału procesów osuwiskowych i wietrzenia fizycznego w ostatnim okresie polodowcowym.

</doc>
<doc id="1072180" url="https://pl.wikipedia.org/wiki?curid=1072180" title="Rów graniowy">
Rów graniowy



</doc>
<doc id="1072181" url="https://pl.wikipedia.org/wiki?curid=1072181" title="Tommaso da Frignano">
Tommaso da Frignano

Tommaso da Frignano (ur. 1305 w Modenie – zm. 19 listopada 1381 w Rzymie) – włoski kardynał okresu wielkiej schizmy zachodniej.
Życiorys.
W młodości wstąpił do zakonu franciszkanów. 1352–1360 prowincjał zakonu w Bolonii. W 1364 był jednym z założycieli fakultetu teologicznego na Uniwersytecie w Bolonii. 1367–1372 generał zakonu franciszkanów. W trakcie pełnienia tej funkcji oskarżano go o herezję, co skutkowało przejściowym zawieszeniem go w sprawowaniu urzędu, ostatecznie jednak papież Urban V uznał go za niewinnego. W 1372 wybrany patriarchą Grado. W latach 1372–73 mediował z ramienia papieża Grzegorza XI między Republkią Genui a Cyprem, Republiką Wenecką a Padwą oraz w wewnętrznym konflikcie w Republice Genui.
Kiedy w 1378 wybuchł spór między papieżem Urbanem VI a kardynałami, który zaowocował wyborem antypapieża Klemensa VII i zapoczątkował Wielką Schizmę Zachodnią, Tommaso da Frignano stanął po stronie Urbana VI. W nagrodę za to 18 września 1378 został mianowany kardynałem prezbiterem SS. Nereo e Achilleo, zachowując jednocześnie patriarchat Grado. Sprawował funkcję wikariusza generalnego zakonu franciszkańskiego po tym, jak generał zakonu Leonardo Rossi poparł Klemensa VII. Uczestniczył w procesie kanonizacyjnym Brygidy Szwedzkiej. 30 maja 1380 został mianowany kardynałem biskupem Frascati. Zmarł we franciszkańskim konwencie Santa Maria in Aracoeli w Rzymie, jego śmierci towarzyszył tzw. "zapach świętości".

</doc>
<doc id="1072183" url="https://pl.wikipedia.org/wiki?curid=1072183" title="Nuria Llagostrea Vives">
Nuria Llagostrea Vives



</doc>
<doc id="1072188" url="https://pl.wikipedia.org/wiki?curid=1072188" title="Bojidar Slavev">
Bojidar Slavev

Bojidar Slavev (ur. 30 czerwca 1984 w Sofii) – siatkarz reprezentacji Francji, grający na pozycji przyjmującego. Urodził się w Bułgarii, lecz później przeprowadził się do Francji i zaczął reprezentować barwy tego kraju.

</doc>
<doc id="1072191" url="https://pl.wikipedia.org/wiki?curid=1072191" title="František Halas">
František Halas

František Halas (ur. 3 października 1901 w Brnie, zm. 27 października 1949 w Pradze) – czeski poeta i tłumacz.
Życiorys.
Urodził się w rodzinie robotniczej, jego rodzice byli pracownikami przemysłu tekstylnego. W dzieciństwie był świadkiem powolnego umierania matki na gruźlicę, co odcisnęło piętno na jego późniejszej twórczości. Po ukończeniu szkoły pracował w księgarni i na własną rękę kontynuował naukę.
Od 1919 roku zaangażowany był w działalność rewolucyjną, za co po delegalizacji czeskiego Komsomołu trafił do aresztu. Od 1921 r. pracował dla prasy komunistycznej, pisywał do gazet „Rovnost” i „Sršatec”. Od 1924 r. należał do grupy Devětsil i współredagował jej pismo „Pásmo”, w tym czasie pisywał także dla „Frondy”. Dużo podróżował, zwiedził między innymi Włochy i Francję. W 1936, w przededniu wojny domowej wziął udział w zjeździe przedstawicieli kultury w Hiszpanii, a po powrocie do ojczyzny zaangażował się w działalność na rzecz niesienia pomocy temu krajowi. Podczas II wojny światowej działał w lewicowym podziemiu, m.in. pisywał do nielegalnego „Rudégo práva”. Po wojnie zaangażował się w politykę, pracował w Ministerstwie Informacji i był posłem na sejm.
W 1947 roku przewodził delegacji pisarzy czeskich podczas wizyty w Polsce. Został wtedy odznaczony Krzyżem Komandorskim Orderu Odrodzenia Polski za zasługi w zbliżeniu polsko-czechosłowackim. Rok później otrzymał nagrodę polskiego Pen-Clubu za przekłady na język czeski utworów Mickiewicza.
Pod koniec jego życia, a szczególnie po przedwczesnej śmierci w 1949 roku jego twórczość była mocno atakowana, szczególnie przez socrealistów i marksistów. Jego twórczość doczekała się rehabilitacji dopiero po 1956 roku.
Twórczość.
Początki twórczości Halasa są silnie związane z poetyzmem i brneńskim odłamem awangardowej grupy Devětsil. Pod jej wpływem debiutował w 1927 tomikiem "Sepia". Bardzo szybko odszedł od ruchu awangardowego, a jego twórczość zmieniła charakter. Już w swoim drugim tomie "Kogut płoszy śmierć" zwrócił się przeciwko cywilizacji technicznej i dał wyraz swoim egzystencjalnym przemyśleniom. Na tym etapie twórczości chętnie odwoływał się do twórczości czeskiego romantyka Karela Hynka Machy. W wierszach Halasa licznie pojawiały się motywy śmierci, rozkładu i tragizmu życia. W 1935 roku ukazał się jego poemat "Stare kobiety", w którym w przejmujący sposób ukazał samotność i pustkę bytowania starych ludzi pozbawionych jakichkolwiek perspektyw. Kolejny etap twórczości związany był z jego doświadczeniami wojennymi. Pojawiła się krytyka faszyzmu i liczne odwołania do patriotyzmu i ducha walki. Chętnie także nawiązywał do czeskich bohaterów narodowych, w tym chociażby do XIX-wiecznej pisarki Bożeny Němcovej ("Nasza pani Bożena Němcová"). Po wojnie pojawiły się motywy odzyskanej wolności i milczącego heroizmu ofiar faszyzmu. Po śmierci Halasa, dopiero w 1957 roku, ukazał się ostatni tomik "I co?", w którym po raz kolejny powróciły niepokoje egzystencjalne i pytania o sens życia.
Halas okazał się prekursorem egzystencjalizmu i poezji nastawionej na rozważania o przemijaniu i śmierci na gruncie czeskim. Wielu poetów wzorowało się potem na jego twórczości, mówi się nawet o tzw. linii Halasa, która działała w Czechach w opozycji do surrealistycznie nacechowanej linii Nezvala. Oprócz poezji Halas tworzył także wiersze dla dzieci, pisywał także liczne eseje, uwagi o poezji sztuce, krytyki poświęcone malarstwu i sztukom plastycznym. Zajmował się także tłumaczeniami z literatury polskiej, rosyjskiej, węgierskiej i narodów Jugosławii.
Recepcja polska.
Pierwszy polski przekład utworu Halasa ukazał się w 1932, było to tłumaczenie wiersza "Litość" z tomu "Kogut płoszy śmierć", autorem przekładu, który wyszedł na łamach „Gazety Polskiej”, był Józef Aleksander Gałuszka. W okresie międzywojennym Halasa drukowały pisma „Kamena”, „Pion”, „Prom”, „Ruch Słowiański” i „Zet”.
Po wojnie w Polsce ukazało się kilka książkowych wyborów poezji Halasa:
Na język polski poezje Halasa tłumaczyli m.in. Józef Czechowicz, Leszek Engelking, Marian Grześczak, Kazimierz Andrzej Jaworski, Anna Kamieńska, Andrzej Piotrowski, Arnold Słucki, Józef Waczków i Adam Włodek. Wybrane listy poety oraz inne teksty prozatorskie tłumaczył Józef Zarek.
W Polsce ukazała się monografia poety: Józef Waczków, "Franciszek Halas", Warszawa 1980

</doc>
<doc id="1072195" url="https://pl.wikipedia.org/wiki?curid=1072195" title="Stanisław Fryźlewicz">
Stanisław Fryźlewicz

Stanisław Fryźlewicz (ur. 8 kwietnia 1944 w Nowym Targu) – polski hokeista, olimpijczyk.
Kariera klubowa.
Zawodnik grający na pozycji prawego obrońcy. Wychowanek Podhala Nowy Targ, którego barwy reprezentował w latach 1960-1962 i 1968-1975. Z klubem tym pięciokrotnie zdobywał mistrzostwo Polski. Szósty tytuł wywalczył w 1967 grając w barwach Legii Warszawa. Grał także przez dwa sezony w ŁKS Łódź. Ogółem w lidze polskiej wystąpił przez 18 sezonów 345 razy zdobywając 85 bramek.
Kariera reprezentacyjna.
W reprezentacji Polski w latach 1969-1974 rozegrał 135 spotkań strzelając 10 bramek. Wystąpił w Igrzyskach Olimpijskich w Sapporo w 1972 oraz w siedmiu turniejach o mistrzostwo świata (1967, 1969, 1970, 1971, 1972, 1973, 1974).
Po zakończeniu kariery zawodniczej został trenerem. Prowadził między innymi zespół Podhala. W 1996 roku kontynuował karierę trenerską w Niemczech w klubie EV Landsberg.

</doc>
<doc id="1072196" url="https://pl.wikipedia.org/wiki?curid=1072196" title="Płaczliwy Stawek">
Płaczliwy Stawek

Płaczliwy Stawek (słow. "Plačlivé pliesko") – niewielkie jeziorko w słowackich Tatrach Zachodnich, na wysokości 1787 m n.p.m.
Znajduje się w wiszącej dolinie Rohackiego Kotła (górne piętro Doliny Jamnickiej), pod południowo-wschodnią ścianą Rohacza Płaczliwego, w odległości ok. 100 m na północ od szlaku turystycznego. Było ono w 1931 r. pobieżnie zbadane przez polskich naukowców: Jerzego Młodziejowskiego i Tadeusza Zwolińskiego. Jeziorko znajduje się w zagłębieniu, na trawiasto-kamienistym terenie. Od czasu zaprzestania tu wypasu i włączenia tego obszaru do TANAP-u pojawiają się stopniowo kępy kosówki. Z jeziorka wypływa struga zasilająca Jamnicki Potok.
W Rohackim Kotle, po przeciwnej stronie szlaku turystycznego istnieje jeszcze drugi, mniejszy i nieposiadający nazwy stawek.
Szlaki turystyczne.
Czasy przejścia podane na podstawie mapy.

</doc>
<doc id="1072199" url="https://pl.wikipedia.org/wiki?curid=1072199" title="Rozdroże w Dolinie Jamnickiej">
Rozdroże w Dolinie Jamnickiej

Rozdroże w Dolinie Jamnickiej (słow. "Rázcestie Jamníckej doliny") – położone na wysokości 1475 m n.p.m. rozdroże szlaków turystycznych w górnej części Doliny Jamnickiej w słowackich Tatrach Zachodnich.
Znajduje się w Kokawskich Ogrodach – miejscu, w którym dolna część doliny łączy się z dwoma górnymi piętrami: Kotłem Jamnickich Stawów i Rohackim Kotłem. Powyżej łączą się dwa potoki spływające z Jamnickich Stawów i Płaczliwego Stawku. Po północnej stronie wznosi się grań główna Tatr, którą przebiega granica polsko-słowacka, po wschodniej wysokie i strome zbocze Jarząbczego Wierchu, po zachodniej wałowate wzniesienie Stawiańskiego Wierchu i bula Czarnej Kopy. Na rozdrożu znajduje się wiata dla turystów.
Szlaki turystyczne.
Odcinek między Rozdrożem w Dolinie Jamnickiej a Zahradkami (czas przejścia: 20 min) jest wspólny dla szlaków zielonego i niebieskiego.

</doc>
<doc id="1072201" url="https://pl.wikipedia.org/wiki?curid=1072201" title="Góry Codru Moma">
Góry Codru Moma



</doc>
<doc id="1072204" url="https://pl.wikipedia.org/wiki?curid=1072204" title="Luigi Oreglia di Santo Stefano">
Luigi Oreglia di Santo Stefano

Luigi Oreglia di Santo Stefano (ur. 9 lipca 1828, zm. 7 grudnia 1913) – włoski kardynał.
Życiorys.
Studiował w Turynie i w Rzymie. Święcenia kapłańskie przyjął w 1851. W maju 1866 został tytularnym arcybiskupem Damietty, a następnie nuncjuszem apostolskim w Belgii (1866-68) i w Portugalii (1868-73). W grudniu 1873 został mianowany kardynałem prezbiterem S. Anastasiae. Prefekt św. Kongregacji ds. Odpustów i Świętych Relikwii 1876-85. Uczestniczył w konklawe 1878. Kardynał-biskup Palestriny 1884-89. Od 1885 kamerling św. Kościoła Rzymskiego, arcykanclerz Rzymskiego Uniwersytetu i opat komendatoryjny Tre Fontane. Kardynał-biskup Porto e Santa Rufina i subdziekan św. Kolegium 1889-96. Od 1896 kardynał-biskup Ostia e Velletri, prefekt św. Kongregacji ds. Ceremonii i dziekan św. Kolegium Kardynałów. Uczestniczył w obchodach roku jubileuszowego 1900 w Rzymie, otwierając i zamykając Święte Drzwi w bazylice św. Pawła za Murami. Przewodniczył konklawe 1903. Zmarł w Rzymie w wieku 85 lat jako ostatni kardynał z nominacji Piusa IX.

</doc>
<doc id="1072208" url="https://pl.wikipedia.org/wiki?curid=1072208" title="Geminacja">
Geminacja



</doc>
<doc id="1072210" url="https://pl.wikipedia.org/wiki?curid=1072210" title="Więzadło krzyżowe tylne">
Więzadło krzyżowe tylne

Więzadło krzyżowe tylne (łac. "ligamentum cruciatum posterius") – wewnątrzstawowe więzadło stawu kolanowego (jest objęte błoną włóknistą, ale również pokryte błoną maziową, dlatego leży na zewnątrz jamy stawowej).
Przebieg.
Więzadło przyczepia się do wewnętrznej powierzchni kłykcia przyśrodkowego kości udowej (przy jego brzegu przednim). Biegnie skośnie w dół i bocznie. Końcowy przyczep znajduje się w polu międzykłykciowym tylnym kości piszczelowej. Na swoim przebiegu krzyżuje od tyłu więzadło krzyżowe przednie.

</doc>
<doc id="1072211" url="https://pl.wikipedia.org/wiki?curid=1072211" title="Francesco Barberini, iuniore">
Francesco Barberini, iuniore



</doc>
<doc id="1072212" url="https://pl.wikipedia.org/wiki?curid=1072212" title="Francesco Barberini">
Francesco Barberini



</doc>
<doc id="1072213" url="https://pl.wikipedia.org/wiki?curid=1072213" title="Ligamentum cruciatum posterius">
Ligamentum cruciatum posterius



</doc>
<doc id="1072215" url="https://pl.wikipedia.org/wiki?curid=1072215" title="Team Bikab">
Team Bikab

Team Bikab Eskilstuna klub żużlowy z Eskilstuny (środkowo-południowa Szwecja). Zespół w 2007 występował w szwedzkiej Allsvenskan.

</doc>
<doc id="1072221" url="https://pl.wikipedia.org/wiki?curid=1072221" title="Doktorzy honoris causa Uniwersytetu Ekonomicznego w Krakowie">
Doktorzy honoris causa Uniwersytetu Ekonomicznego w Krakowie



</doc>
<doc id="1072222" url="https://pl.wikipedia.org/wiki?curid=1072222" title="Hrabstwo Carroll (Tennessee)">
Hrabstwo Carroll (Tennessee)

Hrabstwo Carroll (ang. "Carroll County") – hrabstwo w stanie Tennessee w Stanach Zjednoczonych. Obszar całkowity hrabstwa obejmuje powierzchnię 599,86 mil² (1553,63 km²). Według szacunków United States Census Bureau w roku 2009 miało 28 517 mieszkańców.
Hrabstwo powstało w 1821 roku. 

</doc>
<doc id="1072224" url="https://pl.wikipedia.org/wiki?curid=1072224" title="Hrabstwo Carter (Tennessee)">
Hrabstwo Carter (Tennessee)

Hrabstwo Carter (ang. "Carter County") – hrabstwo w stanie Tennessee w Stanach Zjednoczonych. Obszar całkowity hrabstwa obejmuje powierzchnię 347,62 mil² (900,33 km²). Według szacunków United States Census Bureau w roku 2009 miało 59 043 mieszkańców.
Hrabstwo powstało w 1796 roku.

</doc>
<doc id="1072225" url="https://pl.wikipedia.org/wiki?curid=1072225" title="Lagurus lagurus">
Lagurus lagurus



</doc>
<doc id="1072227" url="https://pl.wikipedia.org/wiki?curid=1072227" title="Więzadło poprzeczne kolana">
Więzadło poprzeczne kolana

Więzadło poprzeczne kolana (łac. "ligamentum transversum genus") – jedno z więzadeł stawu kolanowego.
Przebieg.
Więzadło przyczepia się do najbardziej do przodu wysuniętych elementów łąkotek.
Funkcja.
Stabilizacja łąkotek podczas ruchów obrotowych w stawie kolanowym na zewnątrz.

</doc>
<doc id="1072229" url="https://pl.wikipedia.org/wiki?curid=1072229" title="Hrabstwo Cheatham">
Hrabstwo Cheatham

Hrabstwo Cheatham (ang. "Cheatham County") – hrabstwo w stanie Tennessee w Stanach Zjednoczonych. Obszar całkowity hrabstwa obejmuje powierzchnię 307,13 mil² (795,46 km²). Według szacunków United States Census Bureau w roku 2009 miało 39 876 mieszkańców.
Hrabstwo powstało w 1856 roku. 

</doc>
<doc id="1072231" url="https://pl.wikipedia.org/wiki?curid=1072231" title="Ligamentum transversum genus">
Ligamentum transversum genus



</doc>
<doc id="1072232" url="https://pl.wikipedia.org/wiki?curid=1072232" title="Hrabstwo Chester (Tennessee)">
Hrabstwo Chester (Tennessee)

Hrabstwo Chester (ang. "Chester County") – hrabstwo w stanie Tennessee w Stanach Zjednoczonych. Obszar całkowity hrabstwa obejmuje powierzchnię 288,74 mil² (747,83 km²). Według szacunków United States Census Bureau w roku 2009 miało 16 312 mieszkańców.
Hrabstwo powstało w 1879 roku. 

</doc>
<doc id="1072234" url="https://pl.wikipedia.org/wiki?curid=1072234" title="Hrabstwo Claiborne (Tennessee)">
Hrabstwo Claiborne (Tennessee)

Hrabstwo Claiborne (ang. "Claiborne County") – hrabstwo w stanie Tennessee w Stanach Zjednoczonych. Obszar całkowity hrabstwa obejmuje powierzchnię 441,55 mil² (1143,61 km²). Według szacunków United States Census Bureau w roku 2009 miało 31 243 mieszkańców.
Hrabstwo powstało w 1801 roku. 
Hrabstwo należy do nielicznych hrabstw w Stanach Zjednoczonych należących do tzw. "dry county", czyli hrabstw gdzie decyzją lokalnych władz obowiązuje całkowita prohibicja.

</doc>
<doc id="1072235" url="https://pl.wikipedia.org/wiki?curid=1072235" title="Hrabstwo Clay (Tennessee)">
Hrabstwo Clay (Tennessee)

Hrabstwo Clay (ang. "Clay County") – hrabstwo w stanie Tennessee w Stanach Zjednoczonych. Obszar całkowity hrabstwa obejmuje powierzchnię 259,25 mil² (671,45 km²). Według szacunków United States Census Bureau w roku 2009 miało 7895 mieszkańców.
Hrabstwo powstało w 1870 roku. 

</doc>
<doc id="1072236" url="https://pl.wikipedia.org/wiki?curid=1072236" title="Hrabstwo Cocke">
Hrabstwo Cocke

Hrabstwo Cocke (ang. "Cocke County") – hrabstwo w stanie Tennessee w Stanach Zjednoczonych. Obszar całkowity hrabstwa obejmuje powierzchnię 443,15 mil² (1147,75 km²). Według szacunków United States Census Bureau w roku 2009 miało 36 047 mieszkańców.
Hrabstwo powstało w 1797 roku. 

</doc>
<doc id="1072238" url="https://pl.wikipedia.org/wiki?curid=1072238" title="Máramarossziget">
Máramarossziget



</doc>
<doc id="1072240" url="https://pl.wikipedia.org/wiki?curid=1072240" title="Sygiet Marmaroski">
Sygiet Marmaroski



</doc>
<doc id="1072241" url="https://pl.wikipedia.org/wiki?curid=1072241" title="Syget Marmaroski">
Syget Marmaroski



</doc>
<doc id="1072242" url="https://pl.wikipedia.org/wiki?curid=1072242" title="Siget Marmaroski">
Siget Marmaroski



</doc>
<doc id="1072244" url="https://pl.wikipedia.org/wiki?curid=1072244" title="Sigiet Marmaroski">
Sigiet Marmaroski



</doc>
<doc id="1072245" url="https://pl.wikipedia.org/wiki?curid=1072245" title="Przestrzeń Calabiego-Yau">
Przestrzeń Calabiego-Yau

Przestrzenie (lub kształty) Calabiego-Yau są rodzajem rozmaitości topologicznej, która odgrywa rolę w niektórych działach matematyki (takich jak geometria algebraiczna) oraz w fizyce. Dla przykładu teoria strun przewiduje istnienie dodatkowych wymiarów czasoprzestrzennych "zwiniętych" do postaci sześciowymiarowej przestrzeni Calabiego-Yau o wielkości długości Plancka.
Nazwę nadano na cześć dwóch matematyków, Eugenio Calabiego z Uniwersytetu Pensylwanii i Shing-Tunga Yau z Uniwersytetu Harvarda, których badania w ogromnym stopniu przyczyniły się do zrozumienia tych przestrzeni.

</doc>
<doc id="1072246" url="https://pl.wikipedia.org/wiki?curid=1072246" title="Piechota zmechanizowana">
Piechota zmechanizowana



</doc>
<doc id="1072247" url="https://pl.wikipedia.org/wiki?curid=1072247" title="Titanofon">
Titanofon



</doc>
<doc id="1072248" url="https://pl.wikipedia.org/wiki?curid=1072248" title="2 Pułk Grenadierów im. Króla Fryderyka Wilhelma IV (1 Pomorski)">
2 Pułk Grenadierów im. Króla Fryderyka Wilhelma IV (1 Pomorski)

2 Pułk Grenadierów im. Króla Fryderyka Wilhelma IV (1 Pomorski) - (niem. "Königlich Preußisches Grenadier-Regiment König Friedrich Wilhelm IV. (1. Pommersches) Nr. 2") pułk piechoty niemieckiej, sformowany 20 lutego 1679. Początkowo nosił nazwę "Regiment zu Fuß Anhalt-Zerbst Nr. 8" (8 Pułk Piechoty Anhalt-Zerbst).

</doc>
<doc id="1072250" url="https://pl.wikipedia.org/wiki?curid=1072250" title="Pałac Przebendowskich">
Pałac Przebendowskich



</doc>
<doc id="1072251" url="https://pl.wikipedia.org/wiki?curid=1072251" title="Calabi-Yau">
Calabi-Yau



</doc>
<doc id="1072252" url="https://pl.wikipedia.org/wiki?curid=1072252" title="Więzadło łąkotkowo-udowe tylne">
Więzadło łąkotkowo-udowe tylne

Więzadło łąkotkowo-udowe tylne (łac "ligamentum meniscofemorale posterius; ligamentum Wrisbergi") – jedno z więzadeł stawu kolanowego.
Przebieg.
Więzadło przyczepia się w okolicy tylnego przyczepu łąkotki bocznej. Biegnie ku górze i przyśrodkowo do tyłu od więzadła krzyżowego tylnego. Przeważnie łączy się z nim kończąc się w miejscu jego przyczepu do wewnętrznej powierzchni kłykcia przyśrodkowego kości udowej.

</doc>
<doc id="1072253" url="https://pl.wikipedia.org/wiki?curid=1072253" title="Przestrzenie Calabiego-Yau">
Przestrzenie Calabiego-Yau



</doc>
<doc id="1072254" url="https://pl.wikipedia.org/wiki?curid=1072254" title="Ligamentum meniscofemorale posterius">
Ligamentum meniscofemorale posterius



</doc>
<doc id="1072255" url="https://pl.wikipedia.org/wiki?curid=1072255" title="Ligamentum Wrisbergi">
Ligamentum Wrisbergi



</doc>
<doc id="1072256" url="https://pl.wikipedia.org/wiki?curid=1072256" title="Aleksander Januszek">
Aleksander Januszek

Aleksander Januszek (ur. w 1860 w Grodźcu, zm. w listopadzie 1916 w Piotrkowie Trybunalskim) – polski lutnik. 
Początkowo mieszkał w Sławkowie w powiecie olkuskim, gdzie konstruował skrzypce w oparciu o modele Amatiego i Steinera. Był uczniem Pawła Chylińskiego w Kijowie. W 1907 r. poznał Alfonsa Brandta, skrzypka i pedagoga, za jego namową Januszek przeprowadził się do Piotrkowa.
W 1908 r. Januszek zgłosił na krajową wystawę w Lublinie 10 skrzypiec własnej roboty. Instrumenty te przyniosły ich twórcy pierwszą nagrodę – złoty medal. Jeden z egzemplarzy został podarowany członkowi jury i skrzypkowi Stanisławowi Barcewiczowi.
W Lublinie Januszek poznał inż. Grudzińskiego, właściciela oryginalnych skrzypiec Antonio Stradivariego. Po dokonaniu szczegółowych pomiarów kolejne instrumenty konstruował na podstawie tego modelu.
Jako materiału na górną płytę używał drewna ze starych organów kościelnych, liczących kilkaset lat. Organy te nabył z rozbiórki w okolicach Lublina. Jawor i klon na dolną płytę sprowadzał z Niemiec. Poza skrzypcami budował także altówki i wiolonczele. Jeden egzemplarz skrzypiec Januszka znajduje się w zbiorach Muzeum Instrumentów w Poznaniu.

</doc>
<doc id="1072258" url="https://pl.wikipedia.org/wiki?curid=1072258" title="Olmazor">
Olmazor

Olmazor (ros. Алмазар, "Ałmazar") – osiedle typu miejskiego w Uzbekistanie, do 1963 roku wieś o nazwie Wriewskij.
Miasto.
Osada została założona przez rosyjskich chłopów na pustyni, którą zalewała rzeka Chirchiq, prawy dopływ Syr-darii. Pierwotnie otrzymała nazwę Wriewskij na cześć rosyjskiego generała (1834–1910), generał-gubernatora Turkiestanu w latach 1889–1898. Miejscowość leży w tumanie Chinoz wilajetu taszkenckiego. Od wybudowania linii kolejowej z Taszkentu do Xovos w osiedlu funkcjonowała stacja kolejowa Wriewskij (obecnie także Olmazor). W mieście działają zakłady przemysłowe: cegielnia i fabryka materiałów budowlanych oraz fabryka mebli. Uprawa owoców i winorośli.
Centrum Wyszkolenia PSZ.
W 1942 roku umieszczono tu Centrum Wyszkolenia Armii (Armii Andersa). Komendantem Centrum był płk Nikodem Sulik, zastępcą płk kaw. Roman Józef Safar.
Szkoła Podchorążych.
Szkołę Podchorążych ulokowano w dużym budynku, mieszczącym m.in. sale uczniów, kancelarie i mieszkania kadry. Intensywne szkolenie obejmowało wykłady i ćwiczenia praktyczne piechoty, terenoznawstwo, ze szczególnym naciskiem na sprawność bojową. Rozdanie dyplomów ukończenia I Kursu Unitarnego Szkoły Podchorążych nastąpiło 12 marca 1942 roku z udziałem szefa sztabu Polskich Sił Zbrojnych gen. Zygmunta Bohusza-Szyszko. 24 marca 1942 roku rozpoczął się I etap ewakuacji Armii Andersa do Iranu.
Saperzy.
W skład Centrum Wyszkolenia Armii wchodził Ośrodek Szkolenia Saperów.
Ponadto w 1942 roku w rejonie miejscowości Wriewskij stacjonował 1 Pułk Saperów, który liczył wtedy około 200 ludzi bez przeszkolenia i wyposażenia. Już po ewakuacji do Iranu i Iraku, w październiku 1942 roku z połączenia Baonu Saperów 2 Korpusu i 1 Pułku Saperów Armii został sformowany 10 Baon Saperów Armii.
Junacy.
Na stacji kolejowej Wriewskij zgrupowano też kilkuset junaków z oddziałów junackich Polskich Sił Zbrojnych. Do wojska przyjmowano bowiem zgłaszającą się młodzież „sybiracką” w wieku 14–18 lat, dla której utworzono szkoły junackie m.in. w celu zapewnienia wojsku przyszłych, wykształconych kadr. Junacy dostali mundury wojskowe i już w Rosji rozpoczęli naukę. W Iranie młodszych junaków zwolniono, trafili potem do obozów w Valivade i Balachadi.

</doc>
<doc id="1072259" url="https://pl.wikipedia.org/wiki?curid=1072259" title="TN KUL">
TN KUL



</doc>
<doc id="1072260" url="https://pl.wikipedia.org/wiki?curid=1072260" title="Encyklopedia katolicka">
Encyklopedia katolicka

Encyklopedia katolicka – polska encyklopedia specjalistyczna wydana w latach 1973–2014 w Lublinie przez Towarzystwo Naukowe Katolickiego Uniwersytetu Lubelskiego Jana Pawła II.
Przygotowywano ją w Instytucie Leksykograficznym KUL współpracującym z Towarzystwem Naukowym KUL. Encyklopedia prezentuje zagadnienia doktrynalne i działalność Kościoła katolickiego oraz innych Kościołów chrześcijańskich: prawosławnych i protestanckich, wspólnot religijnych i religii niechrześcijańskich. Zawiera hasła z historii Kościoła w Polsce i na świecie, z teologii, kultury i sztuki chrześcijańskiej, a także z zakresu katolickiej nauki społecznej.
Encyklopedię tworzą następujące tomy:

</doc>
<doc id="1072262" url="https://pl.wikipedia.org/wiki?curid=1072262" title="Zygmunt Ginter">
Zygmunt Ginter

Zygmunt Ginter (ur. 12 marca 1916 w Rudnie, zm. 1 marca 1964 w Warszawie) – polski hokeista, olimpijczyk.
Przed wojną zawodnik, napastnik Ogniska Wilno. Po wojnie reprezentował barwy Legii Warszawa. 
W reprezentacji Polski wystąpił 9 razy. Był w składzie kadry na Igrzyska Olimpijskie w Sankt Moritz w 1948. W ostatniej chwili zastąpił w niej Tadeusza Dolewskiego.

</doc>
<doc id="1072263" url="https://pl.wikipedia.org/wiki?curid=1072263" title="Więzadło łąkotkowo-udowe przednie">
Więzadło łąkotkowo-udowe przednie

Więzadło łąkotkowo-udowe przednie (łac "ligamentum meniscofemorale anterius; ligamentum Humphry'i") – jedno z więzadeł stawu kolanowego.
Przebieg.
Więzadło przyczepia się w okolicy tylnego przyczepu łąkotki bocznej. Biegnie ku górze i przyśrodkowo do przodu od więzadła krzyżowego tylnego. Przeważnie łączy się z nim kończąc się w miejscu jego przyczepu do wewnętrznej powierzchni kłykcia przyśrodkowego kości udowej.

</doc>
<doc id="1072265" url="https://pl.wikipedia.org/wiki?curid=1072265" title="Ligamentum meniscofemorale anterius">
Ligamentum meniscofemorale anterius



</doc>
<doc id="1072267" url="https://pl.wikipedia.org/wiki?curid=1072267" title="Ligamentum Humphry'i">
Ligamentum Humphry'i



</doc>
<doc id="1072269" url="https://pl.wikipedia.org/wiki?curid=1072269" title="Baxt">
Baxt

Baxt (uzb. cyr.: Бахт; ros.: Бахт, "Bacht") – miasto we wschodnim Uzbekistanie, w wilajecie syrdaryjskim, w tumanie Sirdaryo. W 1989 roku liczyło ok. 10 tys. mieszkańców. Ośrodek przemysłu włókienniczego, odzieżowego i spożywczego.
Historia.
Miejscowość została założona w 1899 roku jako osada przy mijance nr 121 na linii Kolei Środkowoazjatyckiej. W 1916 roku przy mijance powstała stacja kolejowa Wielikoaleksiejewskaja, nazwana na cześć ówczesnego następcy rosyjskiego tronu, cesarzewicza Aleksego Mikołajewicza. Obok stacji rozwinęło się osiedle o nazwie Wielikoaleksiejewskij, które w 1963 roku przemianowano na Baxt (z uzb. dosł. „szczęście”). W 1980 miejscowość otrzymała prawa miejskie.

</doc>
<doc id="1072272" url="https://pl.wikipedia.org/wiki?curid=1072272" title="Kryptat">
Kryptat



</doc>
<doc id="1072278" url="https://pl.wikipedia.org/wiki?curid=1072278" title="The Blade">
The Blade

The Blade, "Toledo Blade" - amerykański dziennik, ukazujący się w Toledo (w stanie Ohio) od 19 grudnia 1835. Należy do koncernu medialnego Block Communications.
W 2004 "The Blade" wygrało nagrodę Pulitzera za cykl artykułów na temat oddziału Tiger Force, który podczas wojny w Wietnamie dopuszczał się zbrodni wojennych.

</doc>
<doc id="1072279" url="https://pl.wikipedia.org/wiki?curid=1072279" title="Trutówka">
Trutówka

Trutówka – pszczoła robotnica, u której następuje rozwój jajników. W przypadku, gdy występuje również składanie jaj, mówi się o trutówce fizjologicznej, w przeciwnym wypadku o trutówce anatomicznej.

</doc>
<doc id="1072280" url="https://pl.wikipedia.org/wiki?curid=1072280" title="Białko złożone">
Białko złożone



</doc>
<doc id="1072282" url="https://pl.wikipedia.org/wiki?curid=1072282" title="TBI">
TBI

TBI (ang. "total body irradiation") – szczególna technika napromieniania w radioterapii polegająca na napromieniowaniu całego ciała.
W przeciwieństwie do teleterapii guzów nowotworowych (gdzie napromieniany jest tylko obszar guza) w technice TBI całe ciało pacjenta zostaje poddane działaniu promieniowania jonizującego. Napromienianie realizuje się z odległości dużo większej niż 100 cm(ang. source skin distance, SSD), ponieważ większość akceleratorów stosowanych w celach medycznych ma dość niewielkie rozmiary pola napromieniania (do 40 cm x 40 cm). Zgodnie z prawem Talesa (wiązka jest rozbieżna) w dużej odległości otrzymuje się duże pole napromieniania. W celu wyrównania rozkładu dawki w ciele pacjenta stosuje się bolus (ciekły lub stały). Całe ciało pacjenta (z wyjątkiem osłanianych płuc) otrzymuje dawkę 9-14 Gy. Ścianę klatki piersiowej, znajdującą się w sąsiedztwie płuc dopromienia się poprzez napromienianie wiązką elektronową o zasięgu praktycznym nie większym niż jej grubość. Dawka śmiertelna dla 50% populacji (LD50) to ok. 4 Gy. Aby nie dopuścić do śmierci pacjenta dawkę podaje się stopniowo (tzw. frakcjonowanie dawki; ang. fractionated total body irradiation, FTBI). Sposób frakcjonowania dawki i jej całkowita wielkość zależą od ośrodka leczenia i stosowanej przez niego procedury. Technika TBI jest stosowana w celu przygotowania pacjenta do przyjęcia przeszczepu szpiku kostnego w leczeniu białaczki. Jest techniką uzupełniającą dla chemioterapii.

</doc>
<doc id="1072286" url="https://pl.wikipedia.org/wiki?curid=1072286" title="Good Times Bad Times">
Good Times Bad Times

Good Times Bad Times – singel angielskiego zespołu rockowego Led Zeppelin, otwierający debiutancki album "Led Zeppelin" z roku 1969.
Gitarzysta Jimmy Page podczas nagrania użył głośnika Lesliego, aby uzyskać efekt wirowania. Ten typ głośnika został zaprojektowany z myślą o organach Hammonda, lecz może być też stosowany przez gitarzystów. Korzystał z niego również m.in. Eric Clapton w nagranym z zespołem Cream utworze pt. „Badge”.
Page, który był również producentem zespołu, dla uzyskania żywej barwy dźwięku umieścił mikrofony w całym studio nagraniowym.
Perkusista John Bonham zastosował w utworze dwie serie po trzy uderzenia na bębnie basowym, który to efekt był później często naśladowany przez innych perkusistów rockowych.
Utwór rzadko wykonywany był na żywo. Kilka razy w roku 1969 użyto go jako wstępu do „Communication Breakdown”, a także pojawił się kilka razy w wiązankach z „Whole Lotta Love” w 1971. Prawie w całości wykonany został 4 września roku 1970 podczas koncertu w LA Forum jako część wiązanki „Communication Breakdown” (nagrania z tego koncertu można usłyszeć na bootlegu "Live on Blueberry Hill"). Otwierał wielki koncert 10.12.2007 w londyńskiej 02 Arena, kiedy to zespół zszedł się powtórnie po 19 latach.
Zespół Cracker nagrał swoją wersję „Good Times Bad Times”, zawarty jest on na płycie z 1995 roku zatytułowanej "Encomium", będącej hołdem dla Led Zeppelin.

</doc>
<doc id="1072292" url="https://pl.wikipedia.org/wiki?curid=1072292" title="Nierówność AGH">
Nierówność AGH



</doc>
<doc id="1072296" url="https://pl.wikipedia.org/wiki?curid=1072296" title="Może kiedyś innym razem">
Może kiedyś innym razem

Może kiedyś innym razem – piosenka z melodią Władysława Daniłowskiego (do filmu "Dwanaście krzeseł") i słowami Mariana Hemara, śpiewana w latach 30. XX w. m.in. przez Mieczysława Fogga i Adama Wysockiego.
Piosenka została wpleciona w fabułę filmu "Jutro idziemy do kina" (2007).

</doc>
<doc id="1072297" url="https://pl.wikipedia.org/wiki?curid=1072297" title="Extra Flugzeugbau">
Extra Flugzeugbau

Extra Flugzeugproduktions- und Vertriebs GmbH – wytwórnia samolotów akrobacyjnych w Hünxe, założona w 1980 roku przez niemieckiego pilota akrobacyjnego , znajdująca się na lotnisku .
Wykorzystując swoje doświadczenie w budowaniu samolotów Pitts Special Walter Extra, zainspirowawszy się osiągami i konstrukcją jednopłata Loudenslager Laser 200, skonstruował samolot Extra 230, z 230 konnym silnikiem i płatem wykorzystującym osiągnięcia niemieckich badań aerodynamicznych z czasów II wojny światowej. Oblatana w 1984 roku Extra 230 przewyższyła osiągami inne samoloty akrobacyjne, a Walter Extra przekształcił warsztat, w którym budował pojedyncze maszyny na indywidualne zamówienia, w regularną wytwórnię lotniczą. Extra 230 charakteryzowała się doskonałą zwrotnością, miała lepsze przyspieszenie i niższą prędkość przeciągnięcia od maszyn Pittsa; piloci na niej latający zaczęli wygrywać amerykańskie i międzynarodowe mistrzostwa: samolot stał się sukcesem sprzedażowym.
Wersją rozwojową była Extra 260 z kompozytowym (włókno węglowe) skrzydłem, na której w 1991 roku jako pierwsza kobieta wygrała amerykańskie mistrzostwa w akrobacji lotniczej. Kolejnym samolotami były jednomiejscowa Extra 300S i dwumiejscowa 300L, ta pierwsza stała się najpopularniejszym samolotem akrobacyjnym w 1990 roku, a przedsiębiorstwo Extra wyrosło na wiodącego producenta samolotów akrobacyjnych o wysokich osiągach. Na mistrzostwach świata w akrobatyce lotniczej – FAI World Aerobatic Championships organizowanych przez Międzynarodową Federację Lotniczą (FAI) w 2019 roku, 47 z 61 uczestników i uczestniczek i 8 z pierwszej dziesiątki latało na samolotach Extra (głównie Extra 330 SC).
Extra 300 była używana przez zespół akrobacyjny Fuerza Aérea de Chile (Halcones). Zespół akrobacyjny Jordańskich Sił Powietrznych latał na 5 samolotach Extra 300 w latach 1992–2007, kiedy to wymienił je na nowocześniejsze Extra 300 L, i ponownie w drugiej dekadzie XXI w. na 5 maszyn kolejnej generacji Extra-330 LX.
Extra następnie zbudował nieco zmniejszoną wersję modelu 300, z dwustukonnym silnikiem – Extra 200, jako dwumiejscowy samolot do nauki akrobacji, o słabszych osiągach, ale tańszy w eksploatacji niż silniejsza wersja. Wymienna owiewka pozwala na szybką konwersję na samolot dla jednego pilota.
Produkowane samoloty:

</doc>
<doc id="1072303" url="https://pl.wikipedia.org/wiki?curid=1072303" title="Borkowo (przystanek kolejowy)">
Borkowo (przystanek kolejowy)

Borkowo – przystanek kolejowy w Borkowie, w gminie Żukowo, w województwie pomorskim. Przez przystanek przebiega linia kolejowa nr 201, a zatrzymujące się na nim pociągi kursują pomiędzy Kościerzyną a Gdynią Główną oraz między Gdańskiem Głównym/Gdańskiem Wrzeszczem a Kartuzami.
W roku 2017 przystanek obsługiwał 300–499 pasażerów na dobę.
Przystanek powstał w 1938.
Na przystanku znajduje się jedna krawędź peronowa wraz z wiatą przystankową. Do około 2006 w miejscu wiaty stał niszczejący budynek poczekalni. W 2014 wybudowano nowy peron.
W odległości 0,977 km od przystanku w kierunku Kościerzyny znajduje się wyremontowany w 2015 posterunek odgałęźny Glincz, zlokalizowany nieopodal miejscowości Nowy Glincz. Jest to miejsce przecięcia się z linią kolejową Pruszcz Gdański-Łeba (odbywa się na niej tylko ruch towarowy na odcinku Kartuzy-Stara Piła).

</doc>
<doc id="1072304" url="https://pl.wikipedia.org/wiki?curid=1072304" title="Jason Mewes">
Jason Mewes

Jason Edward Mewes, lepiej znany jako Jason Mewes (ur. 12 czerwca 1974 w Highlands) – amerykański aktor filmowy i telewizyjny. Występował w roli wulgarnego i gadatliwego dilera narkotykowego Jaya - znajomego Cichego Boba z serii filmów "View Askewniverse", nakręconych przez przyjaciela Mewesa Kevina Smitha.

</doc>
<doc id="1072306" url="https://pl.wikipedia.org/wiki?curid=1072306" title="Denov">
Denov

Denov – miasto w Uzbekistanie; w wilajecie surchandaryjskim. W 2008 liczyło 100 102 mieszkańców, nad rzeką Sangardakdaryo (dopływ Surchan-darii); ośrodek usługowy regionu rolniczego (jedyna w kraju plantacja trzciny cukrowej); przemysł spożywczy, włókienniczy, rzemiosło artystyczne.; w pobliżu stacja doświadczalna roślin podzwrotnikowych.

</doc>
<doc id="1072307" url="https://pl.wikipedia.org/wiki?curid=1072307" title="Więzadło przednie głowy strzałki">
Więzadło przednie głowy strzałki

Więzadło przednie głowy strzałki (łac. "ligamentum capitis fibulae anterius") – jedno z więzadeł stawu piszczelowo-strzałkowego górnego.
Przebieg.
Więzadło składa się z dwóch lub trzech szerokich i płaskich pasm, biegnących skośnie pomiędzy przednią powierzchnią głowy strzałki a przednią powierzchnią kłykcia bocznego kości piszczelowej.

</doc>
<doc id="1072308" url="https://pl.wikipedia.org/wiki?curid=1072308" title="Ligamentum capitis fibulae anterius">
Ligamentum capitis fibulae anterius



</doc>
<doc id="1072311" url="https://pl.wikipedia.org/wiki?curid=1072311" title="Grosseteste">
Grosseteste



</doc>
<doc id="1072312" url="https://pl.wikipedia.org/wiki?curid=1072312" title="Stefan Floreński">
Stefan Floreński



</doc>
<doc id="1072316" url="https://pl.wikipedia.org/wiki?curid=1072316" title="Więzadło tylne głowy strzałki">
Więzadło tylne głowy strzałki

Więzadło tylne głowy strzałki (łac. "ligamentum capitis fibulae posterius") – jedno z więzadeł stawu piszczelowo-strzałkowego górnego.
Przebieg.
Więzadło składa się z pojedynczego, cienkiego, szerokiego pasma, biegnącego skośnie pomiędzy tylną powierzchnią głowy strzałki a tylną powierzchnią kłykcia bocznego kości piszczelowej. Jest przykryte ścięgnem mięśnia podkolanowego.

</doc>
<doc id="1072317" url="https://pl.wikipedia.org/wiki?curid=1072317" title="Ligamentum capitis fibulae posterius">
Ligamentum capitis fibulae posterius



</doc>
<doc id="1072318" url="https://pl.wikipedia.org/wiki?curid=1072318" title="Buston (osiedle typu miejskiego)">
Buston (osiedle typu miejskiego)

Buston (tadż.: Бӯстон) – osiedle typu miejskiego w Tadżykistanie (wilajet sogdyjski). W 2012 liczyło ok. 15 tys. mieszkańców.

</doc>
<doc id="1072319" url="https://pl.wikipedia.org/wiki?curid=1072319" title="Muminobod">
Muminobod

 
Muminobod (tadż. Мӯъминобод) - osiedle typu miejskiego w Tadżykistanie (wilajet chatloński). Dawniej nazywało się Leningrad. W 2007 liczyło 12 349 mieszkańców.

</doc>
<doc id="1072320" url="https://pl.wikipedia.org/wiki?curid=1072320" title="Courtney Thorne-Smith">
Courtney Thorne-Smith

Courtney Thorne-Smith (ur. 8 listopada 1967 w San Francisco) – amerykańska aktorka filmowa i telewizyjna. 
Przełomową rolą była postać Alison Parker w serialu "Melrose Place" (1992–1997). Grała również Georgie Thomas w serialu "Ally McBeal" (1997–2000) i Cheryl w sitcomie "Jim wie lepiej" (2001–2009).

</doc>
<doc id="1072324" url="https://pl.wikipedia.org/wiki?curid=1072324" title="Antalkidas">
Antalkidas

Antalkidas - (? - 367 p.n.e.) - spartański polityk i wódz. 
Antalkidas w okresie trwania wojny korynckiej (394 - 387), od roku 392 był posłem spartańskim w Sardes na dworze satrapy perskiego Tiribazosa. W swoim posłaniu proponował królowi perskiemu Artakserksesowi II Mnemonowi odstąpienie miast greckich położonych w Azji Mniejszej, w zamian za udzielenia gwarancji autonomii wszystkich innych miast co miało spowodować rozwiązanie wszystkich związków poza Związku Peloponeskiego, któremu przewodziła Sparta. Początkowo król i Ateny odrzuciły propozycje, lecz po opowiedzeniu się Aten po stronie Euagorasa I, króla cypryjskiego, w walce z Persami. Artakserkses zmienił swoją politykę i Antalkidas w 387 p.n.e. roku uzyskał przymierzę z Persją. 
By pozyskać Ateny i ich sojuszników, Antalkidas, dzięki pieniądzom i pomocy Tiribazosa, opanował Hellespont a tym samym odciął dostawy z Morza Czarnego do Grecji a w tym Aten. Manewr ten spowodował uległość państw greckich w rezultacie czego w 386 p.n.e. roku Antalkidas doprowadził do podpisania tzw. „pokoju królewskiego” lub czasem nazywanego pokojem Antalkidasa. W treści zawarto pierwotne przesłanie spartańskiego polityka: "Król Artakserkses uważa za słuszne, żeby miasta w Azji należały do niego, z wysp zaś Klazomedaj i Cypr. Inne greckie miasta, małe i duże, maja być niezależne...Kto nie przyjmie tego pokoju z tym walczył będę na ziemi i morzu, okrętami i pieniędzmi" 
W 367 roku po klęsce Kleombrotosa I pod Leuktrami i załamaniu się hegemonii Sparty, Antalkidas wyruszył na dwór perski do Suzy na rokowania. Po fiasku rozmów w drodze powrotnej Antalkidas popełnił samobójstwo.

</doc>
<doc id="1072329" url="https://pl.wikipedia.org/wiki?curid=1072329" title="Acanthizidae">
Acanthizidae



</doc>
<doc id="1072330" url="https://pl.wikipedia.org/wiki?curid=1072330" title="Buszówkowate">
Buszówkowate

Buszówkowate (Acanthizidae) – rodzina ptaków z rzędu wróblowych (Passeriformes), obejmująca około siedemdziesięciu gatunków ptaków, występujących w większości w Australii i na Nowej Gwinei. Kilka gatunków zamieszkuje pozostałe wyspy Archipelagu Malajskiego i południowego Pacyfiku (w tym Nową Zelandię), a jeden z nich także Półwysep Malajski i południowy Wietnam.
Są to małe ptaki owadożerne, o skromnym, nierzucającym się w oczy upierzeniu. Z tego powodu są trudne w identyfikacji. 
Systematyka buszówkowatych podlegała wielu zmianom, zaliczano je do różnych rodzin ptaków w rzędzie wróblowych, a także wydzielano osobną rodzinę dla tej grupy ptaków. Do dzisiaj nie ma pełnej zgody wśród badaczy na temat miejsca, jakie buszówkowate powinny zajmować w systematyce.
Podział systematyczny.
Do rodziny zaliczane są następujące podrodziny:

</doc>
<doc id="1072332" url="https://pl.wikipedia.org/wiki?curid=1072332" title="Nurota">
Nurota

Nurota ("Nurata") – miasto w wilajecie nawojskim Uzbekistanu.
Znana kiedyś jako Nur, założona w 327 p.n.e. przez Aleksandra Wielkiego. System wodociągów z tych czasów jest nadal częściowo w użyciu. Forteca znajduje się na południe od dzisiejszego miasta i jest najciekawszym zabytkiem rejonu. Składała się z kilku części z szachristanem (miastem wewnętrznym) o wymiarach 500x500 m. otoczonym murami z pokaźnymi basztami. Twierdza miała na celu ochronę terenów rolniczych od strony pustyni Kyzył-kum, Była też dobrą bazą wypadową do wypraw wojennych.
Miasto jest znanym miejscem pielgrzymek muzułmańskich. Abu Bakr Muhammad ibn Dzhafar an-Narszachi pisząc o historii Buchary w 943 przytacza wiadomości o osiedlu Nur, położonym u stóp góry: „Wiele osób, pochowanych tutaj widziało proroka Mahometa”. W X wieku pielgrzymi z Buchary i innych miejsc udawali się do grobów położonych pod murami i meczetami.
Czaszma (źródło) jest miejscem pielgrzymek wiernych i jednym z najważniejszych centrów islamu w regionie. Kompleks budynków pod tą nazwą zawiera źródło, studnię, meczet 'Djuma' oraz 'chamom' (łaźnię). Okrągły meczet 'Djuma' z 40 kolumnami zbudowano ponad źródłem. Kopuła o średnicy 16 metrów jest jedną z największych w Azji Środkowej. Na południowym wschodzie zespołu znajduje się cmentarz 'Nur-ata'.
Unikatowy podziemny system wodociągów koło Nuraty nosi nazwę 'Kariz'. Miał on rozciągać się na kilka kilometrów. Połączone studnie rozmieszczone co kilka metrów służyły do oczyszczenia systemu. Dziś są one na nowo używane przez miejscową ludność.

</doc>
<doc id="1072346" url="https://pl.wikipedia.org/wiki?curid=1072346" title="Narszachi">
Narszachi

Abu Bakr Muhammad ibn Dżafar an-Narszachi (899-959) – średniowieczny historyk Azji Środkowej. Urodzony w osadzie Narszacha, 30 km na północ od Buchary. 
W latach 943-944 (według innych danych 948-949) napisał po arabsku "Historię Buchary". W 1128 Abu Nasr Ahmad ibn Muhammedad al Kubawi przetłumaczył kronikę Narszachiego na język perski, skrócił ją i doprowadził do czasów jemu współczesnych. Pół wieku później Muhammad ibn Zufar skrócił pracę na nowo, a anonimowy autor w wieku XIII dodał fakty do 1220. "Historia Buchary" ocalała jedynie w tej redakcji. Jest ona cennym źródłem dotyczącym historii i topografii Buchary oraz oazy nad rzeką Zarafszanu w VII-XII stuleciach. Szczególnie ciekawy jest przekaz historii arabskiego podboju Azji Środkowej, powstań Abruja i Mukanny, wyparcia zoroastryzmu, buddyzmu i chrześcijaństwa.

</doc>
<doc id="1072351" url="https://pl.wikipedia.org/wiki?curid=1072351" title="Jorge Franco">
Jorge Franco

Jorge Franco Ramos (ur. 1962 w Medellín), kolumbijski pisarz.
Studiował literaturę na Pontificia Universidad Javeriana w Bogocie oraz reżyserię w London International Film School. Jego książki wielokrotnie były nagradzane - za "Maldito amor" otrzymał Narrativa Nacional Pedro Gómez Valderrama, a "Mala Noche" została uhonorowana Competencia Nacional Ciudad de Pereira. Największe uznanie przyniosła mu jednak powieść "Rosario Tijeras" (1999). Tytułowa Rosario jest zabójczynią związaną z narkotykowym kartelem z Medellín, akcja utworu rozgrywa się pod koniec lat 80. Książka odniosła ogromny sukces komercyjny, została także sfilmowana. W 2005 ukazała się w Polsce. Druga z powieści przełożonych na polski, "Paraiso Travel", opowiada o nielegalnych emigrantach próbujących dostać się do Stanów Zjednoczonych.

</doc>
<doc id="1072352" url="https://pl.wikipedia.org/wiki?curid=1072352" title="Keepmoat Stadium">
Keepmoat Stadium

Keepmoat Stadium – stadion piłkarski w Doncaster, w hrabstwie South Yorkshire, w Wielkiej Brytanii. Na stadionie na co dzień swoje mecze rozgrywają drużyny piłkarskie Doncaster Rovers F.C. i Doncaster Rovers Belles L.F.C. (kobieca) oraz klub rugby league Doncaster RLFC. Obiekt otwarty w 2006, może pomieścić 15 231 widzów. Koszt całej inwestycji wraz ze stadionem dla drużyn młodzieżowych oraz bieżnią atletyczną wyniósł 32 mln funtów.

</doc>
<doc id="1072354" url="https://pl.wikipedia.org/wiki?curid=1072354" title="Jorge Franco Ramos">
Jorge Franco Ramos



</doc>
<doc id="1072357" url="https://pl.wikipedia.org/wiki?curid=1072357" title="Pałac w Bolkowie">
Pałac w Bolkowie

Pałac w Bolkowie – wybudowany około 1797 r. w Bolkowie.
Położenie.
Pałac położony jest w Bolkowie – mieście w woj. dolnośląskim, w powiecie jaworskim, w gminie miejsko-wiejskiej Bolków, nad Nysą Szaloną (prawym dopływem Kaczawy) w odległości około 6 km od jej źródła.
Opis.
Barokowy zespół pałacowo-folwarczny zlokalizowany w pobliżu zamku był wzniesiony ok. 1720 - 1730, restaurowany i przebudowywany w XIX wieku. Murowany, na rzucie prostokąta z ryzalitem na osi, o dwutraktowym układzie wnętrza, dwukondygnacyjny, nakryty dwuspadowym dachem naczółkowym z lukarnami. Obecnie znajdują się w nim lokale mieszkalne, a część zabudowań popadła w ruinę.

</doc>
<doc id="1072358" url="https://pl.wikipedia.org/wiki?curid=1072358" title="Pałac w Kaczorowie">
Pałac w Kaczorowie

Pałac w Kaczorowie – pałac znajdujący się w województwie dolnośląskim, w powiecie jaworskim, w gminie Bolków, w Kaczorowie.
Obiekt wraz z parkiem został wpisany do rejestru zabytków nieruchomych województwa dolnośląskiego.
Historia.
Pałac wybudowany około 1561 r., w 1829 przebudowany w formie eklektycznej,druga przebudowa miała miejsce pod koniec XIX w.
Park pochodzi z drugiej połowy XIX wieku. W obiekcie, działalność prowadzi szkoła podstawowa.

</doc>
<doc id="1072359" url="https://pl.wikipedia.org/wiki?curid=1072359" title="Republika Nowogrodu">
Republika Nowogrodu



</doc>
<doc id="1072360" url="https://pl.wikipedia.org/wiki?curid=1072360" title="Zerawszan">
Zerawszan



</doc>
<doc id="1072361" url="https://pl.wikipedia.org/wiki?curid=1072361" title="Żukowo Wschodnie">
Żukowo Wschodnie

Żukowo Wschodnie – stacja kolejowa w Żukowie, w gminie Żukowo, w województwie pomorskim, oddana do użytku 22 maja 1932. Według klasyfikacji PKP ma kategorię dworca regionalnego. Na stacji zatrzymują się pociągi kursujące pomiędzy Kościerzyną a Gdynią Główną oraz między Gdańskiem Głównym/Gdańskiem Wrzeszczem a Kartuzami.
W roku 2018 stacja obsługiwała 700–1000 pasażerów na dobę.
Na stacji funkcjonuje tor mijankowy i znajdują się na nim dwa perony, każdy z jedną krawędzią peronową. W budynku dworcowym nie ma kas biletowych. Funkcjonuje tutaj sygnalizacja kształtowa (od str. Gdyni) i świetlna (od str. Kościerzyny) Semafory świetlne zabudowano w 2007.
Jest to jedna z dwóch stacji w Żukowie, druga o nazwie Żukowo Zachodnie nie funkcjonuje z powodu zlikwidowania przewozów osobowych na linii kolejowej Pruszcz Gdański-Łeba (odbywa się na niej tylko ruch towarowy na odcinku Kartuzy-Stara Piła). Oprócz dwóch stacji kolejowych w Żukowie istnieje również wybudowany w 2014 przystanek osobowy Żukowo.

</doc>
<doc id="1072365" url="https://pl.wikipedia.org/wiki?curid=1072365" title="Powstanie w getcie będzińskim">
Powstanie w getcie będzińskim



</doc>
<doc id="1072366" url="https://pl.wikipedia.org/wiki?curid=1072366" title="5 Pułk Grenadierów im. Króla Fryderyka I (4 Wschodniopruski)">
5 Pułk Grenadierów im. Króla Fryderyka I (4 Wschodniopruski)

5 Pułk Grenadierów im. Króla Fryderyka I (4 Wschodniopruski) - (niem. "Königlich-Preußisches Grenadier-Regiment König Friedrich I. (4. Ostpreussisches) Nr. 5") pułk piechoty niemieckiej, został sformowany 11 marca 1689.

</doc>
<doc id="1072367" url="https://pl.wikipedia.org/wiki?curid=1072367" title="Wojciech Czechowski">
Wojciech Czechowski

Wojciech Włodzimierz Czechowski (ur. 25 lipca 1950 w Warszawie) – profesor doktor habilitowany, polski biolog specjalizujący się w myrmekologii.
Życiorys.
W 1973 ukończył studia na Uniwersytecie Warszawskim. W 1980 obronił doktorat. W 1998 habilitował się na podstawie pracy "Colonies of hybrids and mixed colonies: interspecific nest takeover in wood ants (Hymenoptera, Formicidae)". W 2003 uzyskał tytuł profesora nauk biologicznych. Pracownik Muzeum i Instytutu Zoologii PAN.
W 1991 został odznaczony Srebrnym Krzyżem Zasługi RP.

</doc>
<doc id="1072368" url="https://pl.wikipedia.org/wiki?curid=1072368" title="4 Pułk Grenadierów im. Króla Fryderyka Wielkiego (3 Wschodniopruski)">
4 Pułk Grenadierów im. Króla Fryderyka Wielkiego (3 Wschodniopruski)

4 Pułk Grenadierów im. Króla Fryderyka I (3 Wschodniopruski) - (niem. "Königlich-Preußisches Grenadier-Regiment König Friedrich der Große (3. Ostpreussisches) Nr. 4") pułk piechoty niemieckiej, został sformowany 1 maja 1626.

</doc>
<doc id="1072369" url="https://pl.wikipedia.org/wiki?curid=1072369" title="Minaret w Vobkencie">
Minaret w Vobkencie

Minaret w Vobkencie (Wabkencie), minaret wabkencki - minaret znajdujący się w Vobkencie w Uzbekistanie.
Datę początku budowy 1196/1197 da się przeczytać pośród kufickich napisów w niższym poziomie dekoracyjnym. Tamże można znaleźć imię sadra bucharskiego Burchan ad Dina Abd al Aziza II, będącego prawdopodobnie fundatorem. W piętrze górnym napisano: "minaret zbudowano w roku 595 od hidżry", czyli w roku 1198/1199. 

</doc>
<doc id="1072372" url="https://pl.wikipedia.org/wiki?curid=1072372" title="1 Pułk Grenadierów im. następcy tronu (1 Wschodniopruski)">
1 Pułk Grenadierów im. następcy tronu (1 Wschodniopruski)

1 Pułk Grenadierów im. następcy tronu (1 Wschodniopruski) - (niem. "Königlich-Preußisches Grenadier-Regiment Kronprinz (1. Ostpreussisches) Nr. 1") pułk piechoty niemieckiej, sformowany 20 grudnia 1655 na terenie Pomorza i Nowej Marchii pod nazwą 2 Pułk Piechoty Królestwa Prus (niem. "Infanterieregiment Nr. 2").
Założycielem pułku był Fryderyk Wilhelm Hohenzollern (Wielki Elektor). Oddział walczył m.in. przeciw Austrii w 1866 oraz przeciw Francji w latach 1870-1871.

</doc>
<doc id="1072376" url="https://pl.wikipedia.org/wiki?curid=1072376" title="Geirangerfjorden">
Geirangerfjorden

Geirangerfjorden – fiord w południowo-zachodniej Norwegii, w 2005 roku wraz z Nærøyfjorden wpisany na listę światowego dziedzictwa UNESCO. Fiord ma długość 15 kilometrów i otoczony jest stromymi, skalistymi zboczami, po których spływają liczne wodospady, m.in. De Syv Søstrene (Wodospad Siedmiu Sióstr). Na okolicznych wzgórzach rozsiane są dawne, opuszczone farmy. Między wioskami Geiranger i Hellesylt, leżącymi na przeciwległych krańcach wąskiej doliny fiordu, kursują promy. 

</doc>
<doc id="1072382" url="https://pl.wikipedia.org/wiki?curid=1072382" title="Gʻijduvon">
Gʻijduvon

Gʻijduvon (Giżduwan) – miasto w wilajecie bucharskim Uzbekistanu, ośrodek administracyjny tumanu. W 1970 r. miał 16.000 ludności.
W Gʻijduvonie znajduje się jedna z trzech medres zbudowanych przez Uług Bega, wzniesiona w 1437 (pozostałe są w Samarkandzie i w Bucharze). Znajduje się tam także pomnik teologa islamskiego Abduholika Giżduwoni.

</doc>
<doc id="1072383" url="https://pl.wikipedia.org/wiki?curid=1072383" title="Jan Piwowarczyk">
Jan Piwowarczyk

Jan Piwowarczyk (ur. 29 stycznia 1889 w Brzeźnicy, zm. 29 grudnia 1959 w Krakowie) – kapłan katolicki, doktor teologii, prałat, dziennikarz.
Życiorys.
W 1907 po zdaniu matury rozpoczął naukę w Arcybiskupim Seminarium Duchownym w Krakowie. Święcenia kapłańskie otrzymał 2 lipca 1911 z rąk biskupa Anatola Nowaka w katedrze na Wawelu. W latach 1912–1916 był wikarym w Podgórzu. Następnie był wikariuszem w parafii św. Szczepana w Krakowie, mansjonarz Kościoła Mariackiego oraz katecheta w szkołach krakowskich. W 1922 wszedł do redakcji związanego z chrześcijańską demokracją, wydawanego w Krakowie dziennika „Głos Narodu”, w którym w latach 1936-1939 pełnił funkcję redaktora naczelnego. Studiował na Wydziale Teologicznym Uniwersytetu Jagiellońskiego na którym w 1933 obronił doktorat na podstawie pracy pt. "Kryzys społeczno-gospodarczy w świetle katolickich zasad".
W 1939 opuszcza redakcję „Głosu Narodu” w związku z nominacją na proboszcza parafii św. Floriana w Krakowie. 8 września 1939 mianowany rektorem Wyższego Seminarium Duchownego Archidiecezji Krakowskiej. Funkcję tę pełnił do roku 1945. Jako rektor czasów wojny był człowiekiem obdarzonym ogromnym wyczuciem sytuacji. Był zmuszony w związku z rekwizycją Gestapo przenieść seminarium do Domu Katolickiego – dziś Filharmonia Krakowska i Pałacu Arcybiskupiego. Dbał o wysoki poziom nauki.
Od 27 października 1942 do 8 stycznia 1943 był więziony w więzieniu Montelupich. Po aresztowaniu profesorów UJ zorganizował nowe grono wykładowców. W 1942 przyjął do seminarium Karola Wojtyłę. Był założycielem Tygodnika Powszechnego i faktycznie przez pierwsze lata nim kierował, chociaż oficjalnie pełnił tylko funkcję asystenta kościelnego. W 1951 r. ustąpił z redakcji „Tygodnika Powszechnego” i wyjechał z Krakowa do Zebrzydowic gdzie mieszkał do 1955 roku.
Pochowany na Cmentarzu Rakowickim w grobowcu kapituły.
Jan Paweł II po latach tak wspominał osobę ks. Piwowarczyka w swojej książce „Dar i Tajemnica”:
"Jesienią roku 1942 powziąłem ostateczną decyzję wstąpienia do Krakowskiego Seminarium Duchownego, które działało w konspiracji. Przyjął mnie ks. Rektor Jan Piwowarczyk. Fakt ten miał jednak pozostać w najściślejszej tajemnicy, nawet wobec osób najbliższych. Rozpocząłem studia na Wydziale Teologicznym Uniwersytetu Jagiellońskiego, który także działał w konspiracji, pracując nadal fizycznie jako robotnik w Solvayu."
Antysemityzm.
W okresie międzywojennym Jan Piwowarczyk publikował antysemickie artykuły i komentarze do ówczesnych zajść antyżydowskich. O prześladowaniach Żydów w Trzeciej Rzeszy pisał w 1938 na łamach „Głosu Narodu”: "Antysemityzm niemiecki, jak każdy zresztą antysemityzm, jest reakcją na zakusy żydostwa, na jego plany i na jego zdobycze w dziedzinie kulturalnej i gospodarczej. – Gdyby w Niemczech nie było żydów, to by nie było także antysemityzmu. Antysemityzm jest zawsze skutkiem, którego przyczyną zawsze jest żydowski imperializm". 25 marca 1937 w „Głosie...” pisał: "Naród Złotego Cielca sprzed paru tysięcy lat pozostał narodem Złotego Cielca. [...] Pieniądze, interes i zysk – stanowi duszę tego narodu [...]. To tłumaczy zachowanie się żydów i w stosunku do katolików, którym chcą dostarczać artykułów kultu religijnego, i w stosunku do Hitlera, któremu łatwo przebaczają prześladowanie, byle tylko zechciał wejść z nimi w stosunki handlowe. [...] Kult Złotego Cielca kwitnie w tym narodzie w najlepsze".

</doc>
<doc id="1072384" url="https://pl.wikipedia.org/wiki?curid=1072384" title="Hazora">
Hazora

Hazora (uzb. cyr.: Ҳазора; ros.: Хазара, "Chazara") – wieś w środkowym Uzbekistanie, w wilajecie nawojskim, w tumanie Karmana, na lewym brzegu Zarafszanu.
W pobliżu wsi znajduje się meczet Deggaron zbudowany ok. XI wieku. Chanaka meczetu składa się z kwadratowej sali z czterema przysadzistymi kolumnami, na których spoczywa dziewięć kopuł. W centrum szerokie przejście z własną kopułą. Charakterystyczna dla meczetu jest forma przestrzenna wnętrza z kolumnami, arkami żebrowanymi, stalaktytowymi żaglami i rozwidleniami systemu łuków i sklepień. Meczet zbudowano z surowej cegły a elementy nośne – kolumny, łuki i kopuły z cegły wypalanej.

</doc>
<doc id="1072386" url="https://pl.wikipedia.org/wiki?curid=1072386" title="Karmana">
Karmana

 
Karmana – miejscowość w wilajecie nawojskim w Uzbekistanie. Jest jednym z najważniejszych miast historycznych doliny Zarafszanu, należało do Chanatu, a od 1785 Emiratu Buchary.
Architektura mieszkaniowa miasta charakteryzuje się jedno-dwupiętrową strukturą budynków drewnianych. Rzeźba w drzewie zgodna z tradycjami bucharskimi.
Z zabytków znane są mauzoleum Mirsaida Bahrama oraz zespół architektoniczny z nekropolią Kasymszejcha. Mauzoleum składa się z niedużego pomieszczenia kwadratowego (4,45x4,45m) zwieńczonego kopułą. Charakterystyczna jest główna fasada w formie pesztaku – portalu z rogowymi graniastymi kolumnami i łukową niszą wejściową. Łuk zwieńczony jest kufickim napisem. Jako ornament służy drobna kwadratowa cegła.
Zespół architektoniczny Kasym Szejcha (XVI-XX w.) poświęcony został uczonemu (zm. 1571), który miał znaczny wpływ na społeczno-polityczne życie kraju. Składa się z chanaki, kompleksu memorialnego z dachmą i meczetem. Wspaniały budynek chanaki ma sporą salę centralną, zwieńczoną wysoką kopułą. Z zewnątrz trzy fasady wydzielono w postaci wysokich sklepionych portali. We wnętrzu przyciągają uwagę sklepienia krzyżowe i siatka żagli w kształcie tarczy. W początkach XX w. pojawiła się nowa nekropolia z odgrodzonym podwórcem i pomieszczeniami dla sprawujących posługę.
W 1958 obok osiedla wybudowano nowe miasto, któremu nadano nazwę na cześć poety i polityka Alego Szer Nizamaddina Nawoi. Nawoi jest dzisiaj stolicą wilajetu.

</doc>
<doc id="1072387" url="https://pl.wikipedia.org/wiki?curid=1072387" title="Pesztak">
Pesztak

Pesztak, Pisztak, Пештак - portal w średniowiecznych XIV—XVII ww. budynkach publicznych i kultowych na Bliskim i środkowym wschodzie. Wysoki i prostokątny przechodził w łukowatą niszę z wejściem. 

</doc>
<doc id="1072389" url="https://pl.wikipedia.org/wiki?curid=1072389" title="Czechowski">
Czechowski



</doc>
<doc id="1072391" url="https://pl.wikipedia.org/wiki?curid=1072391" title="Krążowniki lekkie typu Omaha">
Krążowniki lekkie typu Omaha

Krążowniki typu Omaha – krążowniki lekkie floty amerykańskiej podczas II wojny światowej. Weszły do służby w latach 1923–1925. Zbudowano razem 10 okrętów typu. Wszystkie przetrwały wojnę i zostały wycofane ze służby tuż po jej zakończeniu. W latach 1944–1949 jeden okręt (USS „Milwaukee”) został wypożyczony ZSRR, gdzie służył pod nazwą „Murmańsk”.
Zaprojektowane podczas I wojny światowej do roli krążowników rozpoznawczych, miały wysoką prędkość (35 węzłów) by móc współpracować z niszczycielami. Marynarka wymagała od okrętów dużej siły ognia do przodu i do tyłu, co doprowadziło do dosyć nietypowego rozmieszczenia 12 dział 152 mm artylerii głównej. Cztery działa umieszczono w podwójnych wieżach na dziobie i rufie, a pozostałe osiem dział w kazamatach, po cztery na dziobie i rufie. Dzięki temu sześć dział mogło prowadzić ogień do przodu, a pozostałe sześć do tyłu. W praktyce jednak niższe kazamaty na niespokojnym morzu były zalewane wodą i nie można było prowadzić z nich ognia. W latach 1928–1929 zredukowano liczbę dział 152 mm do 10, usuwając dwie kazamaty.
W momencie wybuchu wojny okręty były już przestarzałe. Marynarka amerykańska unikała używania ich w pierwszej linii. Okręty otrzymały pewne modyfikacje podczas wojny, lecz we wrześniu 1944 roku wstrzymano dalsze ulepszenia, uważając okręty za zbyt stare. W ramach tych zmian dodawano stopniowo uzbrojenie przeciwlotnicze. Docelowo uzbrojenie miało składać się z 10 dział 152 mm, 6 dział 76 mm, 6 działek 40 mm i 12 działek 20 mm. W praktyce plan ten nie został wykonany i pod koniec wojny wiele okrętów typu miało swój własny, unikatowy układ uzbrojenia (na USS „Detroit” zredukowano nawet liczbę dział 152 mm do 8).

</doc>
<doc id="1072392" url="https://pl.wikipedia.org/wiki?curid=1072392" title="Howlin’ Wolf">
Howlin’ Wolf

Howlin’ Wolf, właśc. Chester Arthur Burnett (ur. 10 czerwca 1910, zm. 10 stycznia 1976) – amerykański bluesman związany z bluesem chicagowskim.
Życie i działalność.
Początki.
Chester Arthur Burnett urodził się 10 czerwca 1910 r., najpewniej w West Point w hrabstwie Clay w stanie Missisipi. Rodzina rolnicza (ojciec Dock Burnett i matka Gertrude mieli 6 dzieci), przenosiła się z miejsca na miejsce, dlatego bardzo mało wiadomo o jego wczesnych latach życia.
Jako młody, wysoki i mocnej budowy chłopiec, śpiewał w chórze Life Board Babtist Church w Aberdeen w stanie Missisipi. Mieszkali także na plantacji Young &amp; Myers w Ruleville w tym samym stanie. Od 1923 r. pracował zarobkowo w różnych barach, jadłodajniach, smażalniach ryb i spelunkach (slang juke) w rejonie Drew, Cleveland, Penton, West Point i Ruleville w Missisipi. Od 1928 do początku 1930 r. rodzina przebywała na plantacji Nata Phillipsa w miejscowości Twist w stanie Arkansas.
W wieku 18 lat (1928 r.) Chester otrzymał gitarę. Jego pierwszym idolem był bluesman Charley Patton, który w tym czasie przebywał w okolicy plantacji, na której pracował Wolf. Zgłosił się więc do Pattona i poprosił go o lekcje gry. Patton wyraził zgodę i nauczył go jednego ze swoich najsłynniejszych utworów „Stone Poney Blues”. Zachęciło to Wolfa do dalszej nauki, gdyż zobaczył, że grając i śpiewając bluesa, można sobie dorobić. Uczył się także grać na harmonijce ustnej. Jego nauczycielem był niejaki "Rice", czyli Aleck Miller (bardziej znany jako Sonny Boy Williamson II), który starał się o rękę jego siostry Przez jakiś czas, w połowie lat 30., wędrowali i występowali razem z Robertem Johnsonem, potem także z Texasem Alexandrem i innymi bluesmanami. Johnson, chociaż w wieku Chestera (Rice był od nich starszy o ok. 10 lat), był już bardzo doświadczonym wędrownym bluesmanem i zachęcał ich do podjęcia samodzielnych wędrówek i występowania. Żaden z nich się jednak na to nie zdecydował.
Jeszcze jako 20-latek Chester czasami jeździł z ojcem do Memphis w stanie Tennessee, gdzie bywał na koncertach słynnego jug bandu Mississippi Sheiks prowadzonego przez jego sąsiadów, braci Armentera i Sama Chatmonów. Idea zespołowego grania bardzo silnie oddziaływała na początkującego muzyka, ale nie przypuszczał, że zostanie kiedyś bluesmanem, bowiem czuł się rolnikiem.
W 1938 r. współpracował z bluesmanem Robertem Lockwoodem i innymi lokalnymi bluesmanami w Memphis. Mimo swojego potężnego i imponującego wyglądu nie został wzięty do wojska. Dopiero gdy USA w 1941 r. włączyły się do II wojny światowej wojsko upomniało się o niego i służył w okolicy Seattle w stanie Waszyngton.
W latach 30. założył rodzinę. Jego żoną została siostra bluesmana Williego Browna.
Po wyjściu z wojska powrócił do ojca, jednak wkrótce zrozumiał, że najwyższa pora usamodzielnić się – miał 35 lat. Przeprowadził się więc do miasta Twist i zajął się pracą na roli. W 1945 r. przeniósł się do Penton, gdzie także był rolnikiem.
Bluesman.
W 1946 r. zerwał z rolnictwem i założył swój pierwszy zespół, z którym występował w barach, knajpach i spelunkach w Lake Cummins w Missisipi. W 1947 r. występował w barach i knajpach w West Memphis w stanie Arkansas, gdzie zamieszkał. W 1948 r. wraz ze swoim zespołem wędrował i występował na południu USA. Był już wtedy żonaty z drugą i ostatnią żoną Lillie Handley, z którą miał syna i trzy córki.
Jego zespół stanowili nastoletni muzycy: gitarzysta Willie Johnson, perkusista Willie Steele i pianista William Johnson. Czasami dołączali do nich tacy bluesmani jak gitarzysta Matt Murphy i cały szereg bluesmanów grających na harmonijce; najsłynniejsi z nich to Junior Parker i James Cotton.
W 1948 r. rozpoczął także pracę w lokalnym radiu KWEM jako dyskdżokej, gdzie propagował różne style bluesa. Utrzymał tę pracę do 1952 r.
W 1951 r. wypatrzyli go łowcy talentów braci Biharich, którzy mieli w Los Angeles w Kalifornii swoje firmy Modern i RPM, ale w Memphis ich człowiekiem był Sam Phillips prowadzący firmę Memphis Recording Service. 14 maja 1951 r. odbyła się w tym studiu pierwsza sesja nagraniowa Howlin’ Wolfa wraz ze jego zespołem: pianista Ike Turner, gitarzysta Willie Johnson i perkusista Willie Steele. Plonem sesji stały się dwa słynne bluesy Wolfa: „Moanin’ at Midnight” oraz „How Many More Years”. Ponieważ Phillips miał kontrakt z firmą Chess z Chicago, posłał jej te nagrania. W listopadzie 1951 r. Chess wydała utwór „How Many More Years”, który dotarł do 4 pozycji na rhythmandbluesowej liście przebojów pisma Billboard.
W 1952 r. firma Chess namówiła Wolfa na przeprowadzkę do Chicago, co było korzystne zarówno dla bluesmana, jak i dla firmy. Wolf mógł łatwo znaleźć pracę w klubach bluesowych, a Chess miała pod ręką bardzo obiecującego artystę. Ponieważ większość najlepszych muzyków chicagowskich była już związana kontraktami, a reszta nie chciała ryzykować grając z właściwie nieznanym bluesmanem, Wolf pojechał do West Memphis i przywiózł swoich muzyków, m.in. rewelacyjnego młodego gitarzystę Huberta Sumlina i swojego starego gitarzystę Williego Johnsona oraz Jamesa Cottona.
Rozpoczął występować w klubach chicagowskich, takich jak Rock Bottom, Zanzibar, Sylvio’s Lounge, 708, Pepper’s itd.
W latach 1961–1964 występował w Europie w ramach American Folk Blues Festival. W 1964 r. podczas ostatniej tury koncertowej w ramach tego festiwalu, Wolf przyjechał do Warszawy i wystąpił na Jazz Jamboree w Sali Kongresowej.
W 1966 r. wystąpił na Newport Folk Festival.
W 1969 r. odbył tournée po Wielkiej Brytanii.
W 1970 r. zaczął występować przeciwko firmie Chess pod zarzutem nie wypłacania pieniędzy należnych mu za prawa autorskie.
Na początku lat 70. przeszedł atak serca, a w 1973 r. uległ podczas tournée wypadkowi samochodowemu Występował dalej siedząc na krześle.
W 1972 r. otrzymał doktorat "honoris causa" Uniwersytetu Columbia w Chicago. W 1975 r. otrzymał nagrodę Festiwalu w Montreux za album "Back Door Wolf".
Zmarł w szpitalu dla weteranów podczas operacji na anewryzm.
Krytyka i znaczenie.
Na początku kariery największy wpływ wywarli na niego tacy czterej bluesmani jak Blind Lemon Jefferson, Tommy Johnson, Charley Patton i Sonny Boy Williamson II. Chociaż jako gitarzysta nigdy nie dorównał Jeffersonowi, Pattonowi i Johnsonowi, a jako harmonijkarz nie dorównał Williamsonowi, to główna jego siła tkwiła w charyzmatycznym wokalu. Operował głosem dynamicznie i potrafił szybko przejść z nastrojowego romantycznego wersu bluesa, do całkowicie agresywnego. Głos miał barwę ciemną, ale równocześnie był bardzo bogaty, dlatego jest natychmiast rozpoznawany. Nawet najbanalniejszy utwór potrafił uczynić ciekawym. Brzmiał dobrze zarówno w bluesach szybkich, jak i wolnych.
Swój artystyczny pseudonim wziął od bluesmana nazwiskiem J.T. "Funny Papa" Smith, który w 1930 r. nagrał "Howling Wolf Blues" w dwóch częściach. Jednak jego styl wykonawczy był zdecydowanie bardziej zwierzęcy od oryginalnego Howling Wolfa. Jego koncerty miały silny seksualny kontekst, zwłaszcza dzięki szczególnemu zachowaniu się Wolfa na scenie.
Oprócz własnych kompozycji, wykonywał znakomicie kompozycje Williego Dixona, który pisał także dla Muddy’ego Watersa. Był jedynym bluesmanem w Chicago, który potrafił z nim rywalizować.
Dzięki swojemu znakomitemu zespołowi przyczynił się do ukształtowania brzmienia zarówno bluesa chicagowskiego, jak i współczesnego. Wywarł tym samym wielki wpływ na muzykę rockową.
Pod jego wpływem znaleźli się Paul Butterfield Blues Band, Cream, Jimi Hendrix, John Fogerty, Woodrow Adams, Floyd Jones, Johnny Shines, Little Wolf, The Yardbirds, John Littlejohn, The Rolling Stones, Captain Beefheart i inni.
Został wprowadzony zarówno do "Blues Hall of Fame", jak i do "Rock and Roll Hall of Fame".

</doc>
<doc id="1072393" url="https://pl.wikipedia.org/wiki?curid=1072393" title="Halowe Mistrzostwa Polski Seniorów w Lekkoatletyce 2001">
Halowe Mistrzostwa Polski Seniorów w Lekkoatletyce 2001

42. Halowe Mistrzostwa Polski Seniorów w Lekkoatletyce – zawody sportowe, które rozegrano 24 i 25 lutego 2001 w Spale, w hali Ośrodka Przygotowań Olimpijskich.
Monika Pyrek ustanowiła halowy rekord Polski w skoku o tyczce wynikiem 4,36 m.

</doc>
<doc id="1072394" url="https://pl.wikipedia.org/wiki?curid=1072394" title="Halowe Mistrzostwa Polski Seniorów w Lekkoatletyce 2000">
Halowe Mistrzostwa Polski Seniorów w Lekkoatletyce 2000

41. Halowe Mistrzostwa Polski Seniorów w Lekkoatletyce – zawody sportowe, które rozegrano 12 i 13 lutego 2000 w Spale, w hali Ośrodka Przygotowań Olimpijskich.
Lidia Chojecka ustanowiła halowy rekord Polski w biegu na 3000 metrów wynikiem 8:48,00.
Mistrzostwa w wielobojach zostały rozegrane w tym samym miejscu, lecz o tydzień wcześniej (5 i 6 lutego 2000). Wyniki w tych konkurencjach podane są łącznie z innymi w tabeli poniżej.

</doc>
<doc id="1072397" url="https://pl.wikipedia.org/wiki?curid=1072397" title="Miejskie Przedsiębiorstwo Komunikacji w Radomiu">
Miejskie Przedsiębiorstwo Komunikacji w Radomiu

MPK Radom – Miejskie Przedsiębiorstwo Komunikacji w Radomiu sp. z o.o. znajdujące się obecnie przy ul. Wjazdowej 4 powstało w 1950 roku jako jednostka wyodrębniona z PKS Radom. Jednak za datę powstania MPK jako spółki całkowicie samodzielnej uważa się 1954 rok. Wtedy została zupełnie wyodrębniona z PKS-u.

</doc>
<doc id="1072400" url="https://pl.wikipedia.org/wiki?curid=1072400" title="PRO 7">
PRO 7



</doc>
<doc id="1072402" url="https://pl.wikipedia.org/wiki?curid=1072402" title="Kawiarka (ujednoznacznienie)">
Kawiarka (ujednoznacznienie)



</doc>
<doc id="1072406" url="https://pl.wikipedia.org/wiki?curid=1072406" title="On-Line Analitical Processing">
On-Line Analitical Processing



</doc>
<doc id="1072409" url="https://pl.wikipedia.org/wiki?curid=1072409" title="Memoriał Vasji Pirca">
Memoriał Vasji Pirca

Memoriał Vasji Pirca – rozgrywany w Słowenii od roku 1981 międzynarodowy turniej szachowy poświęcony pamięci arcymistrza z tego kraju, Vasji Pirca.
Prawie wszystkie turnieje odbyły się systemem kołowym z udziałem od 10 do 14 zawodników. Wyjątkiem były lata 2000 (w którym zawody rozegrano systemem pucharowym w obsadzie 8-osobowej) oraz 2006 (zawody rozegrano systemem szwajcarskim). Pierwszy memoriał zorganizowany został w Lublanie, natomiast pozostałe - w Mariborze. W pierwszej edycji jedyny raz w historii w turnieju wystąpił polski szachista, Aleksander Sznapik, zajmując III miejsce. Rekordzistą memoriałów (pod względem najwyższego procentowego wyniku) jest Zdenko Kożul, który w roku 2003 zwyciężył zdobywając 8 pkt w 9 partiach (88,9%). Jest on również jedynym szachistą, który na swoim koncie posiada trzy memoriałowe zwycięstwa.

</doc>
<doc id="1072412" url="https://pl.wikipedia.org/wiki?curid=1072412" title="CrossOver">
CrossOver

CrossOver (przed wersją 6 CrossOver Office) – własnościowe oprogramowanie rozwijane przez firmę CodeWeavers, które umożliwia uruchamianie wielu programów napisanych dla systemu Microsoft Windows, m.in. pakietu Microsoft Office oraz Microsoft Internet Explorer na systemach Linux oraz OS X. Crossover w dużej mierze bazuje na kodzie Wine i zmiany w kodzie są przekazywane z powrotem społeczności programistów skupionych wokół tego oprogramowania, zaś główny programista i lider projektu Wine Alexandre Julliard jest (tak jak wielu innych współtwórców Wine) jednocześnie pracownikiem Codeweavers – twórców Crossover.&lt;br&gt;
CrossOver od 2008 roku składał się z trzech programów: CrossOver Games, CrossOver Standard i CrossOver Professional, które ostatecznie w 2012 roku ponownie scalono w jeden produkt. Istniała również specjalizowana wersja CrossOver Server służąca do uruchamiania windowsowego oprogramowania na cienkich klientach, została ona jednak zawieszona w 2007 r. ze względu na istnienie wielu jej funkcji w wersji pro pakietu.

</doc>
<doc id="1072413" url="https://pl.wikipedia.org/wiki?curid=1072413" title="II bitwa pod Aisne">
II bitwa pod Aisne



</doc>
<doc id="1072417" url="https://pl.wikipedia.org/wiki?curid=1072417" title="Medal 10 Rocznicy Wojny Niepodległościowej">
Medal 10 Rocznicy Wojny Niepodległościowej

Medal Pamiątkowy Jubileuszowy 10 Rocznicy Wojny Niepodległościowej lub Medal 10-lecia Wojny Wyzwoleńczej (łot. "Atbrīvošanas cīṇu 10 gadu jubilejas piemiṇas medaļa") – łotewskie odznaczenie przyznawane za udział w obronie niepodległości Republiki Łotewskiej w latach 1918-1920. 
Przez współczesne mu polskie Ministerstwo Spraw Wojskowych nazywany był Medalem Pamiątkowym 1918-1928
Historia medalu.
Medal został ustanowiony 12 lipca 1928 roku, w X rocznicę odzyskania niepodległości przez Łotwę i był przyznawany wszystkim walczącym o niepodległość kraju w latach 1918-1920, w szczególności żołnierzom obcych wojsk, którzy wspomagali Łotyszów w walce o niepodległość, a także obywatelom Łotwy, którzy wspierali wysiłek Armii Łotewskiej w obronie niepodległości. Przyznawany był również żołnierzom polskim jako wyraz wdzięczności narodu łotewskiego za pomoc udzieloną podczas walk z sowietami w wojnie w latach 1918-1920. Medal nadawany był do 1940 r. Zniesiony po okupacji kraju przez ZSRR. Medal nie został odnowiony po odzyskaniu niepodległości przez Łotwę pod koniec XX w.
Opis medalu.
Medal wykonany był z oksydowanego brązu o średnicy 35 mm.

</doc>
<doc id="1072418" url="https://pl.wikipedia.org/wiki?curid=1072418" title="Marcin I (ujednoznacznienie)">
Marcin I (ujednoznacznienie)



</doc>
<doc id="1072421" url="https://pl.wikipedia.org/wiki?curid=1072421" title="Antoni Marianowicz">
Antoni Marianowicz

Antoni Marianowicz, właściwie Kazimierz Jerzy Berman (ur. 23 grudnia 1923 albo 4 stycznia 1924 w Warszawie, zm. 3 czerwca 2003 tamże) – polski poeta, prozaik, dramaturg, tłumacz i satyryk. 
Życiorys.
Urodził się w zasymilowanej rodzinie żydowskiej wyznania ewangelicko-reformowanego. Był synem przedsiębiorcy Gustawa Bermana (1885–1941) i Natalii Pauliny z domu Brin. Ukończył Gimnazjum im. M. Reja w Warszawie, egzamin maturalny zdając w 1942 na tajnych kompletach w warszawskim getcie. Tam też zaczął studiować prawo na kursach adwokata Mieczysława Ettingera. W lipcu 1942 wydostał się wraz z matką z getta (ojciec zmarł w 1941), używając fałszywych dokumentów na nazwisko Mieczysław Chmielewski, a później Antoni Marianowicz, które oficjalnie przybrał po zakończeniu wojny.
Po wojnie (od lutego 1945) zamieszkał w Łodzi, pracując w agencji prasowej Polpress. W tym czasie rozpoczął trwającą wiele lat współpracę z satyrycznym tygodnikiem „Szpilki”.
W 1946 wyjechał do Brukseli jako korespondent Polskiej Agencji Prasowej, a później jako attaché Poselstwa RP w Brukseli. W 1947 wstąpił do PPR, a później PZPR, pozostając jej członkiem do 1980. Do Warszawy wrócił w 1948, pracując jako redaktor „Przeglądu Międzynarodowego” oraz „Szpilek”.
Od 1955 utrzymywał się z pisarstwa. Przekładał utwory literackie anglosaskie i niemieckojęzyczne, zajmował się adaptacjami sztuk teatralnych i musicali dla teatrów komediowych i muzycznych (m.in. warszawskiej Syreny), przez wiele lat współpracując z Januszem Minkiewiczem. Pisał teksty satyryczne dla radiowych, telewizyjnych i estradowych kabaretów, m.in. teatrzyku Jeremiego Przybory "Eterek", kabaretu "Stańczyk", programu telewizyjnego "Wielokropek" i "Delikatesy". Był autorem telewizyjnych przedstawień i szopek noworocznych.
Należał do wielu stowarzyszeń twórczych, m.in. Związku Literatów Polskich, PEN Clubu, Stowarzyszenia Autorów ZAiKS, w latach 1974–1978 będąc jego wiceprzewodniczącym, od 1984 do 1992 członkiem zarządu, a od 1996 aż do śmierci w 2003 prezesem.
Jest pochowany na cmentarzu ewangelicko-reformowanym w Warszawie (W/5/5).
Twórczość.
Tworzył głównie formy satyryczne: wiersze, utwory estradowe, opowiadania; wydał kilkanaście zbiorów ze swoją twórczością. Napisał, przetłumaczył lub zaadaptował na scenę 45 utworów, wśród których można znaleźć można takie tytuły jak: "Arszenik i stare koronki", "Madame Sans-Gene", "My Fair Lady", "Hello Dolly!", "Zorba". Przełożył na język polski humoreski i opowiadania Marka Twaina, purnonsensowe wiersze Edwarda Leara i Lewisa Carrolla, a także "Alicję w Krainie Czarów" – w jego twórczości, zarówno translatorskiej, jak i własnej, sporą część stanowiły utwory dla dzieci. Antoni Marianowicz jest także autorem wspomnień: "Pchli targ" (WRiTV, Warszawa 1991), "Życie surowo wzbronione" (Czytelnik, Warszawa 1995), "Polska, Żydzi i cykliści. Dziennik roku przestępnego 1996" (Iskry, Warszawa 1999), "Wyciąg na szklaną górę. Dziennik roku przestępnego 2000" (Sens, Poznań 2002). Wydał również kryminał "Igranie z ogniem" (1964) w serii Z jamnikiem.
Odznaczenia.
W 1974 w związku z jubileuszem Polski Ludowej odznaczony Krzyżem Oficerskim Orderu Odrodzenia Polski. W 1998 roku został odznaczony Krzyżem Komandorskim tego orderu.

</doc>
<doc id="1072423" url="https://pl.wikipedia.org/wiki?curid=1072423" title="Park Znicza w Warszawie">
Park Znicza w Warszawie

Park Znicza – park w Warszawie, na Grochowie, w dzielnicy Praga-Południe.
Historia.
Powstał w latach 50. w rejonie północnej krawędzi obszaru pozostałego po forcie XI ("Grochów Duży") twierdzy Warszawa, którego ślady zatarto ostatecznie w latach 30. Rozciągał się on po obu stronach ulicy Ostrobramskiej. Na terenie tym osiedlili się potem wileńscy wojskowi, budując osiedle Górki Grochowskie o wileńskich nazwach. Reszta okolicy miała charakter małomiasteczkowy o częściowo drewnianej zabudowie i ulicach bez jezdni.
W kwartale ulic: Znicza (stąd nazwa), Filomatów (nazwa dzielnicy czasem w formie Górki Mickiewiczowskie), Zagójska (obecnie Bełżecka) i Łukiska (od rynku Łukiskiego w Wilnie) utworzono park o kształcie latawca z owalną alejką i główną aleją topolową. Nie wiadomo kto i w jakich okolicznościach go zaprojektował. W parku umieszczono pomnik mieszkańców kolonii Górki Grochowskie. Nie znaleziono żadnych dokumentów potwierdzających istnienie na terenie obecnego parku miejsc pochówku żołnierzy poległych w czasie II wojny światowej.
W okresie od sierpnia 2007 do jesieni 2008 miała miejsce rewitalizacja parku, w trakcie której usunięto część starych topoli (ze względu na interwencje mieszkańców mniej niż planowano), wprowadzono nowe nasadzenia, utwardzono alejki i ustawiono nowe latarnie. Ozdobą parku jest fontanna-wodotrysk w kształcie talerza o 20 dyszach, z wodą podświetlaną wszystkimi kolorami tęczy, będąca zegarem wodnym. Na terenie parku powstały też 2 place zabaw - oddzielnie dla maluchów i dzieci starszych, nowe alejki i ławki.
W 2018 znajdujący się w parku obelisk upamiętniający poległych za Ojczyznę i ofiary barbarzyństwa niemieckiego w latach 1939–1945 przeszedł renowację.

</doc>
<doc id="1072431" url="https://pl.wikipedia.org/wiki?curid=1072431" title="Obliczenia kwantowe">
Obliczenia kwantowe



</doc>
<doc id="1072438" url="https://pl.wikipedia.org/wiki?curid=1072438" title="Sandhi">
Sandhi

Sandhi – zasady fonologiczne, które dotyczą zmian na przełomie morfemów lub słów. Zwykle służą ułatwieniu wymowy. Można podzielić je na wewnętrzne (zachodzące wewnątrz wyrazu) i zewnętrzne (zachodzące na przełomie wyrazów). Termin pochodzi pierwotnie z gramatyki sanskryckiej (wyraz संधि "" oznacza „łączenie”).
Termin „sandhi” można zastosować też do opisu fonologii innych języków, m.in. asymilacji miejsca artykulacji lub dźwięczności w języku polskim (np. z+ć &gt; ść w wyrazie „ścierać”), łacińskiej asymilacji miejsca artykulacji spółgłosek nosowych, francuskiego liaison czy angielskiego /r/ łączącego i intruzywnego.
Sandhi zawsze mają pewną motywację fonologiczną, dlatego np. wynikające z gramatyki mutacje spółgłosek w języku irlandzkim nie są zasadami sandhi.
Sanskryt i hindi.
W sanskrycie sandhi można podzielić na 
Pod względem zastosowania sandhi podzielić na dwie kategorie przyczynowe:
Język fiński.
Fińskie sandhi jest nadzwyczaj częste, pojawia się między wieloma wyrazami i morfemami, zarówno w standardowym języku formalnym, jak i w codziennym języku mówionym. Najczęściej nie jest zapisywane, występuje prawie wyłącznie w transkrypcji dialektów. Można wyróżnić dwa rodzaje sandhi: prostą asymilację z uwzględnieniem miejsca artykulacji (np. "np" – "mp"). Druga to geminacja spółgłoski inicjalnej na granicy morfemów. 
Sandhi asymilacyjne

</doc>
<doc id="1072439" url="https://pl.wikipedia.org/wiki?curid=1072439" title="Typ nomenklatoryczny">
Typ nomenklatoryczny

Typ nomenklatoryczny – w systematyce biologicznej organizm wiązany z określonym taksonem i określający zakres jego stosowania. 
Typem nomenklatorycznym gatunku oraz taksonu wewnątrzgatunkowego jest pojedynczy okaz (np. okaz zielnikowy rośliny), ewentualnie ilustracja. Typem nomenklatorycznym rodzaju i wszystkich taksonów pomocniczych o randze pośredniej między rodzajem a gatunkiem jest gatunek typowy. Typem dla rodziny i taksonów pomocniczych o randze pośredniej między rodziną a rodzajem jest rodzaj typowy.
Z typami nomenklatorycznymi związane są następujące pojęcia stosowane w taksonomii:
Miejsce, z którego pochodzą osobniki typu nomenklatorycznego, to miejsce typowe ("locus typicus").

</doc>
<doc id="1072458" url="https://pl.wikipedia.org/wiki?curid=1072458" title="Jamnickie Stawy">
Jamnickie Stawy

Jamnickie Stawy (słow. "Jamnícke plesá") – dwa stawy w Dolinie Jamnickiej w słowackich Tatrach Zachodnich. Znajdują się w górnym piętrze tej doliny, w dolinie wiszącej zwanej Kotłem Jamnickich Stawów, pod zboczami Rohacza Ostrego, Wołowca i Łopaty, oddzielone od pozostałej części doliny wałowatym wzniesieniem Stawiańskiego Wierchu. Położone są na dwóch poziomach:
Ze stawów wypływa strumyk dający początek Jamnickiemu Potokowi.
Szlaki turystyczne.
Czasy przejścia podane na podstawie mapy.

</doc>
<doc id="1072459" url="https://pl.wikipedia.org/wiki?curid=1072459" title="Teatr Powszechny w Łodzi">
Teatr Powszechny w Łodzi

Teatr Powszechny w Łodzi – Polskie Centrum Komedii, łódzka scena dramatyczna o wyrazistym komediowym logo artystycznym. Od momentu powołania go do życia w 1945 roku mieści się w siedzibie przy ulicy Legionów 21. Teatr posiada dwie sceny: Dużą oraz działającą od 2012 roku Małą Scenę. Rocznie prezentuje ponad 400 przedstawień, średnio odwiedza go ponad 130 000 widzów rocznie (dane za 2019 rok). Jego obecny charakter, repertuar i oraz kształt realizowanych w nim projektów wywiedzione są z autorskiej koncepcji programowej dyrektor Ewy Pilawskiej opartej na zasadzie „Teatr Blisko Ludzi”.
Historia teatru.
Początki.
Scena przy dzisiejszej ulicy Legionów w Łodzi zaczęła działać pod szyldem Teatr Powszechny w maju 1945 roku. Wydział Kultury i Sztuki Urzędu Wojewódzkiego Łódzkiego powierzył wówczas stanowisko kierownika sceny przy ul. 11 Listopada (dawną Salą Śpiewaków) Mieczysławowi Stawskiemu. 
Działalność teatru zainaugurowała premiera sztuki Wsiewołoda Iwanowa „Partyzant" w reżyserii Kazimierza Wilamowskiego. Od lipca 1945 roku scena zmieniła nazwę na Teatr Powszechny TUR, czyli Towarzystwa Uniwersytetu Robotniczego, nie utrzymała jednak długo swojej samodzielności i od września tego samego roku Powszechny działał jak druga scena Teatru Wojska Polskiego przy ul. Cegielnianej (ob. ul. Jaracza). Usamodzielnił się dopiero w sezonie 1948/49 pod dyrekcją Karola Adwentowicza. Oblicze Powszechnego kształtowali kolejni jego dyrektorzy – przede wszystkim Jadwiga Chojnacka, Roman Sykała, Roman Kłosowski, Mirosław Szonert, Bohdan Cybulski, Maciej Korwin. 
W czerwcu 1945 roku na afisz weszła komedia Gabrieli Zapolskiej „Panna Maliczewska”. Przy realizacji tej sztuki Teatr Powszechny skorzystał z pomocy artystycznej członków zespołu Teatru Wojska Polskiego. Reżyserami przedstawienia byli Stanisław Daczyński i Leonia Jabłońska, scenografem – Jan Rybkowski. W roli tytułowej wystąpiła Maria Zarębińska. 
Niedługo po pierwszym spektaklu została zawarta umowa na czas od 1 września 1945 roku do końca sezonu teatralnego 1945/1946 pomiędzy Głównym Zarządem Polityczno-Wychowawczym Wojska Polskiego i Wojewódzkim Zarządem Towarzystwa Uniwersytetu Robotniczego w Łodzi. W jej wyniku Teatr WP objął prowadzenie Powszechnego. Naczelnym dyrektorem został Władysław Krasnowiecki. Funkcję kierownika II sceny Teatru WP pełnił w dalszym ciągu Mieczysław Stawski, dyrektorem administracyjnym został Zygmunt Nowicki. Na inaugurację sezonu 1945/1946 w Teatrze Powszechnym przygotowano komedię Aleksandra Fredry „Pan Jowialski”. Było to przedstawienie jubileuszowe ku uczczeniu 65-lecia pracy scenicznej Mariii Dąbrowskiej, zasłużonej aktorki Teatru Łódzkiego. 
U progu sezonu 1946/47 dyrekcję „koncernu” Teatru Wojska Polskiego obejmuje Leon Schiller. Wicedyrektorami Teatru Powszechnego są kolejno Mieczysław Stawski i Zygmunt Nowicki. Repertuar Powszechnego był ustalany w porozumieniu z dyrektorem Mieczysławem Stawskim, a przedkładany do zatwierdzenia Zarządowi Wojewódzkiemu TUR. Od tego momentu Teatr Powszechny realizował plany centrali przy ul. Jaracza 27. Taki układ pozbawił go samodzielności, a fuzja naraziła na problemy finansowe, o czym pisał M. Stawski w liście do Leona Schillera. Sytuacja ta jednak nie ugodziła w dobre imię Teatru. Publiczność nadal chętnie odwiedzała tę scenę.
Na afiszu Teatru Powszechnego znalazły się dzieła najwybitniejszych twórców polskiej i obcej klasyki dramaturgicznej. Łódzki widz w krótkim czasie miał okazję zapoznać się z dziełami Franciszka Zabłockiego, Aleksandra Fredry, Józefa Blizińskiego, Bolesława Prusa, Włodzimierza Perzyńskiego i Tadeusza Rittnera, obok których znalazły się też inscenizacje utworów Moliera, Mikołaja Gogola, Georga Bernarda Shawa, Charlesa Dickensa, Marcela Pagnola i innych. Były wśród nich komedie niosące mądry uśmiech, ale również dramaty skłaniające widza do głębszej refleksji, dzieła podnoszące istotne kwestie społeczne i podejmujące próbę wnikliwej analizy ważkich problemów psychologicznych.
Dyrekcja Karola Adwentowicza 1948-1950.
W 1948 roku dyrektorem Teatru Powszechnego został Karol Adwentowicz. Jego wizja teatru zakładała jak najszersze upowszechnianie sztuki teatralnej. Chodziło mu – jak mówił jednemu z dziennikarzy – o „repertuar popularny w najlepszym tego słowa znaczeniu, repertuar zrozumiały, który powinien przyciągać do teatru szerokie masy, a jednocześnie o wysokiej wartości artystycznej”. Znaczącymi inscenizacjami w tym okresie działania Teatru Powszechnego były: „Lisie gniazdo” Liliany Hellman, „Moralność Pani Dulskiej” Gabrieli Zapolskiej, „Dwa teatry” Jerzego Szaniawskiego oraz kilka wybitnych kreacji aktorskich, które na trwale wpisały się w dzieje współczesnego teatru polskiego. Wielkie role wykreowane na scenie Teatru Powszechnego role to: Karola Adwentowicza – Horacy Giddens w „Lisim Gnieździe Liliany Helman, Dyrektor w „Dwóch teatrach” Jerzego Szaniawskiego, Kapitan Berseniew w „Przełomie” Borysa Ławreniewa, Profesor Sonnenbruch w „Niemcach” Leona Kruczkowskiego; Jadwiga Chojnacka – Dulska w „Moralności Pani Dulskiej” Gabrieli Zapolskiej oraz Ireny Eichlerówny – Ruth w „Niemcach”. W ostatnim z wymienionych spektakli po raz pierwszy po wojnie, w roli Franchette, zaprezentowała się łódzkiej publiczności Jadwiga Andrzejewska.
Dyrekcja Jadwigi Chojnackiej 1951–1957.
W 1950 roku Karol Adwentowicz przestaje pełnić funkcję dyrektora i kierownika artystycznego Teatru Powszechnego. Nowym dyrektorem zostaje Jadwiga Chojnacka. Dzięki przyjęciu zasady różnorodności widzowie Teatru Powszechnego zetknęli się po raz pierwszy ze sztuką Szekspira „Poskromienie złośnicy” i z polskim dramatem romantycznym „Mazepa” Juliusza Słowackiego, a także z takimi tytułami jak: „Chory z urojenia” Moliera, „Grzesznicy bez winy” Ostrowskiego, „Damy i Huzary” Fredry, „Eugenia Grandet” Balzaka, „Intryga i miłość” Schillera, „Pigmalion” Shawa, „Śluby panieńskie” Fredry itd. 
Jadwiga Chojnacka dostrzegła również konieczność teatralnej edukacji dzieci i młodzieży: Teatr Powszechny zaprosił do siebie najmłodszą publiczność na „Królową śniegu” Hansa Christiana Andersena. Chojnacka konsekwentnie zwracała również uwagę na rozwój i pracę „Teatru Młodego Widza", stanowiącego filię Teatru Powszechnego. Pod koniec dyrekcji Chojnackiej Powszechny odbył pierwsze swoje tourne zagraniczne, wystawiając w Jugosławii i Wiedniu.
Dyrekcja Zbigniewa Koczanowicza 1957–959.
Lata 1957-1959 to okres dyrekcji Zbigniewa Koczanowicza. Na szczególną uwagę z tego okresu działalności Teatru zasługuje inscenizacja „Cyda” Stanisława Wyspiańskiego z Leonem Niemczykiem w roli głównej, „Pamiętnik Anny Frank” Francesa Goodricha i Alberta Hacetta oraz Maksyma Gorkiego „Jegor Bułyczow i inni” – i dwie znakomicie w tych sztukach zapisane role – Romany Kamińskiej kreującej postać Anny Frank ii Feliska Żukowskiego z wielkim powodzeniem wcielającego się w rolę Jegra Bułyczowa trwale wpisały się na listę uwieńczonych sukcesem przedsięwzięć tego teatru.
Dyrekcja Stanisława Piotrowskiego 1959–1965 i Romana Sykały 1965–1972.
Po Zbigniewie Koczanowiczu dyrekcję Teatru Powszechnego objął Stanisław Piotrowski, pozostając na tym stanowisku od roku 1959 do 1965 r. Stanowisko kierownika artystycznego objął Roman Sykała. W 1965 roku Roman Sykała przejął funkcję dyrektora i kierownika artystycznego. Dla Teatru Powszechnego rozpoczął się wtedy okres bardzo ważnych przedsięwzięć artystycznych. Sykała nie chciał bowiem ograniczyć teatru do roli wyłącznie rozrywkowej. Przyzwyczajał widownię do sztuk trudniejszych i bardziej refleksyjnych. Za jego dyrekcji na scenie Powszechnego wystawiane były również sztuki poruszające problematykę wychowania młodzieży oraz zagadnienia obyczajowe. Najważniejsze z nich to: „Przed maturą” Jose Andre Lecoura, „Mocne uderzenie” Tedda Willysa i „Pokój pełen dymu” Karola Obidniaka. Sykała zainteresował łodzian dramaturgią anglo-amerykańską, prezentując premiery „Tramwaju zwanego pożądaniem” Tennessee Williamsa i „Naszego miasta” Toronta Wildera oraz sztuki Arthura Millera pt. „Wszyscy moi synowie”. Wśród tytułów z najnowszej polskiej dramaturgii znalazły się między innymi inscenizacje sztuk Sławomira Mrożka („Tango”, „Czarowna noc”, „Karol”), Jerzego Lutosławskiego („Okulary”) oraz Marka Domańskiego („Ktoś nowy”). W gust publiczności o wyrobionym smaku trafiły inscenizacje „Fizyków” Durrenmatta czy „Tańca śmierci” Augusta Strinberga. Za dyrekcji Sykały Powszechny skupił się także na problematyce antywojennej, którą podejmował między innymi „Błękitny patrol” Willysa Halla, „Droga do Rzymu” Roberta Scherwooda i „Katki” Simona Wincelberga. Prawdziwym hitem Powszechnego w tym czasie okazał się jednak musical musical „My Fairy Lady” z brylującą w głównej roli Barbarą Połomską i Haliną Pawłowicz. Za czasów Sykały Teatr gościnne występy przed publicznością Czechosłowacji, Węgier, Jugosławii, a nawet Japonii przyniosły wiele satysfakcji łódzkim artystom. Teatr Sykały zapisał się w pamięci widzów jako wesoły, barwny i roztańczony, może nawet czasem rozbrykany i rozbuchany inscenizacyjnie, na pewno jednak operujący bogactwem form i środków wyrazu. Nie był to nigdy Teatr jednolity, o konsekwentnej linii repertuarowej i określonym stylu inscenizacyjnym.
Dyrekcja Ryszarda Sobolewskiego 1972–1975.
Po okresie dyrekcji Romana Sykały przed trudnym zadaniem stanął Ryszard Sobolewski, obejmując stanowisko dyrektora w samym końcu sezonu 1971/1972. Sformułował on swój program artystyczny 5 czerwca 1972 roku w czasie konferencji prasowej poświęconej omówieniu założeń programowych na najbliższy sezon. Sobolewski chciał „teatru aktora”. Takiemu modelowi sceny odpowiadał repertuar umożliwiający nawiązanie kontaktu z widzem bezpośrednio, poprzez semantykę i ekspresję słowa i gestu. 
Zatem po okresie zdecydowanego prymatu widowiskowego „teatru inscenizowanego” (obfitującego w efektowne i barwne wypowiedzi sceniczne) Powszechny miał zwrócić się ku tekstowi, ku kształtowaniu aktorskiego rzemiosła. Na afiszu teatru w tym czasie znalazły się sztuki: „Ich czworo” Gabrieli Zapolskiej, „Koka na rozpalonym blaszanym dachu” Tennessee Williama, „Pożądanie w cieniu wiatru” Eugena O’Neilla i „Niecne sprawki” Rogera Vaillanda. Sporo miejsca zajęła również dramaturgia polska: „Klik-klak” Abramowa, „Wkrótce nadejdą bracia” Janusza Krasińskiego. Wielkimi nazwiskami (Antoniego Czechowa, Izaaka Babla, Bertolta Brechta) zaznaczyła się obecność dramaturgii obcej. Nie zabrakło także pozycji sensu stricto rozrywkowej, którymi były sztuki Aleksandra Fredry („Wielki człowiek do małych interesów”), Francisa Durbridge’a („Miłość jest złym doradcą”), Aloisa i Vilema Mrstików („Dziewczyna na sprzedaż”).
Dyrekcja Romana Kłosowskiego 1976–1981.
W drugiej połowie lat 70. dyrektorem i kierownikiem artystycznym zostaje Roman Kłosowski. W okresie jego dyrekcji można wyróżnić trzy widoczne tendencje artystyczne. Pierwsza – „teatr tematu współczesnego”; druga - „teatr aktora”; trzecia - „ufilmowienie” reżyserii teatralnej. „Teatr tematu współczesnego” był w istocie teatrem problemów uniwersalnych. Na scenie znalazły się wówczas sztuki o ponadczasowej wymowie ideowej. Najistotniejszym w owym czasie kompleksem zagadnień był problem ideowości jednostki. Tę problematykę podejmowały inscenizacje „Turonia” Stefana Żeromskiego, „Zmartwychwstanie” Lwa Tołstoja oraz sztuki „Zapomnieć o Herostratesie” Grigorija Gorina i „Montserrat” Emanuela Roblesa. W centrum zainteresowań znalazł się człowiek jako istota broniąca prawa do zachowania własnej indywidualności i zagadnienia jej miejsca w społeczeństwie. „Lot nad kukułczym gniazdem” Keseya-Wassermanna i „Kopciuch” Janusza Głowackiego były tego przykładem. Uzupełnieniem tej linii oraz obrazem następnej tendencji był teatr aktora. Miał on charakter dwojaki. Nastawiony był na promocję młodych oraz akcentowanie kreacjonizmu aktorskiego. Z kolei „ufilmowienie” reżyserii polegało na wprowadzeniu do teatru reżyserów filmowych, którzy mieli uaktywnić aktorów i zredukować teatralizację.
Teatr Powszechny w Łodzi w latach 1981–1995.
W 1981 roku nowym dyrektorem Teatru Powszechnego zostaje Mirosław Szonert. Pierwszą premierą za jego kadencji była adaptacja „Zbrodni i kary” Dostojewskiego, kolejną „Król IV” Stanisława Grochowiaka. Przełomowym jednak momentem dla teatru było wystawienie „Wesela” w reżyserii Macieja Zenona Borowicza. Teatr pokazał przedstawienie intrygujące i godne zainteresowania, zawierające w sobie wiele artystycznych propozycji godnych dyskusji. Na początku sezonu 1982/1983 miała miejsce premiera „Szewców” Witkacego. Pod koniec lutego 1983 odbyła się w Teatrze Powszechnym kolejna premiera o dużym gatunkowym ciężarze – „Krakowiacy i Górale” Bogusławskiego, a następnie „Iwona księżniczka Burgunda” Gombrowicza. Z kolej czwarty sezon Mieczysława Szonerta przyniósł premiery: „Jana Karola Macieja Wścieklicy” Witkacego, „Kartoteki” Tadeusza Różewicza i 
W tym okresie działalności Teatru Powszechnego głównym nurtem repertuarowym była polska dramaturgia, co wiązało się z wolą uczestnictwa w narodowej debacie o stanie świadomości społecznej i ideowej ówczesnych Polaków. W latach 1985-1991 dyrektorem Powszechnego był Bogdan Pawłowski. Bohdan Cybulski pełnił rolę dyrektora Teatru Powszechnego w Łodzi w latach 1990/91. W latach 1991-1995 - przez ponad 3 sezony artystyczne - rolę dyrektora Teatru Powszechnego w Łodzi pełnił Maciej Korwina.
Dyrekcja Ewy Pilawskiej od 1995.
Ewa Pilawska – od 13 października 1995 roku dyrektor Teatru Powszechnego w Łodzi, twórczyni i dyrektor artystyczny Międzynarodowego Festiwalu Sztuk Przyjemnych i Nieprzyjemnych. Dzięki jej staraniom w październiku 2013 roku uruchomiana została Mała Scena Teatru Powszechnego w Łodzi, o którą Teatr zabiegał przeszło 60 lat.
Teatr Powszechny w Łodzi – Teatr blisko ludzi.
Polskie Centrum Komedii i konkurs "Komediopisanie"
Celem realizowanego w Teatrze Powszechnym w Łodzi projektu jest stworzenie możliwości rozwoju współczesnej polskiej komedii w jak najszerszym jej spektrum oraz wypracowanie nowoczesnego języka gatunku. Projekt skrojony jest kompleksowo: od przeprowadzenia konkursu na tekst komediowy, konfrontacji warsztatowych różnych technik dramatopisarskich, poprzez promocję nowoczesnego spojrzenia na komedię oraz prezentację wyników pierwszych konfrontacji w formie prapremier wyłonionych przez autorytety w dziedzinie komedii tekstów.
Międzynarodowy Festiwal Sztuk Przyjemnych i Nieprzyjemnych
Teatr Powszechny w Łodzi od 1994 jest również organizatorem Międzynarodowego Festiwalu Sztuk Przyjemnych i Nieprzyjemnych. 
Dziecko w sytuacji
Teatr realizuje m.in. autorski cykl spektakli z warsztatami i lekcjami dla dzieci i młodzieży „Dziecko w sytuacji”. Celem projektu jest zwrócenie uwagi na trudną sytuację dzieci i młodzieży, których los stawia wobec życiowych wyzwań. Do 2021 roku Teatr Powszechny w Łodzi zrealizował dziesięć spektakli w cyklu: „Niezwykły dom Pana A., czyli skradzione dźwięki", „Mój tata chce latać jak ptak", „Oczy nieba", „Ony", „Impreza",„Dziewczyna jak ta", „Siedemnaście", „Dotknąć pustki", „Janek, król przeprowadzek" i „#Otagowani”. Wszystkim spektaklom towarzyszą warsztaty i spotkania, których celem jest rozwijanie wrażliwości dzieci i młodych ludzi, a także przedstawienie, w sposób przystępny dla najmłodszych oraz młodych ludzi, spraw ważnych, istotnych, często trudnych i wpływających na kształtowanie się tożsamości dorastającego człowieka.
Teatr dla niewidomych i słabo widzących
„Teatr dla niewidomych i słabo widzących” zainaugurowany został w 2005 roku wspólnie z łódzkim Okręgiem Polskiego Związku Niewidomych (we współpracy Teresą Wrzesińską). Od listopada 2005 roku zrealizowanych zostało 67 premier w ramach cyklu. Pismo „Pochodnia” (miesięcznik społeczny Związku Niewidomych) wskazał, że Teatr dla niewidomych i słabo widzących jest jedyną tego typu formą teatralną uprawianą w Polsce. 
Każda premiera w ramach "Teatru dla niewidomych i słabo widzących" to inscenizacja nowego tekstu - dotychczas niewystawianego na scenie Teatru Powszechnego w Łodzi.
W realizacji projektu Teatr współpracuje z Polskim Związkiem Niewidomych oraz z Łódzką Szkołą dla Słabo Widzących i Niewidomych „na Dziewanny”. Wszystkim prezentacjom w ramach cyklu towarzyszą programy teatralne, które dzięki współpracy i pomocy Biblioteki Niewidomych przygotowywane są w wersji napisanej alfabetem Braille’a.
Spektakle dla studentów, emerytów i bezrobotnych
W repertuarze Teatru Powszechnego znajdują się „Spektakle dla bezrobotnych", „Spektakle dla emerytów" oraz „Spektakle dla studentów". W każdym miesiącu pojawiają się tytuły, na które dostępne są bilety na preferencyjnych warunkach. 
Zespół artystyczny.
Aktorzy.
"skład w sezonie 2020/2021"
Kierownik literacki: Anna Maria DolińskaInspicjent, sufler: Małgorzata Urzędowska, Izabela Papierska

</doc>
<doc id="1072460" url="https://pl.wikipedia.org/wiki?curid=1072460" title="Ćandigarh">
Ćandigarh



</doc>
<doc id="1072468" url="https://pl.wikipedia.org/wiki?curid=1072468" title="Barłasowie">
Barłasowie

Barłasowie, także plemię Barłasów – mongolska konfederacja w Azji Środkowej, z której wywodzili się Timurydzi – władcy rządzący większością Średniej Azji, Iranem i Hindustanem. Plemię przyjęło do codziennego użytku język perski oraz języki tureckie, lecz nigdy nie zapomniało o swoim mongolskim pochodzeniu.
Zgodnie z "Tajną historią Mongołów" Barłasami byli potomkowie wodza Bodonczara, bezpośredniego przodka Czyngis-chana.

</doc>
<doc id="1072477" url="https://pl.wikipedia.org/wiki?curid=1072477" title="Sulfon">
Sulfon



</doc>
<doc id="1072480" url="https://pl.wikipedia.org/wiki?curid=1072480" title="Wyżni Jamnicki Staw">
Wyżni Jamnicki Staw

Wyżni Jamnicki Staw (, 1835 m n.p.m.) – jeden z dwu Jamnickich Stawów w słowackich Tatrach Zachodnich. Położony jest w górnej części Doliny Jamnickiej, na górnym tarasie Kotła Jamnickich Stawów, pod zboczami Rohacza Ostrego, Wołowca i Łopaty. Znajduje się na płaskim w tym miejscu dnie doliny. Od pozostałej części doliny oddzielony jest wałowatym wzniesieniem Stawiańskiego Wierchu. Pomiary wykonane w 1935 r. przez Jerzego Młodziejewskiego: głębokość 2,9 m, powierzchnia 0,431 ha, rozmiar 107 × 51 m. Nowsze pomiary (sprzed 1971 r.): powierzchnia 0,41 ha, rozmiar 110 × 58 m. Ma pojemność ok. 4850 m³. Wypływa z niego potok odprowadzający wodę do drugiego, niżej położonego Niżniego Stawu Jamnickiego. Otoczenie stawu jest trawiasto-kamieniste. Dominujący w murawie sit skucina, rudziejący już w połowie lata, wybarwia stoki na czerwonawo.

</doc>
<doc id="1072481" url="https://pl.wikipedia.org/wiki?curid=1072481" title="Wzorowanie się">
Wzorowanie się

Wzorowanie się (także: "ściąganie", "zapożyczanie", "inspiracja", "kopiowanie", "naśladownictwo", "naśladowanie", "imitatorstwo", "imitowanie") – zapożyczanie pomysłów, koncepcji, idei, rozwiązań; wzorowanie się na cudzych przemyśleniach, rozwiązaniach i pomysłach.
Zwykle jest to działanie pozytywne i racjonalne (nie ma większego sensu "wymyślać od nowa koła lub prochu" ani "wyważać tzw. otwartych drzwi"). Zwłaszcza gdy pierwotna koncepcja (lub kilka pomysłów wziętych razem) stanowi tylko punkt wyjścia do opracowania lub udoskonalenia własnego rozwiązania.
Poeta Walt Whitman twierdził, że "wzorowanie się na innych uznanych twórcach to nic zdrożnego, to najlepszy znany mi sposób na rozwój własnego talentu i poszukiwania własnej drogi". Takie naśladownictwo ma sens jednak tylko wtedy, gdy wzorujemy się na czymś lub kimś uznawanym za doskonalszego bądź lepszego od nas lub naszych dotychczasowych rozwiązań i idei. Fizyk, filozof i laureat nagrody Nobla Albert Einstein mawiał, że "tylko wzorowanie się na wielkich i kryształowo czystych charakterach rodzi piękne idee i szlachetne czyny".
Czasem może być to działanie nielegalne i stanowić rodzaj plagiatu lub naruszać czyjeś prawa patentowe. W szczególnych przypadkach odróżnienie inspiracji cudzym projektem lub pomysłem od plagiatu lub kradzieży rozwiązań może być trudne i w dużym stopniu zależeć od poglądów i subiektywnej oceny osoby oceniającej takie działania.
Określenie „wzorowanie się” ma zdecydowanie pozytywny wydźwięk i należy je odróżnić od pojęcia "naśladownictwa", które wyraża raczej obojętny stosunek do tej praktyki. Naśladować można nie tylko dobre cechy, ale także złe. Forma naśladownictwa źle ocenianego w kulturze i sztuce to epigonizm, natomiast zbyt daleko idące kopiowanie pomysłów, idei i prac naukowych to plagiat. Wzorowanie się nie jest karalne natomiast plagiat i naruszanie cudzych praw patentowych (w okresie obowiązywania ochrony patentowej i bez zgody właściciela patentu powiązanej zwykle z uiszczeniem opłat) w większości jurysdykcji podlega mniejszej lub większej karze i zwykle połączone jest wymogiem zadośćuczynienia osobom pokrzywdzonym.

</doc>
<doc id="1072482" url="https://pl.wikipedia.org/wiki?curid=1072482" title="Ściąganie (ujednoznacznienie)">
Ściąganie (ujednoznacznienie)



</doc>
<doc id="1072483" url="https://pl.wikipedia.org/wiki?curid=1072483" title="Cerkiew Świętej Trójcy w Trójcy">
Cerkiew Świętej Trójcy w Trójcy

Cerkiew Świętej Trójcy w Trójcy – nieistniejąca drewniana parafialna cerkiew greckokatolicka w Trójcy, w powiecie bieszczadzkim województwa podkarpackiego.
Cerkiew została zbudowana w 1763 (niektóre źródła podają 1792). Miała późnobarokowy ikonostas i klasycystyczne ołtarze boczne. Była odnowiona w 1937, została rozebrana w 1972 na osobiste polecenie premiera Piotra Jaroszewicza.
Wcześniej, już w drugiej połowie XIV wieku (pierwsza wzmianka z 1367), działał tutaj Monaster Świętej Trójcy. Pierwsza wzmianka o cerkwi w Trójcy pochodzi z 1510. Przy bazyliańskim monastyrze w XVII i pierwszej połowie XVIII wieku działał ośrodek pisania ikon, powiązany z sąsiadującymi podobnymi w Posadzie Rybotyckiej i Rybotyczach.
Do parafii greckokatolickiej w Trójcy należały również filialne cerkwie w Jamnej Dolnej i Górnej.

</doc>
<doc id="1072484" url="https://pl.wikipedia.org/wiki?curid=1072484" title="Parafia św. Katarzyny w Borętach">
Parafia św. Katarzyny w Borętach

Parafia św. Katarzyny w Borętach – parafia rzymskokatolicka w diecezji elbląskiej. Erygowana w XIV wieku.
Na obszarze parafii leżą miejscowości: Boręty, Boręty Pierwsze, Boręty Drugie, Boręty Trzecie, Palczewo. Tereny te znajdują się w gminie Lichnowy i gminie Ostaszewo, w powiecie malborskim i powiecie nowodworskim, w województwie pomorskim.
W Palczewie znajduje się kościół filialny Matki Boskiej Częstochowskiej (dawny zbór protestancki poświęcony 13 listopada 1949 roku).
Pierwotny kościół w Borętach został wybudowany w stylu gotyckim w XIV wieku. W wyniku działań wojennych w 1945 roku został częściowo spalony. Obecny kościół zbudowany w latach 1841/1842, do 1945 roku był zborem protestanckim. Posiada 1 wieżę oraz 1 nawę. Poświęcenia dokonano 20 listopada 1949 roku.

</doc>
<doc id="1072485" url="https://pl.wikipedia.org/wiki?curid=1072485" title="Cearbhall Ó Dálaigh">
Cearbhall Ó Dálaigh

Cearbhall Ó Dálaigh, ang. Carroll O’Daly (ur. 12 lutego 1911 w Bray, zm. 21 marca 1978 w Sneem) – irlandzki polityk i prawnik, działacz Fianna Fáil, prokurator generalny (1946–1948, 1951–1953), przewodniczący Sądu Najwyższego (1961–1973), w latach 1974–1976 prezydent Irlandii.
Życiorys.
W 1931 ukończył studia na University College Dublin, w latach 1931–1942 był redaktorem irlandzkojęzycznego dziennika „The Irish Press”. W 1934 został prawnikiem, podjął praktykę w zawodzie barristera. Dołączył do ugrupowania Fianna Fáil, stał się bliskim współpracownikiem Éamona de Valery. W 1948 i 1951 bez powodzenia startował w wyborach do Dáil Éireann.
W kwietniu 1946 po raz pierwszy objął urząd prokuratora generalnego, który sprawował do lutego 1948. Powrócił na tę funkcję w czerwcu 1951, pełniąc ją do lipca 1953. W 1953 otrzymał nominację na sędziego Sądu Najwyższego. W 1961 objął stanowisko przewodniczącego tej instytucji, kierował nią nieprzerwanie do 1973. W 1973, po przystąpieniu Irlandii do Europejskiej Wspólnoty Gospodarczej, został irlandzkim przedstawicielem w Trybunale Sprawiedliwości Wspólnot Europejskich.
W 1974, po śmierci urzędującego prezydenta Erskine’ Hamiltona Childersa, Cearbhall Ó Dálaigh został wspólnym kandydatem głównych irlandzkich partii na prezydenta. Ostatecznie nie wystartował przeciwko niemu żaden kontrkandydat. Prezydencką kadencję rozpoczął 19 grudnia 1974.
Wywodzący się z Fianna Fáil prezydent miał napięte relacje z rządem, na czele którego od 1973 stał Liam Cosgrave z Fine Gael. W lipcu 1976 terroryści z Prowizorycznej Irlandzkiej Armii Republikańskiej dokonali zamachu, w którym zginął Christopher Ewart-Biggs, brytyjski ambasador w Dublinie. Reakcją na to było przygotowanie przez rząd nowego prawa pod nazwą Emergency Powers Bill, które zwiększało uprawnienia funkcjonariuszy służb mundurowych. Na tle jego uchwalenia doszło do kryzysu w relacjach premiera z prezydentem. Cearbhall Ó Dálaigh wykorzystał swoje uprawnienia do opóźnienia wejścia ustawy w życie. Minister obrony Paddy Donegan w reakcji na te działania określił prezydenta mianem „straszliwej hańby” (and. „thundering disgrace”). Minister ostatecznie przeprosił, nie został natomiast odwołany. Cearbhall Ó Dálaigh uznał to zachowanie za zamach na godność urzędu prezydenta. Złożył rezygnację ze stanowiska 22 października 1976.
Życie prywatne.
Był żonaty z Máirín. Pasjonat irlandzkiej kultury i języka, znany z nieużywania anglojęzycznej formy swojego nazwiska.

</doc>
<doc id="1072487" url="https://pl.wikipedia.org/wiki?curid=1072487" title="Aegithalidae">
Aegithalidae



</doc>
<doc id="1072490" url="https://pl.wikipedia.org/wiki?curid=1072490" title="Motorjet">
Motorjet

Motorjet (z ang.) – silnik odrzutowy, którego sprężarka promieniowa (najczęściej jednostopniowa, rzadziej sprężarka osiowa) napędzana była silnikiem tłokowym. Sprężone powietrze otrzymywało w komorze spalania paliwo, które spalając się wytwarzało ciąg.
Czasami spotykana jest nieprawidłowa nazwa thermojet, która w rzeczywistości jest nazwą jednej z odmian silnika pulsacyjnego. Inna nazwa to silnik Campiniego – od nazwiska włoskiego konstruktora. 
"Motorjet" może być opisany jako wentylator kanałowy z dopalaczem.
Zasada działania.
Jednostką napędową "motorjetu" jest silnik tłokowy (najczęściej silnik gwiazdowy), który napędza sprężarkę. Sprężone powietrze tłoczone jest do komory spalania, gdzie miesza się z paliwem i gdzie następuje zapłon. Wysoka temperatura powoduje rozszerzanie gazu, który wydostając się z silnika w postaci strumienia ("jet"), napędza samolot na zasadzie odrzutu.
Przy danej mocy silnika tłokowego, siła ciągu uzyskiwana przez "motorjet" jest większa, niż ciąg, jaki osiągnąłby tenże silnik tłokowy ze śmigłem, niemniej silniki tego typu są znaczniej mniej wydajne od silników turboodrzutowych, w których spaliny napędzają turbinę gazową, eliminując w ten sposób potrzebę użycia osobnego silnika tłokowego. Dodatkowo – niskie parametry sprężonego przez silnik tłokowy powietrza powodują niską sprawność całego silnika – co przejawia się m.in. w bardzo dużym zużyciu paliwa. Jedyną zaletą silnika jest brak turbiny jako elementu trudnego i kosztownego w produkcji z powodu przenoszenia dużych obciążeń i pracy w wysokiej temperaturze.
Historia.
W 1908 Rene Lorin jako pierwszy teoretycznie opracował zasadę działania takiego silnika, a już dwa lata później, w 1910 Henri Coandă zbudował pierwszy samolot napędzany tym silnikiem Coandă 1910. W następnych latach podobne konstrukcje zostały opracowane niezależnie przez Francuza O. Morize (1917), czy Anglika J.H. Harrisa (także 1917), który opatentował nazwę "motorjet". Prace nad silnikami tego typu prowadzone były także w czasie II wojny światowej – na początku lat 40. w BMW opracowano szereg silników tego typu, równolegle z silnikami turboodrzutowymi; proponowano nawet, aby "motorjety" stanowiły napęd planowanego wówczas ciężkiego bombowca o zasięgu pozwalającym na powrotny lot z Niemiec do Stanów Zjednoczonych, tzw. Amerika Bomber. Podobne silniki powstały w zakładach Junkers i Heinkel.
We Włoszech prace badawcze nad silnikiem tego typu trwały od lat 30., powstał tam prototypowy myśliwiec Campini Caproni CC.2, który odbył pierwszy lot w 1941. Według niektórych źródeł, silnik tłokowy w tej konstrukcji miał być używany tylko do rozpędzenia samolotu do odpowiedniej prędkości, po czym rolę napędową miała przejmować sama komora spalania – w takim przypadku byłby to silnik strumieniowy.
W latach 40. w Stanach Zjednoczonych zatrudniony przez NACA inżynier Eastman Jacobs opracował projekt znany jako Jake's jeep, który jednak został porzucony z powodu postępów technologii silników turboodrzutowych.
W Japonii opracowano silnik Tsu-11 stanowiący jednostkę napędową dla samolotów kamikaze Kugisho Ohka Model 22, będących wersją rozwojową Kugisho Ohka Model 11.
W 1945 w Związku Radzieckim powstały myśliwce I-250 (MiG-13) i Su-5 o napędzie mieszanym, w których silnik tłokowy używany był zarówno do napędzania śmigła umieszczonego w nosie samolotu, jak i sprężarki "motorjetu".
Silnik ten ma znaczenie historyczne. Składa się na to:

</doc>
<doc id="1072491" url="https://pl.wikipedia.org/wiki?curid=1072491" title="Głaz Królewski">
Głaz Królewski

Głaz Królewski (także Kamień Królewski, niem. "Großstein/Grossstein") – głaz narzutowy z granitu, znany dzięki legendom z nim związanym oraz swym dużym rozmiarom – wysokość ok. 4 metry, obwód ok. 20 metrów. Dawniej rozmiary głazu były trzykrotnie większe, jednak w XIX wieku intensywnie pozyskiwano z niego materiał budowlany. Głaz znajduje się w wodach Zalewu Kamieńskiego, niedaleko północnego brzegu Wyspy Chrząszczewskiej. Kamień został przyniesiony do Polski ze wschodniej Szwecji przez lądolód. 
Legendy.
Według legendy, po opanowaniu Pomorza w 1121 roku, Bolesław Krzywousty przyjmował defiladę żeglarzy stojąc właśnie na "Królewskim Głazie". Od kamienia pochodzi także prawdopodobnie nazwa pobliskiej miejscowości, Kamienia Pomorskiego.
Inne legendy dotyczą samego powstania kamienia – według jednej z nich, gdy ogromna ropucha siała spustoszenie w wodach Zalewu, bóg Trzygłów po wysłuchaniu modlitw spuścił na nią piorun zamieniając ją w kamień. Druga legenda wyjaśniająca pochodzenie głazu mówi o czarcie wygnanym z pobliskiego grodu, który obiecał znaleźć pewnemu olbrzymowi partnerkę, jeśli ten zniszczy ów gród. Podejrzliwy olbrzym chciał jednak najpierw zobaczyć partnerkę. Faktycznie, z wody wyłoniła się idealna kandydatka, jednak w momencie gdy zapiał kur, okazało się, że w wodach Zalewu zamiast partnerki dla olbrzyma stoi podstępny czart. Zdenerwowany olbrzym cisnął w niego ogromnym głazem. Ten chcąc uciec zamienił się w żabę, jednak nie zdążył i kamień przygniótł go, i więzi do dziś.
Odmienną teorię na temat znaczenia kamienia narzutowego przedstawiają pasjonaci UFO. Według nich kamień ten umieszczony został przez istoty pozaziemskie w ściśle określonym miejscu jako element siatki nawigacyjnej, a w jego wnętrzu kryje się odpowiednio do tego potrzebna aparatura. Przez ufologów kamień został określony symbolem A13.

</doc>
<doc id="1072492" url="https://pl.wikipedia.org/wiki?curid=1072492" title="Czerwonka Mała">
Czerwonka Mała

 
Czerwonka Mała – jezioro w woj. warmińsko-mazurskim, w pow. olsztyńskim, w gminie Purda, we wsi Łajs, leżące na terenie Pojezierza Olsztyńskiego. 
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Czerwonka Mała". W różnych publikacjach i na mapach topograficznych jezioro to występuje pod nazwą "Mała Czerwonka".
Powierzchnia zwierciadła wody według różnych źródeł wynosi od 20,0 do 20,6 ha. Maksymalna głębokość jeziora wynosi 17,8 m. Zwierciadło wody położone jest na wysokości 128,5 m n.p.m.
Ze względu na duże walory przyrodnicze jeziora te na mocy Rozporządzenia nr 54 Wojewody Olsztyńskiego z dnia 16.06.1998 ustanowiono użytkiem ekologicznym. Obowiązuje tu zakaz niszczenia roślinności, budowania kładek i pomostów, zmiany stosunków wodnych i naruszania linii brzegowej.

</doc>
<doc id="1072493" url="https://pl.wikipedia.org/wiki?curid=1072493" title="Parafia św. Andrzeja Apostoła w Lasowicach Wielkich">
Parafia św. Andrzeja Apostoła w Lasowicach Wielkich

Parafia św. Andrzeja Apostoła w Lasowicach Wielkich – parafia rzymskokatolicka w diecezji elbląskiej. Erygowana około roku 1350. Do parafii należą miejscowości: Gajewo, Tragamin, Kamienica, Lasowice Małe, Lasowice Wielkie, Martąg, Półmieście, Szawałd, Tereny te znajdują się w gminie Nowy Staw i gminie Malbork w powiecie malborskim, w województwie pomorskim. W Szawałdzie znajduje się kościół filialny pw. św. Katarzyny.
Pierwotny budynek kościoła w Lasowicach Wielkich został zbudowany w 1350 roku. Nową, murowaną, gotycką budowlę wzniesiono w roku 1610. W czasie wojny ze Szwecją został poważnie zniszczony (1626). Odbudowano go w mniejszych rozmiarach w latach 1647–1654, przebudowano w roku 1680. W 1682 roku nowy kościół konsekrował biskup Kazimierz Opaliński. W 1737 roku dokonano kolejnej rozbudowy. Po pożarze w 1811 roku przeprowadzono odbudowę trwającą do 1824 roku. Ostatnia przebudowa miała miejsce w 1896 roku. 13 września 1897 roku konsekrowano przebudowaną już świątynię. Kościół posiada 1 nawę, drewniany strop, 3 gotyckie ołtarze. W 1964 roku wykonano polichromię wnętrza. Proboszczem parafii od 1 października 2022 jest ks. Łukasz Golec. 

</doc>
<doc id="1072495" url="https://pl.wikipedia.org/wiki?curid=1072495" title="Thermojet">
Thermojet



</doc>
<doc id="1072496" url="https://pl.wikipedia.org/wiki?curid=1072496" title="Czerwonka Wielka">
Czerwonka Wielka

Czerwonka Wielka – jezioro w woj. warmińsko-mazurskim, w pow. olsztyńskim, w gminie Purda, między wsiami: Nowa Wieś i Łajs, leżące na terenie Pojezierza Olsztyńskiego.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Czerwonka Wielka". W różnych publikacjach i na mapach topograficznych jezioro to występuje pod nazwą "Duża Czerwonka".
Powierzchnia zwierciadła wody według różnych źródeł wynosi od 25,0 ha do 27,6 ha.
Zwierciadło wody położone jest na wysokości 131,0 m n.p.m. Średnia głębokość jeziora wynosi 9,4 m, natomiast głębokość maksymalna 23,3 m. Długość linii brzegowej wynosi 3000 m.
Ze względu na duże walory przyrodnicze jeziora te na mocy Rozporządzenia nr 54 Wojewody Olsztyńskiego z dnia 16 czerwca 1998 ustanowiono użytkiem ekologicznym. Obowiązuje tu zakaz niszczenia roślinności, budowania kładek i pomostów, zmiany stosunków wodnych i naruszania linii brzegowej.

</doc>
<doc id="1072497" url="https://pl.wikipedia.org/wiki?curid=1072497" title="Prokuratorzy generalni Irlandii">
Prokuratorzy generalni Irlandii

Prokurator generalny (ga. "An tArd-Aighne"), oficjalny doradca rządu Republiki Irlandzkiej w sprawach prawnych. Technicznie nie jest członkiem rządu, aczkolwiek uczestniczy w jego posiedzeniach, jest też zapraszany na zebrania gabinetu.
Prokurator doradza rządowi w sprawach zgodności z Konstytucją projektów ustaw i traktatów międzynarodowych. Jeśli prezydent skieruje ustawę do Sądu Najwyższego celem rozpatrzenia jej zgodności z Konstytucją, prokurator reprezentuje przed Sądem stronę rządową. Prokurator ma również ograniczone kompetencje w sprawach karnych.

</doc>
<doc id="1072498" url="https://pl.wikipedia.org/wiki?curid=1072498" title="Parafia św. Urszuli w Lichnowach">
Parafia św. Urszuli w Lichnowach

Parafia św. Urszuli w Lichnowach – parafia rzymskokatolicka w diecezji elbląskiej.
Na obszarze parafii leżą miejscowości: Dąbrowa, Lichnowy, Lichnówki, Parszewo, Pordenowo, Tropiszewo. Tereny te znajdują się w gminie Lichnowy, w powiecie malborskim, w województwie pomorskim.
Kościół w Lichnowach został wybudowany przed 1321 rokiem. Jest jednym z najważniejszych obiektów gotyckich na Żuławach. Po pożarze w 1894 roku został odbudowany w latach 1897–1898. Posiada 1 wieżę oraz sygnaturkę, 1 nawę, drewniany strop oraz 3 ołtarze.

</doc>
<doc id="1072499" url="https://pl.wikipedia.org/wiki?curid=1072499" title="Parafia św. Mikołaja w Lisewie Malborskim">
Parafia św. Mikołaja w Lisewie Malborskim

Parafia św. Mikołaja w Lisewie Malborskim – parafia rzymskokatolicka w diecezji elbląskiej. Parafia erygowana ok. 1310 roku, reerygowana 15 czerwca 1979 roku przez biskupa gdańskiego Lecha Kaczmarka przez wydzielenie z parafii Matki Bożej Wniebowzięcia w Kończewicach.
Zasięg parafii.
Do parafii należą wierni z miejscowość Lisewo Malborskie wraz z pobliskim osiedlem rolnym Lisewo V. Tereny te znajdują się w gminie Lichnowy, w powiecie malborskim, w województwie pomorskim.

</doc>
<doc id="1072500" url="https://pl.wikipedia.org/wiki?curid=1072500" title="Niżni Jamnicki Staw">
Niżni Jamnicki Staw

Niżni Jamnicki Staw (, 1732 m n.p.m.) – jeden z dwu Jamnickich Stawów w słowackich Tatrach Zachodnich. Położony jest w górnej części Doliny Jamnickiej, na dolnym tarasie Kotła Jamnickich Stawów, pod zboczami Wołowca i Łopaty (poniżej Dziurawej Przełęczy). Znajduje się w zagłębieniu kotła lodowcowego. Od pozostałej części doliny oddzielony jest wałowatym wzniesieniem Stawiańskiego Wierchu. Pomiary wykonane w 1935 r. przez Jerzego Młodziejewskiego: głębokość 8,1 m, powierzchnia 0,952 ha, rozmiar 161 × 84 m. Nowsze pomiary (sprzed 1971 r.): powierzchnia 1,13 ha, rozmiar 178 × 95 m. Staw ma pojemność ok. 17 000 m³. Dno stawu ma dwa zagłębienia; ich głębokość – 3 m i 8,1 m. Staw zasilany jest przez niewielki potok spływający z Wyżniego Jamnickiego Stawu. Ze stawu wypływa zaś Jamnicki Potok. Otoczenie stawu jest trawiasto-kamieniste. Dawniej w okolicach stawu wypasali mieszkańcy miejscowości Kokawa. Od nazwy tej miejscowości pochodzi nazwa Kokawskich Ogrodów – porośniętego bujną roślinnością rozszerzenia dna doliny, położonego poniżej stawu. Od kiedy zaprzestano tu wypasu, okolice stawu stopniowo porastają kosodrzewiną.
To o tej okolicy pisał w 1862 r. Kazimierz Łapczyński: "„Dolinka Do Dziurawego, całkowicie zasypana łomami granitów, dwoma szmaragdowymi jeziorami wiecznie na skrajny Rohacz spogląda”."
Szlaki turystyczne.
Czasy przejścia podane na podstawie mapy.

</doc>
<doc id="1072501" url="https://pl.wikipedia.org/wiki?curid=1072501" title="Przewodniczący Sądu Najwyższego (Irlandia)">
Przewodniczący Sądu Najwyższego (Irlandia)

Przewodniczący Sądu Najwyższego (ang. "Chief Justice of Ireland", irl. "Príomh-Bhreitheamh na hÉireann"), przewodniczący irlandzkiego Sądu Najwyższego. Na mocy Konstytucji z urzędu jest ponadto członkiem Wysokiego Sądu, Rady Stanu (miejsce w Radzie zatrzymuje po przejściu na emeryturę) i Komisji Prezydenckiej.

</doc>
<doc id="1072502" url="https://pl.wikipedia.org/wiki?curid=1072502" title="Parafia św. Marcina w Nowej Cerkwi">
Parafia św. Marcina w Nowej Cerkwi

Parafia św. Marcina w Nowej Cerkwi - parafia rzymskokatolicka w diecezji elbląskiej. Erygowana w XIV wieku.
Na obszarze parafii leżą miejscowości: Gniazdowo, Nowa Cerkiew, Pręgowo Żuławskie. Tereny te znajdują się w gminie Ostaszewo i gminie Nowy Staw w powiecie malborskim i powiecie nowodworskim, w województwie pomorskim. 
Kościół zbudowany w stylu neogotyckim w latach 1878-1879. 8 maja 1883 roku konsekrował go biskup warmiński Filip Krementz. Posiada 1 wieżę, 1 nawę, drewniany strop oraz 3 ołtarze.

</doc>
<doc id="1072507" url="https://pl.wikipedia.org/wiki?curid=1072507" title="Niżni Staw Jamnicki">
Niżni Staw Jamnicki



</doc>
<doc id="1072512" url="https://pl.wikipedia.org/wiki?curid=1072512" title="Parafia św. Bartłomieja Apostoła w Świerkach">
Parafia św. Bartłomieja Apostoła w Świerkach

Parafia św. Bartłomieja w Świerkach – parafia rzymskokatolicka z siedzibą w Świerkach, w dekanacie Nowy Staw w diecezji elbląskiej.
Zasięg parafii.
Do parafii należą wierni z miejscowości: Lipinka, Lubstowo, Myszewo, Nidowo i Świerki.
Pierwotny kościół w Świerkach pw. św. Wojciecha był budowlą murowaną, wybudowaną w stylu gotyckim w XIV wieku. W 1823 roku dokonano jego przebudowy. W wyniku działań wojennych w 1945 roku, kościół gotycki uległ zniszczeniu. Wówczas do celów sakralnych przystosowano były zbór protestancki, wybudowany w 1798 roku. Jest to budowla ryglowana, murowana, jednonawowa z jedną wieżą. Wewnątrz znajduje się ołtarz główny. Poświęcenia kościoła dokonano w 1946 roku.
W Myszewie znajduje się kościół filialny pw. Podwyższenia Krzyża Świętego z XIV wieku, poświęcony w 1946 roku, w Lipince kaplica pw. NMP Wspomożycielki Wiernych, zbudowana w latach 1992]-1993 przez mieszkańców.

</doc>
<doc id="1072515" url="https://pl.wikipedia.org/wiki?curid=1072515" title="Cerkiew Narodzenia Najświętszej Maryi Panny w Trzciańcu">
Cerkiew Narodzenia Najświętszej Maryi Panny w Trzciańcu

Cerkiew Narodzenia Najświętszej Maryi Pannie w Trzciańcu – nieistniejąca już parafialna drewniana cerkiew greckokatolicka, która znajdowała się w Trzciańcu, w powiecie bieszczadzkim województwa podkarpackiego.
Historia.
Została zbudowana w 1822, zniszczona po II wojnie światowej. Zakopanych w chwili wybuchu wojny (z obawy przed sekwestracją) cerkiewnych dzwonów do dzisiaj nie udało się zlokalizować.

</doc>
<doc id="1072520" url="https://pl.wikipedia.org/wiki?curid=1072520" title="Cerkiew św. Mikołaja w Arłamowie">
Cerkiew św. Mikołaja w Arłamowie

Cerkiew św. Mikołaja w Arłamowie – nieistniejąca drewniana filialna cerkiew greckokatolicka, która znajdowała się w Arłamowie, w powiecie bieszczadzkim województwa podkarpackiego.
Cerkiew zbudowano w 1914, została zniszczona po II wojnie światowej.
Cerkiew należała do greckokatolickiej parafii w Kwaszeninie.

</doc>
<doc id="1072523" url="https://pl.wikipedia.org/wiki?curid=1072523" title="Cerkiew św. Mikołaja w Kwaszeninie">
Cerkiew św. Mikołaja w Kwaszeninie

Cerkiew św. Mikołaja w Kwaszeninie – nieistniejąca drewniana parafialna cerkiew greckokatolicka, która znajdowała się w Kwaszeninie w gminie Ustrzyki Dolne, w powiecie bieszczadzkim województwa podkarpackiego.
Cerkiew zbudowano w 1797, została rozebrana w 1954 przez WOP. Do parafii greckokatolickiej w Kwaszeninie należała również filialna cerkiew w Arłamowie.

</doc>
<doc id="1072524" url="https://pl.wikipedia.org/wiki?curid=1072524" title="1.FC Tatran Prešov">
1.FC Tatran Prešov



</doc>
<doc id="1072525" url="https://pl.wikipedia.org/wiki?curid=1072525" title="Maria Izabella Habsburg">
Maria Izabella Habsburg

Maria Izabella Austriacka (ur. 21 maja 1834, zm. 14 lipca 1901) – arcyksiężniczka Austrii i księżniczka Toskanii.
Życie.
Maria Izabella była córką arcyksięcia Leopolda II Toskańskiego i Marii Antoniny Burbon, księżniczka Obojga Sycylii.
10 kwietnia 1850 wyszła za mąż za Franciszka Burbon-Sycylijskiego, hrabiego Trapani, syna Franciszka I Burbona, króla Obojga Sycylii, i jego żony, królowej Marii Izabeli, infantki Hiszpanii. Maria Izabella zmarła 14 lipca 1901 roku, w wieku 67 lat.

</doc>
<doc id="1072527" url="https://pl.wikipedia.org/wiki?curid=1072527" title="Cerkiew św. Mikołaja w Jamnej Dolnej">
Cerkiew św. Mikołaja w Jamnej Dolnej

Cerkiew św. Mikołaja w Jamnej Dolnej – nieistniejąca drewniana filialna cerkiew greckokatolicka, która znajdowała się w Jamnej Dolnej w gminie Ustrzyki Dolne, w powiecie bieszczadzkim województwa podkarpackiego.
Cerkiew wzniesiono w 1905, na miejscu starszej cerkwi pod wezwaniem Świętej Trójcy. Obok cerkwi znajdowała się szkieletowa dzwonnica z XIX wieku. 
Cerkiew należała do greckokatolickiej parafii w Trójcy. Od 1900 posiadała własnego księdza.
Obydwa obiekty zburzono w latach 50. XX wieku.

</doc>
<doc id="1072530" url="https://pl.wikipedia.org/wiki?curid=1072530" title="Cerkiew św. Michała Archanioła w Jamnej Górnej">
Cerkiew św. Michała Archanioła w Jamnej Górnej

Cerkiew św. Michała Archanioła w Jamnej Górnej – nieistniejąca drewniana filialna cerkiew greckokatolicka, która znajdowała się w Jamnej Górnej.
Cerkiew zbudowano w latach 1843-1846, była zbudowana w stylu bojkowskim, na miejscu poprzedniej cerkwi. Posiadała trzy ikonostasy – dwa stare z poprzednich cerkwi na ścianach bocznych nawy, i główny – najnowszy. Należała do greckokatolickiej parafii w Trójcy.
Cerkiew została zburzona w 1956.

</doc>
<doc id="1072537" url="https://pl.wikipedia.org/wiki?curid=1072537" title="Diplowertebron">
Diplowertebron

Diplovertebron jest nazwą rodzajową drapieżnego płaza z rzędu antrakozaurów. Żył pod koniec karbonu (moskow) na terenie obecnej Ameryki Północnej i Europy. Było to zwierzę mierzące 1 do 1,5 metra długości. Kończyny zakończone były pięcioma palcami (inne, wcześniej żyjące labiryntodonty, jak na przykład tulerpeton, czy akantostega, wyposażone były w większą ilość palców). Zwierzę prawdopodobnie polowało w wodzie.

</doc>
<doc id="1072540" url="https://pl.wikipedia.org/wiki?curid=1072540" title="Maria Antonietta Sycylijska (1814–1898)">
Maria Antonietta Sycylijska (1814–1898)

Maria Antonietta Burbon-Sycylijska, włoski "Maria Antonia di Borbone-Due Sicilie" lub "Maria Antonia di Toscana" (ur. 19 grudnia 1814 w Palermo, zm. 7 listopada 1898 w Gmunden) – księżniczka Królestwa Obojga Sycylii. 
Maria Antonietta była trzecią córką Franciszka I Burbona, króla Obojga Sycylii, i królowej Marii Izabeli, infantki hiszpańskiej. Jej siostrami byli m.in.: Maria Krystyna – królowa Hiszpanii i Teresa - cesarzowa Brazylii. Została ochrzczona jako "Maria Antonia Giuseppa Anna" na cześć Marii Antoniny, zmarłej królowej Francji, siostry jej babki - Marii Karoliny. Urodziła się w Palermo, ponieważ cały dwór neapolitański przeniósł się na Sycylię, kiedy francuskie oddziały opanowały kontynentalną część królestwa. Kilka miesięcy po jej narodzinach dwór powrócił do Neapolu na mocy postanowień kongresu wiedeńskiego.
7 czerwca 1833 roku, w Neapolu Maria Antonietta wyszła za mąż za brata wujecznego – Leopolda II, wielkiego księcia Toskanii. Jej mąż był synem wielkiego księcia Ferdynanda III Toskańskiego i Luizy Marii, księżniczki Obojga Sycylii, ciotki Marii Antonietty. Para zamieszkała we Florencji. Na cześć Marii Antonietty jeden z florenckich placów nazwano "Piazza Maria Antonia" (dzisiaj Plac Niepodległości), linię kolejową i stację (dzisiejszą "Firenze Santa Maria Novella").
Maria Antonietta zmarła 7 listopada 1898 roku, w wieku 83 lat.

</doc>
<doc id="1072543" url="https://pl.wikipedia.org/wiki?curid=1072543" title="Bitwa pod Falkirk">
Bitwa pod Falkirk



</doc>
<doc id="1072544" url="https://pl.wikipedia.org/wiki?curid=1072544" title="Czesław Meissner">
Czesław Meissner

Czesław Gorgoniusz Meissner (ur. 9 września 1879 w Emmowie [nazwa obowiązująca w latach 1815–1918 w zaborze pruskim, obecnie Rzepiszyn], zm. 29 maja 1950 w Poznaniu) – polski lekarz, polityk II RP, powstaniec wielkopolski.
Życiorys.
Wykształcenie.
Był synem ziemianina Wojciecha Meissnera, uczestnika powstania styczniowego, i Kazimiery z Hundtów. Jego braćmi byli Alfred F.S. Meissner i Mieczysław Meissner.
W 1899 otrzymał świadectwo maturalne w Gimnazjum św. Marii Magdaleny, studiował następnie w Greifswaldzie oraz na Uniwersytecie Ludwika i Maksymiliana w Monachium, gdzie w 1905 uzyskał stopień doktora.
Działalność do 1914.
Po zakończeniu nauki zamieszkał w Poznaniu, gdzie rozpoczął prowadzenie prywatnej praktyki lekarskiej. Zaangażował się wówczas w działalność polityczną i społeczną, przystępując do Stronnictwa Narodowo-Demokratycznego, a od 1907 także do Ligi Narodowej. Zasiadał także w zarządzie głównym i radzie głównej Towarzystwa Czytelni Ludowych, pomagał także w działalności Polskiego Towarzystwa Gimnastycznego „Sokół”. Kontynuował jednocześnie działalność naukową, pisał artykuły z zakresu bibliotekarstwa i organizacji uniwersytetów ludowych. 
I wojna światowa.
W 1914 został powołany jako lekarz do armii niemieckiej, służył w niej do początku listopada 1918. W latach 1916–1918 wchodził w skład Tajnego Międzypartyjnego Komitetu Obywatelskiego, współpracował z Centralną Agencją Polską w Lozannie. 
Od października 1918 wchodził w skład Wydziału Wojskowego Centralnego Komitetu Obywatelskiego w Poznaniu. Na zebraniu poznańskiej Rady Ludowej wybrany został jej prezesem, następnie powołano go do Sekretariatu NRL i Wydziału Bezpieczeństwa. Był delegatem na Polski Sejm Dzielnicowy w Poznaniu w 1918 roku. Będąc prezesem Rady Ludowej w Poznaniu witał 26 grudnia 1918 Ignacego Paderewskiego. Po wybuchu powstania wielkopolskiego organizował polską administrację oraz zaopatrzenie oddziałów powstańczych. Na początku lutego 1919 należał do delegacji Komisariatu NRL i Dowództwa Głównego na rokowania polsko-niemieckie w Berlinie w przedmiocie zawarcia rozejmu. Reprezentował również powstańców w rozmowach delegacji i komisji alianckiej o sytuacji politycznej i wojskowej w Wielkopolsce. 
Okres międzywojenny.
W 1919 w wyborach uzupełniających w Wielkopolsce do Sejmu Ustawodawczego uzyskał mandat poselski. Zasiadał w Klubie Sejmowego Związku Ludowo-Narodowego. Od kwietnia 1919 do maja 1920 pełnił funkcję prezesa wielkopolskich struktur rady głównej Stronnictwa Demokratyczno-Narodowego. Następnie do 1925 był wiceprezesem i członkiem zarządu wojewódzkiego ZLN, później do 1928 prezesem. Od 1928 do 1939 kierował zarządem okręgowym Stronnictwa Narodowego w Poznaniu, od 1935 zasiadał także w komitecie głównym partii. W latach 1930–1935 reprezentował endecję w Senacie.
II wojna światowa i okres powojenny.
W 1939 został powołany do wojska jako major lekarz i przydzielony do organizacji szpitali zapasowych. Przekroczył granicę z Węgrami, następnie pracował w szpitalu Nograd–Verder. W styczniu 1940 przedostał się do Paryża. Tam został mianowany pełnomocnikiem Ministerstwa Spraw Wojskowych ds. PCK. Po zajęciu Francji przez wojska niemieckie wyjechał do Wielkiej Brytanii, gdzie organizował szpitale i przychodnie lekarskie dla rodzin wojskowych oraz dom wypoczynkowy dla żołnierzy polskich. Działał we władzach Stronnictwa Narodowego. W 1942 opowiedział się po stronie grupy Mariana Seydy. W 1946 powrócił do Poznania, podejmując pracę w miejskim szpitalu.
Czesław Meissner pochowany jest na cmentarzu św. Jana Vianneya w Poznaniu. Był ojcem Wojciecha zakonnika-benedyktyna i lekarza.

</doc>
<doc id="1072545" url="https://pl.wikipedia.org/wiki?curid=1072545" title="ICBN">
ICBN



</doc>
<doc id="1072546" url="https://pl.wikipedia.org/wiki?curid=1072546" title="Zasada Potta">
Zasada Potta

Zasada Potta – algorytm postępowania medycznego (zarówno pomocy przedlekarskiej, jak i lekarskiej), dotyczący zasad unieruchamiania kończyn w przypadku ich złamania lub podejrzenia złamania.
Postępowanie zgodnie z zasadami Potta ma na celu:
Zasady dotyczące zaopatrywania złamań zostały po raz pierwszy podane przez angielskiego ortopedę Percivala Potta, który w 1765 opublikował je w "Fractures and Dislocations". Zasada Potta nie dotyczy kości udowej, ze względu na przebieg tętnicy udowej. W przypadku złamania kości udowej należy unieruchomić całą kończynę.

</doc>
<doc id="1072550" url="https://pl.wikipedia.org/wiki?curid=1072550" title="Ajdar-kul">
Ajdar-kul

Ajdar-kul – jezioro na granicy wilajetu nawojskiego i wilajetu dżyzackiego Uzbekistanu, niedaleko Nuraty. Powstało w słonym zapadlisku na skutek katastrofalnej powodzi Syr-darii latem 1969, kiedy Zbiornik Czardarski nie wytrzymał i woda zalała zapadlisko. Obecnie jezioro ma powierzchnię 3000 km²., długość ok. 250 km i szerokość od 8 do 15 km.

</doc>
<doc id="1072558" url="https://pl.wikipedia.org/wiki?curid=1072558" title="Diplovertebron">
Diplovertebron



</doc>
<doc id="1072571" url="https://pl.wikipedia.org/wiki?curid=1072571" title="In the Air Tonight">
In the Air Tonight

In the Air Tonight – ballada pop-rockowa Phila Collinsa nagrana na potrzeby płyty "Face Value" z roku 1981. Był to pierwszy singel Collinsa w dorobku jego solowej kariery.
W Polsce nagranie uzyskało status złotej płyty.
Piosenka.
Piosenka jest znana ze swojej charakterystycznej, mrocznej atmosfery (nietypowej dla twórczości solowej Collinsa, zbliżonej raczej do utworów wykonywanych przez Genesis) i jako temat miejskiej legendy. Utwór był międzynarodowym hitem, znalazł się na liście przebojów magazynu "Billboard", i stał się jednym z najbardziej rozpoznawalnych piosenek Collinsa.
Słowa piosenki mają formę ponurego monologu skierowanego do anonimowej osoby. Piosenkarz opisuje widziany przez niego, bliżej niesprecyzowany uczynek adresata:
i przewiduje również niesprecyzowane konsekwencje:
Muzycznie utwór składa się z serii mrocznych akordów granych na tle prostej ścieżki automatu perkusyjnego (Roland CR-78); przy akompaniamencie gitary elektrycznej i dźwięków wygenerowanych przez vocoder. Nastrój utworu przypomina kontrolowany gniew aż do końcowego refrenu, podczas którego potężne uderzenie perkusji uwalnia muzyczne napięcie.
Popularność piosenki w latach 80. spowodowała, że prawie kompletne nagranie zostało użyte w pilotażowym odcinku amerykańskiego serialu "Miami Vice" stając się jedną z pierwszych piosenek pop/rock wykorzystanych w tego rodzaju programie. W związku z tym połączeniem Collins zaczął być kojarzony z serialem. Inne jego piosenki (np. „Take Me Home”) były później używane przy realizacji programu, a piosenkarz wystąpił w jednym z odcinków – "Phil The Shill" (co ciekawe, nosił w filmie nazwisko Mayhew – identyczne jak poprzedni perkusista zespołu Genesis – John Mayhew)
W filmie Kac Vegas piosenka jest wykorzystana w zabawnej scenie, gdy Mike Tyson słucha jej, podśpiewuje, imituje w powietrzu wejście perkusji i przy słowach "I’ve been waiting for this moment for all my life" nokautuje jednego z bohaterów filmu potężnym ciosem.
Piosenka ta została również wykorzystana w grze , w której Phil Collins wystąpił jako on sam w specjalnie stworzonym komputerowym koncercie (piosenkę można usłyszeć w radiu Emotion 98.3). Reni Wassulamier zleca Victorowi misję o tej samej nazwie, tam gdzie występuje.
Miejska legenda.
Na podstawie piosenki powstała miejska legenda. Według niej słowa utworu bazują na jakimś tragicznym wydarzeniu (zwykle utonięciu), którego Collins był świadkiem, a w którym ktoś mógł pomóc ofierze, lecz tego nie uczynił. Zazwyczaj zakończenie historii mówi o tym, że piosenkarz zaprosił tego człowieka do programu i zaśpiewał dla niego „In the Air Tonight” niektóre wersje mówią wręcz o reflektorze nakierowanym na tę osobę. Po programie według jednej wersji mężczyzna miał zostać aresztowany, według innej popełnić samobójstwo. Niektóre popularne wersje legendy:
Lata później Collins skomentował legendy w wywiadzie dla BBC World Service:
Teledysk.
Teledysk do „In the Air Tonight” wyreżyserował Stuart Orme. Tak jak sama piosenka, jest on utrzymany w surowym, mrocznym stylu, co odróżnia od typowej, efektownej produkcji tego typu. Teledysk rozpoczyna zbliżenie twarzy Collinsa śpiewającego wprost do kamery; jest on pokazany w czerni i bieli, w sposób nawiązujący do okładki płyty "Face Value". W dalszej części Collins siedzi na krześle w małym pokoju z drzwiami po jednej stronie i oknem po drugiej. W pewnym momencie w oknie pojawia się biała postać, która później okazuje się być pewnego rodzaju odbiciem samego Collinsa. Przed finalnym refrenem Collins wstaje z krzesła i otwiera drzwi. Z zewnątrz wpada do pokoju jasne, białe światło i „pochłania” piosenkarza. Scena ta jest połączona z sekwencjami przedstawiającymi Collinsa w niebieskim korytarzu. Na końcu teledysku widać odbicie piosenkarza w wodzie.
Teledysk ten był 21 teledyskiem wyemitowanym od chwili rozpoczęcia nadawania stacji MTV, 1 sierpnia 1981.
Inne wersje.
Utwór był wielokrotnie coverowany, m.in. przez DMX-a (1998), 2Pac-a (1996), Lil’ Kim (2001), Nonpoint (2004, album "Recoil") i Naturally 7 (2006). Piosenka została także głównym utworem filmu "Miami Vice"
I Can Feel It (DMX).
W 1998 DMX wydał swój debiutancki album, „It's Dark and Hell Is Hot”. Znalazł się na nim cover „In the Air Tonight” zatytułowany „I Can Feel It”. Podkład zawiera sample’a z tego utworu i został wyprodukowany przez Dame’a Grease’a dla Vacant Lot Productions i Ruff Ryders Entertainment. Został nagrany w New Horizon Sounds Studio, Capital Heights przez Justice’a Johnsona. Zmiksowany w Battery Studios przez Richa Kellera. Refren wykonuje Phil Collins. Dodatkowo w utworze występuje Nardo z Yonkers.
„I Can Feel It” to kolejna, po „Look Thru My Eyes” i „Let Me Fly”. piosenka o trudnym życiu DMX-a. W pierwszej zwrotce zaczyna komuś (możliwe, że większemu gronu słuchaczy) opowiadać swoją historię:
W kolejnych zwrotkach DMX rozwija swoją opowieść. Po raz kolejny wspomina o wpływie, jaki wywiera na niego diabeł („The devil got a hold on me an he won’t let go”).
In The Air Tonite (Lil’ Kim).
W 2001 został nagrany remiks zatytułowany „In the Air Tonite”, który wydano, by promował album poświęcony Collinsowi „Urban Renewal”. Powstał w wyniku współpracy Lil’ Kim i Phila Collinsa. Do „In the Air Tonite” nagrano klip zawierający sceny ze starego klipu Collinsa i nowe, w wykonaniu Kim.

</doc>
<doc id="1072572" url="https://pl.wikipedia.org/wiki?curid=1072572" title="Ludwika Charlotta Burbon-Sycylijska">
Ludwika Charlotta Burbon-Sycylijska

Ludwika Charlotta Burbon-Sycylijska (ur. 24 października 1804 w Neapolu, zm. 29 stycznia 1844 w Madrycie) – księżniczka Królestwa Obojga Sycylii.
Ludwika Charlotta była córką Franciszka I Burbona, króla Obojga Sycylii, i królowej Marii Izabeli Burbon, infantki hiszpańskiej. 12 czerwca 1819 roku w Madrycie wyszła za mąż za swojego wuja - Franciszka de Paula Burbon, księcia Kadyksu, syna Karola IV, króla Hiszpanii i Marii Ludwiki, księżniczki parmeńskiej.
Jej temperament i natura intrygantki spowodowały, że odegrała ważną rolę na hiszpańskim dworze. Była nieprzyjaciółką Don Carlosa, hrabiego Molina i jego żony - Marii Franciszki Portugalskiej. To dzięki niej jej młodsza siostra - Maria Krystyna poślubiła ówczesnego króla Hiszpanii - Ferdynanda VII (szwagra Ludwiki Charlotty). Ludwika Charlotta zmarła młodo, w styczniu 1844 roku, w wieku 39 lat.

</doc>
<doc id="1072578" url="https://pl.wikipedia.org/wiki?curid=1072578" title="Autostrada M876">
Autostrada M876

Autostrada M876 jest autostradą na terenie Szkocji. Droga ta biegnie od Denny do Airth w obszarze Falkirk, tworząc dojazd do mostu Kincardine Bridge, który był otwarty w 1980 r.
Droga ma 8 mil (13 km) długości. Zaczyna się zjazdem z autostrady M80 i obwodnicami miast Falkirk i Stenhousemuir. To jest jedna z dwóch autostrad w Wielkiej Brytanii, która przebiega wspólnym odcinkiem z inną autostradą (drugą jest M62 która łączy się z M60, orbitalną autostradą Manchesteru), M9 którą później znów opuszcza i kontynuuje przez 1 milę przed zakończeniem na drodze nr A876.
Istniejący most Kincardine Bridge jest w tej chwili uzupełniany drugim mostem dla ruchu przez Alloę, ma być otwarty w 2008 roku; jako część prac, są plany na wydłużenie autostrady od bieżącego zakończenia do połączenia z nowym Upper Forth Crossing.

</doc>
<doc id="1072584" url="https://pl.wikipedia.org/wiki?curid=1072584" title="Alfons III d’Este">
Alfons III d’Este

Alfons III d’Este, "Alfonso III d’Este" (ur. 1591 w Ferrarze, zm. 26 maja 1644 w Castelnuovo di Garfagnana) – książę Modeny i Reggio od roku 1628 do 1629.
Urodził się w Ferrarze jako syn Cezara d’Este i Virginii de’ Medici. W 1613 wziął udział w wojnie przeciwko Lukce i odegrał pierwszoplanową rolę w zabójstwie hrabiego Ercole Pepoli w Ferrarze, w 1617.
W 1608 poślubił Izabelę Sabaudzką, córkę Karola Emanuela I Wielkiego, księcia Sabaudii, i Katarzyny Michaliny Habsburg. Alfons był głęboko zakochany w swojej żonie i miał z nią 14 dzieci:
Kiedy Izabela zmarła w 1626, zaczął zastanawiać się nad przywdzianiem habitu. W 1628 zmarł ojciec Alfonsa i ten został kolejnym księciem Modeny i Reggio – jednak już w lipcu 1629 ogłosił swoją abdykację w zamku w Sassuolo. 8 września tego samego roku wstąpił do zakonu Kapucynów i przybrał imię: ojciec "Giambattista da Modena".
Jako mnich zyskał wielką sławę; pomagał umierającym ludziom podczas zarazy, która nawiedziła księstwo w latach 1630−1631. Rok później powrócił do Modeny, ale jego przemówienia, skierowane przeciwko modzie na dworze, spowodowały falę niechęci w stosunku do niego. Udał się więc do zakonu w Castelnuovo di Garfagnana, wybudowanego przez jego syna – księcia Franciszka I. Tam też zmarł w 1644.

</doc>
<doc id="1072587" url="https://pl.wikipedia.org/wiki?curid=1072587" title="Lutnia (instrument)">
Lutnia (instrument)



</doc>
<doc id="1072588" url="https://pl.wikipedia.org/wiki?curid=1072588" title="3 Lubelski Dywizjon Artylerii Konnej">
3 Lubelski Dywizjon Artylerii Konnej



</doc>
<doc id="1072589" url="https://pl.wikipedia.org/wiki?curid=1072589" title="Pteridospermatophyta">
Pteridospermatophyta



</doc>
<doc id="1072590" url="https://pl.wikipedia.org/wiki?curid=1072590" title="Bolos z Mendes">
Bolos z Mendes

Bolos z Mendes w Egipcie (III/II wiek p.n.e.) - pierwszy znany uczony, zajmujący się problemem transmutacji metali. Jest autorem traktatu o zabarwianiu purpurą metali szlachetnych, co zainspirowało wielu późniejszych naukowców do podejmowania badań alchemicznych. Według Bolosa każdy metal składał się w różnych proporcjach z dwóch pierwiastków - ognia i wody. Poszczególnym metalom odpowiadały również planety i ciała niebieskie (np. Słońce było patronem złota). Był też autorem pism, które późniejsza tradycja przypisywała Demokrytowi.

</doc>
<doc id="1072592" url="https://pl.wikipedia.org/wiki?curid=1072592" title="Mozazaur">
Mozazaur

Mozazaur ("Mosasaurus") – rodzaj wymarłej jaszczurki morskiej z rodziny mozazaurów (Mosasauridae); jego nazwa oznacza „jaszczur znad Mozy” ( „Moza”; "sauros" „jaszczurka”). Była to jedna z największych jaszczurek w dziejach.
"Mosasaurus" żył w okresie późnej kredy (mastrycht, około 71–66 mln lat temu) na terenach obecnych: Europy (Belgia, Holandia, Szwecja, Polska), Ameryki Północnej (USA; stany Dakota Południowa i New Jersey), Afryki, Nowej Zelandii i być może Japonii. Jego szczątki po raz pierwszy znaleziono w okolicach miasta Maastricht w Holandii w 1780. Był jednym z najpóźniejszych, najbardziej zaawansowanych ewolucyjnie i największych przedstawicieli Mosasauridae; "Mosasaurus hoffmanni" – największy znany gatunek rodzaju – mógł osiągać ponad 17,5 m długości (u okazu z Penzy sama czaszka mierzyła prawdopodobnie ponad 1,7 m). Czaszka "M. hoffmanni" była najmniej kinetyczna spośród Mosasauridae. Prawdopodobnie "M. hoffmanni" był zwierzęciem pływającym przy powierzchni, na co wskazują dość duże oczodoły i słabo wykształcone narządy węchu, przypuszczalnie w dość głębokich wodach przybrzeżnych. W miejscu żołądka u jednego z okazów "M. missouriensis" odnaleziono kości ryby skrzelokształtnej.
Bell (1997) uważa rodzaj "Mosasaurus" za parafiletyczny.

</doc>
<doc id="1072594" url="https://pl.wikipedia.org/wiki?curid=1072594" title="Areszt Śledczy Kędzierzyn-Koźle">
Areszt Śledczy Kędzierzyn-Koźle

Areszt Śledczy Kędzierzyn-Koźle – znajduje się na terenie województwa opolskiego, podlega Okręgowemu Inspektoratowi Służby Więziennej w Opolu, przeznaczony jest dla mężczyzn. W jednostce znajduje się oddział zakładu karnego typu zamkniętego dla recydywistów penitencjarnych. Budynek aresztu jest wpisany do rejestru zabytków pod nr rej.: A-2380/98 z 18.05.1998
Historia i architektura budynku.
Budynek aresztu wraz z wartownią i otaczającym je murem został wybudowany pod koniec XIX w. w stylu typowym dla niemieckiego budownictwa obiektów przemysłowych i użyteczności publicznej, z zastosowaniem blokowej bryły, w stylu racjonalnym, geometrycznym, bez dekoracji architektonicznej. Decyzją z 18 maja 1998 budynek aresztu wraz z wartownią i otaczającym je murem został wpisany do rejestru zabytków województwa opolskiego.
W ostatnich dziesięciu latach przeprowadzono szereg remontów jednostki, które były spowodowane między innymi przez powódź z 1997. Do najważniejszych inwestycji remontowych należą: budowa nowej kotłowni gazowej, budowa dwóch pól spacerowych, remont magazynów, kuchni, likwidacja starej i budowa nowej bramy wjazdowej do jednostki, wybrukowanie placów gospodarczych wewnątrz jednostki, budowa parkingu samochodowego dla funkcjonariuszy, remont gabinetu stomatologicznego. Polepszono warunki pracy administracji poprzez wygospodarowanie nowych pomieszczeń na piętrze budynku warsztatowego.
 Budynek wpisany jest do rejestru zabytków pod nr rej.: A-2380/98 z 18.05.1998
Areszt Śledczy.
Areszt Śledczy w Kędzierzynie-Koźlu realizuje swoje zadania statutowe w zakresie readaptacji społecznej w oparciu o współpracę z instytucjami lokalnymi:
Areszt Śledczy obsługuje sąd i prokuraturę w Kędzierzynie-Koźlu. Liczba miejsc: 124 w 33 celach.

</doc>
<doc id="1072595" url="https://pl.wikipedia.org/wiki?curid=1072595" title="Tylozaury">
Tylozaury



</doc>
<doc id="1072598" url="https://pl.wikipedia.org/wiki?curid=1072598" title="Amalia del Pilar de Borbón">
Amalia del Pilar de Borbón

Amalia Felipina del Pilar de Borbón y Borbón-Dos Sicilias, niem. "Amalia del Pilar von Spanien" (ur. 12 października 1834 w Madrycie, zm. 27 sierpnia 1905 w Monachium) – infantka hiszpańska.
Życiorys.
Amalia Felipina urodziła się jako szósta córka (jedenaste dziecko) Francisco de Paula de Borbón, księcia Kadyksu, i jego żony (siostrzenicy) Ludwiki Charlotty Burbon, księżniczki Obojga Sycylii.
25 sierpnia 1856 w Madrycie, wyszła za mąż za księcia Adalberta Wilhelma Bawarskiego (1828–1875), najmłodszego syna Ludwika I Wittelsbacha, króla Bawarii, i królowej Teresy. Amalia Felipina zmarła w wieku 70 lat w zamku w Nymphenburgu pod Monachium. Została pochowana w kościele św. Michała w Monachium.

</doc>
<doc id="1072599" url="https://pl.wikipedia.org/wiki?curid=1072599" title="Battodo">
Battodo



</doc>
<doc id="1072600" url="https://pl.wikipedia.org/wiki?curid=1072600" title="Iaido">
Iaido



</doc>
<doc id="1072601" url="https://pl.wikipedia.org/wiki?curid=1072601" title="Silke Möller">
Silke Möller

Silke Möller, z domu Gladisch (ur. 20 czerwca 1964 w Stralsundzie) – wschodnioniemiecka sprinterka.
Na igrzyskach w Seulu w 1988 została wicemistrzynią olimpijską w sztafecie 4 × 100 m. Zajęła też 5. miejsce w biegu na 200 m, a na 100 m odpadła w ćwierćfinale. Na mistrzostwach świata w Rzymie w 1987 wygrała biegi na 100 i 200 m, a sztafeta 4 × 100 m z jej udziałem była druga. Cztery lata wcześniej w Helsinkach zdobyła złoty medal w sztafecie.
Była w składzie sztafety NRD, która w 1985 ustanowiła aktualny do 10 sierpnia 2012 rekord świata.

</doc>
<doc id="1072602" url="https://pl.wikipedia.org/wiki?curid=1072602" title="Prognatodon">
Prognatodon

Prognatodon ("Prognathodon") – rodzaj wymarłej jaszczurki morskiej z rodziny mozazaurów (Mosasauridae).
Żył w okresie późnej kredy (kampan – mastrycht). Rodzaj kosmopolityczny. Szczątki jego przedstawicieli znaleziono w Ameryce Północnej, Europie i w Nowej Zelandii.
Prognatodony osiągały zróżnicowane rozmiary – gatunek typowy, "Prognathodon solvayi", dorastał do 6 metrów długości, z czego na czaszkę przypadało 60 cm. Największy gatunek europejski, "Prognathodon giganteus", osiągał 10 metrów (czaszka 85 cm), zaś długość "Prognathodon waiparensis", szacowana na podstawie czaszki długiej na około 110 cm, wynosi około 11 metrów. Spośród wszystkich mozazaurów "Prognathodon" miał zęby najlepiej – poza globidensem – przystosowane do miażdżenia pancerzy.
Etymologia nazwy rodzajowej: "pro" „przed”; γναθος "gnathos" „żuchwa”; οδους "odous", οδοντος "odontos" „ząb” .
Gatunki prognatodona:

</doc>
<doc id="1072610" url="https://pl.wikipedia.org/wiki?curid=1072610" title="WiTricity">
WiTricity

WiTricity Corporation – amerykańska firma zajmująca się technologią bezprzewodowego ładowania z siedzibą w Watertown w stanie Massachusetts. Spin out Massachusetts Institute of Technology (MIT) został założony przez profesora Marina Soljačića w 2007 roku. Technologia WiTricity umożliwia bezprzewodowy transfer energii na odległość za pomocą , a firma licencjonuje technologię i projekty referencyjne dla bezprzewodowego ładowania pojazdów elektrycznych, jak również produktów konsumenckich, takich jak laptopy, telefony komórkowe i telewizory.
Historia.
Firma została założona przez profesora Massachusetts Institute of Technology (MIT) Marina Soljačića w 2007 roku. Spin out MIT ma siedzibę w Watertown, Massachusetts. W 2014 roku WiTricity dołączyło do Alliance for Wireless Power (A4WP), które później połączyło się z Power Matters Alliance, tworząc AirFuel Alliance. W 2014 roku Alex Gruzen zastąpił Erica Gilera na stanowisku dyrektora naczelnego (CEO). Morris Kesler pełni funkcję dyrektora ds. technologii (CTO).
W 2017 roku WiTricity zaczęło koncentrować się na systemach ładowania pojazdów elektrycznych bardziej niż na produktach technologii konsumenckiej. Do 2018 roku firma nawiązała współpracę z kilkunastoma firmami motoryzacyjnymi, w tym dziewięcioma z dziesięciu największych na świecie, w zakresie projektów badawczo-rozwojowych. Wśród firm partnerskich znalazły się Audi, i Mitsubishi.
W 2018 r. firma WiTricity została uznana przez Bloomberg New Energy Finance za pioniera nowej energii (New Energy Pioneer). W 2019 r. firma nabyła aktywa i prawa własności intelektualnej oraz technologię ładowania indukcyjnego Qualcomm Halo; transakcja obejmowała ponad 1000 patentów i wniosków patentowych, a także projekty technologiczne i licencje, i uczyniła Qualcomm mniejszościowym właścicielem WiTricity. Pod koniec 2020 roku MIT i WiTricity złożyły pozew o naruszenie prawa przeciwko firmie Momentum Dynamics z siedzibą w Pensylwanii w sprawie siedmiu patentów dotyczących bezprzewodowego transferu energii.
Finansowanie.
Przed inwestycją Toyoty w 2011 roku, WiTricity pozyskało około 15 milionów dolarów. Do kwietnia 2013 roku WiTricity uzyskało około 45 milionów dolarów finansowania. Po dodatkowych rundach funduszy w 2015 i 2018 roku, firma zebrała 68 milionów dolarów. Dodatkowo WiTricity pozyskało około 88 milionów dolarów w ramach "venture capital" do początku 2019 roku. Wśród fundatorów znaleźli się: , Foxconn, Haier, Intel, Schlumberger i Toyota.
W 2020 r. firma WiTricity zakończyła rundę finansowania o wartości 34 mln USD, której przewodził Stage 1 Ventures z dodatkowym udziałem Air Waves Wireless Electricity i spółki zależnej Mitsubishi Corporation (Americas). Runda została powiększona o dodatkowe 18 milionów dolarów zebranych w styczniu 2021 roku; Tony Fadell był wśród prywatnych inwestorów i dołączył do rady doradczej WiTricity.
W sierpniu 2022 roku WiTricity zakończyło kolejną rundę finansowania, pozyskując 63 miliony dolarów. Największa inwestycja pochodziła od Siemensa, który zainwestował 25 milionów dolarów i nabył mniejszościowy udział w firmie wcześniej w czerwcu 2022 roku. i Japan Energy Fund dołączyły do rundy wraz z kilkoma innymi powracającymi inwestorami.
Technologia.
Technologia WiTricity umożliwia bezprzewodowy transfer energii na odległość za pomocą . Prąd zmienny (AC) przepływa przez cewkę elektromagnetyczną w stacji ładowania, tworząc oscylujące pole elektromagnetyczne. Inna cewka rezonująca na tej samej częstotliwości przechwytuje energię pola, a prostownik dostarcza prąd stały do systemu zarządzania baterią. Technologia ta działa przez różne materiały, takie jak kamień, cement, asfalt czy drewno, i ma sprawność konwersji energii end-to-end powyżej 90 procent, co jest równoznaczne z podłączeniem do prądu. Do 2013-2014 roku moc elektryczna osiągnęła 10 W dla urządzeń mobilnych, 6 kW dla pojazdów osobowych oraz 25 kW dla pojazdów ciężarowych i autobusów. Samochody elektryczne z technologią WiTricity mogą ładować się z mocą od 3,6 do 11 kW, a technologia skaluje się do setek kilowatów dla pojazdów ciężkich, takich jak autobusy.
Zastosowanie.
WiTricity zawarło umowy licencyjne z Anjie Wireless, Delphi (Aptiv), Intel, Mahle, TDK, Toyota, i Zhejiang VIE, udzieliło również licencji firmie Thoratec na technologię do produkcji pomp serca zdolnych do automatycznego ładowania. Firma WiTricity zademonstrowała bezprzewodowe ładowanie dla produktów konsumenckich, takich jak laptopy, telefony komórkowe, telewizory i odbiorniki paneli słonecznych. Firma pokazała również, jak technologia może być wykorzystana do bezprzewodowego zasilania hełmów żołnierzy z goglami noktowizyjnymi podczas jazdy Humvee. Wprowadzenie przez Dell w 2017 roku Latitude 7285 oznaczało pierwszy komercyjny produkt konsumencki wykorzystujący tę technologię.
W 2018 roku BMW 530e iPerformance stało się pierwszym pojazdem fabrycznie wyposażonym w bezprzewodowe ładowanie, a Hyundai Kona również zademonstrował wykorzystanie tej technologii. W styczniu 2019 roku Honda i WiTricity zademonstrowały bezprzewodowe ładowanie pojazdów vehicle-to-grid na targach Consumer Electronics Show. Technologia była również wykorzystywana w McLaren Speedtail Hyper-GT do 2020 roku. W maju 2020 roku Chiny opublikowały swój krajowy standard bezprzewodowego ładowania samochodów elektrycznych, który uwzględnia technologię WiTricity. WiTricity odegrało kluczową rolę w ustanowieniu standardu J2954 SAE International dla bezprzewodowego transferu energii.

</doc>
<doc id="1072611" url="https://pl.wikipedia.org/wiki?curid=1072611" title="3 Pułk Grenadierów im. Króla Fryderyka Wilhelma II (2 Wschodniopruski)">
3 Pułk Grenadierów im. Króla Fryderyka Wilhelma II (2 Wschodniopruski)

3 Pułk Grenadierów im. Króla Fryderyka Wilhelma II (2 Wschodniopruski) – (niem. "Königlich-Preußisches Grenadier-Regiment Friedrich Wilhelm II (2. Ostpreussisches) Nr. 3") pułk piechoty niemieckiej, sformowany 18 sierpnia 1685 w cytadeli Wesel ("Zitadelle Wesel").
Okresy w historii pułku.
Historycy wyróżniają kilka okresów w historii 3 Pułku Grenadierów im. Króla Fryderyka Wilhelma II:

</doc>
<doc id="1072617" url="https://pl.wikipedia.org/wiki?curid=1072617" title="Amadou Dia Ba">
Amadou Dia Ba

Amadou Dia Ba (ur. 22 września 1958 w Dakarze) – senegalski lekkoatleta uprawiający głównie bieg na 400 m przez płotki.
Podczas igrzysk olimpijskich (Seul 1988) okazał się wielka rewelacją. W finale zdobył srebrny medal pokonując legendę tego dystansu Amerykanina Edwina Mosesa. Dia Ba odnosił również sukcesy w innych imprezach międzynarodowych, w 1978 zdobył brąz Igrzysk afrykańskich w skoku wzwyż, później wszystkie sukcesy odnosił na 400 metrów przez płotki: srebro Uniwersjady (Edmonton 1983, złoto Igrzysk afrykańskich (Nairobi 1987) oraz złoty medal Igrzysk frankofońskich (Casablanca 1989).
Jego rekord życiowy w swojej koronnej konkurencji – 47.23 (1988) to dziewiąty najlepszy wynik w historii biegu na 400 m przez płotki mężczyzn.

</doc>
<doc id="1072618" url="https://pl.wikipedia.org/wiki?curid=1072618" title="Międzynarodowa Olimpiada Fizyczna">
Międzynarodowa Olimpiada Fizyczna

Międzynarodowa Olimpiada Fizyczna (ang. "International Physics Olympiad", "IPhO") – coroczny konkurs z fizyki dla uczniów szkół średnich.
Zasady.
Edycje konkursu odbywają się w wakacje letnie. Każdy z krajów uczestniczących w międzynarodowej olimpiadzie fizycznej może wysłać do pięciu uczestników i do dwóch opiekunów grupy. 
Uczniowie są punktowani za dwie części: teoretyczną (polegającą na rozwiązaniu zadań) oraz doświadczalną (polegającą na pomiarze, wspartym obliczeniami). Każda z tych części odbywa się w oddzielny dzień. Zadania są tłumaczone przez opiekunów na ojczysty język uczestników, by bariera językowa nie stanowiła istoty trudności konkursu.
Zawody mają charakter indywidualny – nie ma oficjalnych statystyk grupowych. Uczestnik, w zależności od zdobytych punktów, może otrzymać medal: złoty, srebrny lub brązowy, albo zaszczytną wzmiankę. Warto podkreślić, że medale na Międzynarodowej Olimpiadzie Fizycznej nie są pojedyncze – dostaje je grupa osób z danego przedziału punktowego. Niektórzy organizatorzy przewidują dodatkowe nagrody.
Historia.
Pierwsza międzynarodowa olimpiada fizyczna odbyła się w Warszawie w roku 1967. Była ona wzorowana na polskiej olimpiadzie fizycznej. Brały w niej udział tylko państwa z Europy Środkowej: Czechosłowacja, Bułgaria, Polska, Węgry i Rumunia. 
W latach 1984-2007 funkcję sekretarza międzynarodowej olimpiady fizycznej (przemianowaną później na prezesa) pełnił Waldemar Gorzkowski.

</doc>
<doc id="1072620" url="https://pl.wikipedia.org/wiki?curid=1072620" title="Franciszek I d’Este">
Franciszek I d’Este

Franciszek I d’Este, wł. Francesco I d’Este (ur. 6 września 1610, zm. 14 października 1658) – książę Modeny i Reggio od roku 1629 do swojej śmierci.
Był najstarszym synem księcia Alfonsa III i jego ukochanej żony – Izabeli Sabaudzkiej, córki Karola Emanuela I Wielkiego, księcia Sabaudii. Księciem Modeny i Reggio został po tym, jak jego ojciec abdykował w 1629.
Na początku swoich rządów musiał zmierzyć się z zarazą, która trwała w latach 1630-1631 i zabiła 70% mieszkańców Modeny. W 1631 Franciszek poślubił Marię Katarzynę (1615-1646), córkę Ranuccio I Farnese i miał z nią 9 dzieci:
Po wybuchu wojny trzydziestoletniej, Franciszek przyłączył się do Hiszpanii i najechał księstwo Parmy. Kiedy pojechał do Hiszpanii, gdzie spodziewał się otrzymać nagrodę za poparcie, wrócił z pustymi rękoma. Uzyskał jedynie Correggio za 230 tys. florenów.
W wojnie Castro, Franciszek poparł Wenecję, Parmę i Florencję przeciwko papieżowi Urbanowi VIII, aby odzyskać Ferrarę – dawną ziemię rodziny Este. Wojna zakończyła się 31 marca 1644, a Modeńczycy nie dostali nic. Franciszek, który zraził się do Hiszpanii, zawarł następnie sojusz z Francją, nie udało mu się zdobyć Cremony. Szala zwycięstwa w wojnie przechyliła się na stronę Hiszpanii, jednak Franciszek potwierdził swój sojusz z Francją poprzez małżeństwo swojego syna i następcy z Laurą Martinozzi, siostrzenicą kardynała Jules'a Mazarina.
Po udanym odparciu Hiszpanów, który najechali Mediolan, Franciszek poprowadził swoje wojska razem z Francuzami i Sabaudczykami – razem ze swoim synem podbił Alessandrię i Valenzę (1656-1657). W 1658 podbił również Mortara, ale zaraziwszy się malarią zmarł wkrótce w Santhià.
Małżeństwa.
Po śmierci Marii Katarzyny w 1646, Franciszek ożenił się z jej siostrą Wiktorią Farnese (zm. 1649). Miał z nią córkę:
Następnie w 1654 ożenił się z Lukrecją Barberini (1628-1699), córką Taddeo Barberiniego. Miał z nią syna:
W sumie z trzech małżeństw miał 11 dzieci, a jego dwóch synów: Alfons IV i Reginald d’Este, zostało książętami Modeny.
Mimo swoich niewątpliwych uzdolnień militarnych i dowódczych, Franciszek miał łagodny charakter i był religijny. Przyczynił się do wzbogacenia Modeny, wybudował Pałac Książęcy, wielki teatr – Teatro della Spelta, Villa delle Pentetorri oraz port na kanale Naviglio. Odbudował też cytadelę.

</doc>
<doc id="1072621" url="https://pl.wikipedia.org/wiki?curid=1072621" title="Hajnozaur">
Hajnozaur

Hajnozaur ("Hainosaurus") – rodzaj wymarłego gada z rodziny mozazaurów (Mosasauridae); jego nazwa znaczy „jaszczur z (rzeki) Haine”.
Żył w okresie późnej kredy (santon – mastrycht, około 85–65,5 mln lat temu) na terenie obecnej Europy i Ameryki Północnej. Jego szczątki znaleziono w Holandii, Belgii oraz Kanadzie.
"Hainosaurus" osiągał długość przekraczającą 15 m, z czego na czaszkę przypadało ponad 1,5 m. Budowa szkieletu wskazuje, że najbliższym krewnym hajnozaura był północnoamerykański "Tylosaurus" – hajnozaur miał jednak większe otwory nosowe, krótszy ogon, a jego kręgosłup składał się z większej liczby kręgów. Blisko spokrewniony z tymi rodzajami może być również "Taniwhasaurus" z mastrychtu Nowej Zelandii.
Gatunki hajnozaura:

</doc>
<doc id="1072624" url="https://pl.wikipedia.org/wiki?curid=1072624" title="Droga A88 (Wielka Brytania)">
Droga A88 (Wielka Brytania)

Droga A88 jest drogą krajową w Szkocji. Droga biegnie od Stenhousemuir do Larbert mając długość 3 mil – w ten sposób, droga A88 jest najkrótszą brytyjską drogą o oznaczeniu dwucyfrowym. Trasa łączy drogę A9 z drogą A905.

</doc>
<doc id="1072625" url="https://pl.wikipedia.org/wiki?curid=1072625" title="Umiarkowana Partia Zgromadzenia">
Umiarkowana Partia Zgromadzenia



</doc>
<doc id="1072626" url="https://pl.wikipedia.org/wiki?curid=1072626" title="Narodowa Organizacja Gimnazjalna">
Narodowa Organizacja Gimnazjalna

Narodowa Organizacja Gimnazjalna, potocznie "Noga" (znana też pod nazwą Organizacja Młodzieży Narodowej) – tajna ideowo-wychowawcza organizacja przedwojennej endecji, prowadząca działalność na terenie gimnazjów, działająca w latach 1927-1939.
Powołanie "Nogi" było reakcją Obozu Wielkiej Polski na utworzenie przez władze sanacyjne organizacji stanowiących później Straż Przednią. 
Narodowa Organizacja Gimnazjalna rekrutowała w międzywojennych gimnazjach młodych działaczy, którzy przechodzili później do działalności w innych strukturach obozu narodowego.

</doc>
<doc id="1072627" url="https://pl.wikipedia.org/wiki?curid=1072627" title="Aleksander Jan Woyde">
Aleksander Jan Woyde

Aleksander Jan Woyde (ur. 1834 w Warszawie, zm. 28 października 1889 tamże) – architekt czynny w Warszawie.
Życiorys.
Był najmłodszym synem profesora UW Maurycego Woyde i Celestyny z Labesiusów, kalwinistów, bratem generała Karola Augusta, stryjem Aleksandra. Uczęszczał jak brat do Instytutu Szlacheckiego w Warszawie. Po zakończeniu nauk w instytucie studiował do 1857 r.na Wydziale Architektury warszawskiej Szkoły Sztuk Pięknych, po czym podjął pracę jako aplikant w Radzie Budowniczej ówczesnego odpowiednika Ministerstwa Spraw Wewnętrznych. W wieku lat 43 został mianowany budowniczym powiatu warszawskiego, a trzy lata później, w roku 1870, budowniczym przy rządzie gubernialnym w Warszawie.
Wybudował około 300 budynków w stolicy, m.in. własną kamienicę przy ul. Hożej 32. Większość z nich uległa zniszczeniu w latach 1939 i 1944. Otrzymywał także zamówienia rządowe na restaurację zabytków warszawskich, m. in odbudował uszkodzony przez pożar pałac Na Wyspie.
Był żonaty z katoliczką Antoniną z Paszkowskich (1847-1925). Pochowany wraz z synami Witoldem (1871-1946) oraz Wacławem (1875–1957), długoletnim członkiem Synodu ewangelicko-reformowanego i badaczem dziejów reformacji w Polsce, na cmentarzu ewangelicko-reformowanym w Warszawie (I,4,22). Obaj synowie byli bezżenni.

</doc>
<doc id="1072630" url="https://pl.wikipedia.org/wiki?curid=1072630" title="BEC">
BEC



</doc>
<doc id="1072631" url="https://pl.wikipedia.org/wiki?curid=1072631" title="Karol Kozłowski (duchowny)">
Karol Kozłowski (duchowny)

Karol Kozłowski (ur. 26 czerwca 1900 w Wadowicach, zm. 10 września 1966 w Krakowie) – polski kapłan katolicki, doktor teologii, prałat.
W latach 1910–1918 uczył się w Gimnazjum w Wadowicach. Następnie uczęszczał do Wyższego Seminarium Duchownego Archidiecezji Krakowskiej oraz studiował na Wydziale Teologicznym UJ. 29 października 1922 w kaplicy Pałacu Arcybiskupów Krakowskich z rąk księcia kard. Adama Stefana Sapiehy przyjął święcenia kapłańskie.
W latach 1922–1924 odbywał studia w Rzymie, które uwieńczył doktoratem z teologii. Później przez rok był kapelanem księcia metropolity krakowskiego. Kolejny rok spędził na podróżach naukowych do Paryża i Strasburga. Po powrocie do Polski pracował jako lektor na UJ i prefekt krakowskiego seminarium. W 1929 objął funkcję wicerektora, którą pełnił dwa lata. Następnie przez osiem lat piastował funkcję ojca duchownego. 3 października 1939 został administratorem parafii św. Floriana w Krakowie. Był także przez okres II wojny światowej duszpasterzem na Kleparzu. Dodatkowo w listopadzie 1942 r. otrzymał nominację najpierw na egzaminatora prosynodalnego, a następnie członka Komisji Egzaminacyjnej do jurysdykcji kapłanów zakonnych.
W maju 1945 r. został rektorem Wyższego Seminarium Duchownego Archidiecezji Krakowskiej. Był przełożonym seminaryjnym kleryka Karola Wojtyły. Tytuł prałata otrzymał w 1946, a kanonikiem Kapituły Katedralnej na Wawelu w 1960, gdzie pełnił funkcję bibliotekarza i archiwariusza. Po rezygnacji z funkcji rektora seminarium krakowskiego w 1961 abp Eugeniusz Baziak mianował go kolejno: referentem Kurii Metropolitalnej w Krakowie, dyrektorem Archiwów Archidiecezjalnych w Krakowie, archidiecezjalnym duszpasterzem sanktuariów maryjnych archidiecezji krakowskiej. Przez całe życie był człowiekiem ogromnej pracy i czynu, aż do niespodziewanej śmierci. Zostawił wielki ślad w historii Kościoła krakowskiego. Nagle zaczął chorować na białaczkę i niedługo potem 10 września 1966 zmarł w Krakowie. Uroczystości pogrzebowe odbyły się w katedrze na Wawelu. Został pochowany na Cmentarzu Rakowickim w Krakowie.
W książce „Dar i Tajemnica” Jan Paweł II tak wspominał ks. Kozłowskiego:
"Po wakacjach roku 1945, jako następca ks. Jana Piwowarczyka, został zamianowany rektorem wadowiczanin, ks. Karol Kozłowski, w okresie przedwojennym Ojciec Duchowny w Seminarium, w którym mu upłynęło prawie całe życie kapłańskie."

</doc>
<doc id="1072636" url="https://pl.wikipedia.org/wiki?curid=1072636" title="Józef Hecker">
Józef Hecker

Józef Hecker (ur. około 1780 w Pradze (Czechy), zm. w początkach II połowy XIX wieku) – galicyjski pionier przemysłu naftowego. 
Technik górniczy i kontroler salin we Wschodniej Galicji w regionie Truskawca, Modrycza, Słobody Rungurskiej, Stebnika, Nowosielicy, Kosowa, Myszyny. Poszukiwał rud ołowiu, cynku, siarki; głównie solanek. W trakcie tychże zajęć natrafił na pokłady wosku ziemnego i oleju skalnego. W oparciu o austriackie prawo górnicze założył i wykonywał działalność górniczą wespół z urzędnikami salin Janem Mitisem i Franciszkiem Schneiderem. W latach 1810 - 1814 prowadzili na szeroką skalę destylacje oleju skalnego w celu otrzymania asfaltu. W wyniku destylacji otrzymywali produkt uboczny nadający się do oświetlenia. Destylatem tym oświetlał rodzinne miasto Pragę, koszary w Samborze, kopalnię w Truskawcu i wiedeńską kolej. W 1820 r., poszukując kruszców na terenie Truskawca, natrafił w jednym z odwiertów na "wodę siarczaną", co legło u podstaw późniejszej uzdrowiskowej kariery tej miejscowości.
Jest autorem memoriału "Das Bergohl in Galizien" zamieszczonego w czasopiśmie politechniki wiedeńskiej "Jahrbucher k.u.k. Polytechnischen Instituts in Wien 1820". To najstarszy w historii przetwórstwa ropy naftowej dokument uwydatniający zastosowanie destylatu dla celów oświetleniowych oraz sposób jego pozyskiwania. Dokonania te stanowią tło historyczne i zalążek prac nad nowym rodzajem oświetlenia.

</doc>
<doc id="1072638" url="https://pl.wikipedia.org/wiki?curid=1072638" title="6 Pułk Grenadierów im. Hrabiego Kleista von Nollendorfa (1 Zachodniopruski)">
6 Pułk Grenadierów im. Hrabiego Kleista von Nollendorfa (1 Zachodniopruski)

6 Pułk Grenadierów im. Hrabiego Kleista von Nollendorfa (1 Zachodniopruski) - (niem. "Königlich-Preußisches Grenadier-Regiment Graf Kleist von Nollendorf (1. Westpreussisches) Nr. 6") pułk piechoty niemieckiej, został sformowany 14 października 1772.
W latach 1809-1811 we Frankfurcie nad Odrą. W latach 1860-1914 stacjonował w Poznaniu w składzie: 1 batalion i 2 batalion grenadierów, oraz batalion fizylierów.

</doc>
<doc id="1072639" url="https://pl.wikipedia.org/wiki?curid=1072639" title="Klidastes">
Klidastes

Klidastes ("Clidastes") – rodzaj wymarłej morskiej jaszczurki z rodziny mozazaurów (Mosasauridae).
"Clidastes" był stosunkowo niewielki jak na mozazaura – największe osobniki dorastały do 6,2 m długości z czaszką dochodzącą do 65,8 cm. Charakteryzował się wydłużonym ciałem i względnie krótkim, spłaszczonym ogonem. "Clidastes" był prawdopodobnie przedstawicielem mniej zaawansowanej ewolucyjnie grupy Mosasaurinae – wskazuje na to przede wszystkim budowa kończyn, między innymi niewielka liczba paliczków i duże odstępy pomiędzy palcami. Niektórzy naukowcy twierdzą, że w przeciwieństwie do mozazaurów takich jak platekarp żył na głębszych wodach, jednak inni uważają, że preferował wody przybrzeżne. W odróżnieniu od większości przedstawicieli Mosasauridae prawdopodobnie nie połykał zdobyczy w całości, lecz odgryzał ostrymi zębami od ciała ofiary kawały mięsa możliwe do połknięcia.
Żył w okresie późnej kredy (kampan, około 73–70 mln lat temu) na terenach obecnej Ameryki Północnej. Jego szczątki odnaleziono w Stanach Zjednoczonych (w stanach Alabama i Kansas).

</doc>
<doc id="1072640" url="https://pl.wikipedia.org/wiki?curid=1072640" title="Potencjalna roślinność naturalna">
Potencjalna roślinność naturalna

Potencjalna roślinność naturalna – wyraża hipotetyczny stan końcowego, granicznego stadium sukcesji roślinności na danym terenie, możliwy do osiągnięcia w momencie gdyby naturalne tendencje rozwojowe roślinności mogły się w pełni zrealizować w wyniku ustania antropopresji oraz naturalnych czynników destrukcyjnych.

</doc>
<doc id="1072643" url="https://pl.wikipedia.org/wiki?curid=1072643" title="Biała Synagoga w Kafarnaum">
Biała Synagoga w Kafarnaum

Biała Synagoga w Kafarnaum (hebr. בית הכנסת בכפר נחום) – ruiny starożytnej synagogi w dawnym mieście Kafarnaum, nad brzegiem Jeziora Tyberiadzkiego w Izraelu.
Położenie.
Ruiny Białej Synagogi leżą w centralnej części stanowiska archeologicznego w Kafarnaum, na wysokości 200 metrów p.p.m. na północno-zachodnim wybrzeżu Jeziora Tyberiadzkiego, w depresji Doliny Jordanu na północy Izraela.
Historia.
Synagoga została zapewne zbudowana w IV lub V wieku, na miejscu wcześniejszej synagogi. Przypuszcza się, że powstała ona w 460 roku, jednak dokładna data jej budowy nie jest znana. Archeolodzy zgodzili się co do tego, że wzniesiono ją kilkaset lat po ukrzyżowaniu Jezusa Chrystusa i z pewnością nie jest to ta sama synagoga, w której modlił się i nauczał Jezus. W okresie arabskiego podboju Palestyny, tutejszy kościół i synagoga były zniszczone. Jerome Murphy-O’Connor, irlandzki dominikanin, biblista, teolog katolicki, profesor École Biblique w Jerozolimie twierdzi, że obydwie budowle zostały zniszczone przed podbojem Palestyny przez Umara ibn al-Chattaba. Jego zdaniem prawdopodobna jest wersja wydarzeń, w której Żydzi, bezpośrednio po najeździe z 614 roku zyskali możliwość odwetu za doznane krzywdy i zburzyli kościół, zaś gdy cesarz Herakliusz wyzwolił na krótko Palestynę w 629 roku, chrześcijanie w rewanżu zburzyli synagogę.
Ruiny starożytnego miasta na północnym brzegu Jeziora Tyberiadzkiego odkrył w 1838 roku amerykański podróżnik Edward Robinson. Odnalazł także pozostałości synagogi, lecz nie skojarzył odkrytych artefaktów z biblijnym miastem Kafarnaum. W 1894 roku franciszkański ojciec Giuseppe Baldi z Neapolu (Kustodia Ziemi Świętej) zdołał kupić znaczną część tutejszej ziemi, co umożliwiło Franciszkanom uchronienie ocalałych ruin przed całkowitym zniszczeniem. Pierwsze faktyczne wykopaliska archeologiczne zostały rozpoczęte w 1905 roku za sprawą Heinricha Kohla i Carla Watzingera. Były one kontynuowane przez franciszkańskich zakonników: Vendelina von Menden (w latach 1905-1915) i Gaudentiusa Orfalę (w latach 1921-1926). Wykopaliska odkryły pozostałości dwóch budynków użyteczności publicznej, synagogę i ośmioboczny kościół zawierający pozostałości domu, nazwanego Domem św. Piotra. Badania potwierdziły przypuszczenie, że pod fundamentami Białej Synagogi znajdują się wcześniejsze warstwy z bazaltu, będące pozostałościami starszej synagogi pochodzącej zapewne z I wieku n.e. W 1921 roku franciszkanin Orfalli rozpoczął renowację synagogi. Zginął on jednak w wypadku samochodowym - jego nazwisko i praca są upamiętnione na jednej z kolumn synagogi. Po jego śmierci od 1976 roku prace prowadzi Virgilio Corbo.
Architektura.
Budynek synagogi wyraźnie wyróżniał się spośród okolicznych ruin. Był to wynik zastosowania odmiennego materiału budowlanego - wszystkie budynki mieszkalne w Kafarnaum wzniesiono z czarnego bazaltu, natomiast synagogę wybudowano głównie z bloków białego wapienia. Zrekonstruowany budynek posiada po stronie południowej okazałą rzymską fasadę. Frontowe ściany ozdobione są reliefami, z których niektóre związane są z judaizmem: menora, szofar i wóz (przypuszcza się, że jest to fragment większe płaskorzeźby, która przedstawiała Arkę Przymierza wiezioną do Świątyni Jerozolimskiej z pola bitwy z Filistynami). Wejście do synagogi zdobi pięknie rzeźbione nadproże z motywem orła i drzewa palmowego.
Cały budynek posiada wymiary 24,40 na 18,65 metrów. Jego wnętrze dzieli się na trzy części: (1) główna sala modlitewna o wymiarach 14 na 11 metrów, (2) dziedziniec wewnętrzny (atrium) od strony wschodniej, i (3) mała sala po stronie północno-zachodniej. Pierwotnie przypuszczano, że istniało piętro z babińcem dla kobiet połączone schodami z małą salą. Późniejsze wykopaliska nie potwierdziły tej tezy. Główna sala modlitewna była podzielona na trzy nawy przez dwa rzędy kolumn. Wzdłuż ścian umieszczono kamienne ławy. Wewnętrzne ściany były pokryte malowanym tynkiem i sztukaterią, których resztki znaleziono podczas wykopalisk. W różnych miejscach można spotkać symbole Gwiazd Dawida, drzew palmowych, kwiatów oraz symbol półkonia półryby. W budynku zachowały się dwie inskrypcje: grecka i aramejska na cześć fundatorów synagogi: „"Heroda (syn) z Monimos i Ioustos syna Amatios i jego dzieci w tej kolumnie"”.

</doc>
<doc id="1072645" url="https://pl.wikipedia.org/wiki?curid=1072645" title="Koharu Kusumi">
Koharu Kusumi

 – japońska piosenkarka pop występująca w zespole Morning Musume. 
Dołączyła do Morning Musume w 2005, jako jedyna zwyciężczyni "Lucky 7 Audition", audycji mającej wyłonić siódmą generację zespołu. Od 7 kwietnia 2006 użycza również głosu głównej bohaterce anime "Kirarin Revolution" oraz wykonuje utwory otwierające i zamykające odcinki serii, co czyni z niej najmłodszą solistkę w historii Hello! Project. Śpiewa także w zespole Milki Way. Wraz z Mai Hagiwarą (°C-ute) tworzy również duet KiraPika (きら☆ぴか), wykonujący piosenki z Kirarin Revolution. W 2007 została członkinią grupy Morning Musume 10nen Tanjou Kinentai, stworzonej dla uczczenia obchodów dziesiątej rocznicy istnienia Morning Musume. 
W dniu 6 grudnia 2009 Koharu odeszła z zespołu. Będzie kontynuowała swoją karierę jako modelka.
W roku 2011 dołączyła do grupy Dream Morning Musume składającej się z byłych członkiń zespołu Morning Musume.
Dyskografia.
Single: 
jako Kirari Tsukishima starring Koharu Kusumi (Morning Musume)
Albumy:
Photobooki:

</doc>
<doc id="1072646" url="https://pl.wikipedia.org/wiki?curid=1072646" title="Synagoga Ramban w Jerozolimie">
Synagoga Ramban w Jerozolimie

Synagoga Ramban w Jerozolimie (hebr. בית כנסת הרמב"ן) – najstarsza czynna synagoga na terenie Dzielnicy Żydowskiej Starego Miasta w Jerozolimie, znajdująca się na rogu ulicy Ha-Yehudim i placu Rova.
Budowa synagogi została rozpoczęta w 1267 roku przez Nahmanidesa (Rabbi Mosze ben Nahman, którego imię jest często skracane jako Ramban), który został wygnany z Aragonii i w 1267 roku znalazł schronienie w Ziemi Świętej. Tam zaadaptował zrujnowany dom na synagogę. Leży ona 3 metry pod poziomem ulicy, gdyż budynki dhimmów nie mogły być wyższe od meczetów. Sklepienie budowli opiera się na romańskich i bizantyjskich kapitelach kolumn. Brak wpływów architektury muzułmańskiej i gotyckiej świadczy, że pochodzi ona z okresu przed wyprawami krzyżowymi.
W 1599 roku synagoga została zamknięta na polecenie tureckiego gubernatora Jerozolimy - budynek wykorzystywany był jako warsztat. Stopniowo Żydzi sefardyjscy utworzyli swoje centrum na sąsiednim miejscu gdzie dziś stoi synagoga Yochanan ben Zakai. W 1835 roku Żydzi uzyskali zgodę na remont i połączyli obie synagogi. W XX wieku budynek został skonfiskowany przez muftiego Jerozolimy i zamieniony na młyn i wytwórnię serów. Po wojnie w 1948 roku został zniszczony przez Arabów. Po wojnie sześciodniowej w 1967 roku synagoga została ponownie otwarta.

</doc>
<doc id="1072647" url="https://pl.wikipedia.org/wiki?curid=1072647" title="Jan Kubiš">
Jan Kubiš

Jan Kubiš (ur. 24 czerwca 1913 w Dolních Vilémovicach; zginął 18 czerwca 1942 w Pradze) – członek czechosłowackiej grupy spadochroniarzy wyszkolonych w Wielkiej Brytanii, którzy brali udział w zamachu na hitlerowskiego protektora Czech i Moraw Reinharda Heydricha (operacja "Anthropoid").
Życiorys.
Najpierw pracował jako palacz w miejscowej cegielni. Po skończeniu służby wojskowej w 31 pułku piechoty w Jihlawie pozostał jako podoficer nadterminowy w armii czechosłowackiej, następnie służył na Morawach. W lecie 1939 uciekł z Protektoratu przez Polskę do Francji, gdzie wspólnie z innymi Czechosłowakami, którzy planowali włączyć się do ruchu oporu, zmuszony był do wstąpienia do Legii Cudzoziemskiej.
Po wybuchu wojny jego jednostka znajdowała się w Agde. Podczas walk we Francji, uczestniczył w walkach jako żołnierz 1 Pułku Czechosłowackiego. Za wykazane męstwo został odznaczony francuskim krzyżem wojennym. Po powstaniu 1. Samodzielnej Brygady Czechosłowackiej w Wielkiej Brytanii służył jako zastępca dowódcy 1. plutonu 3. kompanii 1. batalionu piechoty. Wkrótce zgłosił się do wypełniania zadań specjalnych na tyłach nieprzyjaciela. 
Po ukończeniu kursów został członkiem grupy desantowej Anthropoid, w której zastąpił pierwotnie planowanego, ciężko rannego podczas ćwiczeń Karla Svobodę.
Zamach na Reinharda Heydricha.
29 grudnia 1941 wspólnie z innymi członkami grupy został zrzucony nad terytorium Protektoratu. 25 kwietnia 1942 wziął udział w nieudanej akcji grupy Out Distance kierowanej przez Adolfa Opálkę - naprowadzaniu brytyjskich bombowców na fabrykę Škoda w Pilźnie za pomocą sygnałów świetlnych. Mimo wysiłku konspiratorów i załóg samolotów, bomby spadły poza fabryką. 27 maja 1942 dokonał wspólnie z innymi uczestnikami grupy Anthropoid: Jozefem Gabčíkiem, Josefem Valčíkiem i Adolfem Opalką ataku na hitlerowskiego protektora Czech i Moraw, Reinharda Heydricha. W Akcji brały udział również jednostki Silver-A, Silver-B i Out Distance. Heydrich miał zostać zabity ze Stena Gun MK FF 209, z którego strzelał Jozef Gabčík. Szybko złożona broń jednak zacięła się i do akcji wkroczył Jan Kubiš. Rzucił on granat, który eksplodował przy prawym tylnym kole nieopancerzonego, odkrytego samochodu Heydricha. Jan Kubiš wraz z innymi zamachowcami ukrył się w podziemnych pomieszczeniach prawosławnej katedry Świętych Cyryla i Metodego w Pradze. Niemcy jednak wpadli na trop kryjówki za sprawą zdrady Karela Čurdy, który ujawnił nazwiska osób pomagających spadochroniarzom. 
18 czerwca 1942 Niemcy otoczyli kościół i zaatakowali. Podczas ataku Jan Kubiš razem z Adolfem Opálką i Josefem Bublíkiem bronili się na chórze kościoła. Po wybuchu granatu, Kubiš stracił przytomność. Wspólnie broniący się Opalka i Bublik widząc sytuację bez wyjścia, popełnili samobójstwo. Kubiš zmarł w wyniku odniesionych ran w sanitarce wiozącej go do szpitala. Po siedmiu godzinach walki wszyscy pozostali członkowie grupy broniący się w cerkwi: Jozef Gabčík, Jaroslav Švarc, Jan Hrubý i Josef Valčík również popełnili samobójstwo. Cała rodzina Jana Kubiša została aresztowana i wkrótce wszyscy zginęli w obozie koncentracyjnym Mauthausen-Gusen.
Pośmiertne honory.
Pośmiertnie odznaczany i awansowany: do stopnia porucznika (1942); kapitana (1945) i pułkownika (2002).
W czeskich miastach Praga, Pardubice, Tábor oraz Třebíč znajdują się ulice im. Jana Kubiša.
W 2013 roku otwarto w Dolních Vilémovicach muzeum Jana Kubiša w domu jego urodzenia.

</doc>
<doc id="1072648" url="https://pl.wikipedia.org/wiki?curid=1072648" title="Alfons IV d’Este">
Alfons IV d’Este

Alfons IV d’Este, "Alfonso IV d’Este" (ur. 2 lutego 1634, zm. ) – książę Modeny i Reggio od 1658 do swojej śmierci.
Życiorys.
Był najstarszym synem księcia Franciszka I i jego pierwszej żony – Marii Katarzyny, córki Ranuccio I Farnese. Księciem Modeny i Reggio został w 1658, po śmierci swojego ojca na malarię.
W 1655 Alfons poślubił Laurę Martinozzi, córkę Girolamo Martinozziego i Laury Mazzarini, pochodzących z włoskiej szlachty. Laura Martinozzi była siostrzenicą samego kardynała Jules’a Mazarina. Małżeństwo to miało wzmocnić sojusz Francji z Modeną. Para miała 3 dzieci:
W 1659 zakończyła się wojna francusko-hiszpańska, w której czynny udział brał ojciec Alfonsa. Modena za swoje zaangażowanie i wspieranie Francji została nagrodzona miastem Correggio.
Alfons miał bardzo słabe zdrowie i cierpiał na podagrę i gruźlicę. Zmarł młodo, po zaledwie 4 latach rządów. Rządy odziedziczył po nim jego jedyny syn Franciszek. Miał on wówczas dwa lata, regentką została więc Laura Martinozzi.

</doc>
<doc id="1072650" url="https://pl.wikipedia.org/wiki?curid=1072650" title="Synagoga Menachem Zion w Jerozolimie">
Synagoga Menachem Zion w Jerozolimie

Synagoga Menachem Zion w Jerozolimie – synagoga znajdująca się na terenie Dzielnicy Żydowskiej Starego Miasta w Jerozolimie.
Synagoga została zbudowana w 1837 przez uczniów rabina Menachem Mendela ze Szkłowa. Nazwa pochodzi od słów modlitwy odmawianej w święto Tisza be-Aw: „"Niech będzie błogosławiony, ten który pociesza (menachem) Syjon I odbudowuje Jerozolimę"”.

</doc>
<doc id="1072653" url="https://pl.wikipedia.org/wiki?curid=1072653" title="Kamecznica">
Kamecznica

Kamecznica – miejscowa nazwa stosowana w Górach Świętokrzyskich, oznaczająca głęboki, rozległy, najczęściej zalesiony wąwóz, pokryty dużą ilością skalnych okruchów kwarcytowych. Pośrodku kamecznicy najczęściej płynie strumień, zwykle mający swoje źródło w niewielkich niszach w przyszczytowych partiach wąwozu.
Kamecznice występują m.in. w paśmie głównym Gór Świętokrzyskich, do którego należą Łysogóry oraz ich geologiczne przedłużenia.

</doc>
<doc id="1072655" url="https://pl.wikipedia.org/wiki?curid=1072655" title="Zygmunt Wasilewski">
Zygmunt Wasilewski

Zygmunt Wasilewski (ur. 29 kwietnia 1865 we wsi Siekierno, zm. 25 października 1948 w Wiśle) – polski publicysta i polityk narodowo-demokratyczny. Senator III kadencji z ramienia Stronnictwa Narodowego.
Życiorys.
Był wnukiem Józefa Wasilewskiego, generała brygady. Ojciec - Aleksander (1825-1907) był nadleśniczym, matka - Maria Ledoux (1828-1905) wywodziła się z francuskiej rodziny, która przybyła do Polski w XVIII wieku. Miał dwie siostry: Stanisławę Aleksandrę i Jadwigę Marię (pozostałe czworo rodzeństwa zmarło w dzieciństwie). Rodzina do 1882 mieszkała w Siekiernie, następnie do 1907 w Suchedniowie. 
W 1884 ukończył gimnazjum w Kielcach (do którego uczęszczał wraz ze Stefanem Żeromskim). Studiował prawo na uniwersytetach w Warszawie, Kijowie i Sankt Petersburgu. Studia ukończył w 1889. Jego żoną została Wanda Karłowicz, córka Jana Aleksandra Karłowicza (etnologa i językoznawcy), siostra Mieczysława (kompozytor, dyrygent, taternik) i Janiny (nauczycielki). Jego synem był Tadeusz Adam Wasilewski (1897–1964).
Od początku związany z powstającą narodową demokracją – od 1887 członek „Zetu”, od 1889 Ligi Narodowej. W latach 1892–1894 wraz ze Stefanem Żeromskim opiekował się biblioteką w Muzeum Polskim w Rapperswilu.
W 1894 powrócił do Warszawy, gdzie do 1899 był redaktorem naczelnym tygodnika „Głos”. Następnie w 1901 przeniósł się do Lwowa, gdzie latach 1902–1915 był redaktorem naczelnym pisma „Słowo Polskie”. Był członkiem jako hospitant Komitetu Narodowego Polskiego. W czerwcu 1915 wyjechał wraz z rodziną do Kijowa. Wezwany przez Dmowskiego przeniósł się do Petersburga, gdzie do końca 1917 redagował tygodnik społeczno-polityczny „Sprawa Polska”. W lipcu 1917 został członkiem Rady Polskiej Zjednoczenia Międzypartyjnego w Moskwie. Od początku 1918 do września tegoż roku, po przewrocie bolszewickim, redagował w Kijowie dziennik „Przegląd Polski”.
Po ponownym powrocie do Warszawy w listopadzie 1918 redaktor naczelny „Gazety Warszawskiej”, którą kierował do marca 1925, następnie od 1925 do 1939 redaktor naczelny „Myśli Narodowej”.
W latach 1930–1935 zasiadał w Senacie. Cały okres niemieckiej okupacji spędził w Warszawie, gdzie mieszkał przy ul. Mokotowskiej 11. Nie zdecydował się na opuszczenie ziem polskich mimo możliwości wyjazdu do Jugosławii. Podczas powstania warszawskiego jego mieszkanie zostało spalone. Po jego upadku opuścił miasto wraz z ludnością cywilną. Znajdował się pod opieką Polskiego Czerwonego Krzyża i po długim transporcie umieszczono go w Szpitalu św. Łazarza w Krakowie. Po wojnie osiadł w mieście. Od maja 1946 na stałe mieszkał w Wiśle. Zmarł tam 25 października 1948 i został pochowany na miejscowym cmentarzu parafialnym. Jego symboliczny grób znajduje się także na cmentarzu powązkowskim w Warszawie (kwatera 37-2-19).

</doc>
<doc id="1072656" url="https://pl.wikipedia.org/wiki?curid=1072656" title="Podaddytywność">
Podaddytywność



</doc>
<doc id="1072658" url="https://pl.wikipedia.org/wiki?curid=1072658" title="1 Królewski Pułk Strzelców Konnych">
1 Królewski Pułk Strzelców Konnych

1 Pułk Królewskich Strzelców Konnych (niem. "Königs-Jäger-Regiment zu Pferde Nr. 1") – oddział kawalerii Armii Cesarstwa Niemieckiego.
Pułk sformowany został 1 października 1905 w garnizonie Poznań, w koszarach przy ulicy Augusty-Wiktorii, w wyniku przekształcenia Kombinowanego Pułku Strzelców Konnych (niem. "kombinierte Jäger-Regiment zu Pferde") powstałego na bazie trzech szwadronów 2 Przybocznego Pułku Huzarów im. Królowej Prus Wiktorii stacjonujących w Poznaniu. Był jednym z trzynastu pułków strzelców konnych w armii niemieckiej. Szefem pułku był Król Prus Wilhelm II Hohenzollern.
W 1914 oddział dowodzony przez pułkownika von Rosenberg-Lipinsky wchodził w skład 10 Królewsko-Pruskiej Brygady Kawalerii, która podporządkowana była dowódcy 10 Królewsko-Pruskiej Dywizji Piechoty (V Korpus).

</doc>
<doc id="1072666" url="https://pl.wikipedia.org/wiki?curid=1072666" title="Generally">
Generally



</doc>
<doc id="1072669" url="https://pl.wikipedia.org/wiki?curid=1072669" title="Historia Tarnobrzega">
Historia Tarnobrzega

Tarnobrzeg jako miasto powstało w 1593 r. w przywileju lokacyjnym króla Zygmunta III Wazy. Pierwotnie swym obszarem zajmował teren, który współcześnie nazwany jest placem Bartosza Głowackiego z kościołem Wniebowzięcia N.M.P. (dominikanów). Tuż obok Tarnobrzega znajdował się Dzików – siedziba rodu Tarnowskich z Pałacem Dzikowskim. W odległości 2 km w kierunku południowym znajdowała się osada Miechocin z kościołem Marii Magdaleny. Wraz z rozwojem miasta przyłączano Dzików, Miechocin i inne jednostki urbanistyczne. Największy rozrost terytorialny związany jest z burzliwym rozwojem po odkryciu siarki. Mianem Tarnobrzega określa się tereny od Machowa na południu, do Wielowsi i granic z Sandomierzem na północy.
Pierwsi ludzie w obszarze dzisiejszego Tarnobrzega i okolic.
Liczne znaleziska w postaci narzędzi kamiennych i rogowych odkryte zwłaszcza podczas prac przy budowie kopalń siarki w Piasecznie i Machowie pochodzą ze schyłkowego paleolitu. Na podstawie odnalezionych w tym samym źródle szczątków mamutów archeologowie sądzą iż zjawiały się tutaj grupy koczowników – łowców mamutów.
W epoce neolitycznej koczownicze ludy zaczęły zmieniać tryb życia na osiadły. Było to powodem rozpoczęcia uprawy roli oraz wykształceniem się jednego z najstarszych ludzkich rzemiosł – ceramiki. Narzędzia w dużej mierze były wykonywane z kamienia, dzięki wydobywanemu w Krzemionkach krzemieniowi pasiastemu. Osadnictwo na tym obszarze potwierdza wiele znalezisk m.in. noże, siekierki, ale również cmentarzyska kultur pucharów lejkowatych, amfor kulistych i ceramiki sznurowej. Na podstawie takich i podobnych znalezisk stwierdzono ślady osadnictwa na terenach dzisiejszego Mokrzyszowa, Machowa, Nagnajowa, Kajmowa i samego Tarnobrzega.
Epoka brązu (1800-4000 r. p.n.e.) rozpoczęła nasilenie się procesów osadniczych. Reliktem z wczesnej fazy tamtych czasów jest odkryty w Sobowie cmentarz kultury mierzanowickiej. Drugi okres epoki to duży wpływ kultury trzcinieckiej. Ona właśnie znacząco wpłynęła na późniejszą kulturę łużycką, a raczej jej regionalną odmianę zwaną grupą tarnobrzeską. W wyniku badań przeprowadzanych w międzyrzeczu Wisły i Łęgu wiadomo, że osady i cmentarzyska znajdowały się w pobliżu późniejszego Machowa, Nagnajowa, Mokrzyszowa i Sielca. Upadek kultury łużyckiej zbiegł się z wpływami kultury grobów kloszowych, z którego jeden został odkryty w obecnym osiedlu Tarnobrzega – Zakrzowie.
W okresie lateńskim (400 p.n.e.) na obszarach miasta i okolic dały o sobie znać wpływy Cesarstwa rzymskiego. Poprzez ludność kultury przeworskiej, wprowadziły one w tutejsze życie antyczne naczynia z brązu, monety rzymskie (w okolicach Dzikowa odkryto ponad 1000 denarów rzymskich),
ale także technologię wytopu żelaza.
Powstanie miasta.
Tarnobrzeg leży na prawym brzegu Wisły, w południowo-wschodniej części Polski. Nadwiślański skrawek Puszczy Sandomierskiej posiada bardzo bogatą historię. Początki osadnictwa na tych ziemiach sięgają VII wieku.
Od 1567 roku Tarnowscy rozpoczęli długie starania o założenie „Nowego Tarnowa” czy też „Tarnodworu”, dla którego uzyskali od króla Zygmunta III Wazy przywilej fundacyjny 28 maja 1593 roku. Żadna z wcześniejszych nazw nie przyjęła się – ostatecznie miasto nazwano Tarnobrzegiem.
Początki Tarnobrzega – średniowieczne osady Miechocina i Wielowsi.
Miasto i jego akt lokacyjny to niewiele ponad cztery wieki tradycji. Znacznie starsze i bogatsze dziejowo są obecne dzielnice miasta – Miechocin w południowej części i Wielowieś w północnej. Osadnictwo na terenach tych wsi ma wczesne korzenie sięgające VI-VIII wieku. Wczesnośredniowieczne osady, wedle prowadzonych prac archeologicznych, istniały także na terenach pobliskiego Borowa, Kajmowa, Dzikowa, Sobowa i Mokrzyszowa.
Miechocin.
Wczesna historia Miechocina nie jest dobrze znana z powodu braku źródeł pisanych. Na przełomie XII i XIII wieku erygowano pierwsze parafie na tych terenach (w samym Miechocinie utworzono takową w 1185 – pw. św. Marii Magdaleny), co świadczy o wysoce rozwiniętych społecznościach za pierwszych Piastów. Zapewne wtedy też postawiono pierwszy, drewniany jeszcze kościół parafialny, jednak brak ku temu dowodów pisanych. Pierwszy zachowany zapisek o świątyni w Miechocinie datuje się dopiero na rok 1326, mimo że traktuje z pewnością o tej samej budowli wzniesionej z końcem XII wieku. Kościół murowany na miejsce starego wzniesiono ok. 1340 roku (jest to data pochodząca ze zwornika sklepienia w obecnym prezbiterium). Architektura świątyni (zbudowany z cegły, monumentalne sklepienie gotyckie o kamiennych żebrach) oraz data powstania sugeruje, że miechociński kościół został wzniesiony z fundacji Kazimierza Wielkiego. Był on znany ze sponsorowania świątyń o podobnej budowie na ziemi sandomierskiej. Kościół był w przeciągu wieków parokrotnie rozbudowywany:
Aż do 1922 roku, Miechocin pełnił funkcję kościoła parafialnego dla Tarnobrzega i okolic (obszar parafii sięgał od Wielowsi po Kolbuszową).
W XV wieku przy kościele powstała szkoła parafialna na skutek XVI-wiecznych ruchów reformatorskich (powstania w Baranowie Sandomierskim szkółki kalwińskiej). Nazwano ją "Akademią Miechocińską", była szeroko znana w regionie, a rektorami szkoły byli nierzadko profesorowie Akademii Krakowskiej. Atutem placówki było posiadanie bogatych zbiorów bibliotecznych (w XX wieku księgozbiór ten liczył ok. 1000 woluminów).
Ważnym elementem kultury Miechocina była ceramika, wytwarzana tu od końca XVI do schyłku XVIII wieku. Początki zbiegają się zapewne z aktem lokacyjnym Tarnobrzega z roku 1593 co jest tłumaczone chęcią rozwinięcia rzemiosła przez Tarnowskich, aby nowo powstałe miasto mogło konkurować z królewskim Sandomierzem oraz kalwińskim Baranowem Sandomierskim. Naczynia miechocińskie znalazły się w znanych centrach handlowych – Gdańsku, Elblągu i Toruniu. Wiemy także z ksiąg gospodarczych Zamku Królewskiego w Warszawie, że ceramika była obecna na dworze króla Jana Kazimierza.
Wielowieś.
Wielowieś była dobrze rozwiniętą osadą za pierwszych Piastów, na terenie osady znajdował się port wiślany (datowany na XI-XIII wiek, nazywany potocznie „Kuchnią Królewską”). Według legendy, w 1215 roku przybyli tu bracia Odrowążowie – św. Jacek i bł. Czesław. Pod wpływem ich pielgrzymki utworzono parafię pw. św. Gertrudy i św. Michała (patron sugeruje że mieli w tym udział przybysze z ziem zachodnich, być może niemieckich). Podobnie jak w pobliskim Miechocinie, także i tutaj wzniesiono drewnianą świątynię, która dotrwała do najazdu Litwinów z 1376 roku. Najazd ten zniszczył zarówno osady jak i kościoły obu wspomnianych. Wkrótce odbudowano ją, by służyła lokalnej ludności przez kolejne dwa wieki. W 1343 roku Rafał Leliwita z Tarnowa pojął za żonę dziedziczkę Wielowsi – Dzierżkę. Jak pokazuje historia, dało to początek linii wielowiejsko-dzikowskiej rodu Leliwitów a pośrednio stoi jako przyczyna późniejszego powstania miasta Tarnobrzega. Dwór dziedziców stanął w centrum osady, najprawdopodobniej w miejscu, gdzie w XIX wieku wzniesiono klasztor Sióstr Dominikanek. W niej goszczono w roku rodzinę królewską (Władysława Jagiełły z dworem) przez cztery miesiące, kiedy ta była zmuszona do opuszczenia stołecznego Krakowa z powodu panującej w mieście zarazy. Siedziba przetrwała do potopu szwedzkiego.
Pół wieku po pobycie króla w Wielowsi, przy kościele parafialnym, Tarnowscy wznieśli murowane mauzoleum rodowe (w formie popularnej w latach 1520-1620 kaplicy kopułowej). Godnym uwagi elementem grobowca jest postawiony w środku ołtarz św. Gertrudy (drewniany, przykład późnorenesansowego wytwórstwa z lat 80. XVI wieku), pochodzący z ówczesnego drewnianego kościoła. Pierwszym z Tarnowskich pochowanym pod kaplicą był założyciel miasta – Stanisław (1608). Potem spoczynek znaleźli tu kolejni włościanie aż do roku 1696. Później chowano Tarnowskich w krypcie klasztornej oo. dominikanów w Tarnobrzegu. Świątynię murowaną projektu architekta krakowskiego Tadeusza Stryjeńskiego wzniesiono na dotychczasowej lokalizacji w 1883 roku. Architektura budowli została wyjątkowo konserwatywna, wyjątek stanowią secesyjne ołtarze. Podobnie jak w Miechocinie, od końca XVI wieku ośrodek wielowiejski wykształcił szkółkę parafialną która jednak działała nieregularnie i nie miała takiego rozgłosu jak jej odpowiednik miechociński.
W roku 1860, za namową ks. Juliana Leszczyńskiego przybyła do Wielowsi Róża Kolumba Białecka. Za zezwoleniem władz kościelnych założyła we wsi pierwsze na ziemiach polskich Zgromadzenie Sióstr Dominikanek. Pomocna okazała się zarówno parafia jak i hrabina Gabriela z Małachowskich Tarnowska, dzięki której klasztor powstał na miejscu opuszczonego dworu miechocińskiego. Kompleks klasztorny projektu architekta F. Gabaure'a jest utrzymany w stylu neoromańskim, całość otacza ogród w którym pochowano założycielkę zgromadzenia. Dominikanki utworzyły jedną z pierwszych w Galicji szkółek dla wiejskich dziewcząt.
Historia rodu Tarnowskich na ziemiach tarnobrzeskich.
Losy miasta są nierozłącznie związane ze szlacheckim rodem Leliwitów (od XVI wieku przyjęli nazwisko Tarnowscy). Rafał z Tarnowa, syn protoplasty rodu Spycimira, ożenił się w 1349 roku z dziedziczką Wielowsi Dzierżką i wkrótce sprowadził także w strony małżonki. Posiadłość stopniowo rozrastała się, w 1365 kupiono Trześń i Rzochów zaś w dziesięć lat później przejęto Sielec i Sobów. W 1397 roku dokonano kolejnego poszerzenia wpływów wielowiejskich, Jan Tarnowski zakupił Kościelów, Biały Bór oraz wziął w zastaw Jaślany. Praprawnuk pierwszego Tarnowskiego na ziemiach tarnobrzeskich – Jan Spytek Tarnowski odkupił od Andrzeja z Ossolina Borów i Dzików wraz z istniejącym tam od XIV wieku dworem wieżowym i fortalicją (taką datę podają niektórzy badacze opierając się na tradycji, mimo że prowadzone badania architektoniczne tego nie potwierdziły – ustaliły wiek powstania zamku na XV). Spytek, za zasługi dla tronu, był obdarzony wieloma godnościami – jedną z nich była wspomniana już wizyta rodziny królewskiej. Za panowania syna Spytka – Stanisława (1514–1568) w Tarnowie rozegrały się wydarzenia w dużej mierze determinujące późniejsze powstanie Tarnobrzega. W większej gałęzi rodziny Tarnowskich skupionych wokół Tarnowa umiera kolejno hetman Jan Amor Tarnowski (1561) a w kilka lat później jego jedyny syn Jan Krzysztof. Dziedzictwo przechodzi w ręce Zofii – siostry ostatniego Leliwity na Tarnowie. Zostaje ona wydana za mąż za księcia Konstantego Wasyla Ostrogskiego, gród Tarnowskich przechodzi w ręce innego rodu. W 1570 roku rozpoczyna się „wojna tarnowska” która jednak nie kończy sporu. Sejm Obojga Narodów rozwiązuje kwestie schedy nakazując Leliwitom wieczyste milczenie w sprawie Tarnowa.
Syn Stanisława, jego imiennik (1541-1609) ma również rozliczne zasługi dla monarchy Stefana Batorego a później, mimo zaawansowanego wieku, dla jego następcy Zygmunta III Wazy. Ten oto król wydaje akt lokacyjny Nowego Tarnowa czyli Tarnobrzega. Władca poszerzył także majątek włościański kupując okoliczne wsie: Machów, Miechocin, Dębe, Kajmów, Radowęża, Przewłokę. Syn Stanisława, Michał Stanisław (1590-1654) wykorzystuje dokument uzyskany przez ojca i rozpoczyna w 20 i 30 latach XVII wieku budowę miasta. karczuje las, wytycza rynek, ulice i działki. Buduje na rynku pierwszy ratusz, zapoczątkowuje rozbudowę fortalicji dzikowskiej, a także kościoła w Miechocinie. Potop szwedzki skutecznie hamuje dalszy rozwój miasta, dopiero następca Jan Stanisław (1646-1676) funduje klasztor oo. dominikanów w Tarnobrzegu, wzniesionego aby opiekować się cudownym obrazem Matki Boskiej Dzikowskiej. Kolejni Tarnowscy – Michał Jacek i Józef Mateusz nie zapisali się w dziejach niczym szczególnym, poza zawiązaniem za czasów Józefa Mateusza konfederacji generalnej w obronie Stanisława Leszczyńskiego. Kolejny Leliwita na Dzikowie – Jan Jacek (1720-1807) na wespół z bratem Rafałem (1741-1803) rozpoczął rozbudowę zamku w stylu późnego baroku. Oni także przystąpili w 1761 roku do rozbudowy kościoła parafialnego w Miechocinie. W tym czasie Tarnowscy oddali sprawy handlowe w mieście w arendę w ręce Żydów którzy byli już zorganizowani w gminę żydowską. Kolejny Tarnowski, Jan Feliks (1777-1842) zasłynął stworzeniem w pałacu dzikowskim zbiorów złożonych z kolekcji malarstwa, biblioteki i archiwum. Przebudował także ostatecznie siedzibę Tarnowskich w stylu neogotyku angielskiego, nadając jej charakter rezydencji-muzeum. Ostatnimi panami na Dzikowie zostali Jan Zdzisław (1862-1937) i Artur (1903-1984).
Lokacja miasta Tarnobrzega (1593-1772).
Przed lokacją miasta w kluczu tarnowskim zajmowano się, oprócz tradycyjnego rolnictwa, hodowli oraz spławem do Gdańska, także hutnictwem żelaza. Pierwsze wzmianki o kuźnicach dzikowskich pochodzą z 1565 roku i łączą się z Barkiem (przeniesiona w późniejszym czasie nad rzekę Tuszymę). Jako że Tarnowscy korzystali z rynków w Baranowie Sandomierskim i Sandomierzu do sprzedaży produktów zrozumiałe jest, że dążyli oni do usamodzielnienia się i stworzenia własnego ośrodka handlowego. Zamysł taki rozpoczęto w końcu XVI wieku. W dokumencie sporządzonym 28 maja 1593 roku król Zygmunt III Waza zezwolił kasztelanowi sandomierskiemu, Stanisławowi Tarnowskiemu, na założenie nowego miasta na gruntach dóbr dziedzicznych. Nadał Tarnobrzegowi prawo magdeburskie oraz przyznał pełnię władzy wójtowi zależnemu tylko od dziedzica. Monarcha ustanowił prawo składu wina, oraz dwa jarmarki roczne, zwane zbożowymi, które miały być urządzane w powiązaniu ze świętami św. Trójcy oraz Apostołów św.św. Szymona i Judy. Niezależnie od nich zezwolił na odbywanie się dwóch targów tygodniowych we wtorki i piątki. Co prawda podpisanie aktu lokacyjnego nie przesądziło o budowie miasta (na co złożyło się parę faktów – śmierć fundatora, osłabiona pozycja Tarnowskich oraz spadkowa koniunktura gospodarcza) jednakże, mimo opinii niektórych historyków, miasto na podstawie przeprowadzonych badań architektonicznych zamku dzikowskiego funkcjonowało w pierwszej połowie XVII wieku. Do tej pory kompleks ziemski Tarnowskich rozciągał się od Sandomierza (Trześń) na północy po Machów na południu, nieopodal Baranowa Sandomierskiego, Tarnobrzeg ulokowano na korzystnych równinach w środku całości majątku.
Rozplanowanie przestrzenne miasta.
Obszar grodu wyznaczony nieopodal fortalicji w Dzikowie, stanowił w głównej mierze prostokątny rynek (obecny plac Bartosza Głowackiego) wraz z odchodzącymi od niego uliczkami. Zagadką jest brak wytyczonego miejsca na jakiekolwiek obronne budowle, sądzi się, że zrezygnowano z nich z powodu bliskiego położenia zamku na Dzikowie (nie jest to jednak naświetlona naukowo hipoteza). Relatywnie duży plac rynkowy rozmierzono na module sznura dużego o wielkości 3 na 3 sznury, z 8 ulicami odchodzącymi i otoczono jednym pasmem bloków pojedynczych o głębokości 1 sznura. Obecnie rynek jest prostokątem o wymiarach 2 na 3 sznury, nowo dobudowane kamienice stoją obecnie przy ul. Szerokiej, która była pierwotnie granicą rynku. Zjawisko redukcji rozmiarów rynku nie jest częste aczkolwiek nowe wymiary odpowiadają wielkościom placów tworzonych w innych miastach powstających w II poł. XVII wieku. Wielkość świadczy jednoznacznie o roli jaką ród chciał nadać planując „Tarnodwór”. Miało być to w głównej mierze miasto targowe i lokalny ośrodek rzemieślniczy (Miechocińska ceramika). W ramach realizowanego programu przestrzennego Tarnobrzega wytyczono również działki ogrodowe (głównie północ, także zachód) oraz niwy rolne dla osadników (na południu i wschodzie). Osada nie posiadała umocnień obronnych mimo że konstrukcja miasta daje solidne podstawy do przypuszczeń o pierwotnym zaplanowaniu fortyfikacji. Nie ma żadnych informacji o istnieniu ratusza w tamtym czasie jednak hipoteza drewnianego budynku w centrum miasta wydaje się należyta.
Rozwój nowo powstałego ośrodka.
Po przejęciu schedy przez syna Stanisława – Michała Stanisława, kasztelana wojnickiego, budowa miasta nabrała tempa. W latach 1620-1640 został wyznaczony i w części zaludniony układ urbanistyczny. W tym czasie kasztelan ufundował ratusz tarnobrzeski (obecnie zniszczony), rozbudował średniowieczny kościół w Miechocinie i również przebudował zamek dzikowski. Przed połową XVII wieku istniał już kahał, skupiający ludność żydowską mieszkającą w Tarnobrzegu. Do czasu potopu szwedzkiego lokacja była już ukształtowanym ośrodkiem miejskim.
Najazd Szwedów zniszczył istniejące miasto oraz dwór Tarnowskich w Wielowsi, najprawdopodobniej zamek dzikowski został oszczędzony.
Zamek w Dzikowie.
Do czasu przebudowy owa fortalicja była kamienno-ceglaną wieżą obronną z drewnianymi zabudowaniami wokół i fortyfikacjami typu palisadowego. Zamek postawiony w czasach Kazimierza Wielkiego nad brzegiem Wisły pełnił typowo strażnicze funkcje, strzegąc przepraw i spławu rzecznego. Mimo że w roku 1522 Jan Spytek Tarnowski odkupił od Andrzeja Ossolińskiego zamek, dopiero wiek później rozpoczęto rozbudowę. Pierwsze prace polegały na postawieniu dwóch skrzydeł budowli (pozostawiając w ich narożu pozostałości średniowiecznej wieży) całość otaczając umocnieniami typu bastionowego.
Cudowny obraz Świętej Rodziny i oo. dominikanie.
W czasie ciężkich najazdów Szwedów na tutejsze tereny znajdujący się na zamku dzikowskim obraz Świętej Rodziny zaczął udzielać ludziom łask. Władze kościelne nie pozostały głuche na te doniesienia i 11 listopada 1675 roku na zamku w Kielcach biskup krakowski, Andrzej Trzebicki uznał obraz za cudowny. Dzięki tej decyzji, do opieki nad malowidłem, sprowadzono Dominikanów. Ufundowano budynek klasztoru dzięki ówczesnym dziedzicom: Zofii Barbarze z Firlejów i Janowi Stanisławowi Tarnowskiemu. Wkrótce wzniesiono drewniany kościół i zabudowania klasztorne zaś 20 maja 1678 roku nastąpiło uroczyste przeniesienie obrazu. Dopiero od tego momentu wierni nazwali ten obraz wizerunkiem „Matki Boskiej Dzikowskiej”. W niespełna dwadzieścia lat po sprowadzeniu (w 1693) rozpoczęto budowę murowanej, zachowanej po dziś dzień, świątyni klasztornej według projektu Jana Michała Linka. Budowa i wyposażenie klasztoru trwało długo – ostatecznie ukończono projekt w 1782 roku. Po śmierci fundatora klasztoru Jana Stanisława Tarnowskiego, jego dzieło kontynuowała wdowa po nim, a także jego syn Aleksander Dominik Tarnowski i Stanisław Herakliusz Lubomirski. Pojawienie się obrazu miało też pewne ekonomiczne znaczenie – do Tarnobrzega zaczęli przybywać pielgrzymi, stymulując handel i rzemiosło.
Mieszczanie tarnobrzescy dobrze zdawali sobie sprawę z kiepskiego stanu swojego miasta, zwrócili się do króla Jana III Sobieskiego z prośbą o potwierdzenie przywilejów nadanych przez Zygmunta III. Władca przychylił się do wniosku tarnobrzeżan w dokumencie z 14 kwietnia 1681 roku, zezwalając dodatkowo na trzeci jarmark roczny w przeddzień Święta Narodzenia Najjaśniejszej Marii Panny. Mimo dekretu królewskiego miasto nadal nie mogło się rozwinąć – bardzo często w mieście wybuchały pożary zaś przemarsze wojsk saskich, szwedzkich i rosyjskich podczas III wojny północnej siały nie mniejszy chaos od niedawnego potopu szwedzkiego.
Konfederacja dzikowska.
Jesienią 1734 roku doszło do wyjątkowego wydarzenia w dziejach miasta. Po śmierci Augusta II Sasa szlachta obrała na króla niegdysiejszego władcę – Stanisława Leszczyńskiego. Na kandydata polskiej szlachty nie zgadzały się ówcześni potężniejsi sąsiedzi – Prusy, Rosja i Austria, wprowadzając na tron Augusta III, syna zmarłego monarchy. Szlachta polska po rocznych sejmikach, zebrała się w październiku 1734 roku na zamku dzikowskim by tu podjąć decyzję o zwołaniu konfederacji generalnej, w obronie prawowitego króla Stanisława. Obrady konfederatów, toczące się w klasztorze Dominikanów i na zamku, zakończyła uroczysta przysięga na Akt Konfederacji 5 listopada 1734 roku.
Wybór Tarnobrzega na miejsce zawiązania konfederacji był czysto przypadkowy – ówczesny, młody wtedy, dziedzic Józef Mateusz Tarnowski nie angażował się w sprawy publiczne (jego syn Artur był mimo to wojewódzkim marszałkiem konfederacji barskiej), a tym bardziej polityczne, stąd wybór Dzikowa – miejsca na peryferiach, niezagrożonej ewentualnymi represjami ze strony saskiej. Konfederaci po dwunastomiesięcznych walkach, mimo pomocy ze strony Francji, Szwecji, Turcji i Tatarów, ulegli przyszłym zaborcom. Wydarzenie, mimo znaczenia historycznego, nie zdołało wpłynąć na losy kraju. W niecałe 30 lat później nastąpił pierwszy rozbiór Polski, miasto znalazło się w granicach innego państwa – Austrii.
Mord rytualny.
W 1757 r. Żydzi w Dzikowie zostali oskarżeni o tzw. mord rytualny. Wśród oskarżonych był również Żyd z Sandomierza. Jak podaje ks. Jan Wiśniewski w swej publikacji Katalog prałatów i kanoników sandomierskich od 1186 do 1926 r. Tudzież Sesje kapituły sandomierskiej od 1581 do 1866 r., Radom 1928, s. 169: „Zbrodniarze skazani zostali na ścięcie...”.
Tarnobrzeg w królestwie Galicji (1772-1914).
Po pierwszym rozbiorze Rzeczypospolitej miasto znalazło się na granicy polsko-austriackiej, po stronie zaborcy. W tym czasie kończono wystrój klasztora dominikańskiego oraz przebudowę zamku w Dzikowie. Do dwóch istniejących skrzydeł pałacu dobudowano od wschodu trzecie. Budowla nosiła typowe cechy baroku – jej piętrową bryłę nakrył wysoki dach dwuspadowy, zaś oś zamku, od strony głównego podjazdu, akcentowała wysoka brama wejściowa i upodobniony do trójkąta wysoki szczyt nad nią. Rozbudowa zamku była zapowiedzią przeniesienia się dziedziców z Wielowsi jednak niespokojne lata uniemożliwiły przeprowadzkę. Rozbiory, lata Sejmu Wielkiego, wojny o Konstytucję 3 Maja, czasy napoleońskie (podczas których, w 1809, zamek został zniszczony przez wojska austriackie) oraz powódź z 1815 roku (nawiedziła głównie Wielowieś i pobliską Trześń) ostatecznie pogrzebały ideę rychłego sprowadzenia się do Dzikowa. Wydarzeniem wartym wzmianki był pobyt w tamtym czasie ks. Józefa Poniatowskiego i jego sztabu w Trześni oraz noc spędzona w Tarnobrzegu.
Życie mieszkańców nie zmieniło się zbytnio, nadal było to małe miasteczko. Wokół okazałego placu rynkowego nie stało wiele domów mieszkalnych. Liczna ludność starozakonna na przełomie XVIII i XIX wieku wzniosła okazałą drewnianą synagogę (która spłonęła w pożarze miasta w połowie XIX wieku). Od II połowy XVIII wieku zaczęty budowę kolejnego ratusza, od kiedy pierwszy został zniszczony w trakcie potopu szwedzkiego. Budowa przeciągała się aż do II poł. XIX wieku, co świadczy o nie najlepszej kondycji Tarnobrzega w tamtym czasie.
Losy zamku dzikowskiego.
Po powstaniu listopadowym, w wyniku represyjnej polityki władz carskich w stosunku do szlachty polskiej, Waleria i Jan Feliks Tarnowscy postanowili opuścić Warszawę, w której głównie dotąd przebywali, i przenieść się do Dzikowa na stałe. Zamek wymagał odnowienia i został przez Leliwitów przekształcony w rezydencję-muzeum. Charakter przebudowy wiązał się ze zbiorami które małżeństwo Tarnowskich gromadziło od początku XIX wieku. Zadanie przekształceniu zamku powierzono architektowi włoskiemu – Francesco Marii Lanciemu. Przebudowę rozpoczęto w 1834 roku i prowadząc z różnym natężeniem zakończono w 1858 roku (ostatnie prace ogrodzeniowe trwały do 1884 roku). Lanci wykorzystał oryginalną bryłę zamku przekształcając ją w modny ówcześnie neogotyk angielski. Wnętrze nie zmieniło się zbytnio, dodano jedynie smukłą wieżyczkę w miejsce barokowego szczytu nad bramą zamczyska. Największej przebudowie uległo otoczenie pałacu – zburzono kompleks bramny, częściowo zasypano fosy, splantowano teren, zarówno ten od strony miasta, jak i jego część ogrodową. Nad fosą pojawiły się dwa murowane mostki. Wzniesiono też szereg innych budowli o charakterze zaplecza rezydencji, takich jak: ujeżdżalnia koni, wozownia, kuchnia, lodownia, oranżeria. Przebudowany zamek cieszył się znakomitą opinią. U Tarnowskich gościli w tamtym czasie m.in. Stanisław Koźmian i Domenico del Frate. Bibliotekarzem Tarnowskich został wtedy Łukasz Gołębiowski, znawca epoki i obyczaju staropolskiego.
Rodzina szlachecka, świadoma swojej roli w społeczeństwie, wspierała materialnie ludność Tarnobrzega podczas powodzi z 1814 i 1815. Także późniejsze wydarzenia wytworzyły między rodem a mieszkańcami swoistą więź. W głównej mierze dlatego wydarzenia rzezi galicyjskiej z 1846 roku ominęły dwór dzikowski. W II poł. XIX wieku zaczęto tworzyć sieć szkół elementarnych, powstały placówki przy zamku dzikowskim oraz w Wielowsi.
Powstanie styczniowe oraz rozkwit miasta.
Rok 1863 to data wybuchu powstania styczniowego, szeroko wspieranego przez ludność miasta i Tarnowskich. Z pobliskich terenów zbierały się grupy ochotników, organizowano przerzuty broni, amunicji, żywności, uruchamiano szpitaliki dla rannych (dominikanki wielowiejskie). Na czele ochotniczego oddziału z Dzikowa stanął Juliusz Tarnowski. Niestety, już pierwsza bitwa pod Komorowem została przegrana zaś sam młody szlachcic zginął.
Tuż po powstaniu, w 1864 został ufundowany szpital publiczny przez hr. Zofię z Zamoyskich Tarnowską. Ponad dwadzieścia lat później jej syn, hr. Zdzisław Tarnowski ufundował nowy, do dziś istniejący budynek szpitala i nazwał go imieniem matki. Miasto ulegało powolnym przemianom strukturalnym – w 1855 roku zyskując rangę siedziby starostwa powiatowego. Do I wojny światowej powstały zatem takie instytucje jak poczta, Czytelnia i Kasyno Mieszczańskie, Towarzystwo Zaliczkowe, Towarzystwo Przemysłowo-Handlowe „Bazar”, Kasa Oszczędności i Pożyczek, Straż Ogniowa, dwie drukarnie, szkoła ludowa, C.K. Wyższa Szkoła Realna (gimnazjum), Muzeum Powiatowe, pierwsze ochronki dla dzieci i Towarzystwo Gimnastyczne „Sokół”. W 1887 roku Tarnobrzeg został połączony linią kolejową z Rozwadowem i Dębicą. Wkrótce powstały też pierwsze zakłady przemysłowe – browar, wytwórnia wódek i likierów, parowa fabryka stolarska.
Pomnik Bartosza Głowackiego.
Wielkim wydarzeniem, które odbiło się echem w kraju były uroczystości jakie miały miejsce we wrześniu 1904 roku. 8 września biskup Sebastian Pelczar dokonał koronacji cudownego obrazu Matki Boskiej Dzikowskiej, zaś dzień później dokonano odsłonięcia pomnika Bartosza Głowackiego, dłuta krakowskiego Rzeźbiarza Władysława Korpali. W obydwu tych uroczystościach uczestniczyło ponoć 100 tys. ludzi, którzy zjechali do grodu z wszystkich zaborów.
Pod koniec panowania Franciszka Józefa I pojawił się charakterystyczny element rynku – neobarokowa wieża zegarowa, będąca częścią nowej kruchty zaprojektowanej przez architekta lwowskiego, Jana Sasa Zubrzyckiego. Wraz ze wzniesieniem wieży, rozszerzono też świątynię klasztorną o dwie nawy boczne. Przebudowana w latach 1910-1912, z fundacji Zdzisława Tarnowskiego ustaliła ostatecznie wygląd świątyni-siedziby cudownego obrazu. W 1913 roku dziedzic ufundował także tarnobrzeską stację kolejową.
I wojna światowa i Tarnobrzeg międzywojenny (1914-1939).
Jako przygotowanie do wojny Austriacy budują w mieście wojskowe lotnisko. Sierpień 1914 roku przyniósł wybuch I wojny światowej. Na terenie miasta już w początkach XX wieku działały organizacje (Związek Strzelecki, Towarzystwo Gimnastyczne „Sokół”, drużyny harcerskie i skautowe) przygotowujące młodych Polaków do służby wojskowej w zakresie musztry, fechtunku, jazdy konnej a zwłaszcza posługiwaniem się bronią palną. Trzydziestoosobowa grupa tak wyszkolonej młodzieży dołączyła później do sławetnych Legionów Józefa Piłsudskiego. Z uwagi na swe graniczne położenie Tarnobrzeg był narażony na wzmożone działania wojenne, i tak jesienią 1915 roku ofensywa armii carskiej przyniosła miastu ogromne zniszczenia – bodaj największe od wojny północnej z początku XVIII wieku. Zniszczeniu uległ ratusz, budynek sądu i wiele domostw, poważnego uszczerbku doznał kościół dominikański – zniszczono sklepienie nad nawą świątyni, ścianę szczytową, barokowe organy i belkę tęczową z połowy XVIII wieku. Zagrabiono także zbiory Muzeum Powiatowego oraz pozbawiono Tarnowskich koni z ich sławnej stadniny koni.
Republika Tarnobrzeska.
Wojna przyniosła wiele ofiar przez co w roku 1916 dramatem miasta stały się sieroty. W wyniku starań kilku znanych społeczników, m.in. Jóżefa Chalcarza i Walerego Momidłowskiego Tarnowscy podarowali swój pałac w Mokrzyszowie na siedzibę ochronki (od 1927 roku funkcjonowała w nim zawodowa szkoła rolnicza). W końcu października 1918 roku władze miasta podporządkowały się Polskiej Komisji Likwidacyjnej w Krakowie. Początki II RP nie przebiegały w mieście spokojnie. Po rozbrojeniu żołnierzy austriackich i przejęciu miejskich urzędów wśród ludności zaczęły panować nastroje rewolucyjne. Wyrazicielami tych ruchów stał się komunista Tomasz Dąbal i ksiądz Eugeniusz Okoń. 6 listopada 1918 roku na tarnobrzeskim rynku pod pomnikiem Bartosza Głowackiego odbył się pierwszy wielotysięczny wiec na którym głosili oni hasła rewolucji społecznej, nacjonalizacji przemysłu, parcelacji wielkich majątków ziemskich (w powiecie tarnobrzeskim na 114 mórg ziemi ornej 78 tys. należało do 10 dworów, 14 tys. rodzin chłopskich gospodarzyło na pozostałym obszarze). W wyniku tych zajść prasa krajowa zaczęła używać terminu "Republika Tarnobrzeska". W okolicznych wsiach zaczęły powstawać Rady Chłopskie. Zaalarmowany wypadkami hr. Zygmunt Lasocki, b. poseł do parlamentu wiedeńskiego z powiatu tarnobrzeskiego, a obecnie zarządzający administracja terenów zaboru austriackiego z ramienia Polskiej Komisji Likwidacyjnej w Krakowie wysłał do Tarnobrzega oddziały wojskowe. Przeprowadzona w 1919 roku pacyfikacja zakończyły dzieje „republiki”. Około 350 chłopów zostało aresztowanych, 400 ukaranych chłostą po 25 albo 50 kijów. Mimo rozbicia Republiki w wyborach do Sejmu Ustawodawczego w 1919 roku w powiecie tarnobrzeskim zwyciężyli Dąbal i ks. Okoń.
Lata międzywojenne.
Początek lat 20. to powolna stabilizacja życia w mieście i powiecie. W tym mniej więcej czasie senator RP Wojciech Wiącek redagował i wydawał lokalne pisma „Obywatel” (1921-1922), następnie „Głos Ziemi Tarnobrzeskiej” (1922-1924). Trwało porządkowanie i naprawianie zniszczonego miasta, dotychczasowa C.K. Wyższa Szkoła Realna uzyskała status gimnazjum i patrona – hetmana Jana Tarnowskiego.
We wrześniu 1927 roku na zamku w Dzikowie doszło do zjazdu stronnictwa konserwatywnego, którego niekwestionowanym przywódcą był senator Zdzisław Tarnowski. Spodziewano się nawet przyjazdu marszałka Józefa Piłsudskiego, który nie przybył, ale wysłał w swoim zastępstwie osobistego przedstawiciela Walerego Sławka. W tym samym roku, w nocy z 21 na 22 grudnia, pod nieobecność właścicieli, wybuchł tragiczny w skutkach pożar na samym zamku dzikowskim. Jedynie spontaniczna akcja tarnobrzeżan kierowana przez ówczesnego bibliotekarza dzikowskiego Michała Marczaka ocaliła większość bezcennych egzemplarzy tamtejszej biblioteki. Zostało to okupione dziewięcioma śmiertelnymi ofiarami, wśród których znaleźli się m.in. Józef i Grzegorz Wiąckowie oraz Alfred Freyer, wybitny lekkoatleta. Wkrótce po pożarze, kompletnie zniszczony zamek został odbudowany na podstawie projektu architekta krakowskiego prof. Wacława Krzyżanowskiego (związanego wcześniej z regionem poprzez budowę kościoła w Chmielowie). Projekt ten nie przywrócił jednak rezydencji stylu neogotyckiego nadanego jej za czasów Jana Feliksa Tarnowskiego. Kształt siedziby nabrał stylu baroku Wazów polskich, oddając charakter siedziby zasłużonego rodu.
Sporym wydarzeniem w życiu, wciąż niewielkiego, Tarnobrzega była wizyta w 1929 roku prezydenta Rzeczypospolitej, prof. Ignacego Mościckiego. Wiązała się bezpośrednio z pierwszym etapem realizacji Centralnego Okręgu Przemysłowego. Twórcy idei COP-u zamierzali także w Tarnobrzegu zlokalizować jeden z zakładów przemysłowych jednakże lokalne spory uniemożliwiły zrealizowanie tej inwestycji. Prezydent był gościem hr. Tarnowskiego na zamku w Dzikowie, spotkał się z sędziwym wójtem Janem Słomką oraz odwiedził senatora Wojciecha Wiącka w jego chacie w Machowie.
W latach trzydziestych przebudowano kościoły w Miechocinie i Wielowsi, uruchomiono elektrownie miejską (pierwsza niewielka elektrownia powstała w 1910 r. dla zamku w Dzikowie). W 1933 roku miała miejsce powtórna koronacja obrazu Matki Boskiej Dzikowskiej (pierwsze korony zostały skradzione w 1927 roku). We wrześniu 1939 roku, na krótko przed rozpoczęciem wojny, hr. Tarnowski wywiózł najcenniejsze zbiory rodowej kolekcji do Lwowa.
II wojna światowa (1939–1945).
Mieszkańcy miasta poznali początki wojny już 2 września – miasto zostało zbombardowane w wyniku czego życie straciło 11 tarnobrzeżan. Obroną miasta kierował młody, zdolny oficer Józef Sarna. Wobec zmasowanych ataków lotniczych i lepiej wyposażonych oddziałów niemieckich, zmuszona została do kapitulacji 13 dnia wojny, poprzedzona śmiercią dowódcy. Mimo przegranej kampanii wrześniowej i zajęcia Tarnobrzega przez Niemców już w październiku 1939 roku zaczęto tworzyć zalążki organizacji konspiracyjnych. Szczególną rolę odegrał w tym Władysław „Jędruś” Jasiński. W tym samym czasie powstała tajna drużyna harcerska, dowodzona przez Eugeniusza Dąbrowskiego, współpracownika „Jędrusia”. Niezależnie od ich działań także późną jesienią pierwszego roku okupacji powstały struktury Związku Walki Zbrojnej, z czasem przekształconego w Armię Krajową. Obwód Tarnobrzeski AK zyskał pseudonim „Twaróg”.
Z powodu powszechnie panującej dezinformacji Władysław Jasiński wraz ze swoimi kolegami rozpoczął w początkach 1940 roku wydawanie periodyku „Biuletyn Radiowy”. Wkrótce potem pismo przekształciło się w regularnie ukazujący się „Odwet” z redakcji której wyłonił się na przełomie 1941 i 1942 roku oddział partyzancki „Jędrusie”. Wiele udanych akcji i wygranych potyczek oddziału sprawiły, że legenda „Jędrusiów” rosła nieustannie. Legendy oddziału nie zniszczyła nawet śmierć jego charyzmatycznego dowódcy Jasińskiego w styczniu 1943 roku.
Żydzi tarnobrzescy.
W 1940 roku Niemcy rozpoczęli wysiedlanie tarnobrzeskich Żydów. Od pierwszego ich pogromu, podczas potopu szwedzkiego, a potem na początkach XVIII wieku, starozakonni stanowili trwały i znaczący element pejzażu miasta. Początkowo zajmowali rejon ul. Szerokiej (gdzie wzniesiono synagogę, a obok zlokalizowano pierwszy kirkut), na przełomie XIX i XX wieku zaczęli żyć także w innych rejonach miasta. Mimo konkurencji na wielu polach, w mieście nie dochodziło do gwałtownych wydarzeń na tle religijno-narodowościowym. Początek 1940 roku przyniósł nie tylko wysiedlenie ale także zniszczenie kirkutu oraz dewastacje nowego cmentarza żydowskiego przy ul. Sienkiewicza.
Wojna dotknęła także rodzinę Tarnowskich – hr. Artur Tarnowski spędził w niemieckim oflagu cały okres wojny. Po wyjściu z niewoli u schyłku konfliktu wstąpił do Armii Polskiej na Zachodzie. Tymczasem w Dzikowie jego żona – Róża z Zamoyskich Tarnowska opiekowała się ukrytą w murach zamku częścią zbiorów przy pomocy wieloletniego bibliotekarza dzikowskiego – Michała Marczaka. Od początku wojny także w Tarnobrzegu organizowano tajne nauczanie w które byli szczególnie zaangażowani profesorowie tutejszego gimnazjum. W tamtych latach aż dwukrotnie mieszkańcy byli zmuszeni do remontowania kościoła dominikańskiego – w 1939 i 1944 roku. Latem 1944 roku ofensywa Armii Czerwonej zbliżyła się do granic miasta które zdobyto 5 sierpnia. W tym samym czasie hr. Róża Tarnowska wyjechała z Dzikowa na zachód by tam spotkać swego męża. Jak się później okazało, rozpoczęło to, trwające po dziś dzień, życie Tarnowskich na uchodźstwie.
Rzeczywistość powojenna (1945-).
Nowe realia dla tarnobrzeżan zakreśliły się już jesienią 1944 roku, zaczęły działalność instytucje publiczne, normowała się struktura władz. Część wychowywanych patriotycznie Polaków źle przyjęła zwierzchnictwo sowieckie przez co rozpoczął się epizod bratobójczej wojny domowej. W trakcie walk bohaterstwem odznaczył się Hieronim „Zapora” Dekutowski (po wielu akcjach schwytany i stracony) oraz Kazimierz Bogacz (rozbicie więzienia przetrzymującego żołnierzy AK). Walki toczyły się do początku lat pięćdziesiątych. Na przełomie 1944–1945 wywieziono z dzikowskiego zamku jego cenne wyposażenie i zgromadzone przez Tarnowskich zbiory do muzeów Warszawy, Krakowa, Łańcuta i Rzeszowa.
Odkrycie siarki.
Jednym z ważniejszych wydarzeń XX wieku dla rejonu tarnobrzeskiego było z całą pewnością odkrycie wielkich złóż siarki w okolicach przez prof. Stanisława Pawłowskiego w 1953 roku. Popyt na ten surowiec, obserwowany na świecie od lat 20. XX wieku przyczynił się do ponad dziesięciokrotnego rozrostu ludności miasta i znacznej rozbudowy jego infrastruktury. Nowo powstałe kopalnie, najpierw w Piasecznie, potem w Machowie i Jeziórku spowodowały zniszczenie tych starych wsi ale dały wiele miejsc pracy i spowodowały niebywały rozrost miasta i okolic. W tamtych latach powstały nowe osiedla bloków mieszkalnych takie jak: Skalna Góra, Serbinów, Wielopole, Osiedle Młodych, Siarkowiec.
Tarnobrzeg miastem wojewódzkim.
W roku 1976 po raz trzeci dokonano koronacji cudownego obrazu Matki Boskiej Dzikowskiej. Poprzednie korony wywieziono w 1939 roku do Żółkwi by uchronić je od nadchodzącej wojny, nikt nie domyślał się w tamtym czasie że miasto zostanie poza granicami kraju. Uroczystość zbiegła się z 300-leciem klasztoru oo. dominikanów przez co na obchodach byli obecni ówczesny prymas Polski ks. kardynał Stefan Wyszyński oraz metropolita krakowski, ks. Kardynał Karol Wojtyła.
W roku 1971 powstało Towarzystwo Przyjaciół Tarnobrzega, skupiające ludzi którym miasto nie było obojętne. W wyniku trzydziestoletniej działalności z inicjatywy Towarzystwa utworzono wiele pomników, obelisków i tablic pamiątkowych na terenie miasta, wydało kilka publikacji, kilka okolicznościowych medali, utworzyło Muzeum Historyczne Miasta Tarnobrzega w historycznym spichlerzu z 1843 roku oraz własną siedzibę – Klub Pod Leliwą. W roku 1998 TPT rozpoczęło wydawanie własnego kwartalnika społeczno-kulturalnego „Dzikovia”.
Reforma administracyjna z 1975 roku sprawiła, że na mapie Polski pojawiło się województwo tarnobrzeskie. W jego obrębie znalazły się m.in. Stalowa Wola, Nowa Dęba, Sandomierz, Opatów, Zawichost i Janów Lubelski. Jednakże lansowana wizja trzech „miast wojewódzkich” o różnych profilach (Stalowa Wola – przemysłowa, Sandomierz – kulturalna, Tarnobrzeg – administracyjna) skutecznie zahamowała faktyczny rozrost wynikający z uzyskania przez Tarnobrzeg rangi stolicy województwa. Dodatkowo pogłębiał się kryzys ekonomiczny i społeczny, objawiony ze szczególną mocą w wydarzeniach z 1980 roku.
Okres przemian ustrojowych.
W roku 1979 dokonano poświęcenia nowego, drewnianego, tymczasowego kościoła pw. Matki Bożej Nieustającej Pomocy, na osiedlu Serbinów – świątyni wzniesionej wbrew władzom. Budową kierował i jej proboszczem stał się znany tarnobrzeski społecznik ks. Michał Józefczyk. Szczególną rolę w strajkach 1980 roku odegrał założony w końcu września w Tarnobrzegu NSZZ „Solidarność”. W połowie lat 80. utworzono pierwszy Społeczny Komitet Rewaloryzacji Dzikowa oraz rewaloryzację zaniedbanej starówki tarnobrzeskiej, którego inicjatorem było wspomniane Towarzystwo Przyjaciół Tarnobrzega z Edwardem Antończykiem na czele. W 1989 roku Towarzystwo utworzyło Muzeum Historyczne, co zbiegło się z powrotem do kraju Jana Artura Tarnowskiego, najstarszego syna ostatniego pana na Dzikowie. Spadkobierca Tarnowskich aktywnie włączył się do tworzenia tarnobrzeskiego muzeum, przekazując liczne zabytki z rodzinnych zbiorów. W 1989 roku, na bazie ówczesnych przemian, powstał Tarnobrzeski Komitet Obywatelski „Solidarność” grupujący wielu dotychczas opozycyjnych działaczy politycznych i związkowych. TKO wygrał pierwsze po wojnie wolne wybory samorządowe do Rady Miasta w 1990 roku. Prezydentem miasta wybrano Stanisława Żwiruka, przewodniczącym Rady Miasta został Kazimierz Gąsior. Działający przez dwie kadencje samorząd wybudował oczyszczalnie ścieków, wzniósł szkołę podstawową im. Jana Pawła II, utrzymał Muzeum Historyczne m. Tarnobrzega, dokonał przebudowy placu rynkowego oraz modernizację układu komunikacyjnego. W 1991 roku powstało Tarnobrzeskie Towarzystwo Historyczne, skupiające grono miejscowych historyków, pod przewodnictwem Tadeusza Zycha. Zainteresowania Towarzystwa koncentrują się zwłaszcza wokół zagadnień historii miasta w XX wieku, a także jego społeczności żydowskiej. Towarzystwo może poszczycić się kilkunastoma już Tarnobrzeskimi Zeszytami Historycznymi wyczerpującymi tamtą tematykę.
Początek lat 90. to także utworzenie Tarnobrzeskiego Społecznego Towarzystwa Oświatowego. TSTO powołało I Społeczne Liceum Ogólnokształcące im. hetmana Jana Tarnowskiego (znalazło swą siedzibę w budynku dawnego sądu). Również w tamtym czasie w dawnym pałacyku Tarnowskich w Mokrzyszowie rozpoczął działalność metodyczny Ośrodek Doskonalenia Pedagogicznego.
Współczesność.
Na lata 90. przypada także szybki rozwój mediów lokalnych – do już istniejącej zakładowej „Siarki” (wydawanej od 1963 roku), Tygodnika Nadwiślańskiego (wydawanego od 1980 roku) dołączyła rozgłośnia radiowa Radio Leliwa, miesięcznik „Afisz” związany z Tarnobrzeskim Domem Kultury i wspomniany kwartalnik „Dzikovia”.
Obchodzone w 1993 roku 400-lecie miasta zostało wykorzystane do popularyzacji Tarnobrzega ale także zbiegło się z gwałtownym załamaniem rynku siarkowego co sprowokowało dyskusje nt. przyszłości i nowej wizji miasta.
W styczniu 1999 roku miasto uzyskało status miasta na prawach powiatu. W czerwcu tego samego roku podczas pielgrzymki do Sandomierza w Wielowsi wylądował Jan Paweł II.
W maju i w czerwcu 2010 r. północna część miasta (Wielowieś, Dzików, Sielec, Sobów) została całkowicie zalana w wyniku powodzi i podtopień.

</doc>
<doc id="1072670" url="https://pl.wikipedia.org/wiki?curid=1072670" title="Diabelski Kamień (Góry Świętokrzyskie)">
Diabelski Kamień (Góry Świętokrzyskie)

Diabelski Kamień (inaczej Wielki Kamień) – okazały fragment kwarcytowej grani skalnej środkowej części Pasma Masłowskiego w Górach Świętokrzyskich, około 3 km na wschód od Masłowa Pierwszego. Na skale można zauważyć charakterystyczne rysy tektoniczne.
Według legendy, skałę zrzucił diabeł, przelatujący w stronę klasztoru na Świętym Krzyżu. Diabeł nie zdążył zniszczyć klasztoru i upuścił kamień na szczyt góry Klonówki z powodu koguta, który zapiał w pobliskich Mąchocicach. Do tej pory można znaleźć ślady czarcich pazurów na skale.
W pobliżu Diabelskiego Kamienia przebiega Główny Szlak Świętokrzyski im. Edmunda Massalskiego z Gołoszyc do Kuźniaków.

</doc>
<doc id="1072671" url="https://pl.wikipedia.org/wiki?curid=1072671" title="Akemeci">
Akemeci

Akemeci lub akojmeci (gr. “nie śpiący, czuwający”). Założony około 400 r. w Konstantynopolu zakon mnichów prowadzących modlitwę - grupami - przez dwadzieścia cztery godziny na dobę. Podzieleni na trzy chóry, prowadzili nieustanną modlitwę chórową. Działalność akemetów miała istotny wpływ na kształtowanie się liturgii.

</doc>
<doc id="1072672" url="https://pl.wikipedia.org/wiki?curid=1072672" title="Aftartodoketyzm">
Aftartodoketyzm

Aftartodoketyzm (gr. ἄφθαρτος “niezniszczalny” i δοκεῖν “mniemanie, przypuszczenie, pozór”) – powstała w VI wieku herezja monofizycka, założona przez Juliana z Halikarnasu. Głosiła ona, że od momentu wcielenia natura ludzka Jezusa została wchłonięta przez naturę boską, co spowodowało, że ciało Chrystusa było niezniszczalne i nieśmiertelne, Jezus jednak przyjął dobrowolnie cierpienia dla naszego dobra. Zdaniem aftartodoketów Jezus jadł i spał tylko na pokaz, a cierpienie udawał.
W roku 564 cesarz Justynian wydał specjalny edykt, w którym popierał doktrynę głoszoną przez aftartodoketów. Inne nazwy sekty to julianiści lub fantazjaści. W samej sekcie doszło do rozłamu: jedni głosili, że ciało Chrystusa zostało stworzone, inni natomiast - przeciwnie.

</doc>
<doc id="1072673" url="https://pl.wikipedia.org/wiki?curid=1072673" title="Aftartodokeci">
Aftartodokeci



</doc>
<doc id="1072674" url="https://pl.wikipedia.org/wiki?curid=1072674" title="Akojmeci">
Akojmeci



</doc>
<doc id="1072679" url="https://pl.wikipedia.org/wiki?curid=1072679" title="Young Lust">
Young Lust

Young Lust – utwór muzyczny brytyjskiego zespołu rockowego Pink Floyd. Pochodzi z wydanej w 1979 roku rock opery/concept albumu "The Wall".
Kompozycja.
Utwór wyróżnia się na płycie swym surowym, wręcz hardrockowym brzmieniem, mocno odstającym od zwykłej stylistyki muzycznej zespołu. Główne wokale wykonywane są w całości przez Davida Gilmoura; Waters śpiewa tu tylko w chórkach.
Ponieważ początek "Young Lust" pod względem muzycznym jest płynną i logiczną konsekwencją zakończenia poprzedniego utworu, "Empty Spaces", te dwie piosenki są często grane w radiu jedna po drugiej (czasami mylnie określane tylko jako Young Lust). Łącznikiem między nimi jest słowo "wall", które Waters zaczyna śpiewać jeszcze w "Empty Spaces", ale kończy już w "Young Lust".
Riff gitarowy zagrany przez Gilmoura pod koniec drugiego wersu został później wykorzystany także na albumach koncertowych "Delicate Sound of Thunder" i "P*U*L*S*E" (można go tam usłyszeć po finalnej solówce w utworze "Learning to Fly").
Pod koniec utworu słychać jeden z typowych dla zespołu dramatycznych efektów pozamuzycznych: fragment dialogu Pinka z operatorem telefonicznym. Powstał on podczas nagrywania albumu w Los Angeles, dzięki nieświadomej pomocy operatora międzynarodowego i zamieszkałego w Anglii przyjaciela Rogera Watersa. Basista wpadł na pomysł, żeby nagrać autentyczną rozmowę z urzędnikiem telekomunikacji przekonanym, że ma do czynienia z mężem, którego żonę właśnie przyłapał z innym mężczyzną. Zadzwonił więc do swojego przyjaciela do Anglii mówiąc operatorowi, że dzwoni do żony i nie informując go, że rozmowa jest w rzeczywistości scenką nagrywaną na potrzeby albumu koncepcyjnego. Pierwszych dwóch operatorów nie spełniali pokładanych w nich oczekiwań nie komentując ani słowem sytuacji zastanej u "rodziny" swego klienta - trzeci jest tym, którego słyszymy na albumie.
Fabuła.
Jak wszystkie utwory na płycie, "Young Lust" przedstawia fragment historii jej głównego bohatera, gwiazdora rockowego imieniem Pink. W sferze tekstowej dotyczy ekscesów obyczajowych i pustki emocjonalnej życia w trasie, gdzie muzyk jest stale poza domem; ponieważ Pink nie widział swej żony od miesięcy, czuje się samotny, a pomiędzy koncertami szuka pocieszenia zapraszając do hotelu tabuny groupies. Dzwoni do żony, lecz telefon odbiera obcy mężczyzna - uświadamia sobie, że już od jakiegoś czasu jest zdradzany, co znacznie pogłębia jego problemy psychiczne i przyspiesza proces budowy ochronnego muru.
Wersja filmowa.
Sekwencje obrazujące ten utwór w filmowej interpretacji Alana Parkera przedstawiają Pinka w towarzystwie swoich groupies; fanki przechytrzają ochronę aby zdobyć jego autograf lub chociaż znaleźć się w jego towarzystwie, lecz on wydaje się ich nie zauważać. Na filmie telefon, z którego Pink dowiaduje się o romansie swojej żony następuje przed wydarzeniami opisywanymi w "Young Lust", a nie, jak na płycie, po nich. Utwór nabiera w tym kontekście zupełnie innej wymowy; ukazuje ekscesy bohatera bardziej jako reakcję na postępowanie partnerki niż jako objaw jego własnej stopniowej degeneracji. W konsekwencji film Parkera kładzie dużo większy nacisk na rolę czynników zewnętrznych w budowie murów niż teksty Rogera Watersa, przedstawiające problemy Pinka bardziej jako rezultat jego własnej konstrukcji psychicznej, na którą dopiero nakładają się krzywdy wyrządzane mu przez innych.

</doc>
<doc id="1072680" url="https://pl.wikipedia.org/wiki?curid=1072680" title="Ministrowie edukacji i umiejętności Irlandii">
Ministrowie edukacji i umiejętności Irlandii

Minister edukacji i umiejętności (irl. "An tAire Oideachais agus Scileanna"), minister w rządzie Irlandii stojący na czele Departamentu edukacji i nauki (irl. "An Roinn Oideachais agus Eolaíochta"), zajmujący się sprawami szkolnictwa i nauki.

</doc>
<doc id="1072681" url="https://pl.wikipedia.org/wiki?curid=1072681" title="Franciszek II d’Este">
Franciszek II d’Este

Franciszek II d’Este, "Francesco II d’Este" (ur. 6 marca 1660, zm. 6 września 1694) – książę Modeny i Reggio od roku 1662 do swojej śmierci.
Urodził się jako jedyny syn księcia Alfonsa IV i Laury Martinozzi, córki Girolamo Martinozziego i Laury Mazzarino, pochodzących z włoskiej szlachty. Laura Martinozzi była siostrzenicą kardynała Jules'a Mazarina. Jego starsza siostra - Maria z Modeny w 1673 poślubiła przyszłego króla Jakuba II Stuarta, a w 1685 została królową Anglii i Szkocji.
Jako mały chłopiec uczył się grać na wiolonczeli i dla niego odtworzono dworską orkiestrę, kiedy miał 11 lat – wiolonczelistą był wtedy Giovanni Maria Bononcini. Franciszek pozostał hojnym patronem muzyki. Jego zbiory znacząco uzupełniły Bibliotekę Estense w Modenie.
Franciszek został księciem Modeny i Reggio w wieku zaledwie dwóch lat. Jego matka, pobożna i surowa, rządziła jako regentka aż do 1674. Obowiązki państwowe dzieliła z różnymi duchownymi, a radą służył jej zawsze jej spowiednik - ojciec Garimberti. Kiedy matka wyjechała do Anglii, aby towarzyszyć córce, 14-letni Franciszek przejął pełnię władzy. Pod wpływem swojego towarzysza – kuzyna Cesare Ignazia d’Este, po powrocie matki wygnał ją z dworu książęcego. Polityka zagraniczna Franciszka podporządkowana była polityce króla Francji – Ludwika XIV Burbona – patrona jego siostry po 1688 roku (po tym jak Jakub II musiał uciekać ze swojej ojczyzny). Franciszek jednak nie pozwolił na wchłonięcie przez Francję swojego księstwa.
Małżeństwo.
Około 1692 Franciszek ożenił się z siostrą cioteczną – Małgorzatą Marią Farnese, księżniczką Parmy, córką Ranuccia II Farnese i Izabeli d’Este (ciotki Franciszka). Para nie miała dzieci, a następcą Franciszka został jego wuj (przyrodni brat jego ojca) – kardynał Reginald d’Este.

</doc>
<doc id="1072684" url="https://pl.wikipedia.org/wiki?curid=1072684" title="PAE Aris Thessalonikis">
PAE Aris Thessalonikis



</doc>
<doc id="1072685" url="https://pl.wikipedia.org/wiki?curid=1072685" title="Wiktor Pysz">
Wiktor Pysz

Wiktor Pysz (ur. 3 maja 1949 w Nowym Targu) – były polski hokeista, trener.
Karierę rozpoczął i skończył w Podhalu Nowy Targ. W międzyczasie grał w Cracovii (1968-1970) i Legii Warszawa (1970-1972). W barwach nowotarskiego klubu trzy razy wywalczył Mistrzostwo Polski w 1966, 1973 i 1974 roku. W reprezentacji Polski rozegrał 1 spotkanie.
Karierę trenerską także rozpoczął w Podhalu (wicemistrzostwo Polski 1980), po czym trenował kluby niemieckie: EV Stuttgart, Augsburger Panther i Adler Mannheim. W latach 1999-2004 był selekcjonerem reprezentacji Polski (awans do Mistrzostw Świata Elity). Od sezonu 2006/2007 trenował Podhale Nowy Targ z którym wywalczył Mistrzostwo Polski. Podał się do dymisji 31 października 2007 z powodów zdrowotnych. 2 września 2008 został mianowany na Kierownika Wyszkolenia PZHL. 20 lipca 2009 roku został po raz drugi selekcjonerem reprezentacji Polski. Z tej funkcji został odwołany 21 czerwca 2012 roku.
Jego bracia Marian (ur. 1947) i Andrzej (ur. 1954) oraz syn Patryk także byli hokeistami. Brat Marian również jest trenerem, a syn Patryk jest jednym z nielicznych polskich zawodników wybranych w drafcie do ligi NHL.

</doc>
<doc id="1072690" url="https://pl.wikipedia.org/wiki?curid=1072690" title="Puchar Zdobywców Pucharów (1970/1971)">
Puchar Zdobywców Pucharów (1970/1971)

XI Puchar Europy Zdobywców Pucharów 1970/1971

</doc>
<doc id="1072691" url="https://pl.wikipedia.org/wiki?curid=1072691" title="Massey Ferguson">
Massey Ferguson

Massey Ferguson – kanadyjsko-amerykański koncern produkujący maszyny rolnicze.
Powstał w 1953 roku jako Massey-Harris-Ferguson Limited, od 1958 jako Massey-Ferguson. W tym samym roku firma przedstawiła swoje pierwsze logo, którym były trzy czerwone trójkąty stykające się wierzchołkami. Logo to używane jest przez firmę do dnia dzisiejszego. Firma kontynuuje tradycję spółki Massey-Harris Company. Zanim jednak doszło do połączenia firm, Harry Ferguson produkował ciągniki rolnicze początkowo we współpracy z firmą David Brown. Innowacją w ciągnikach Fergusona był skonstruowany i opatentowany przez niego trzypunktowy system zawieszania narzędzi rolniczych sterowany siłownikiem hydraulicznym. Wkład Fergusona w konstrukcje ciągników rolniczych był tak wielki, że większość produkowanych obecnie ciągników rolniczych posiada trzypunktowy układ zawieszenia narzędzi oparty na jego pomyśle.
Po zerwaniu współpracy z firmą David Brown Harry Ferguson nawiązał współpracę z Henrym Fordem, który w tamtym okresie był największym producentem ciągników rolniczych w USA. W ramach tej współpracy ciągniki firmy Ford od 1939 roku wyposażane były w układ zawieszania narzędzi systemu Fergusona. W czasie współpracy z Fordem w USA, Ferguson nawiązał współpracę z brytyjską firmą Standard Motor Company, która od 1946 roku produkowała ciągniki rolnicze na rynek Wielkiej Brytanii pod marką „Ferguson”. Pierwszy ciągnik rolniczy Ferguson TE 25 opuścił fabrykę w Coventry 6 lipca 1946. W 1947 roku doszło do zerwania współpracy pomiędzy firmą Ford a Harrym Fergusonem, a sprawa stosowania systemu Fergusona w ciągnikach Forda znalazła swój finał w sądzie. Po odejściu od Forda, Ferguson zaczął dostarczać na rynek amerykański produkowane w Wielkiej Brytanii ciągniki „Ferguson”, wytwarzane przez Standard Motor Company. W tym samym czasie w Detroit, Harry Ferguson wybudował swoją własną fabrykę, która od 1948 roku produkowała ciągniki na rynek amerykański. W 1953 roku doszło do połączenia firm Massey-Harris z firmą Harry’ego Fergusona. Kilka lat po fuzji obu przedsiębiorstw nadal produkowano ciągniki pod marką „Ferguson”, jak i „Massey-Harris”. Sytuacja taka trwała do roku 1957. W 1955 roku sprzedano licencję na produkcją ciągników rolniczych jugosłowiańskiej firmie IMT. W 1959 roku firma Massey-Ferguson przejęła brytyjską firmę Perkins produkującą silniki wysokoprężne. W tym samym roku nabyła fabrykę w Coventry od Standard Motor Company, która produkowała ciągniki rolnicze dla Massey Fergusona. W 1960 r. został zakupiony włoski producent ciągników rolniczych Landini. 22 listopada 1961 r. została otwarta nowa fabryka w Beauvais, a jej pierwszym produktem był 25-konny MF 825. W 1974 roku polski producent ciągników rolniczych, Zakłady Mechaniczne Ursus, zakupił licencję na produkcję serii 200 i 500. W tym samym roku zakupiono niemiecką firmę Hanomag. W 1977 r. podpisano umowę z japońską firmą Toyosha Company z Osaki na produkcję kompaktowych ciągników. W 1980 r. Hanomag został sprzedany Horst-Dieter Esch i wcielony do holdingu IBH. W 1981 r. została otwarta fabryka w Canoas w Brazylii. W 1982 r. została zamknięta historyczna fabryka w Detroit. W 1984 r. następuje podpisanie umowy z duńską fimą Dronningborg Maskinfabrik na produkcję kombajnów zbożowych. W 1989 r. MF sprzedał swoją brazylijską fabrykę w Canoas wraz z licencją na produkowane tam ciągniki rolnicze firmie Iochpe-Maxion. W tym samym roku podpisano umowę licencyjną z polską firmą Ursus na produkcję 34-konnego ciągnika rolniczego MF 231. Do sprzedaży trafił ciągnik MF 3680 z silnikiem Valmet. W 1990 r. został sprzedany Landini. W 1994 została utworzona wspólnie przez Massey Ferguson i Renault Agriculture spółka joint venture GIMA, produkująca układy napędowe do ciągników rolniczych obydwu marek. W tym samym roku właścicielem firmy staje się konsorcjum AGCO. W 2002 roku został wyprodukowany ostatni ciągnik w angielskiej fabryce w Coventry, a rok później fabryka zostaje zamknięta z liczbą 3307996 wyprodukowanych ciągników.

</doc>
<doc id="1072693" url="https://pl.wikipedia.org/wiki?curid=1072693" title="Nacho Novo">
Nacho Novo

Ignacio „Nacho” Gómez Novo (galicyjska wymowa: ; ur. 26 marca 1979 w Ferrol) – hiszpański piłkarz występujący na pozycji bocznego pomocnika lub napastnika.
Kariera klubowa.
Karierę zaczął w SD Huesca. W lipcu 2001 roku przeszedł do Raith Rovers. Zagrał tam 33 razy i strzelił 18 goli. Rok później podpisał umowę ze szkockim klubem Dundee F.C. W nowym klubie zadebiutował 3 sierpnia 2002 roku w zremisowanym 1:1 meczu z Hearts. W Dundee F.C. grał przez dwa sezony i w 71 meczach strzelił 26 goli.
6 lipca 2004 roku podpisał kontrakt z Rangers, gdzie grał do maja 2010. Rozegrał tam 162 mecze strzelając 42 bramki. Znany z porywczości, często dostawał kartki za dyskusje z sędziami. Przez kibiców The Gers zapamiętany został szczególnie jako strzelec wielu jakże ważnych bramek przeciw Celtikowi. W dniu 1 maja 2008 roku strzelił zwycięskiego karnego w meczu z
w półfinale Pucharu UEFA i zapewnił swojej drużynie awans do finału, w którym ostatecznie przegrali z rosyjskim Zenitem 0:2.
W maju 2010 roku Nacho Novo przeniósł się do hiszpańskiego klubu Sporting Gijón, grającego w Primera División. W nowym klubie grał przez dwa sezony, wystąpił w sumie w 41 meczach i strzelił 7 goli.
16 lutego 2012 roku podpisał półroczny kontrakt z Legią Warszawa, z opcją przedłużenia o kolejny sezon.
26 lutego 2012 roku zadebiutował w barwach Legii w meczu ze Śląskiem Wrocław.
11 kwietnia tego roku strzelił swoją debiutancką bramkę w meczu z Arką Gdynia w półfinale Pucharu Polski.
W sezonie 2011/2012 wywalczył wraz z Legią Puchar Polski, która pokonała w finale Ruch Chorzów 3:0.
Kariera reprezentacyjna.
Nacho Novo nigdy nie został powołany do reprezentacji Hiszpanii, jednak wystąpił w barwach Galicji. Zadebiutował 27 grudnia 2008 roku zagrał w meczu przeciwko reprezentacji Iranu, wygranym przez Galicję 3:2. Novo strzelił w tym meczu dwa gole. Był to ostatni jak do tej pory mecz rozegrany przez reprezentację Galicji. Reprezentacja ta nie jest zrzeszona w żadnej konfederacji, przez co jej mecze nie mają w rozumieniu przepisów FIFA cechy oficjalności.

</doc>
<doc id="1072694" url="https://pl.wikipedia.org/wiki?curid=1072694" title="Honor i Ojczyzna">
Honor i Ojczyzna

Honor i Ojczyzna – dewiza Wojska Polskiego, umieszczana na sztandarach jednostek wojskowych. Obecnie dewiza Orderu Virtuti Militari.
Historia.
Wprowadzona w 1919 r. na mocy art. 1 pkt 6 i wzoru nr 10 do "Ustawy z dnia 1 sierpnia 1919 r. o godłach i barwach Rzeczypospolitej Polskiej" (); utrzymana następnie kolejno przez: 
Zastąpiona została triadą Bóg, Honor, Ojczyzna wprowadzoną po raz pierwszy na sztandary oddziałów Polskich Sił Zbrojnych na Zachodzie dekretem Prezydenta Rzeczypospolitej z 15 października 1943 r..
W 1955 art. 10 ust. 4 i załącznik nr 2 do "Dekretu z dnia 9 listopada 1955 r. o znakach Sił Zbrojnych" ( ze zm.) wprowadził dewizę „Za naszą Ojczyznę Polską Rzeczpospolitą Ludową”.&lt;BR&gt; 
W 1993 r. – mocą art. 14 ust. 3 i załączników nr 5 i 5a do "Ustawy z dnia 19 lutego 1993 r. o znakach Sił Zbrojnych Rzeczypospolitej Polskiej" () – przywrócono dewizę: „Bóg, Honor, Ojczyzna”.

</doc>
<doc id="1072697" url="https://pl.wikipedia.org/wiki?curid=1072697" title="ČSSR">
ČSSR



</doc>
<doc id="1072698" url="https://pl.wikipedia.org/wiki?curid=1072698" title="CSSR">
CSSR



</doc>
<doc id="1072702" url="https://pl.wikipedia.org/wiki?curid=1072702" title="Antoni Kopka">
Antoni Kopka

Antoni Kopka (ur. 18 września 1955 r. w New Castle, Stany Zjednoczone) – były biskup Polskiego Narodowego Kościoła Katolickiego w Stanach Zjednoczonych i Kanadzie (PNKK) pochodzenia polskiego, były biskup pomocniczy diecezji zachodniej PNKK, były proboszcz parafii św. Józefa w Stratford.
Antoni Kopka rozpoczął Seminarium Teologiczne im. Girolamo Savonaroli w Scranton w 1977 r. Na kapłana został wyświęcony 13 maja 1981 r. w katedrze pw. św. Stanisława w Scranton. Antoniego Kopkę na godność biskupa wybrał XXII Synod Polskiego Narodowego Kościoła, elekt został konsekrowany 30 listopada 2006 r. w katedrze pw. św. Stanisława w Scranton. Jego głównym konsekratorem był Pierwszy Biskup PNKK Robert Nemkovich z udziałem: bp Tomasza Gnata, bp Tadeusza Pepłowskiego, bp Jana Dawidziuka, bp Johna Swantka i bp Antoniego Rysza. W latach 2006-2009 biskup pomocniczy, a w okresie 2009 - 2012 ordynariusz diecezji zachodniej PNKK, następnie był biskupem pomocniczym diecezji zachodniej.
Bp Antoni Kopka został pozbawiony urzędu biskupiego na przełomie 2011 i 2012 roku ze względu na "wątpliwości" natury moralnej i obyczajowej. Obecnie nie utrzymuje kontaktu z Polskim Narodowym Kościołem Katolickim w USA i Kanadzie.
Biskup Antoni Kopka jest żonaty z Darlene Stempniak-Kopka, mają dwie córki Kristen i Lauren. 

</doc>
<doc id="1072710" url="https://pl.wikipedia.org/wiki?curid=1072710" title="Akerselva">
Akerselva

Akerselva – rzeka w Norwegii, główna rzeka Oslo wypływająca z jeziora Maridalsvannet.
Bieg rzeki.
Rzeka w całym swoim biegu mieści się w granicach miasta Oslo. Jest spiętrzona przez 20 wodospadów i przechodzą nad nią 23 mosty. Wypływa z jeziora Maridalsvannet poprzez niewielką zaporę. W górnym biegu dzięki dwu spiętrzeniom przepływa łagodnym nurtem meandrując przez parkowe tereny w północnej części miasta. Stamtąd kieruje się w kierunku południowym (SbW) wąwozem przez zurbanizowane tereny do Fiordu Oslo. Uchodzi do morza w pobliżu portu Bjørvika.

</doc>
<doc id="1072720" url="https://pl.wikipedia.org/wiki?curid=1072720" title="Zespół Pierre’a Robina">
Zespół Pierre’a Robina

Zespół Pierre’a Robina (sekwencja Pierre’a Robina, ang. Pierre Robin syndrome, Pierre Robin sequence, Robin's anomalad, Robin’s sequence) – rzadki zespół (lub, według części autorów, sekwencja) wad wrodzonych, dotyczący przede wszystkim twarzoczaszki. Opisany został w 1923 roku przez francuskiego stomatologa Pierre’a Robina. Objawy charakteryzujące zespół to:
Częstość jego występowania ocenia się na 1:8.500 urodzeń lub rzadziej. Zespół Pierre’a Robina często bywa częścią fenotypową innych zespołów genetycznych – najczęściej zespołu Sticklera, zespołu di George’a czy zespołu Treacher-Collinsa. Ze względu na prezentowane objawy wada może stanowić zagrożenie życia z powodu ciężkiej duszności w zakresie górnych dróg oddechowych, która rozwija się już po porodzie. Jej rozwój ściśle związany jest ze stopniem niedorozwoju żuchwy i opadania języka. Jedną z metod leczenia duszności jest stosowanie ciągłego dodatniego ciśnienia w drogach oddechowych (CPAP). Niektórzy autorzy proponują także zastosowanie maski krtaniowej, używanej podczas trudnych intubacji celem zapewnienia prawidłowej wentylacji, podczas zagrażającej ciężkiej duszności. Często także u tych dzieci wykonuje się tracheotomię. Innym problemem dzieci z zespołem Pierre’a Robina jest karmienie. Często w przypadku rozszczepu podniebienia i zapadania się języka jedzenie staje się problemem. Stosuje się wtedy specjalnie dopasowane smoczki lub sondę do żołądka, przez którą może odbywać się karmienie dziecka. Jednym z zabiegów poprawiających drożność dróg oddechowych jest glossopeksja, czyli przemieszczenie języka i takie jego ustawienie, które zapobiega zapadaniu się. Dzieci z zespołem Pierre’a Robina wymagają stałej opieki pediatrycznej, nie tylko ambulatoryjnej, ale w cięższych przypadkach także szpitalnej.

</doc>
<doc id="1072727" url="https://pl.wikipedia.org/wiki?curid=1072727" title="Giampiero Combi">
Giampiero Combi



</doc>
<doc id="1072732" url="https://pl.wikipedia.org/wiki?curid=1072732" title="Cisowy Jar">
Cisowy Jar



</doc>
<doc id="1072734" url="https://pl.wikipedia.org/wiki?curid=1072734" title="Pablo Francisco">
Pablo Francisco

Pablo Ridson Francisco (ur. 5 stycznia 1974 roku) – chilijsko-amerykański komik urodzony w Tucson (stan Arizona); obecnie mieszka w Los Angeles. Rozpoczął karierę wykonując tzw. "improv", czyli improwizowany skecz kabaretowy. Do późnych lat 90. nie był szczególnie sławny. Sytuacja się zmieniła, gdy zaczął występować na stałe w MADtv. Jego występ został ukazany szerszej publice w jego własnym półgodzinnym show w stacji telewizyjnej Comedy Central Presents w 2000 roku. W roku 2001 i 2002 wyruszył w tournée jako jeden z "Trzech Amigos" ("Three Amigos") wraz z Carlosem Mencia i Freddy'm Soto. Od tego czasu występował w "The Tonight Show With Jay Leno", "VH1's ILL-ustrated" i najczęściej w "Mind of Mencia" jako "The Voiceover Dude" ("Gość od naśladowania głosów").
Pablo Francisco naśladuje takie postaci jak: Don LaFontaine, Aaron Neville, Arnold Schwarzenegger, Keanu Reeves, John Madden, Jerry Springer, William Hung; jest także "beatbox'erem".

</doc>
<doc id="1072735" url="https://pl.wikipedia.org/wiki?curid=1072735" title="Rezerwat przyrody Cisowy Jar">
Rezerwat przyrody Cisowy Jar

Rezerwat przyrody Cisowy Jar utworzony został w 1959 roku na obszarze Nadleśnictwa Olecko w obrębie Kowale Oleckie. Powierzchnia 10,65 ha (akt powołujący podawał 9,00 ha). Utworzony został dla ochrony krańcowego stanowiska cisa ("Taxus baccata") leżącego na północno-wschodniej granicy jego zasięgu. Jest to najbogatsze skupisko tego gatunku na Mazurach. Cis podlega tu ochronie od 1937 roku.
Teren rezerwatu to głęboki wąwóz, jeden z kilku wciętych we wzgórza zwane „Guzem” 256 metrów n.p.m. Leży on między Szeszkami a Wężewem, na zachód od stacji kolejowej Kowale Oleckie, w obrębie oddziału 305 leśnictwa Cisowo. Bogata konfiguracja tutejszego terenu powoduje występowanie maleńkich zagłębień bezodpływowych wypełnionych wodą, lokalnie zabagnionych, oraz licznych strumieni o znacznych spadkach. Strumienie te, podobnie jak woda opadowa spływająca po stromych zboczach, mogą powodować erozję gleby w miejscach nie osłoniętych roślinnością.
Cisowy Jar jest największym i najdłuższym wąwozem na terenie Wzgórz Szeskich. Jego długość wynosi 1000 m, a głębokość dochodzi do 30 m, natomiast szerokość mierzona między krawędziami sięga do 100 do 300 metrów. Zbocza wąwozu są bardzo strome. Dnem płynie strumień zasilany źródłami znajdującymi się w wielu miejscach u podnóży zbocza. W czasie suszy źródła wysychają i przepływ ustaje.
Typy siedliskowe.
Na terenie rezerwatu można wyróżnić trzy typy siedliskowe: las mieszany świeży – 0,30 ha – 2,8%, las świeży – 9,95 ha – 93,4%, las wilgotny – 0,40 ha – 3,8% zawierają one w sobie drzewostan głównie z udziałem świerka (72%), lipy (14%), brzozy (1%) w wieku od 60 do 90 lat. Inne spotykane tu gatunki drzew to: osika, wierzba, iwa, grab, klon, wiąz górski i jesion. Drzewostany rezerwatu są silnie zniekształcone, ponieważ przed 80 laty wykonano tu zrąb zupełny. Obecnie uwzględniając w szerokim stopniu cele ochronne na całym terenie rezerwatu planowane są jedynie do wykonania cięcia sanitarne oraz pielęgnacyjne pod kątem ochrony cisa.
Pod osłoną drzewostanu rośnie cis. W 1965 roku stwierdzono w rezerwacie i bezpośrednim sąsiedztwie jego granic 1392 okazy, w 2003 zinwentaryzowano jedynie 36 okazów. Większość to egzemplarze o wysokości 10-15 cm. Kilkanaście osiąga wysokość 2-3 m, ale są one przygłuszone przez zwarty drzewostan. Największy cis jest jednak poza zasięgiem rezerwatu w oddziale 167. – jego wysokość wynosi około 7 metrów, zaś obwód 110 cm.
Występują także.
W rezerwacie stwierdzono występowanie licznych mchów – ogółem 118 gatunków w tym 17 gatunków wątrobowców i 101 gatunków mchów właściwych.
Przy wschodniej granicy rezerwatu znajdują się, ledwie już zauważalne wały ziemne, pozostałości po grodzisku z okresu kiedy ziemie te zamieszkiwali Jaćwingowie z sudawskiej grupy Kymenów. Okoliczni mieszkańcy grodzisko nazywali „Stary Szaniec”.

</doc>
<doc id="1072740" url="https://pl.wikipedia.org/wiki?curid=1072740" title="Disulfidoizomeraza białek">
Disulfidoizomeraza białek

Disulfidoizomeraza białek (PDI, protein disulfide isomerase, E.C.5.3.4.1) – enzym komórek eukariotycznych znajdujący się w retikulum endoplazmatycznym katalizujący wymianę mostków dwusiarczkowych. PDI odgrywa istotną rolę w procesie zwijania białka.

</doc>
<doc id="1072742" url="https://pl.wikipedia.org/wiki?curid=1072742" title="Związek Niezależnej Młodzieży Socjalistycznej „Spartakus”">
Związek Niezależnej Młodzieży Socjalistycznej „Spartakus”

Związek Niezależnej Młodzieży Socjalistycznej „Spartakus” (ZNMS „Spartakus”)' – jedna z pierwszych konspiracyjnych socjalistyczno-rewolucyjnych organizacji młodzieżowych założona w 1934 z inicjatywy Związku Niezależnej Młodzieży Socjalistycznej i Czerwonego Harcerstwa. Prowadził ukrytą działalność wśród warszawskich młodzieży szkół średnich. W 1937 liczył ok. 200 członków. Stopniowo przesuwał się w kierunku jednolitego frontu z komunistami. Po rozwiązaniu KPP w skład "Spartakusa" weszli członkowie komunistycznego Socjalistycznego Związku Młodzieży Szkolnej. 
Związek prowadził działania w czasie II wojny światowej jako organizacja konspiracyjna pod kierownictwem Hanki Sawickiej i Ładysława Buczyńskiego. W 1941 doszło do rozpadu organizacji z powodu różnic w poglądach na kwestię przystąpienia do walki zbrojnej przeciwko Niemcom. Niektórzy członkowie Związku Młodzieży Socjalistycznej „Spartakus” kontynuowali działalność konspiracyjną w Stowarzyszeniu Przyjaciół ZSRR, a następnie w Związku Walki Wyzwoleńczej.
Jej członkami przed wojną byli m.in. Krzysztof Kamil Baczyński i Leszek Raabe, a członkinią Dorka Goldkorn. Pisma: „Spartakus”, potem „Strzały”.

</doc>
<doc id="1072743" url="https://pl.wikipedia.org/wiki?curid=1072743" title="Gra parzystości">
Gra parzystości

Gry parzystości – gry pomiędzy dwoma graczami, toczone na skierowanym grafie etykietowanym formula_1 gdzie formula_2 to zbiór wierzchołków grafu, a formula_3 to zbiór jego krawędzi.
Potencjalnie zbiór formula_2 może być nieskończony. Gracze są z angielskiego nazywani Odd i Even. Każdy wierzchołek formula_5 jest wierzchołkiem jednego z graczy, to znaczy to ten gracz wykonuje z niego ruch. Dana jest funkcja formula_6 która każdemu wierzchołkowi przypisuje nieujemną liczbę całkowitą zwaną rankiem. Zakłada się, że obraz funkcji formula_7 jest skończony. Gra polega na tym, że gracze wykonują ruchy (zgodne z krawędziami ze zbioru formula_3) na grafie gry, w danym momencie rusza się ten, który jest właścicielem danego wierzchołka. Jeśli w pewnym momencie któryś z graczy nie może wykonać ruchu, to przegrywa, natomiast jeśli gra toczy się w nieskończoność, to przyglądamy się liczbie formula_9 czyli największemu rankowi, który pojawia się na wybranej ścieżce nieskończenie wiele razy. Jeśli liczba ta jest parzysta, to wygrywa gracz Even, a jeśli nieparzysta, to gracz Odd.
Rozwiązywanie gier.
Poprzez rozwiązanie gry parzystości rozumiemy odpowiedzenie dla każdej pozycji który gracz posiada z tej pozycji strategię wygrywającą (wiemy, że taki istnieje dzięki determinacji gier parzystości) oraz wskazanie tej strategii. Dla gier parzystości wystarczy umieć wskazywać który gracz posiada strategię wygrywającą, a już umiemy wskazywać tę strategię.
Dotychczas nie jest znany wielomianowy algorytm rozwiązywania gier parzystości, najlepsze znane dziś algorytmy są podwykładnicze, jak na przykład.
Wiadomo natomiast, że dla gier parzystości z ograniczoną z góry liczbą ranków istnieją algorytmy wielomianowe rozwiązujące te gry, najlepsze osiągają złożoność czasową rzędu formula_10 gdzie formula_11 to ograniczenie na ilość różnych ranków.
Zastosowania.
Najpoważniejszym powodem, dla którego interesujemy się grami parzystości, jest ich bliskie powiązanie z rachunkiem Mi. Rachunek Mi jest obecnie jednym z najlepszych formalizmów do automatycznej weryfikacji systemów za pomocą metody model checking. Potocznie mówiąc, gry parzystości są przydatne do automatycznego weryfikowania poprawności programów. Automatyczne weryfikowanie programów jest bardzo istotne, gdyż programista nie jest nigdy w stanie w stu procentach zapewnić poprawności napisanego kodu. Dlatego informatyka intensywnie pracuje nad tym problemem.

</doc>
<doc id="1072744" url="https://pl.wikipedia.org/wiki?curid=1072744" title="Mostki dwusiarczkowe">
Mostki dwusiarczkowe



</doc>
<doc id="1072748" url="https://pl.wikipedia.org/wiki?curid=1072748" title="Dewi Zephaniah Phillips">
Dewi Zephaniah Phillips

Dewi Zephaniah Phillips (ur. 24 listopada 1934, zm. 25 lipca 2006) – brytyjski filozof, jeden z głównych przedstawicieli Wittgensteinowskiej filozofii religii. W chwili śmierci profesor filozofii religii na Claremont Graduate University w Kalifornii i emerytowany profesor Uniwersytetu Walijskiego w Swansea (obecnie Uniwersytet Swansea).
Życiorys.
Urodził się w Morriston w Walii jako najmłodszy syn Davida i Alice Phillips. Byli to rdzenni Walijczycy, po których D.Z. 
Phillips odziedziczył przywiązanie do kultury swojego kraju - był m.in. znanym propagatorem języka walijskiego. Po rodzicach należących do miejscowego kościoła kongregacjonalistycznego odziedziczył również wiarę i głębokie zainteresowanie sprawami religijnymi. Od najmłodszych lat zamierzał zostać pastorem. Zamierzenie to zrealizował sprawując przez krótki okres (od 1959 do 1961) posługę w parafii Fabian Bay kościoła kongregacjonalistycznego. Wybrał jednak karierę akademicką. W 1959 wziął ślub - jego żoną została Margaret Monica Hanford. Mieli trójkę dzieci.
Między 1952 a 1958 studiował w Swansea, a od 1958 do 1961 na Uniwersytecie w Oksfordzie. 
W tym czasie poznał Rusha Rheesa, który wywarł największy wpływ na jego filozoficzny rozwój.
Pracę wykładowcy rozpoczął w 1961 w Dundee w tamtejszym Queen's College, następnie od 1963 pracował w Bangor. W 1965 powrócił na Wydział Filozoficzny Uniwersytetu Walijskiego w Swansea, gdzie został wykładowcą, w 1967 starszym wykładowcą, a w 1971 został profesorem i dziekanem Wydziału. Między 1982 a 1985 był również dziekanem Wydziału Sztuki, a od 1989 do 1992 sprawował funkcję prorektora. W 1993 został mianowany profesorem filozofii religii na Claremont Graduate University w Kalifornii i od tego czasu aż do śmierci co pół roku przemieszczał się między USA a Walią. W Swansea w 1996 przeszedł na stanowisko profesora emerytowanego im. Rusha Rheesa. W tym samym roku został też dyrektorem "The Rush Rhees Archives", oraz "The Peter Winch Archives" - instytucji utworzonych przy Walijskim Uniwersytecie w Swansea głównie w celu zagospodarowania spuścizny obu filozofów. Był również redaktorem naczelnym kwartalnika "Philosophical Investigations" poświęconego w dużej mierze Wittgensteinowskiej filozofii religii. Od drugiej połowy lat dziewięćdziesiątych sukcesywnie wydawał kolejne tomy niepublikowanych dotąd notatek Rusha Rheesa. To głównie za sprawą działalności D. Z. Phillipsa Swansea zyskało reputację ważnego ośrodka filozofii Wittgensteinowskiej i filozofii religii.
Zmarł nagle na atak serca w bibliotece uniwersyteckiej w Swansea.
Poglądy filozoficzne.
Filozofia Phillipsa ukształtowana została pod wpływem jego nauczycieli ze Swansea: Johna R. Jonesa, Roya F. Hollanda i przede wszystkim Rusha Rheesa. Jego zainteresowania obejmowały filozofię religii, etykę i relacje między filozofią a literaturą. Podobnie jak Rhees inspirował się pracami Ludwiga Wittgensteina, Simone Weil, oraz Sørena Kierkegaarda. Napisał ponad 20 monografii, głównie na tematy związane z Wittgensteinowską filozofią religii.
Jego poglądy są bardzo zbliżone do poglądów Rheesa, znacznie bardziej niż do innych przedstawicieli nurtu: Normana Malcolma, Petera Wincha, czy R. F. Hollanda. Sam Rhees nie interesował się publikacją swoich tekstów - jego pierwszy zbiór esejów, "Without Answers" z roku 1969, został wydany właśnie dzięki staraniom Phillipsa. Wydaje się więc, że Phillips czuł misję propagacji filozofii swojego nauczyciela i kolegi jeszcze zanim stał się wydawcą jego pośmiertnych książek. We własnych tekstach bardzo często się na niego powołuje.
Można jednak podać kilka wyróżników charakterystycznych dla filozofii Phillipsa:
Charakterystyczne dla Phillipsa jest też ogólne przekonanie, że pogłębiający się kryzys duchowości, który obserwował w obrębie cywilizacji europejskiej, sprawia, że pewne treści tracone są na zawsze. Za kryzys ten odpowiada bowiem według niego proces stopniowej erozji sensu języka, przede wszystkim języka religijnego, który polega na tym, że wyrażenia tego języka z winy niewłaściwej interpretacji (np. filozoficznej) tracą swoje pierwotne znaczenie i w konsekwencji stają się niezrozumiałe i zbędne dla współczesnego człowieka. Utrata znaczenia jest nieodwracalna. Za swoistego "proroka" nadchodzących czasów Phillips uznawał dramaturga Samuela Becketta.
Bibliografia.
Pełna lista wydanych i redagowanych przez D. Z. Phillipsa publikacji książkowych przygotowana na podstawie informacji z katalogów British Library.

</doc>
<doc id="1072750" url="https://pl.wikipedia.org/wiki?curid=1072750" title="MPK Legnica">
MPK Legnica



</doc>
<doc id="1072752" url="https://pl.wikipedia.org/wiki?curid=1072752" title="Zespół di George'a">
Zespół di George'a



</doc>
<doc id="1072753" url="https://pl.wikipedia.org/wiki?curid=1072753" title="Najemnik (album)">
Najemnik (album)

Najemnik – album grupy Dżem wydany w 1989 roku.
Nagrań dokonano w studiu „Giełda” Polskiego Radia w Poznaniu w dniach 20-23 maja i 13-15 września 1988 roku. Realizacja dźwięku – Piotr Madziar przy współpracy Zbigniewa Suchańskiego i Ryszarda Glogera. Projekty okładek – Mieczysław Jędrzejewski w pierwszym wydaniu analogowym, Lech Twardowski w pierwszym wydaniu kasetowym oraz Agencja Artystyczna Secesja w drugim wydaniu analogowym, drugim kasetowym i wydaniu kompaktowym.

</doc>
<doc id="1072754" url="https://pl.wikipedia.org/wiki?curid=1072754" title="Kieszonka skrzelowa">
Kieszonka skrzelowa



</doc>
<doc id="1072755" url="https://pl.wikipedia.org/wiki?curid=1072755" title="Zespół Treacher-Collinsa">
Zespół Treacher-Collinsa



</doc>
<doc id="1072759" url="https://pl.wikipedia.org/wiki?curid=1072759" title="Wybory prezydenckie na Ukrainie 2004">
Wybory prezydenckie na Ukrainie 2004



</doc>
<doc id="1072761" url="https://pl.wikipedia.org/wiki?curid=1072761" title="Anna Hyde">
Anna Hyde

Anna Hyde (ang. Anne; ur. 12 marca 1637 w Cranbourne Lodge w Windsorze, zm. 31 marca 1671 w Pałacu św. Jakuba w Westminsterze) – księżna Yorku i Albany jako pierwsza żona Jakuba Stuarta (późniejszego króla Anglii i Szkocji, Jakuba II). Miała z nim ośmioro dzieci, spośród których tylko dwie córki dożyły dorosłości – były to dwie przyszłe królowe Anglii i Szkocji – Maria II oraz Anna Stuart.
Życiorys.
Urodziła się 12 marca 1637 roku jako najstarsza córka Edwarda Hyde’a, hrabiego Clarendon (1608–1674), oraz jego drugiej żony – Frances Aylesbury (1617–1667). Dziewczynka otrzymała imię Anna (ang. Anne) na cześć pierwszej żony ojca, Anny Ayliffe.
Życie Anny sprzed 1649 roku jest przedmiotem spekulacji historyków, z racji braku wielu źródeł historycznych. W 1649 roku doszło do egzekucji króla Karola I Stuarta, przez co rodzina Hyde zmuszona była opuścić ojczyznę – ojciec Anny był bowiem jednym z doradców zmarłego monarchy. Rodzina udała się do Holandii, gdzie księżna Oranii udzielała schronienia wielu angielskim uciekinierom. W trakcie pobytu w Holandii Anna stała się damą dworu księżnej Oranii i zdobywała sympatię wśród wielu ludzi, głównie dzięki swojej atrakcyjności. Ostatecznie zakochał się w niej sam młodszy syn zdetronizowanego króla, Jakub Stuart. Mężczyzna obiecał Annie, że ożeni się z nią – nawet wbrew woli jej ojca. Para została zmuszona do małżeństwa, gdy Anna w 1660 roku zaszła w ciążę. Ceremonia zaślubin odbyła się już po przywróceniu monarchii – w maju 1660 roku. Miała miejsce 3 września 1660 roku w Londynie.
Pierwsze dziecko Anny i Jakuba przyszło na świat w dwa miesiące po ślubie pary. Łącznie kobieta urodziła mężowi ośmioro dzieci:
Mimo ślubu, który został zawarty z miłości, jaka łączyła Annę i Jakuba, mężczyzna nie był wiernym mężem. Jego kochanką była m.in. Arabella Churchill, z którą doczekał się czworga nieślubnych dzieci, w tym Jakuba FitzJames (1. księcia Berwick).
W późniejszym życiu księżna Yorku przeszła sekretnie na katolicyzm, co oburzyło anglikańską rodzinę. Król Karol II (brat Jakuba) nakazał jednak wyraźnie, aby dzieci pary zostały wychowane w wierze protestanckiej. Po śmierci Anny jej mąż ożenił się po raz drugi, z katoliczką, Marią z Modeny, i miał z nią oczekiwanego syna – Jakuba Franciszka Edwarda, który jednakże nie został królem. Zamiast niego na tronie angielskim i szkockim zasiadły jego dwie córki z pierwszego małżeństwa, dzieci Anny – Maria i Anna.
Księżna Yorku i Albany zmarła 31 marca 1671 roku na raka piersi. Została pochowana 5 kwietnia 1671 roku w Opactwie Westmisterskim.
Anna była ostatnią Angielką, która wyszła za mąż za następcę tronu angielskiego do Diany Spencer, która w 1981 roku poślubiła Karola, księcia Walii (późniejszego króla Wielkiej Brytanii, Karola III).

</doc>
<doc id="1072763" url="https://pl.wikipedia.org/wiki?curid=1072763" title="Sekwencja Pierre'a Robina">
Sekwencja Pierre'a Robina



</doc>
<doc id="1072764" url="https://pl.wikipedia.org/wiki?curid=1072764" title="Wszechpolak">
Wszechpolak

Wszechpolak – pismo Młodzieży Wszechpolskiej założone w 1937 roku i wydawane w latach 1937–1939, a następnie konspiracyjnie w czasie okupacji niemieckiej 1944 i w początkach Polski Ludowej 1945–1946. Po reaktywacji ukazywał się (z 2 przerwami) w latach 1992–2007. Po raz kolejny wznowiony w lipcu 2016 roku.
W latach 1937–1939 – do wybuchu II wojny światowej, ukazywało się jako tygodnik z podtytułem „Narodowe Pismo Akademickie”. Wydawane było w Warszawie. Redaktorem naczelnym był Tadeusz Łabędzki. Jako wydawca i redaktor odpowiedzialny podawany był Aleksander Rodziewicz a od nr 15 w 1938 roku Tadeusz Miedzwiecki.
W 1944 roku czasopismo zostało wskrzeszone przez ówczesnego prezesa MW Tadeusza Łabędzkiego. Wydawane było także w Warszawie, przez Narodowe Zakłady Wydawnicze, jako konspiracyjny miesięcznik o podtytule „Narodowe pismo młodzieży” i z zachowaniem przedwojennej numeracji. Do wybuchu powstania warszawskiego ukazało się 6 numerów.
Po zakończeniu wojny, w lipcu 1945 r., Łabędzki ponownie wskrzesił „Wszechpolaka”, który wydawany był również konspiracyjnie. Uczestniczył w tym Wiesław Chrzanowski. Do czasu rozbicia struktur MW przez władze komunistyczne ukazały się 3 numery.
W 1992 „Wszechpolak” został reaktywowany i wydawany przez osobę prywatną. Właściciel po kilku miesiącach przekazał tytuł stowarzyszeniu Młodzież Wszechpolska pozostając jego redaktorem naczelnym. Numeracją roczników i ciągłą nawiązano do poprzednich etapów wydawania. Podtytuł się zmieniał, w 1994 r. był to „Organ Młodzieży Wszechpolskiej”, w 1995 „Narodowe Pismo Młodzieży”, w 1999 „Pismo Narodowe”, a w 2000 „Pismo Młodzieży Narodowej”. Wydawane było w latach 1993–1996 i po przerwie w latach 1999–2005 z różną częstotliwością, jako miesięcznik i kwartalnik. W połowie 2005 roku wstrzymano jego wydawanie Wszechpolaka.
W sierpniu 2006 wydano kolejny numer z zamiarem przekształcenia pisma w kwartalnik (kilkakrotnie zwiększono objętość pisma, zmieniono jego wygląd i formę). Próba ta zakończyła się jednak fiaskiem. Kolejny numer ukazał się dopiero latem 2007 roku, po czym zawieszono funkcjonowanie „Wszechpolaka”.
Pismo reaktywowano w lipcu 2016 roku jako dwumiesięcznik z inicjatywy Daniela Pawłowca (Fundacja Inicjatyw Polskich) oraz ówczesnego rzecznika prasowego Młodzieży Wszechpolskiej, Łukasza Walczaka, który został jednocześnie jego redaktorem naczelnym. Reaktywowany „Wszechpolak” nie jest już typowym pismem wewnętrznym organizacji. Porusza tematy społeczno-polityczne i jest skierowany głównie do młodzieży.

</doc>
<doc id="1072770" url="https://pl.wikipedia.org/wiki?curid=1072770" title="D.Z. Phillips">
D.Z. Phillips



</doc>
<doc id="1072772" url="https://pl.wikipedia.org/wiki?curid=1072772" title="VIESTI">
VIESTI



</doc>
<doc id="1072775" url="https://pl.wikipedia.org/wiki?curid=1072775" title="Janina Trojanowska-Zborowska">
Janina Trojanowska-Zborowska

Janina Trojanowska-Zborowska ps. "Jasia", "Nina" (ur. 4 października 1923 w Siedlcach, zm. 23 września 1944 w Warszawie) – żołnierz Armii Krajowej w stopniu kaprala podchorążego, łączniczka w dowództwie batalionu "Parasol", uczestniczka powstania warszawskiego.
Życiorys.
Córka Mieczysława i Jadwigi z domu Lipko. Związana była z żoliborską organizacją PET i Szarymi Szeregami, skąd została przekazana 1 sierpnia 1943 r. do oddziału "Agat" (późniejszego "Parasola").
W oddziale pełniła funkcję łączniczki zastępcy dowódcy batalionu "Parasol" Jerzego Zborowskiego ps. "Jeremi". Odpowiadała za łączność z Kedywem KG AK oraz m.in. była zaangażowana w bieżącą organizację zajęć (ich terminu i miejsca) dla podchorążych "Agrikoli" należących do oddziału Agatu ("Parasola"). Była jednocześnie uczestnikiem kursów tej szkoły. Ukończyła ją w maju 1944 r. z wynikiem dobrym. W czerwcu 1944 r. została za całokształt pracy na rzecz oddziału odznaczona przez dowódcę Parasola kpt. Adama Borysa (ps. "Pług") Srebrnym Krzyżem Zasługi z Mieczami.
Podczas powstania warszawskiego, dnia 8 sierpnia została ranna podczas walk w obronie cmentarzy wolskich. 17 sierpnia na Starym Mieście Janina i Jerzy Zborowski udzielili sobie sakramentu małżeństwa w Kościele Garnizonowym przy ul. Długiej. Po upadku Starego Miasta, we wrześniu wraz z mężem i całym oddziałem dotarła przez Śródmieście na Czerniaków i włączyła się w obronę tej dzielnicy.
W nocy z 22 na 23 września wraz z mężem Jerzym oraz dwojgiem innych żołnierzy Parasola została wzięta do niewoli w kamienicy na ul. Wilanowskiej 1. Udając cywili zostali wraz z większą grupą skierowani na al. na Skarpie, a następnie w al. Szucha. Jej dalsze losy nie są dokładnie znane, dlatego została oficjalnie uznana za zaginioną. Według relacji towarzyszy broni została zamordowana najprawdopodobniej 23 września 1944 r. w siedzibie Gestapo w al. Szucha (lub w okolicach pl. Narutowicza).

</doc>
<doc id="1072776" url="https://pl.wikipedia.org/wiki?curid=1072776" title="Novlene Williams-Mills">
Novlene Williams-Mills

Novlene Williams-Mills (ur. 26 kwietnia 1982 w Saint Ann) – jamajska lekkoatletka, sprinterka, czterokrotna medalistka olimpijska w sztafecie 4 x 400 metrów.
Trenuje w Gainesville na Florydzie. Jej trenerem jest Tom Jones.
Rekordy życiowe.
Williams-Mills, razem z koleżankami z reprezentacji, jest rekordzistką Jamajki w sztafecie 4 x 400 metrów zarówno na stadionie (3:18,71 w 2011) jak i w hali (3:28,49 w 2010).

</doc>
<doc id="1072778" url="https://pl.wikipedia.org/wiki?curid=1072778" title="Ludomił Gyurkovich">
Ludomił Gyurkovich

Ludomił Klemens Gyurkovich (ur. 23 listopada 1899 w Stanisławowie, zm. 20 lipca 1980 w Kielcach) – polski architekt, obrońca Lwowa. Odznaczony Krzyżem Kawalerskim Orderu Odrodzenia Polski, Złotym Krzyżem Zasługi, Złotą Odznaką Stowarzyszenia Architektów Polskich. Jego projekty były realizowane głównie na obszarach dzisiejszych województw: lwowskiego, świętokrzyskiego i podkarpackiego.
Życiorys.
Ludomił Gyurkovich urodził się jako syn Leona Gyurkovicha i Jadwigi Gyurkovichowej z domu Szulisławskiej. W 1922 roku wziął ślub z Zofią Szostakiewicz. Politechnikę Lwowską ukończył 27 marca 1926 roku. W latach 1921–1926 był asystentem, a następnie projektantem w Wydziale III Technicznym Magistratu Królewskiego Stołecznego Miasta Lwowa. Jednocześnie od 1924 do 1930 roku był starszym asystentem, a potem wykładowcą w Katedrze Budowy Miast Politechniki Lwowskiej. W 1931 roku założył własne przedsiębiorstwo budowlane, które jednak wkrótce zbankrutowało, a Gyurkovich w 1937 roku podjął pracę w Fabryce Związków Azotowych w Mościcach jako kierownik robót budowlanych. W 1938 roku przeniósł się do Łucka, gdzie objął funkcję kierownika Sekcji Planowania w Biurze Planowania Regionalnego Urzędu Wojewódzkiego jednakże prawdziwym celem pobytu w mieście był nadzór nad budową umocnień wojskowych. Po kilku miesiącach przeniósł się wraz z rodziną do Sandomierza, gdzie działał w Armii Krajowej pod pseudonimem „Brytan” i jednocześnie pracował jako architekt powiatowy w Opatowie.
W latach 1945–1950 był formalnie pracownikiem Urzędu Wojewódzkiego w Kielcach i pełnił funkcje: architekta okręgowego i komisarza odbudowy. Podejmował jeszcze parę stanowisk – był m.in. dyrektorem naczelnym Państwowego Przedsiębiorstwa Budownictwa w Sandomierzu, zastępcą dyrektora ds. technicznych Kieleckiego Zespołu Budownictwa Przemysłu Drobnego w Kielcach oraz dyrektorem CZSBM „Inwestprojekt” w Kielcach.
Zmarł 20 lipca 1980 roku, pochowany został na Starym Cmentarzu w Kielcach.
Ważniejsze projekty.
Zaprojektował i wybudował kościoły m.in. w:
Odbudowywał kościoły po zniszczeniach wojennych:

</doc>
<doc id="1072781" url="https://pl.wikipedia.org/wiki?curid=1072781" title="Rów zboczowy">
Rów zboczowy

Rów zboczowy – podłużne zagłębienie lub kilka takich zagłębień wzdłuż zbocza. W Polsce spotyka się je np. w Tatrach Zachodnich.
Formy te są powierzchniowym przejawem głębokich, strukturalnych ruchów masowych związanych najczęściej z glacjalnym podcięciem stoków, ich odciążeniem wskutek wytopienia lodowca lub też zmianą warunków klimatycznych w etapie postglacjalnym. Określa się je także jako uskoki grawitacyjne.

</doc>
