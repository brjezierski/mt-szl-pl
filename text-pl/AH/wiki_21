<doc id="1090194" url="https://pl.wikipedia.org/wiki?curid=1090194" title="Misty (postać)">
Misty (postać)

 to postać z gier wideo, z serii Pokémon. Pojawia się jako liderka sali w grach wideo "Pokémon", kilku sezonach anime "Pokémon", mangach, zabawkach, książkach i innych mediach.
Projekt.
Postać Misty została zaprojektowana pod nadzorem Kena Sugimori i Atsuko Nishidy, a w przypadku anime nadzór sprawował Sayuri Ichishi. Japońska aktorka użyczająca głosu Misty, Mayumi Iizuka, oświadczyła, że podczas przesłuchania reżyser poprosił, by zachowywała się naturalnie i to właśnie czyniąc otrzymała swoją rolę. Z tego powodu uważa, że postać Misty, jest najbliższym odzwierciedleniem jej charakteru, spośród postaci, którym użyczyła swój głos Mayumi bacznie śledzi promocyjne i reklamowe występy swojej postaci w różnych materiałach, dodatkowo informując fanów spostrzeżeniami na temat możliwych powrotów Misty w serii anime poprzez swojego bloga.
Wystąpienia.
W grach wideo.
W grach wideo "Pokémon Red", "Blue", "Yellow", "Pokémon FireRed", "LeafGreen", "Pokémon Gold", "Silver" i "Crystal" Misty jest liderką sali w Azurii, specjalizującą się w wodnym typie Pokémonów. Misty, w wizerunku ukazanym w anime, ukazuje się również jako trofeum w "Super Smash Bros. Melee", i jako liderka sali w "Pokémon Puzzle League". Zobaczyć ją można również na "Pokémon Channel" na Japońskim dysku Pichu Bros. Różni się on od innych Japońskich dysków tym, że aktorka podkładająca głos pod Misty pełni tam rolę narratora.
W anime.
Anime "Pokémon" oraz filmy, są serią przygód odosobniającą się od kanonu, którym podąża większość gier "Pokémon". Anime podąża tropem zmagań jednej z głównych postaci Asha Ketchuma, podczas jego podróży wraz z przyjaciółmi po fikcyjnym świecie Pokémonów. Mimo iż w grach Misty jest liderką sali w Azurii, w anime pozostawia ją swoim trzem starszym siostrom na rzecz podróży z Ashem. Spotyka Asha, gdy przypadkowo wyławia go i jego Pikachu prosto z rzeki podczas polowania na wodne Pokémony. Wkrótce po tym, Ash pożycza od niej rower, próbując uciec przed stadem dzikich Spearowów. Potem rower zostaje zniszczony przez "piorunujący atak" Pikachu. Misty oświadcza Ashowi, że nie zostawi go w spokoju, dopóki nie odkupi jej roweru i rusza wraz z nim w wyprawę. Po odzyskaniu roweru pod koniec Ligi Johto powraca do sali w Azurii i kontynuuje swoje obowiązki jako liderka. Od tej pory nie została pokazana w późniejszych sezonach z wyjątkiem kilku odcinków i odcinków specjalnych. Jednakże jest często główną postacią w serii "Pokémon Chronicles", pokrewnej anime "Pokémon".
We wczesnych odcinkach, Misty ukazana została jako postać o burzliwym temperamencie, wielkim uporze i słabej cierpliwości. Wraz z postępem serii, stopniowo ukazuje się czułą i miłą dla innych postacią. Choć widocznie zdradza romantyczny charakter, Misty poskramia Brocka, gdy tylko zostaje on zauroczony przez ładną dziewczynę, często ciągnąc go za ucho. Ma niewielką rywalizację z Ashem, i przerażają ją owadzie Pokémony. Misty zamierza zostać najlepszą trenerką wodnych Pokémonów mimo zażenowania swoich sióstr.
Pokémony Misty.
Pokémony które posiadała dawniej:
Krytyka.
Książka "The Japanification of Children's Popular Culture" opisuje portret Misty w anime nazywając ją „elementem wychowawczym” dla oryginalnego tria złożonego z niej samej, Asha i Brocka. Dalej opisana zostaje jako „niezwykle 'kompletna' dziewczyna świata kreskówek”, z uwzględnieniem zarówno jej kobiecej sentymentalności, jak i „wybuchów gniewu”. Książka "Anime Classics Zettai!: 100 Must-See Japanese Animation Masterpieces" docenia jej postać za „szczególne dopracowanie” oraz opisuje ją jako przyczyniającą się w znacznym stopniu do wielkiego uroku serii. Książka "Pikachu's Global Adventure: The Rise and Fall of Pokémon" oświadcza, że anime skupione jest na Ashu, lecz postać Misty jest szczególnie istotna dla młodych fanek serii, ani zbyt kobieca ani zbyt męska, wyraźnie „ostrożnie skonstruowana by przemawiać do nastoletnich dziewcząt”. Dodaje, że w przeciwieństwie do innych agresywnych postaci kobiecych w serii, Misty nie poświęca swojej kobiecej strony, by zdobyć popularność wśród amerykańskich fanek, stanowi to kontrast wobec japońskich dzieci, które bardziej identyfikują się z konkretnym gatunkiem Pokémonów.
Podczas badań nad reakcjami chłopców i dziewcząt na koncept Misty jako bohaterki serii, dziewczęta wykazały akceptację i chęć utożsamiania się z postacią, a chłopcy starali się uszczuplić jej zasługi. Z drugiej strony dzieci obydwu płci czuły, że postać wraz z Brockiem nadaje Ashowi jego tożsamość i zapewnia wsparcie moralne, co badający sklasyfikowali jako koncept tożsamości grupowej. W innych badaniach dzieci kojarzyły postać z atrakcyjnością i agresywnością, podczas gdy studenci opisywali ją jako romantyczną. "Pikachu's Global Adventure" również oświadcza, że Misty służy jako źródło niegroźnej seksualności dla zarówno starszych jak i młodszych męskich odbiorców, choć koncept ten dostrzeżono jako bardziej subtelny na terenie Ameryki Południowej.

</doc>
<doc id="1090195" url="https://pl.wikipedia.org/wiki?curid=1090195" title="Spineshank">
Spineshank

Spineshank – amerykański zespół industrial metal i nu metal. Powstałą w 1996 roku w Los Angeles grupę współtworzą: Johnny Santos (wokal), Rob Garcia (bas), Tom Decker (perkusja) oraz Souren „Mike” Sarkisyan (gitara). W połowie lat dziewięćdziesiątych band otwierał koncerty takich zespołów jak Sepultura czy Coal Chamber. W 1997 roku grupa podpisała kontrakt, w efekcie czego rok później wydała swój debiutancki album – "Strictly Diesel". Spineshank często porównywani są do Fear Factory, którego frontman, Burton C. Bell, udzielił się w jednym z utworów wykonawców. "Beginning of the End", jeden z utworów zespołu, znalazł się na ścieżce dźwiękowej do filmu Ronny’ego Yu "Freddy kontra Jason" (2003).

</doc>
<doc id="1090196" url="https://pl.wikipedia.org/wiki?curid=1090196" title="Fabryka braci Briggs">
Fabryka braci Briggs

Fabryka braci Briggs to fabryka – przędzalnia wełny założona w miejscowości Marki pod Warszawą w końcu XIX wieku przez pochodzących z Anglii przedsiębiorców – braci Briggs.
Historia.
W roku 1883 tereny należące wcześniej do spółki udziałowej pod nazwą „Folwark i cegielnia wójtostwa Marki” zakupili pochodzący z przemysłowego miasta Bradford angielscy przedsiębiorcy – bracia Edward, Alfred i John Briggs i już w marcu rozpoczyna się budowa wielkiej fabryki.
W roku 1884 grupa przedsiębiorców angielskich działając pod firmą „Briggs, Posselt i spółka” uruchomiła w Markach jedną z największych i najnowocześniejszych wówczas przędzalni wełny w Europie Środkowo-Wschodniej, produkującą głównie na rynek rosyjski, który po 1850 stał się dostępny także dla produktów z Królestwa Kongresowego (napływ taniej siły roboczej możliwy był dzięki uwłaszczeniu chłopów w 1864). Już na początku istnienia firmy wycofał się Ernest Posselt i firma zmienia nazwę na „E. Briggs, Bros &amp; Co”.
Wyrabiano tu przędzę czesankową i przędzę wełnianą farbowaną i była to jedna z pierwszych fabryk w Królestwie posiadających oświetlenie elektryczne (1893).
Bracia Briggs zbudowali także w Markach m.in. osiedle robotnicze oraz budynek szkoły elementarnej – obecnie będący siedzibą "Mareckiego Ośrodka Kultury". Uruchomienie w roku 1897 linii kolei konnych łączących Targówek z Pustelnikiem, przekształconej w 1899 w trakcję parową i przedłużonej do Radzymina przyczyniło się do dalszego rozwoju miejscowości. Marecka Kolejka Dojazdowa przestała funkcjonować w 1974.
W roku 1904 poświęcono zbudowany w stylu neogotyckim kościół pod wezwaniem św. Izydora Oracza, który przejął funkcje służącego wcześniej mieszkańcom drewnianego kościółka w Grodzisku, zbudowany także dzięki wkładowi braci Briggsów. Przed I wojną światową przędzalnia dysponowała jedną z najnowocześniejszych na Mazowszu elektrowni o mocy 1565 kW, wytwarzającej prąd trójfazowy o napięciu 220 i 500 V.
W 1911 po śmierci starszych braci właścicielem zostaje Alfred Briggs, który umiera w 1925. W tym czasie pozycja fabryki na rynku była już zdecydowanie gorsza niż w na początku jej funkcjonowania.
W 1945 zakłady przeszły na rzecz Skarbu Państwa i już w 1950 rozebrano bocznicę kolejową do fabryki. Obecnie w budynkach pofabrycznych mieszczą się magazyny.

</doc>
<doc id="1090197" url="https://pl.wikipedia.org/wiki?curid=1090197" title="Smakosz">
Smakosz

Smakosz (tytuł oryg. "Jeepers Creepers") − film fabularny (horror) z 2001 roku, wykreowany przez fana gatunku Victora Salvę, twórcę filmu "Siła spokoju" (2006). Producentem wykonawczym projektu jest Francis Ford Coppola. Film doczekał się trzech sequeli − "Smakosz 2" (2003), "Smakosz 3" (2017) oraz "" (2022).
Opis fabuły.
Rodzeństwo Trish i Darry Jennerowie wybiera się w rodzinne strony. Początkowo nudna i dłużąca się podróż przemienia się w koszmar, gdy podążając samotną autostradą, są świadkami budzącej grozę sytuacji. Mężczyzna w długim płaszczu wrzuca wielki zakrwawiony pakunek do rury ściekowej. Młodzi − jedyni świadkowie podejrzanego incydentu − zostają przez niego zaatakowani, decydują się jednak wrócić w tajemnicze miejsce i na własne oczy przekonać się, czy w tajemniczym zajściu aby na pewno nikt nie ucierpiał. To, czego doświadczają, zmienia przebieg zdarzeń z przerażających na makabryczne.
Darry grzęźnie w przykościelnej krypcie, w której odnajduje umierającego młodego mężczyznę oraz kilkaset ludzkich zwłok, pozszywanych ze sobą grubymi nićmi. Wraz z siostrą chłopak dojeżdża do pobliskiej kawiarni, gdzie oboje wzywają pomoc. Darry odbiera telefon od ekscentryczki, która ostrzega go przed piosenką o tytule "Jeepers Creepers" − ma ona bowiem być zapowiedzią zbliżającego się zagrożenia. Po dotarciu policji do baru, dochodzi do nietypowej sytuacji − niezidentyfikowany mężczyzna włamuje się do auta Jennerów i obwąchuje znajdującą się w nim bieliznę Darry'ego. Następnie, podczas podróży na komisariat, para policjantów zostaje zamordowana przez latającą postać o wyglądzie potwora. Ku zaskoczeniu Jennerów, jest to postać ich prześladująca. Rodzeństwo trafia niedługo potem na miejscowy posterunek policyjny, gdzie zjawia się kobieta, od której wcześniej telefon odebrał Darry, Jezelle. Trish i Darry dowiadują się od niej nieco na temat ścigającego ich mordercy − nie jest on istotą ludzką, budzi się raz na dwadzieścia trzy lata, by przez dwadzieścia trzy dni polować na ludzi; zjada określone części ich ciał, które go posilają. Właśnie po mrocznej opowieści wróżbitki Jezelle, na posterunku pojawia się opisywany. Po zamordowaniu jednego z więźniów i funkcjonariuszy, porywa Darry'ego, nie zważając nawet na prośby Trish, która w zamian za uwolnienie brata, chce mu złożyć w ofierze siebie samą.
W ostatniej scenie, przedstawionej w opuszczonej fabryce, ukazane zostają pozbawione oczu zwłoki Darry'ego. Scenie towarzyszy melodia piosenki "Jeepers Creepers".
Alternatywne zakończenie.
Istnieje alternatywne zakończenie filmu, które ostatecznie nie zostało wykorzystane. W scenie wieńczącej Smakosz dostaje to, czego chciał, lecz cała historia okazuje się być jedynie opowieścią chłopaka, imieniem Gary, którą przedstawił on swojej dziewczynie Lisie (Gary i Lisa również grani byli przez Justina Longa i Ginę Philips). Dziewczyna nie wierzy swojemu chłopakowi. Następnie para odchodzi od rozpalonego ogniska, by nie przegapić wyczekiwanego autobusu. Decydują się jednak dojechać w upragnione miejsce autostopem. Zbiegiem okoliczności, natrafiają na ciężarówkę Smakosza.
Box office.
W pierwszy weekend wyświetlania filmu w amerykańskich kinach (w dwóch tysiącach dziewięćset czterdziestu czterech kinach) zarobił on 37 904 175 dolarów. Na całym świecie film zainkasował łącznie 59 217 789 $.

</doc>
<doc id="1090198" url="https://pl.wikipedia.org/wiki?curid=1090198" title="Abchaska SRR">
Abchaska SRR



</doc>
<doc id="1090199" url="https://pl.wikipedia.org/wiki?curid=1090199" title="Przędzalnia Braci Briggs">
Przędzalnia Braci Briggs



</doc>
<doc id="1090200" url="https://pl.wikipedia.org/wiki?curid=1090200" title="Teodor Wilhelm">
Teodor Wilhelm

Teodor Wilhelm (ur. ok. 1838, zm. 2 maja 1914, Warszawa) – generał major armii Imperium Rosyjskiego, działacz parafii ewangelicko-augsburskiej w Warszawie.
Wilhelm był synem pastora ewangelickiego Fryderyka (1808–1841) i Matyldy ze Spiessbachów. W roku 1861 ukończył gimnazjum realne w Warszawie i podjął studia na Wojennej Akademii Inżynierskiej w Petersburgu. Po 25 latach służby w wojsku carskim wziął abszyt w stopniu generała-majora i powrócił do Warszawy.
W roku 1889 Wilhelm został członkiem Kolegium Kościelnego parafii pw. Św. Trójcy w Warszawie. Przez 12 lat pełnił funkcję kuratora Szpitala Ewangelickiego przy ul. Karolkowej i zdobył wielkie zasługi: rozbudował gmach szpitala, urządził w nim nową kaplicę i powiększył liczbę ambulatoriów.
Od roku 1901 był prezesem Kolegium Kościelnego: pod jego kierownictwem powstały schronisko dla kobiet, tania kuchnia dla ubogich, biuro pośrednictwa pracy, oddział szpitalny dla niedorozwiniętych i sierociniec dla dzieci ewangelickich w Baniosze koło Piaseczna.
Teodor Wilhelm był jednym z inicjatorów powstania sławnej ewangelickiej szkoły średniej w stolicy, Parafialnego Gimnazjum im. Mikołaja Reja i wybudowania dla niej okazałego (po 1944 r. tylko częściowo zachowanego) gmachu przy ul. Królewskiej. Doprowadził także do otwarcia paru dwuklasowych szkół początkowych dla dzieci ewangelickich w okolicach Warszawy, m.in. w Pruszkowie.
Był żonaty z Anną Dorotą z domu Koop (zm. 1887). Potomstwa najprawdopodobniej nie posiadał, lub nic o nim nie wiadomo. Pochowano go na warszawskim cmentarzu ewangelickim w nieznanym dziś miejscu.

</doc>
<doc id="1090203" url="https://pl.wikipedia.org/wiki?curid=1090203" title="Port lotniczy Bahrajn">
Port lotniczy Bahrajn

Port lotniczy Bahrajn – międzynarodowy port lotniczy położony w Al-Muharrak, na wyspie na północ od Manamy. Jest jedynym cywilnym portem lotniczym w Bahrajnie. Jest głównym portem przesiadkowym linii lotniczych Gulf Air. W 2006 obsłużył 6,1 mln pasażerów.

</doc>
<doc id="1090207" url="https://pl.wikipedia.org/wiki?curid=1090207" title="Marian Fontowicz">
Marian Fontowicz

Marian Fontowicz (ur. 13 lipca 1907 w Poznaniu, zm. 20 listopada 1988 tamże) – polski piłkarz występujący na pozycji bramkarza. Długoletni zawodnik poznańskiej Warty.
Kariera piłkarska.
Kariera klubowa.
Do klubu sportowego Warta Poznań wstąpił w wieku 15 lat. W pierwszej drużynie zadebiutował w 1924, zaś debiut w rozgrywkach mistrzowskich zaliczył 29 marca 1925 domowym meczem z TKS Toruń. W lidze zadebiutował 3 kwietnia 1927 r. w meczu z Czarnymi Lwów w Poznaniu, ostatni raz bramki Warty strzegł 24 kwietnia 1938 w wyjazdowym spotkaniu z Cracovią. W klubie poznańskim spędził całą karierę, rozgrywając w jego barwach 578 spotkań. Kibice Warty nazywali go "Królem przedpola". W 1929 zdobył tytuł mistrza Polski.
Kariera reprezentacyjna.
Po raz pierwszy powołanie do drużyny narodowej otrzymał na mecz ze Szwecją, rozegrany 1 lipca 1928 w Katowicach (2:1), był wówczas jedynie rezerwowym dla Stefana Kisielińskiego. W kadrze Fontowicz zadebiutował 28 września 1930 w meczu ze Szwecją, ostatni raz zagrał 12 maja 1935 przeciwko Austrii. Ostatni raz do kadry powołany został na mecz z Rumunią 3 listopada 1935. Nie wypadł jednak z orbity zainteresowań Józefa Kałuży - znajdował się w kadrze na igrzyska olimpijskie w Berlinie w 1936, jednak razem z kilkoma innymi piłkarzami pozostał w kraju, a podczas turnieju rezerwowym dla Spirydiona Albańskiego był Edward Madejski. Łącznie w biało-czerwonych barwach rozegrał 8 oficjalnych spotkań oraz 5 meczów nieoficjalnych (w latach 1929-30, podczas Pucharu Europy Środkowej amatorów). Wielokrotnie był rezerwowym bramkarzem, w latach gry Fontowicza w kadrze podstawowym golkiperem był bowiem Spirydion Albański z Pogoni Lwów. Cały mecz na ławce rezerwowych Marian Fontowicz spędził pięciokrotnie.
Mecze Mariana Fontowicza w reprezentacji.
1. 28.09.1930 Sztokholm Szwecja - Polska 0:3 (0:2) Grał 90 minut
2. 14.06.1931 Warszawa Polska - Czechosłowacja 0:4 (0:1) Grał 90 minut
3. 11.10.1931 Bruksela Belgia - Polska 2:1 (1:0) Grał 90 minut
4. 25.10.1931 Poznań Polska - Jugosławia 6:3 (5:2) Grał 90 minut
5. 2.10.1932 Warszawa Polska - Łotwa 2:1 (0:1) Grał 90 minut
6. 9.09.1934 Warszawa Polska - Niemcy 2:5 (1:1) Grał 90 minut
7. 14.10.1934 Lwów Polska - Rumunia 3:3 (1:1) Grał 90 minut
8. 12.05.1935 Wiedeń Austria - Polska 5:2 (3:1) Grał 90 minut 
Okres wojenny.
Po zakończeniu przygody z piłką nożną walczył w kampanii wrześniowej, podczas której trafił do niewoli.
Okres powojenny.
Zmarł 26 listopada 1988 roku. Został pochowany na cmentarzu junikowskim w Poznaniu.

</doc>
<doc id="1090212" url="https://pl.wikipedia.org/wiki?curid=1090212" title="Smolarnia">
Smolarnia

Smolarnia – rodzaj zakładu produkcyjnego lokalizowanego zwykle w lesie, w którym z nieużytków drzewnych w procesie prażenia pozyskiwano smołę i otrzymywano terpentynę, alkohol metylowy itp.

</doc>
<doc id="1090213" url="https://pl.wikipedia.org/wiki?curid=1090213" title="Ludwik Brazylijski">
Ludwik Brazylijski

Ludwik Gaston Orleański-Bragança, port.: "Luís Gastão Maria José Pio de Orleans e Bragança" (ur. 6 czerwca 1938 w Mandelieu-la-Napoule, zm. 15 lipca 2022 w São Paulo) – głowa cesarskiej rodziny Brazylii i pretendent do tronu tego kraju (w latach 1981–2022), książę krwi Francji i Portugalii.
Życiorys.
Ludwik urodził się w Mandelieu-la-Napoule, we Francji. Jego ojcem był książę Piotr Henryk Brazylijski, a matką księżniczka Maria Bawarska (1914-2011), córka księcia Franciszka Marii Wittelsbacha i księżniczki Isabelli von Croÿ. Ludwik był prawnukiem Izabeli Brazylijskiej, księżniczki cesarskiej, najstarszej córki ostatniego cesarza Piotra II.
Urodził się już po zniesieniu wygnania, do którego zmusił rodzinę cesarską pierwszy republikański rząd w 1922 roku. Do Brazylii wrócił jednak dopiero po zakończeniu II wojny światowej w 1945 roku. Wtedy to cesarska rodzina powróciła do ojczyzny i zamieszkała w Petrópolis.
Jego oficjalne tytuły brzmiały: "Książę" i "Jego Cesarska i Królewska Wysokość". W Brazylii, gdzie na co dzień nie używa się już tytułu "Dom", Ludwik był regularnie nazywany "dom Luiz".
Ludwik nie miał żony ani potomstwa. Po jego śmierci głową cesarskiej rodziny Brazylii został jego młodszy brat – Bertrand Brazylijski.
Kontrowersje.
Jako członek dynastii Orleańskiej-Bragança, Ludwik był spokrewniony z orleańskimi pretendentami do tronu Francji. Według niektórych dynastia Orleańska-Bragança utraciła swoje prawa do tronu francuskiego i status królewskich książąt, ponieważ pretendują do tronu Brazylii ().
Jednak książę Ludwik i tak oficjalnie był królewskim księciem Francji i Portugalii oraz pretendentem do tronu Brazylii jednocześnie.

</doc>
<doc id="1090220" url="https://pl.wikipedia.org/wiki?curid=1090220" title="Far Eastern Air Transport">
Far Eastern Air Transport

Far Eastern Air Transport () – tajwańskie linie lotnicze z siedzibą w Tajpej. Obsługują połączenia regionalne z Tajpej i Kaohsiung. Głównym hubem jest Port lotniczy Tajpej-Songshan.

</doc>
<doc id="1090221" url="https://pl.wikipedia.org/wiki?curid=1090221" title="Ministrowie ds. Terytoriów Południowych">
Ministrowie ds. Terytoriów Południowych



</doc>
<doc id="1090222" url="https://pl.wikipedia.org/wiki?curid=1090222" title="Ministrowie ds. Terytoriów Północnych">
Ministrowie ds. Terytoriów Północnych



</doc>
<doc id="1090232" url="https://pl.wikipedia.org/wiki?curid=1090232" title="Grabówka (Tarnów)">
Grabówka (Tarnów)

Grabówka – część miasta Tarnów, oraz jednostka pomocnicza gminy Osiedle nr 4 „Grabówka”.
Włączono do Tarnowa w 1846 r.
Znajduje się tam między innymi: sztuczne lodowisko, Dom pomocy społecznej, hala sportowa, Sanktuarium Matki Bożej Fatimskiej i św. Józefa (przy ul. Matki Bożej Fatimskiej 39). Powstała także książka pt. "Grabówka". 25 sierpnia 2010 roku na terenie Grabówki została otwarta druga i największa w mieście galeria handlowa Gemini Jasna Park.

</doc>
<doc id="1090235" url="https://pl.wikipedia.org/wiki?curid=1090235" title="Awatarka">
Awatarka



</doc>
<doc id="1090236" url="https://pl.wikipedia.org/wiki?curid=1090236" title="Robert Darcy (4. hrabia Holderness)">
Robert Darcy (4. hrabia Holderness)

Robert Darcy (ur. 17 maja 1718, zm. 16 maja 1778 w Syon House w Londynie) – brytyjski arystokrata, polityk i dyplomata, syn Roberta Darcyego, 3. hrabiego Holderness, i Frederici Schomberg, córki księcia Meinhardta Schomberga.
Do 1721 r. nosił tytuł lorda Darcy i Conyers. Po śmierci ojca w 1721 r. odziedziczył tytuł 4. hrabiego Holderness. Dodatkowo w 1751 r., po śmierci matki, został parem Portugalii jako hrabia Mértola. W latach 1744-1746 był ambasadorem Wielkiej Brytanii w Wenecji, a w latach 1749-1751 był ambasadorem w Hadze.
Po powrocie do Wielkiej Brytanii w 1751 r. został ministrem południowego departamentu. Był nim do 1754 r., kiedy objął stanowisko ministra północnego departamentu. Był nim do 1761 r., kiedy upadł wigowski rząd księcia Newcastle. Przez pewien czas 1757 r. był ponownie ministrem południowego departamentu. Znajdował się jednak w cieniu innych członków wigowskich gabinetów, np. Williama Pitta Starszego. Od 1765 r. był lordem strażnikiem Pięciu Portów. W latach 1771-1776 był wychowawcą dwóch synów króla Jerzego III. Był również członkiem Tajnej Rady.
29 października 1743 r. poślubił Mary Doublet (ok. 1721 - 13 października 1801), córkę Francisa Doubleta i Constantii van der Beck. Robert i Mary mieli razem dwóch synów i córkę:
Ponieważ Darcy zmarł nie pozostawiwszy po sobie męskiego potomka wygasł tytuł hrabiego Holderness. Pozostałe tytuły odziedziczyła jego jedyna córka.

</doc>
<doc id="1090238" url="https://pl.wikipedia.org/wiki?curid=1090238" title="Lista państw świata w 2007">
Lista państw świata w 2007



</doc>
<doc id="1090239" url="https://pl.wikipedia.org/wiki?curid=1090239" title="Parafia św. Anny w Marynowach">
Parafia św. Anny w Marynowach

Parafia św. Anny w Marynowach – parafia rzymskokatolicka w diecezji elbląskiej. Erygowana w XIV wieku. Do parafii należą miejscowości: Marynowy, Myszewko, Rychnowo Żuławskie, Tuja, Orłówko. Tereny parafii znajdują się w gminie Nowy Dwór Gdański, w powiecie nowodworskim, w województwie pomorskim.
Kościół w Marynowach został wybudowany w stylu gotyckim około 1320 roku, rozbudowany w 1637 i 1647 roku. Posiada drewnianą wieżę z 1619 roku, drewniany, płaski strop, 3 ołtarze i ambonę z XVIII wieku.
W Tui znajduje się kościół pomocniczy pw. św. Jakuba, wybudowany w stylu gotyckim w XIV wieku; przebudowany w XIX wieku. Posiada jedną wieżę, sklepienie gwiaździste, 3 nawy, 3 ołtarze i ambonę z XVIII wieku.

</doc>
<doc id="1090241" url="https://pl.wikipedia.org/wiki?curid=1090241" title="Sebastian Wenta">
Sebastian Wenta

Sebastian Wenta, pseudonim Wentyl (ur. 4 maja 1975 w Tczewie) – polski kulomiot, strongman i zawodnik Highland games.
Jeden z najlepszych polskich i światowych siłaczy. Drugi Wicemistrz Polski Strongman 2006, Wicemistrz Europy Strongman 2007, Wicemistrz Świata Strongman 2007.
Życiorys.
Rodzice, sportowcy: Barbara Wenta – wioślarka i Edmund Wenta – kulomiot. Jest spokrewniony z Kamilą Skolimowską (ojciec Sebastiana był rodzonym bratem matki Kamili).
Sebastian Wenta zaczął zajmować się sportem w Szkole Podstawowej nr 10 w Tczewie. Początkowo trenował lekkoatletykę i siatkówkę, następnie pchnięcie kulą i rzut dyskiem, ostatecznie zajął się pchnięciem kulą. Został m.in. mistrzem Polski LZS. Był zawodnikiem klubu Lechia Gdańsk. Rekord życiowy w pchnięciu kulą: 19,48 (2 czerwca 2001, Gdańsk).
W 2005 rozpoczął karierę siłacza. W eliminacjach do Pucharu Polski Strongman 2005 zajął 1. miejsce spośród pięćdziesięciu startujących. Bardzo szybko został jednym z najlepszych zawodników w Polsce i na świecie. Jest zrzeszony w federacji WSMC.
Uczestniczył w Pucharze Polski Strongman 2007.
W Tczewie prowadzi sklep z odżywkami i sprzętem dla sportowców. Jest żonaty z Justyną, ma dwie córki – Patrycję i Nikolę. Mieszka w Lubiszewie, w województwie pomorskim.
Wymiary:
Rekordy życiowe:
Mistrzostwa Świata Strongman.
Sebastian Wenta wziął udział czterokrotnie w indywidualnych Mistrzostwach Świata Strongman, w latach 2006, 2007, 2008 i 2009.
W swym debiucie, na Mistrzostwach Świata Strongman 2006, został szóstym najsilniejszym człowiekiem świata. Największym sukcesem Sebastiana jest zdobycie, na Mistrzostwach Świata Strongman 2007, tytułu Wicemistrza Świata Strongman. Sebastian stał się tym samym drugim polskim zawodnikiem (po Mariuszu Pudzianowskim), który zajął najwyższą lokatę, w całej historii tych mistrzostw. W Mistrzostwach Świata Strongman 2008 ponownie zajął szóstą pozycję.
W Mistrzostwach Świata Strongman 2009, rozgrywanych na Malcie, nie zakwalifikował się do finału w wyniku kontuzji.

</doc>
<doc id="1090244" url="https://pl.wikipedia.org/wiki?curid=1090244" title="Nuklidy">
Nuklidy



</doc>
<doc id="1090245" url="https://pl.wikipedia.org/wiki?curid=1090245" title="Inwazja (film)">
Inwazja (film)

Inwazja ("ang. The Invasion") – amerykański thriller SF z 2007 roku, wyreżyserowany przez Oliviera Hirschbiegela. Scenariusz filmu powstał na podstawie powieści Jacka Finneya "Inwazja porywaczy ciał" (1955). Jest to czwarta w kolejności adaptacja tej powieści, po filmach "Inwazja porywaczy ciał" (1956), "Inwazja łowców ciał" (1978) i "Porywacze ciał" (1993).
Obsada.
i inni.
Opis fabuły.
Podczas lądowania wracającego z kosmosu wahadłowca Patriot dochodzi do katastrofy. Pojazd roztrzaskuje się na drobne kawałki, które rozsypują się po całych Stanach Zjednoczonych. Na częściach wraku odkryto substancję pochodzenia kosmicznego. Każda istota ludzka stykająca się z nią zmienia się nie do poznania, staje się nieludzko nieczuła. W miarę upływu czasu coraz więcej ludzi zaczyna się zmieniać. Psychiatra Carol Bennell (Nicole Kidman) informuje swojego przyjaciela – lekarza Bena Driscolla (Daniel Craig), że dzieje się coś bardzo złego. Rząd oficjalnie twierdzi, że dziwna choroba to nowa odmiana grypy. Zanim doktor Bennell odkrywa całą prawdę pozwala swojemu synowi na odwiedziny u ojca – urzędnika Centrum Kontroli Chorób, który był jednym z pierwszych ludzi przybyłych na miejsce katastrofy. Prawda jest taka, iż kosmiczne zarodniki atakują ludzi podczas snu, zmieniają swoją ofiarę w formę życia wyglądającą i mówiącą jak człowiek, ale odartą z wszelkich ludzkich uczuć. W ciągu niespełna jednej nocy ludzie otaczający Carol Bennell przekształcają się i ich jedynym celem jest zakazić innych i przejąć kontrolę. Carol stara się nie zasnąć i wyrusza na poszukiwanie swojego syna, który jest kluczem.

</doc>
<doc id="1090248" url="https://pl.wikipedia.org/wiki?curid=1090248" title="Miasteczko Akademickie w Toruniu">
Miasteczko Akademickie w Toruniu

Miasteczko Uniwersyteckie Uniwersytetu Mikołaja Kopernika w Toruniu – zabytkowe osiedle akademickie UMK w Toruniu.
Zespół architektoniczno-urbanistyczny miasteczka uniwersyteckiego w Toruniu jest jednym z najwybitniejszych przykładów architektury doby modernizmu w Polsce.
Lokalizacja.
Miasteczko Akademickie znajduje się w zachodniej części miasta, w dzielnicy Bielany. Jest ograniczone od północy - tzw. laskiem bielański, od wschodu – ul. św. Józefa, od południa – ul. Gagarina, zaś od zachodu – ul. Szosa Okrężna.
Ulice.
Do głównych ulic przecinających lub stanowiących granice osiedla zaliczyć należy: Gagarina, Klemensa, Okrężną, Olszewskiego
św. Józefa, Śniadeckich oraz Wileńską.
Historia.
W okresie międzywojennym osiedle stanowiło tereny wojskowe, tartaczne, częściowo przemysłowe i łąki. Tędy przebiegały tory kolejowe do Przysieki i Czarnowa oraz dworca Toruń Zachodni (dworzec znajdował się w okolicach obecnego studenckiego klubu "Od Nowa", tory przebiegały wzdłuż obecnych ulic Gagarina i św. Józefa). Osiedle miało charakter peryferyjny.
Dzięki staraniom władz UMK na początku lat 60. XX w. podjęto decyzję o budowie w Toruniu miasteczka uniwersyteckiego na Bielanach. Budowa miasteczka uniwersyteckiego została włączona przez rząd do programu obchodów 500-lecia rocznicy urodzin słynnego astronoma i patrona Uczelni – Mikołaja Kopernika, a opracowana w Pracowni Urbanistyczno-Architektonicznej S-77 pod kierunkiem doc. dr. Ryszarda Karłowicza. Teren miasteczka zajmuje ok. 82 ha. Położone jest ono na osiedlu Bielany w północno-zachodniej części miasta. Projekt przewidywał rozbudowę Uniwersytetu Mikołaja Kopernika w formie jednorodnie ukształtowanego miasteczka z wyraźnym podziałem funkcjonalnym na część dydaktyczną (wydziały), usługowo-socjalną (akademiki, kluby studenckie) i centralną (rektorat, aula i biblioteka) i taki układ przestrzenny zachowany został do dnia dzisiejszego. Uroczyste otwarcie kampusu nastąpiło 2 października 1973 roku. Od lat 90. XX w. do dziś miasteczko akademickie jest rozbudowywane, a od czerwca 2014 roku połączono je z centrum linią tramwajową.
W 2018 roku miasteczko uniwersyteckie znalazło się w zestawieniu stu najważniejszych budynków stulecia, przygotowanym przez miesięcznik „Architektura Murator” z okazji 100. rocznicy odzyskania przez Polskę niepodległości.
31 maja 2019 roku Kujawsko-Pomorski Wojewódzki Konserwator Zabytków w Toruniu wszczął z urzędu postępowanie administracyjne w sprawie wpisania Miasteczka Akademickiego do rejestru zabytków. Wpisu tego dokonano 20 stycznia 2020 roku.
Wydziały i instytuty na terenie kampusu.
Spośród wszystkich 16 wydziałów uczelni swoją siedzibę na terenie kampusu mają:
Inne instytucje.
Na terenie miasteczka uniwersyteckiego znajduje się jeszcze:
Pomniki.
Pomniki na terenie miasteczka:
Inne kampusy w Toruniu.
W Toruniu oprócz Miasteczko Akademickie na Bielanach istnieją jeszcze:

</doc>
<doc id="1090257" url="https://pl.wikipedia.org/wiki?curid=1090257" title="Baron Conyers">
Baron Conyers

Baronowie Conyers 1. kreacji (parostwo Anglii)

</doc>
<doc id="1090269" url="https://pl.wikipedia.org/wiki?curid=1090269" title="Baron Darcy de Knayth">
Baron Darcy de Knayth

Baronowie Darcy de Knayth 1. kreacji (parostwo Anglii)

</doc>
<doc id="1090271" url="https://pl.wikipedia.org/wiki?curid=1090271" title="Aleksandr Samiedow">
Aleksandr Samiedow

Aleksandr Siergiejewicz Samiedow (ros. "Александр Сергеевич Самедов", ur. 19 lipca 1984 w Moskwie) – piłkarz rosyjski grający na pozycji prawego pomocnika w rosyjskim klubie Krylja Sowietow Samara.
Kariera klubowa.
Samiedow urodził się w Moskwie. Jest wychowankiem Spartaka Moskwa. Uczęszczał do piłkarskiej akademii tego klubu, a następnie występował w drużynach młodzieżowych. W 2002 zadebiutował w rozgrywkach Premier Ligi, ale był to jego jedyny mecz w sezonie, w którym Spartak zajął 3. miejsce. W 2003 i 2004 zespół zajmował miejsca w środku tabeli, przy czym Samiedow w pierwszym składzie występował tylko w tym drugim przypadku. Był ulubieńcem trenera Nevio Scali, ale po przyjściu Aleksandrsa Starkovsa w 2005 stracił miejsce w składzie i w trakcie sezonu postanowił odejść z zespołu. Otrzymał ofertę z Lokomotiwu Moskwa i latem za 2,3 miliona euro przeszedł do tego klubu. Już w 2005 zajął z Lokomotiwem 3. miejsce w Premier Lidze, a w 2006 powtórzył to osiągnięcie, jednak na skutek konkurencji w składzie w Lokomotiwie jest rezerwowym. Od sezonu 2008 występuje w FK Moskwa. Podczas zimowego okienka transferowego w 2010 za kwotę 4,5 mln € przeszedł do drużyny Dinama Moskwa. W 2012 wrócił do Lokomotiwu. W latach 2017–2019 występował w Spartaku Moskwa.
13 stycznia 2019 podpisał półroczny kontrakt z Krylja Sowietow Samara.
Kariera reprezentacyjna.
W latach 2004-2005 Samiedow występował w młodzieżowej reprezentacji Rosji U-21. Jako że jego rodzice pochodzą z Azerbejdżanu, zgłosił akces do tamtejszej reprezentacji, jednak UEFA nie zezwoliła na ten krok.

</doc>
<doc id="1090274" url="https://pl.wikipedia.org/wiki?curid=1090274" title="Ergonowina">
Ergonowina



</doc>
<doc id="1090278" url="https://pl.wikipedia.org/wiki?curid=1090278" title="Guangzhou International Women’s Open 2007">
Guangzhou International Women’s Open 2007

Tenisowy turniej WTA Guangzhou International Women’s Open 2007 odbył się w dniach 22 - 30 września w chińskim Kantonie na kortach twardych. Pula nagród wyniosła 175 tysięcy dolarów amerykańskich.

</doc>
<doc id="1090284" url="https://pl.wikipedia.org/wiki?curid=1090284" title="Hrabiowie Mértola">
Hrabiowie Mértola

Hrabia Mértola (pt. "Conde de Mértola"), tytuł szlachecki nadany przez króla Alfonsa VI księciu Schombergowi w zamian za jego służbę w armii portugalskiej.

</doc>
<doc id="1090292" url="https://pl.wikipedia.org/wiki?curid=1090292" title="Osiedle Fałata">
Osiedle Fałata

Osiedle Fałata - część dzielnicy Bielany na którym znajdują się domy jedno- i wielorodzinne, głównie z okresu międzywojennego. Od północy otacza je toruński uniwersytet, jego akademiki i Hotele Asystenckie oraz budynki naukowe. Często na tym terenie odbywają się kongresy i sympozja naukowe.
Osiedle od północy otoczone lasami, od południa i zachodu blokami i domami jednorodzinnymi.
Historia.
W okresie międzywojennym osiedle stanowiło tereny intensywnej zabudowy willowej i rezydencjonalnej. Mieszkali tam ludzie nauki, kultury, artyści, wojskowi. Od północy przebiegały tory kolejowe do Przysieka i Czarnowa oraz Dworzec Toruń Zachodni (w okolicy dzisiejszego Hotelu Asystenckiego nr 1).
W latach 70. XX wieku od strony zachodu znacznie zabudowano osiedle blokami wielorodzinnymi, jednak nadal posiada ono swoisty klimat.
Infrastruktura.
Osiedle ma przedszkole, szkołę, dwa duże centra handlowe i niewielkie sklepy. Jest niedaleko oddalone zarówno od Bielan, jak i od Chełmińskiego Przedmieścia, posiadającego bogatą infrastrukturę kulturalną.
We wschodniej części osiedla znajduje się zespół budynków kościoła i klasztoru O.O. Redemptorystów, w zachodniej części stadion żużlowy KS Toruń Unibax. Stadion ma być niebawem przeniesiony w okolice toruńskiego lotniska. Teren został kupiony w wyniku największej transakcji gruntowej w regionie przez inwestora z branży handlowej. W ciągu najbliższych 2 lat powinny pojawić się tu duże galerie handlowe.
W północnej części znajduje się ekspozycja Muzeum Przyrodniczego przy UMK.

</doc>
<doc id="1090293" url="https://pl.wikipedia.org/wiki?curid=1090293" title="Hrabia Holderness">
Hrabia Holderness

Hrabiowie Holderness 1. kreacji (parostwo Anglii)
Hrabiowie Holderness 2. kreacji (parostwo Anglii)
Baronowie Darcy of Meinill 1. kreacji (parostwo Anglii)
Hrabiowie Holderness 3. kreacji (parostwo Anglii)

</doc>
<doc id="1090296" url="https://pl.wikipedia.org/wiki?curid=1090296" title="William Graham Sumner">
William Graham Sumner

William Graham Sumner (ur. 30 października 1840 w Paterson, zm. 12 kwietnia 1910 w New Haven) – amerykański socjolog, profesor Uniwersytetu Yale.
Życiorys.
Ojciec darwinizmu społecznego, czyli koncepcji rozciągającej zasady ewolucji postulowane przez Darwina na zbiorowości ludzkie. Założyciel samodzielnego wydziału Socjologii na Uniwersytecie chicagowskim. Do klasyki socjologicznej weszła jego książka "Folkways" (sposoby życia) (1906). Zbiór innych prac socjologicznych został wydany pośmiertnie w czterech tomach pt. "Science of Society" (Nauka o społeczeństwie) (1927). Socjologię pojmował jako naukę o „życiu społecznym”, czyli o wszelkich zjawiskach towarzyszących tworzeniu i funkcjonowaniu ludzkich zbiorowości. Zjawiska takie należy badać równie obiektywnymi metodami jak zjawiska przyrodnicze. Wynikają one bowiem z czterech naturalnych emocji i potrzeb ludzkich: głodu, seksu, próżności i strachu. Interes to warunki sprzyjające realizacji potrzeb. Interesy różnych ludzi są różne, stąd nieuchronny konflikt interesów, konkurencja życiowa i walka, w której wygrają najsilniejsi. Istotnym czynnikiem determinującym natężenie walki jest gęstość przestrzeni społecznej proporcja ludności do terytorium.
Aby prawa ewolucji – przetrwania najsilniejszych, doboru naturalnego itp. – działały bez przeszkód, pole walki musi być wolne od ingerencji państwa, która jest sprzeczna z naturą. ci, którzy przegrywają w walce o przetrwanie – bezrobotni, bezdomni, analfabeci, nędzarze – sami są sobie winni i nie zasługują na pomoc i współczucie. Trzon społeczeństwa tworzą reguły społeczne, normatywne wzory postępowania rozpowszechnione w zbiorowości, które Sumner określał mianem "folkways". Wskazują one właściwy sposób działania we wszystkich życiowych sytuacjach. Umacniają się stopniowo, przechodząc cztery stadia: najpierw są tylko próbami zaspokojenia potrzeb, potem stają się tym, „co się zazwyczaj robi”, następnie „drugą naturą”, bezrefleksyjnym sposobem życia. Dzięki tyranii "folkways", z których wpływu nikt nie może się uwolnić, takich regułach, które podporządkowane są wartościom wyższym: dobru i prawdzie. Często przybierają one postać silne sankcjonowanych zakazów: tabu.
Każde społeczeństwo ma swoisty etos, czyli styl normatywny: kompleks charakterystycznych dla siebie zwyczajów i reguł moralnych. Wynikają one z lokalnych tradycji i nie mogą być uznawane za lepsze lub gorsze od innych. Prawo stanowione jest skuteczne tylko tyle, o ile odpowiada lokalnemu etosowi, nie narusza wytworzonych spontanicznie "folkways" i "mores". Państwo może jedynie wspierać zwyczaje i reguły moralne, nie może zaś ich zmieniać.

</doc>
<doc id="1090301" url="https://pl.wikipedia.org/wiki?curid=1090301" title="Komunalne Przedsiębiorstwo Komunikacyjne">
Komunalne Przedsiębiorstwo Komunikacyjne

Komunalne Przedsiębiorstwo Komunikacyjne Sp. z o.o. (w skrócie: KPK) w Białymstoku – przewoźnik świadczący usługi w zakresie transportu pasażerskiego transportu zbiorowego w Białymstoku. Spółka powstała w 1991 roku w wyniku podziału Miejskiego Przedsiębiorstwa Komunikacyjnego.
Linie.
W latach 90. spółka korzystała z linii 13 i 101, które obsługuje inne przedsiębiorstwo – KZK. Obecnie do przewozu osób KPK wykorzystuje 18 linii w tym jedną podmiejską, 3 cmentarne oraz 3 nocne (stan na 2014).
Linie cmentarne.
Linie specjalne kursujące w dniu Wszystkich Świętych oraz zadusznym (1 XI – 2 XI).
Tabor spółki KPK.
XX wiek (1991-2000).
KPK, wraz z KZK i KPKM, powstało w roku 1991 poprzez rozpad MPK Białystok. KPK otrzymało autobusy Ikarus 280.26, Jelcz M11 i Jelcz PR110M. W latach 1992-1994, sprowadzono kilkanaście autobusów używanych Setra, Heuliez i Mercedes-Benz. W międzyczasie kupowano nowszy model Jelcza: 120M. W roku 1995 zakupiono pierwszy autobus niskopodłogowy Jelcz M121M o numerze 522, a także kilka Jelczy 120MM/1. W latach 1996-1997, KPK zakupiło kilkanaście Jelczy 120MM/1, M121MB i M121M. Pod koniec lat 90., rozpoczęto wycofywanie najbardziej wyeksploatowanych Jelczy i Ikarusów oraz używanych pojazdów produkcji zachodniej. Zastąpiły je autobusy MAN NL222 i NG312 w łącznej liczbie 22 sztuk, które znacząco unowocześniły tabor spółki.
XXI wiek.
Na początku XXI wieku, wycofano z ruchu autobusy Setra, Heuliez i Mercedes-Benz, zakupione kilkanaście lat wcześniej. Na początku roku 2004 do taboru dołączyło 6 Solarisów Urbino 12. Rok później zakupiono 2 Mercedesy Conecto G i 2 MANy EL283. W latach 2006-2007, dostarczono 13 autobusów MAN Lion's City NL273 i 5 Lion's City G NG313, a w 2008 - 2 sztuki Mercedesów Conecto LF. Dodatkowo, między 2004 a 2008 rokiem, flota spółki była dodatkowo uzupełniana przez używane autobusy MAN i Mercedes, zakupione z krajów zachodnich. Dzięki tym dostawom, spółka w 2008 roku wycofała ostatniego Ikarusa, a 2 lata później ostatniego Jelcza. Pomiędzy 2010 a 2012 rokiem, spółka otrzymała łącznie 37 Solarisów Urbino. Ponadto, od 2010 regularnie kupowała pojazdy z własnych funduszy: 8 Mercedesów Citaro G (2010), 2 MANy Lion's City Hybrid (2013 i 2016), 8 Mercedesów Citaro G C2 (2013 i 2015), 2 MANy Lion's City (2018 i 2019), co pozwoliło wycofać wszystkie autobusy używane oraz najbardziej wyeksploatowane, zakupione jako fabrycznie nowe. W roku 2018 spółka otrzymała 6 autobusów Mercedes Conecto G LF. Dzięki tej dostawie, KPK stało się pierwszym białostockim przewoźnikiem eksploatującym wyłącznie autobusy niskopodłogowe. We wrześniu 2019 roku dostarczono 11 autobusów Solaris IV generacji po liftingu - 6 sztuk Urbino 12 i 5 sztuk Urbino 18. Z ruchu wycofano ostatniego MANa NG312, Solarisy Urbino 12 II generacji i kilka autobusów MAN Lion's City.
Informacje ogólne.
Typ autobusu stanowiący trzon taboru – Solaris Urbino 18 (33 szt.)
Ostatnio dołączony autobus miejski - Mercedes-Benz O628 Conecto, nr boczny 509 (1 szt.)

</doc>
<doc id="1090309" url="https://pl.wikipedia.org/wiki?curid=1090309" title="Maria Anna Schicklgruber">
Maria Anna Schicklgruber

Maria Anna Schicklgruber, również "Schickelgruber" (ur. 15 kwietnia 1795, zm. 7 stycznia 1847) – matka Aloisa Hitlera, babka Adolfa Hitlera.
Okoliczności urodzenia Aloisa Hitlera.
7 czerwca 1837 w miejscowości Strones urodziła ojca Adolfa Hitlera – Aloisa. W księdze urodzin prowadzonej w parafii Döllersheim, w rubryce „imię ojca” wpisano jedynie „nieślubny”. Po wielu latach wpisano imię i nazwisko Johann Georg Hiedler.
Fritz Thyssen oraz Hansjürgen Koehler twierdzili, w swoich wydanych w czasie wojny publikacjach, że na podstawie dochodzenia zarządzonego przez kanclerza Austrii, Engelberta Dollfussa, sporządzono dla Dollfussa tajny dokument o pochodzeniu Hitlera. Z dokumentu miało wynikać, iż Schickelgruber, tj. babka Hitlera, podczas pobytu w Wiedniu pracowała u barona Salomona Mayera Rothschilda, tam zaszła w ciążę; po wyjściu na jaw, iż Schickelgruber jest brzemienna, Rothschild zwolnił ją z pracy lub też odesłał ją do jej rodziny na wieś. Książka „The Mind of Adolf Hitler: The Secret Wartime Report” wspomina o tych twierdzeniach Thyssena i Koehlera, określa je jako „intrygującą hipotezę”, ale zaznacza, że krąży więcej tego rodzaju historii o pochodzeniu Hitlera. Ponadto już w 1933 roku gazeta związana z kanclerzem Dollfussem twierdziła, że przodkowie Hitlera są pochodzenia żydowskiego (wówczas była mowa o przodkach noszących nazwisko Hitler, nie Rothschild).
Ojcostwo Hiedlera.
Pięć lat później, w 1842 roku, Maria Anna Schicklgruber poślubiła pomocnika młynarza nazwiskiem Johann Georg Hiedler. W tym samym roku oddała dziecko na wychowanie bratu męża, gospodarzowi nazwiskiem Johann Nepomuk Hüttler. Obaj bracia wymieniani byli jako domniemani ojcowie Aloisa. W 1876 roku, tj. 29 lat po śmierci matki i 19 lat po śmierci domniemanego ojca Aloisa, zjawił się w domu parafialnym w Dölersheim brat męża Marii Schicklgruber, Johann Nepomuk Hüttler, aby zaświadczyć, że ojcem prawie 40-letniego Aloisa jest jego zmarły brat Johann Georg Hiedler. Proboszcz poprawił rubrykę z „dziecko pozamałżeńskie” na „dziecko małżeńskie”, a poświadczyli to trzej inni świadkowie. Jednakże proboszcz przekręcił nazwisko ojca i zamiast dotychczasowego imienia i nazwiska: Alois Schicklgruber (nazwisko rodowe matki) wpisał w styczniu 1876 – „Alois Hitler”.
Wersja, przedstawiona przez Davida Lewisa w książce "Człowiek, który stworzył Hitlera", mówi, że w listopadzie 1876 roku, osiemdziesięcioczteroletni Johann Georg Hiedler w towarzystwie kilku sąsiadów udał się do księdza Josefa Zahnschirma, proboszcza parafii Döllersheim, by potwierdzić swoje ojcostwo w świadectwie chrztu Aloisa. Ksiądz bez namysłu dokonał poprawek w księgach parafialnych, wykreślając z nich sformułowanie "płci męskiej, z nieprawego łoża" i wpisując nazwisko „Georg Hiedler” w rubryce ojciec. W miejscu na uwagi zanotował: "Niniejszym potwierdzam, że znany mi osobiście Johann Georg Hiedler, wpisany do akt jako ojciec, uznaje ojcostwo swego syna Aloisa, zgodnie ze świadectwem Anny Schicklgruber, matki noworodka".

</doc>
<doc id="1090315" url="https://pl.wikipedia.org/wiki?curid=1090315" title="Ekstraktor soxhleta">
Ekstraktor soxhleta



</doc>
<doc id="1090324" url="https://pl.wikipedia.org/wiki?curid=1090324" title="Obraz poetycki">
Obraz poetycki

Obraz poetycki – w literaturze, świat wiersza przedstawiony językiem poezji. Może być realistyczny - pokazywać świat w jego rzeczywistej postaci, albo fantastyczny - wprowadzać elementy nieobecne w rzeczywistości. W tworzeniu obrazu poetyckiego ważne są środki stylistyczne, takie jak metafora, epitet, porównanie itp.

</doc>
<doc id="1090325" url="https://pl.wikipedia.org/wiki?curid=1090325" title="Telforceone">
Telforceone



</doc>
<doc id="1090327" url="https://pl.wikipedia.org/wiki?curid=1090327" title="Deivid">
Deivid

Deivid, właśc. Deivid de Souza (ur. 22 października 1979 w Nova Iguaçu) – brazylijski piłkarz i trener piłkarski.
Na początku sezonu 2005/2006 został pozyskany z Santos FC do zespołu Sporting CP za 3,5 miliona €. Następnie Deivid został przeniesiony do Fenerbahçe SK w sierpniu 2006 za 4,5 miliona €. Zdobył 2 gole przeciw Trabzonsporowi 13 maja 2007, co pomogło Fenerbahçe wygrać Turecką Superligę Piłkarską. Pozostałe występy w zespole były słabe i wydawało się pewne, że jego kontrakt zostanie rozwiązany.
Deivid okazał się jednak gwiazdą obozu treningu przedsezonowego i zdobył ważnego gola przeciwko Beşiktaş JK w finale Superpucharu Turcji oraz 19 września 2007 zdobył decydującego gola przeciw Interowi Mediolan w pierwszym meczu eliminacji Ligi Mistrzów UEFA (2007/2008) na stadionie Şükrü Saracoğlu. W ćwierćfinale Ligi Mistrzów 2007/2008 w meczu przeciwko Chelsea F.C. zaskoczył własnego bramkarza – strzelił gola samobójczego. Jednak w końcówce meczu zrehabilitował się strzelając piękną bramkę z 30 metrów, która dała Fenerbahçe zwycięstwo 2:1.

</doc>
<doc id="1090328" url="https://pl.wikipedia.org/wiki?curid=1090328" title="Emanuel Iserzon">
Emanuel Iserzon

Emanuel Iserzon (przejściowo używał również nazwiska Wilczewski) (ur. 14 maja 1893 w Charkowie (Ukraina), zm. 29 stycznia 1985 w Lublinie) – prawnik, specjalista z zakresu prawa i postępowania administracyjnego, adwokat.
Życiorys.
Studia prawnicze ukończył na Uniwersytecie Warszawskim. Również w tej uczelni doktoryzował się w 1925 na podstawie rozprawy pt. "Poczytalność zmniejszona" (Warszawa 1925). Od 1926 prowadził praktykę adwokacką, którą łączył z działalnością naukową i publicystyczną. W latach 1936-1939 był redaktorem czasopisma "Orzecznictwo buchalteryjno-podatkowe". Specjalizował się w procedurze administracyjnej i wydał kilka książek o postępowaniu administracyjnym.
W czasie II wojny światowej przebywał w Związku Radzieckim, gdzie pracował m.in. jako robotnik leśny, tłumacz, radca prawny i nauczyciel w polskiej szkole. Członek Związku Patriotów Polskich.
W latach 1944-1946 dyrektor departamentu w Ministerstwie Administracji Publicznej oraz wykładowca w Akademii Nauk Politycznych. 1946-1948 radca Misji Politycznej RP w Wiedniu. W latach 1948-1950 był radcą w Ministerstwie Administracji Publicznej.
W 1951 rozpoczął pracę na Wydziale Prawa Uniwersytetu Marii Curie-Skłodowskiej w Lublinie jako zastępca profesora i kierownik nowo powstałej Katedry Prawa Administracyjnego. W 1956 nominowany na docenta. W UMCS pełnił m.in. funkcję rzecznika Komisji Dyscyplinarnej dla Studentów oraz członka Senackiej Komisji ds. Dydaktycznych, a także wydziałowej Komisji ds. Pomocniczych Pracowników Nauki.
Członek Komisji Urzędu Rady Ministrów do opracowywania projektów aktów normatywnych. Współautor wraz z Jerzym Starościakiem – obowiązującej nadal ustawy z dnia 14 czerwca 1960 – Kodeks postępowania administracyjnego, którą prof. Franciszek Longchamps de Bérier określił jako "dzieło dojrzałej rozwagi politycznej i wysokiej kultury prawniczej".
W obszernym dorobku naukowym (ponad 300 pozycji) najważniejsze miejsce zajmują następujące prace:
Dorobek naukowy E. Iserzona cechuje obiektywizm, głęboka znajomość problematyki oraz przystępny język wypowiedzi.
Wypromował w UMCS trzech doktorów nauk prawnych.
W 1963 przeszedł na emeryturę, jednakże w dalszym ciągu prowadził zlecone wykłady i seminaria. Po jego odejściu Katedra Prawa Administracyjnego UMCS do 1969 nie miała kierownika.
Działacz Zrzeszenia Prawników Polskich i Towarzystwa Naukowego Organizacji i Kierownictwa.
W 1970 Iserzon został odznaczony Krzyżem Kawalerskim Orderu Odrodzenia Polski.
Dwukrotnie żonaty: z Eleonorą Modry oraz z Janiną. Z pierwszego małżeństwa miał syna Ryszarda (ur. 1926), który w 1947 zmienił nazwisko Iserzon na Wilczewski.
Pochowany na cmentarzu komunalnym na Majdanku w Lublinie (kwatera SZ45/1/33).

</doc>
<doc id="1090331" url="https://pl.wikipedia.org/wiki?curid=1090331" title="Hal Duncan">
Hal Duncan

Hal Duncan – szkocki autor science fiction i fantasy zamieszkały w Glasgow, absolwent . Jego pierwsza powieść, "Welin", ukazała się w sierpniu 2005 i została przetłumaczona na kilka innych języków oraz nominowana do Nagrody World Fantasy i Nagrody Locusa. "Atrament", kontynuacja "Welinu", ukazał się w lutym 2007.
Twórczość.
Duncan w dyptyku "Księga wszystkich godzin" inspiruje się bardziej dziełami James Joyce’a niż utworami innych autorów science fiction. Choć podobnie jak Joyce nawiązuje do mitów starożytnych cywilizacji (sumeryjskiej, greckiej), nie próbuje ich przedstawiać w nowy sposób, ale bohaterów i narrację tworzy według pewnego algorytmu. W tekstach świadomie posługuje się terminologią memetyczną, traktując ewoluujące memy jako samolubne replikatory pasożytujące na ludzkich umysłach oraz pisząc o broni memowej.

</doc>
<doc id="1090345" url="https://pl.wikipedia.org/wiki?curid=1090345" title="Arthur Aston">
Arthur Aston

Arthur Aston (ur. 1590, zm. 1649) – angielski dowódca wojskowy, najemnik. Znany z walki po stronie króla Karola I podczas angielskiej wojny domowej, oraz owianych ludową legendą okoliczności makabrycznej śmierci.
Początki kariery w kontynentalnej Europie.
Pochodził z prominentnej katolickiej rodziny z hrabstwa Cheshire. Ojciec Arthura Astona był żołnierzem zawodowym służącym w Rosji w drugiej dekadzie XVII w. Będąc katolikiem znalazł uznanie w oczach polskiego króla Zygmunta III. Arthur Aston senior zgodził się zebrać 2000 brytyjskich najemników dla polskiej korony, która w 1621 r. walczyła z Turcją. Pomimo tego, iż większość najemników przerzucanych do Polski została zawrócona przez protestancką Danię w Cieśninie Duńskiej, w 1621 r. kapitanowi Arthurowi Astonowi Juniorowi udało się wylądować w sile 300 brytyjskich i irlandzkich żołnierzy. Oddziały te w późniejszym czasie sformowały straż królewską. W 1627 r. Aston został awansowany na stopień majora.
Po rozejmie w Altmarku w 1629 r. Aston opuścił Polskę by rozpocząć służbę u Gustawa Adolfa. W 1631 r. dostał rozkaz przeniesienia swego regimentu do Anglii. Jego jednostki zostały przetransportowane do Brytanii w 1632 r. Walcząc na drugim, niemieckim froncie nigdy nie zdołały osiągnąć sławy jednostek szkockich, takich jak np. regiment Mackaya. Ponadto ich wartość bojowa, głównie z powodu chorób, mocno zmalała. Dlatego też do 1634 r. Aston uzupełniając szeregi rekrutował spośród Niemców.
Dalsze losy podczas rewolucji angielskiej.
W 1640 r. powrócił do Brytanii i podczas II wojny biskupiej objął regiment króla Karola. Ze względu na kwestię wyznania dotykały go trudności ze strony licznych oponentów – ostatecznie został zmuszony do rezygnacji. Pomimo to, za swoją służbę otrzymał tytuł szlachecki. W 1642 r., gdy wybuchła angielska wojna domowa, początkowo Karol I odrzucił jego usługi, lecz zmienił zdanie pod wpływem księcia Ruperta Reńskiego, uprzedzając tym samym siły Parlamentu. Aston został generałem-pułkownikiem Dragonów i służył w tym charakterze do czasu bitwy pod Edgehill.
Gdy Karol I zajął Oksford i uczynił na czas wojny stolicą, Aston został dowódcą placówki Reading. Ze względu na swe autorytarne rządy szybko stał się postacią powszechnie nielubianą. Podczas oblężenia miasta został ranny. Siły Parlamentu pod wodzą Robert Devereux zajęły miasto. Wymieniony, został następnie Sierżantem-Majorem Konnicy Głównej księcia Ruperta i walczył w Bitwie pod Newbury.
W końcu 1643 r. został Gubernatorem Oksfordu. Ponownie stał się obiektem powszechnej niechęci, do czasu gdy we wrześniu 1644 r. w rezultacie upadku z konia stracił nogę, w którą wdała się gangrena, i został zdymisjonowany. Otrzymał od króla olbrzymi żołd i nie służył do końca I angielskiej wojny domowej.
W 1648 r. dołączył do Hrabiego Ormonde, świeżo mianowanego Głównodowodzącym Irlandzkich Konfederatów oraz sił rojalistów w Irlandii. Aston został Gubernatorem strategicznego portu, Drogheda. W 1649 r., miasto zaatakowały wojska Olivera Cromwella. Oblężenie Drogheda zakończył jeden z najokrutniejszych w wojnie trzech królestw epizod. Zwycięzcy dokonali masakry obrońców miasta, a Astona zatłuczono jego własną drewnianą nogą, w której żołnierze purytańscy na próżno szukali złotych monet.

</doc>
<doc id="1090352" url="https://pl.wikipedia.org/wiki?curid=1090352" title="Homologi">
Homologi



</doc>
<doc id="1090353" url="https://pl.wikipedia.org/wiki?curid=1090353" title="Polsko-słowackie związki literackie">
Polsko-słowackie związki literackie



</doc>
<doc id="1090356" url="https://pl.wikipedia.org/wiki?curid=1090356" title="Polsko-hiszpańskie związki literackie">
Polsko-hiszpańskie związki literackie



</doc>
<doc id="1090358" url="https://pl.wikipedia.org/wiki?curid=1090358" title="Bernard Bugdoł">
Bernard Bugdoł

Bernard Bugdoł (ur. 15 maja 1922 w Chropaczowie, zm. 29 sierpnia 2008 w Bytomiu) – polski górnik, w okresie PRL przodownik pracy, według ówczesnej socjalistycznej propagandy osiągał wyniki powyżej 500 procent normy. Pracował razem ze swoim bratem Rudolfem, również przodownikiem pracy. Poseł na Sejm PRL I kadencji.
Życiorys.
Niektórzy podważają osiągnięcia braci Bugdołów, twierdząc że w rzeczywistości do ich wyników pracy zwierzchnicy w celach propagandowych wliczali dorobek więźniów i żołnierzy, pracujących w okresie stalinowskim w kopalniach.
W 1952 skończył Akademię Górniczo-Hutniczą w Krakowie i został inżynierem górnictwa.
Członek PZPR, z jej ramienia poseł na Sejm PRL I kadencji. Prezes klubu sportowego Górnik Zabrze (1949–1954). Dyrektor KWK Wujek w Katowicach, następnie dyrektor KWK Łagiewniki w Bytomiu, a następnie inspektor w Bytomskim Zjednoczeniu Przemysłu Węglowego. Otrzymał Order Sztandaru Pracy I i II (1952) klasy, Złoty Krzyż Zasługi (1948), Medal 10-lecia Polski Ludowej (1954) i Medal za Długoletnie Pożycie Małżeńskie (1993). 28 listopada 1988 wszedł w skład Honorowego Komitetu Obchodów 40-lecia Kongresu Zjednoczeniowego PPR – PPS – powstania PZPR.
W 1974 Wojciech Wiszniewski zrealizował o nim film dokumentalny "O człowieku, który wykonał 552% normy", który z dystansem odnosił się do tematu przodowników pracy i ich późniejszych losów.

</doc>
<doc id="1090365" url="https://pl.wikipedia.org/wiki?curid=1090365" title="Piotr de Alcântara Brazylijski">
Piotr de Alcântara Brazylijski

Książę Piotr de Alcantara Orleański-Bragança, właściwie: "Pedro de Alcantara Luís Filipe Maria Gastão Miguel Gabriel Rafael Gonzaga de Orleans e Bragança" (ur. 15 października 1875, w Petrópolis, zm. 29 stycznia 1940, tamże) - książę Grão Para, najstarszy syn Izabeli Brazylijskiej, księżniczki cesarskiej, i jej męża - Gastona Orleańskiego, hrabiego d'Eu (syna Ludwika Karola Orleańskiego i księżniczki Wiktorii Sachsen-Coburg-Kohary).
Piotr był wnukiem cesarza Brazylii – Piotra II i króla Francuzów – Ludwika Filipa I.
Życiorys.
Wychował się w Pałacu Isabelle (obecnie Pałacu Guanabara), w Rio de Janeiro. 
Piotr jako książę Grão Para, był uznawany za następcę tronu swojej matki, która dla monarchistów była "Izabelą I, cesarzowa Brazylii". W 1908 Piotr chciał poślubić hrabiankę Elżbietę Dobrzensky de Dobrzenicz (1875–1951), pochodzącą ze starej austro-węgierskiej rodziny - córkę Johanna Dobrzensky de Dobrzenicz i Elżbiety von Kottulin und Krzischkowitz. Według matki Piotra Elżbieta była jednak zbyt nisko urodzona. 30 października 1908 Piotr zrzekł się więc swoich praw do tronu, aby móc ją poślubić (później ich najstarszy syn ogłosił się głową cesarskiej rodziny równocześnie ze swoim bratem ciotecznym - Piotrem (III)). Następcą Izabeli został jej drugi syn - Dom Luiz, który jednak zmarł rok przed matką. 
Rodzina.
14 listopada 1908, w Wersalu, we Francji, Piotr ożenił się z Elżbietą. Para miała 5 dzieci:
Kilka lat przed swoją śmiercią Piotr stwierdził, że jego rezygnacja z praw do tronu była nieważna „z wielu powodów”.

</doc>
<doc id="1090376" url="https://pl.wikipedia.org/wiki?curid=1090376" title="Węglowodory nasycone">
Węglowodory nasycone



</doc>
<doc id="1090383" url="https://pl.wikipedia.org/wiki?curid=1090383" title="Bóg">
Bóg

Bóg lub bóstwo – istota nadprzyrodzona, której istnienie (jednej bądź wielu) uznaje większość religii. Bóg jest przedmiotem zainteresowania teologii i filozofii, gdzie jest uważany za zagadnienie metafizyczno-egzystencjalne. Ze względu na duże zróżnicowanie rozumienia tego pojęcia, trudno jest o jego jednoznaczną definicję (co dodatkowo utrudniają założenia teologiczne związane z tym zagadnieniem, pochodzące z poszczególnych religii). Jako najbardziej różniące się od siebie, należy wyodrębnić definicje używane przez religie politeistyczne, henoteistyczne i monoteistyczne, deizm, panenteizm i panteizm.
Najbardziej powszechnie pod pojęciem bóg rozumie się określenie istot będących przedmiotem kultu religijnego. Czasem bogami określa się tylko niektóre (najważniejsze) z tych istot, dla innych rezerwując inne określenia (np. półbóg, heros, demon, duch, święty, anioł). W niektórych religiach istotom nadprzyrodzonym przypisywane są cechy płci żeńskiej, istotę taką określa się słowem bogini.
Słowo "bóg" jest pisane małą literą i oznacza bogów, których może być wielu (synonimy: bóstwo, bożek, bożyszcze), natomiast w religiach monoteistycznych słowo to jest traktowane jako nazwa własna (imię) i jest pisane wielką literą.
Etymologia.
Słowo „bóg” jest związane z irańskim terminem "baga" i słowiańskim "bog" powiązanym z dobrem, bogactwem, jak i jego nadprzyrodzonym dawcą. Badania językoznawców stwierdziły istnienie w języku polskim szeregu zapożyczeń scytyjsko-irańskich z dziedziny terminologii wierzeń religijnych, jak właśnie słowo „bóg” – dawca bogactwa, szczęśliwego losu. Natomiast nazwa jednego z czołowych bóstw słowiańskich, Swaroga, wydaje się właśnie irańskim zapożyczeniem, swar bowiem w sanskrycie oznacza blask, niebo, światłość niebieską i słońce, choć trudno nie dostrzec w nazwie tego bóstwa rodzimego rdzenia war, oznaczającego gorąco, żar.
Pojęcie bóstwa w filozofii i nauce.
Arystoteles, badając świat przyrody, doszedł do wniosku, że musi istnieć pierwsza przyczyna (nieruchomy poruszyciel), która posiada cechy boskie: niezmienność, niezłożoność, niematerialność, duchowość, rozumność, celowość, jedyność, konieczność, doskonałość. W ten sposób doszedł do monoteizmu: skoro istnieje świat, to istnieje też bóg. Do zbliżonych wniosków doszedł też Platon. Z poznania świata wywiódł on pojęcie Demiurga, czyli rozumnego i dobrego stwórcy. Pomimo podobieństw, cechy bytu najwyższego Arystotelesa fundamentalnie odróżniają go od wizji występujących w judaizmie, chrześcijaństwie i islamie.
Nowożytna nauka przyjmuje odgórnie naturalizm metodologiczny, nie zajmując się istnieniem boga (nie potwierdzając go ani mu nie zaprzeczając).
Psychologia, religioznawstwo, antropologia poruszają temat kształtowania się obrazu Boga (bogów) w ujęciu psychologicznym, kulturowym, historycznym. Carl Gustav Jung wprowadza pojęcie jaźni – archetypu całości, jedności psychicznej, nazywając go obrazem Boga, natomiast w archetypowym obrazie ojca widział obok siebie pozytywne i negatywne elementy. Do istotnych cech archetypu ojca zaliczał wielorakie aktywności i agresje, natrętność, dobitność, destruktywność, niszczenie i pasjonującą owocność, przekonywalność i skuteczność. Bóg według Zygmunta Freuda jest: wywyższonym ojcem ("exalted father"), przemienieniem ojca ("transfiguration of father"), podobizną/postacią ojca ("likeness of father"), sublimacją ojca ("sublimation of father"), surogatem (obiektem zastępczym) ojca ("surrogate of father"), substytutem ojca ("substitute of father"), kopią/imitacją ojca ("copy of father"). Religioznawcy i antropolodzy podnoszą kwestię obrazu Boga (bogów) jako personifikacji sił natury lub nadprzyrodzonych (np. James George Frazer oraz Gerardus van der Leeuw).
Ateizm i agnostycyzm.
Istnieniu boga zaprzecza ateizm. Poglądy agnostyczne głoszą niemożliwość dowiedzenia się, czy bóstwa istnieją, czy też nie.
Definicje.
Powszechnie akceptowane wyjaśnienie, czym jest bóstwo / bóg, nie istnieje. Rozumienie tego pojęcia znacznie różni się między kulturami. Huw Owen twierdzi, że terminy „bóstwo, bóg i ich odpowiedniki w innych językach” mają oszałamiającą rozpiętość znaczeń i wagi – od „nieskończonego, transcendentalnego bytu, który stworzył wszechświat i nim włada” (Bóg), przez „skończoną istotę lub doświadczenie o wyjątkowej wadze lub które przywołuje wyjątkowe uczucia” (bóg) czy „religijną lub filozoficzną ideę związaną z naturą, siłami wyższymi lub sferą duchową”, aż do „wielu innych zastosowań”.
Zazwyczaj bóstwo określane jest jako coś nadnaturalnego lub boskiego, co przejawia się w ideach i wiedzy w formie łączącej doskonałość w kilku lub wszystkich aspektach, walkę ze słabością i problemami w innych aspektach, heroizm w poglądach i działaniach oraz skrępowanie emocjami i pragnieniami. W innych przypadkach za bóstwo uznaje się zasadę lub rzeczywistość, jak na przykład ideę „duszy”. Przykładowo hinduskie Upaniszady charakteryzują Atmana (duszę, ja) jako dewa (bóstwo), co prowadzi do twierdzeń, że dewa i wieczna, najwyższa zasada (Brahman) są częścią wszystkich żyjących istot; dusza jest spirytualna i boska; samopoznanie jest równie poznaniu tego, co najwyższe.
Teizm to wiara w istnienie jednego boga-bóstwa lub kilku. Politeizm to wiara i czczenie kilku bogów-bóstw, którzy są zazwyczaj zebrani w panteon bogów i bogiń, wraz z towarzyszącymi im rytuałami[47]. W większości religii politeistycznych różni bogowie i boginie reprezentują siły natury lub zasady przodków i mogą być postrzegani jako autonomiczni albo jako aspekty lub emanacje boga-stworzyciela lub transcendentalnej zasady absolutnej (teologie monoteistyczne), która przejawia się immanentnie w przyrodzie. Henoteizm akceptuje istnienie więcej niż jednego boga-bóstwa, ale uważa wszystkich bogów-bóstwa za równoważne reprezentacje lub aspekty tej samej najwyższej, boskiej zasady. Monolatria to przekonanie, że istnieje wiele bogów-bóstw, ale tylko jeden z nich może być prawomocnie czczony.
Monoteizm to przekonanie, że istnieje tylko jeden bóg-bóstwo. Monoteistyczny bóg-bóstwo, znany jako „Bóg”, jest zwykle opisywany jako wszechmocny, wszechobecny, wszechwiedzący, wszechdobry i wieczny. Jednak nie każdy bóg-bóstwo jest postrzegany w ten sposób – nie musi posiadać tych wszystkich cech, aby można go było kwalifikować jako bóstwo.
Deizm to wiara w istnienie jednego boga-bóstwo, który stworzył wszechświat, ale zazwyczaj w niego nie ingeruje. Deizm był szczególnie popularny wśród Zachodniej inteligencji w XVIII i XIX wieku. Panteizm to wiara, że sam wszechświat jest Bogiem lub że wszystko składa się na wszechogarniające, immanentne bóstwo. Pandeizm to pogląd plasujący się między deizmem i panteizmem. Opiera się na przekonaniu, że stwórca stał się panteistycznym wszechświatem. Panenteizm to wiara, że boskość przenika wszechświat, ale także go przekracza. Agnostycyzm bazuje na przekonaniu, że nie można na pewno wiedzieć, czy istnieje jakiekolwiek bóstwo. Ateizm to brak wiary w istnienie jakiegokolwiek bóstwa.
Prehistoria.
Na podstawie inskrypcji i sztuki okresu prehistorycznego, m.in. malowideł naściennych, uczeni wnioskują, że prawdopodobnie wierzono wówczas w istnienie bogów-bóstw. Pozostaje jednak niejasne, czym tak naprawdę te szkice i malunki były oraz dlaczego powstały. Niektóre z nich przedstawiają zwierzęta, myśliwych czy rytuały. Swego czasu archeologowie powszechnie interpretowali praktycznie każde przedstawienie postaci żeńskiej z okresu prehistorycznego jako reprezentację pojedynczej, pierwotnej bogini, która miałaby być przodkinią historycznie poświadczonych bogiń, takich jak Isztar, Astarte, Kybele i Afrodyta. Podejście to zostało jednak ogólnie zdyskredytowane. Współcześni archeologowie uznają, że niemożliwym jest jednoznaczne zidentyfikowanie przedstawień z okresu prehistorycznego jako reprezentacji bogów-bóstw, a tym bardziej bogiń. Niemniej jednak możliwe jest dokonanie indywidualnej oceny starożytnych przedstawień i określenie, na ile prawdopodobne jest, że przedstawiają one bóstwa. Wenus z Willendorfu, figurka przedstawiająca postać kobiecą i datowana na około 25 000 lat p.n.e., przez niektórych została uznana za przykład prehistorycznej kobiety-bóstwa. W wiosce Ajn Ghazal odkryto wiele przedstawień, które mogą być reprezentacjami bogów-bóstw. Z kolei dzieła sztuki z Çatalhöyük prawdopodobnie ujawniają odniesienia do złożonej mitologii.
Religie i kultury.
Afryka Sub-Saharyjska.
Zróżnicowane kultury afrykańskie na przestrzeni swojej historii wykształciły teologię i koncepcje bóstw. Na przykład w Nigerii i sąsiednich krajach Afryki Zachodniej w religii Joruba występują dwa znaczące bóstwa (lokalnie nazywane "Òrìṣà") – bóg "Ogun" i bogini "Osun". "Ogun" jest pierwotnym bóstwem męskim, a także arcybóstwem i opiekunem zawodów związanych m.in. z wytwarzaniem i używaniem narzędzi, obróbką metalu, polowaniem, wojną, ochroną oraz ustalaniem równości i sprawiedliwości. "Osun" jest równie potężnym pierwotnym bóstwem kobiecym i wielowymiarową opiekunką płodności, wody, macierzyństwa, zdrowia, relacji społecznych, miłości i pokoju. Tradycje związane z kultem boga "Ogun" i bogini "Osun" zostały przywiezione do obu Ameryk na statkach niewolniczych. Afrykanie zachowali je w społecznościach plantacyjnych, a ich święta są nadal przestrzegane.
Podobna para bóstw powiła się w kulturach południowoafrykańskich, często przybierając formę bóstw Księżyca i Słońca. W jednej z południowoafrykańskich kosmologii składa się z boga-bóstwa ("Hieseba" lub "Xuba"), złych duchów ("Gaune") i ludzi ("Khuene"). "Hieseba" obejmuje "Nladiba" (mężczyznę, stwórczego boga nieba) i "Nladisara" (kobiety, dwie żony "Nladiba"). Żeńskie bóstwo Słońca i męskie bóstwo Księżyca uznawane są za potomstwo "Nladiba" i dwóch "Nladisara". Słońce i Księżyc są postrzegane jako manifestacje najwyższego bóstwa. Otacza się je ich własnym kultem. W innych kulturach afrykańskich Słońcu przypisywany jest pierwastek męski, a Księżycowi żeński i oba uważane są za symbole boga-bóstwa. W Zimbabwe najwyższy bóg-bóstwo ("Mwari Shona") przedstawiany jest jako androgyniczny, dający deszcz, patronujący światłu i ciemności. W rejonie Jeziora Wiktorii "Lubaale" (zamiennie "Jok") jest określeniem oznaczającym boga-bóstwo.
Starożytna Azja Zachodnia.
Egipt.
W starożytnym Egipcie czcznono liczne bóstwa. Egipskie zapisy i inskrypcje wymieniają imiona wielu, których natura jest nieznana i czynią niejasne odniesienia do innych nienazwanych bóstw. Egiptolog James P. Allen szacuje, że w egipskich tekstach występuje ponad 1 400 bóstw, Christian Leitz z kolei ilość egipskich bóstw określił jako “tysiące na tysiącach”. Bóstwa męskie określano mianem "nṯr" (bóg), a żeńskie – "nṯrt" (bogini). Terminy te mogły się jednak odnosić także do wszelkich istot – duchów i zmarłych, choć nie demonów – które w jakiś sposób znajdowały się poza sferą życia codziennego. Egipcjanie swoim bóstwom zazwyczaj przypisywali odpowiedni kulty, role i mitologie.
W Tekstach Piramid i w starożytnych świątyniach Egiptu wyróżnia się 200 bogów-bóstw. Wiele z nich przybierało formy zoomorficzne. Wśród nich byli Min (bóg płodności), Neith (bogini stwórczyni), Anubis, Atum, Bes, Horus, Izyda, Ra, Meretseger, Nut, Ozyrys, Szu, Sia i Thot. Większość egipskich bogów-bóstw reprezentowała zjawiska naturalne, obiekty fizyczne lub społeczne aspekty życia i stanowiła ukryte siły immanentne w obrębie tych zjawisk. Przykładowo bóg Szu reprezentował powietrze, bogini Meretseger – części ziemi, a bóg Sia – abstrakcyjne moce percepcji. Z kolei bogowie Ra i Ozyrys kojarzeni byli z osądzaniem zmarłych i opieką nad nimi w czasie życia pozagrobowego. Główni bogowie często pełnili wiele ról i byli zaangażowani w wiele zjawisk.
Pierwsze pisemne dowody na istnienie bóstw pochodzą z początku III tysiąclecia p.n.e., prawdopodobnie wywodząc się z wierzeń prehistorycznych. Wysublimowany system bogów-bóstw powstał jednak po uformowaniu państwa egipskiego pod rządami faraonów, których traktowano świętych królów i którym przysługiwało wyłączne prawo do interakcji z bogami-bóstwami, w późniejszej części III tysiąclecia p.n.e. W pierwszych wiekach naszej ery Egipcjanie wchodzili w interakcje z sąsiednimi kulturami i niekiedy adaptowali ich bóstwa do swojego kultu.

</doc>
<doc id="1090385" url="https://pl.wikipedia.org/wiki?curid=1090385" title="Roman Koncedałow">
Roman Koncedałow

Roman Igorewicz Koncedałow (ros. Роман Игоревич Концедалов, ur. 11 maja 1986 w Biełgorodzie) – rosyjski piłkarz grający na pozycji ofensywnego pomocnika.
Kariera klubowa.
Koncedałow piłkarską karierę rozpoczął w małym moskiewskim klubie o nazwie Titan. W 2003 roku trafił do Lokomotiwu Moskwa, ale przez 2 lata nie przebił się do pierwszego składu i występował w rezerwach klubu w jednej z niższych lig. W 2005 roku zainteresował się nim Spartak Nalczyk i ostatecznie wypożyczył zawodnika na dwa sezony. Koncedałow występował w pierwszym składzie i na koniec 2005 roku cieszył się z awansu z Pierwszej Dywizji do Premier Ligi. W ekstraklasie Rosji zadebiutował 18 marca 2006 w przegranym 0:1 meczu z CSKA Moskwa. Nadal grał w wyjściowej jedenastce, a w lipcowym spotkaniu z FK Rostów (3:1) zdobył pierwszego gola w lidze. Ze Spartakiem wywalczył 9. miejsce w lidze.
Na początku 2007 roku Koncedałow powrócił do Lokomotiwu z wypożyczenia. W barwach stołecznego klubu swój pierwszy mecz rozegrał 14 kwietnia, wchodząc na boisko w 90. minucie meczu z FK Chimki (1:0). W 2008 roku grał w Tomi Tomsk i wystąpił w 17 spotkaniach. W 2009 ponownie został wypożyczony do Spartaka Nalczyk. Po zakończeniu sezonu, w którym rozegrał 22 mecze, został wykupiony przez Spartaka. W 2012 roku został wypożyczony do Mordowiji Sarańsk, a w 2013 roku został piłkarzem Wołgi Niżny Nowogród. Następnie grał w takich klubach jak: Anży Machaczkała i Eniergomasz Biełgorod, a w 2016 trafił do Kubania Krasnodar. Następnie ponownie grał w Eniergomaszu, a następnie w Rotorze Wołgograd, w którym w 2018 zakończył karierę.
Kariera reprezentacyjna.
Koncedałow rozegrał dziewięć meczów w młodzieżowej reprezentacji Rosji U-21.

</doc>
<doc id="1090391" url="https://pl.wikipedia.org/wiki?curid=1090391" title="Ternes">
Ternes

Ternes - stacja linii nr 2 metra w Paryżu. Stacja znajduje się w 17. dzielnicy Paryża. Została otwarta 7 października 1902 r.

</doc>
<doc id="1090396" url="https://pl.wikipedia.org/wiki?curid=1090396" title="Courcelles (stacja metra)">
Courcelles (stacja metra)

Courcelles - stacja linii nr 2 metra w Paryżu. Stacja znajduje się pomiędzy 17. a 8. dzielnicą Paryża. Została otwarta 7 października 1902 r.

</doc>
<doc id="1090397" url="https://pl.wikipedia.org/wiki?curid=1090397" title="Monceau">
Monceau

Monceau – stacja linii nr 2 metra w Paryżu. Stacja znajduje się pomiędzy 17. a 8. dzielnicą Paryża. Została otwarta 7 października 1902 r.

</doc>
<doc id="1090412" url="https://pl.wikipedia.org/wiki?curid=1090412" title="Campos (formacja roślinna)">
Campos (formacja roślinna)

Campos (z portug.) – formacje roślinne charakterystyczne dla Ameryki Południowej. Specyficzne typy sawanny pokryte wysokimi trawami i rozproszonymi niskimi drzewami. Występują w strefie podrównikowej i zwrotnikowej na Wyżynie Brazylijskiej. Porastają płaskie i pagórkowate tereny (200 - 600 m n.p.m.).

</doc>
<doc id="1090415" url="https://pl.wikipedia.org/wiki?curid=1090415" title="Villiers (stacja metra)">
Villiers (stacja metra)

Villiers – stacja 2 i 3 linii metra w Paryżu. Stacja znajduje się pomiędzy 17. a 8. dzielnicą Paryża. Stacja linii 2 została otwarta 21 stycznia 1903 r., a linii 3 19 października 1904 r.

</doc>
<doc id="1090418" url="https://pl.wikipedia.org/wiki?curid=1090418" title="Lista państw świata w 2006">
Lista państw świata w 2006



</doc>
<doc id="1090422" url="https://pl.wikipedia.org/wiki?curid=1090422" title="Ludzkie zoo">
Ludzkie zoo

Ludzkie zoo (); nazywane również „etnologiczną ekspozycją” lub „wioskami Murzynów” (ang. ) – popularna w XIX i XX wieku publiczna wystawa ludzi, głównie w ich stanie zbliżonym do naturalnego. Podczas wystaw podkreślano głównie kulturowe różnice pomiędzy pokazywaną rdzenną ludnością a przedstawicielami zachodniej cywilizacji. Większość umieszczanych w takich miejscach przedstawicieli miejscowej ludności (głównie Afrykanów) była utożsamiana z istotami znajdującymi się na poziomie ewolucji pomiędzy wielkimi małpami a praprzodkami Europejczyków. Z tych powodów „etnograficzne zoo” były krytykowane jako wysoko poniżające i rasistowskie.
Idea ludzkich zoo wyrosła z „dziwacznych pokazów” cyrkowych, które karykaturalnie przedstawiały ludzi spoza Europy, wyolbrzymiając różnice między nimi a Europejczykami. Z czasem zaczęto organizować niezależne pokazy, np. na światowych targach i na wystawach czasowych w ogrodach zoologicznych. Jeden z imperialistycznych poglądów na cały niezachodni świat przedstawiał go jako rozległy park zwierząt, w którym biali mogliby funkcjonować jako opiekunowie ogrodów zoologicznych, zarządcy rdzennych ludzkich i nie-ludzkich mieszkańców.
Do połowy XIX wieku.
W 1415 Henryk Żeglarz zaplanował założenie „kolekcji” afrykańskich niewolników. W 1493 Krzysztof Kolumb, wracając ze swojej podróży za ocean, przywiózł do Hiszpanii rdzennych mieszkańców "Nowego Świata". Przedstawił hiszpańskiej rodzinie królewskiej sześciu "Indian". Królową Elżbietę Rakuszankę powitali w Krakowie trębacze w strojach z papuzich piór, które miały nawiązywać do ubioru mieszkańców Ameryki. W 1528 Hernán Cortés zaprezentował na dworze cesarza Karola V azteckich artystów. W 1529 polski kanclerz wielki koronny Krzysztof Szydłowiecki prosił Jana Dantyszka, dyplomatę, by przysłał mu choć jedną osobę przywiezioną na hiszpański dwór przez konkwistadorów. W 1550 w Rouen królowi francuskiemu Henrykowi II zaprezentowano wioskę amazońską: 300 osób polowało, zbierało pożywienie, pokazywało walki i sceny rodzajowe z użyciem prawdziwej broni, którą później ofiarowano monarsze. To właśnie wówczas w Valladolid trwała debata dotycząca traktowania ludzi z "Nowego Świata". Z zaciekawieniem oglądano „potwory” takie jak cierpiąca na hipertrichozę Tognina Gonsalvus, a w gabinetach osobliwości prowadzonych w XVI wieku przez monarchów i arystokratów pokazywano ludzi spoza Europy. Także w ogrodzie zoologicznym Montezumy II znajdowała się ogromna kolekcja zwierząt, ale i ludzi, na przykład określanych jako "krasnoludy", "albinosy" i "garbusy". W okresie renesansu Medyceusze rozwinęli w Watykanie dużą menażerię. W XVI wieku kardynał Hipolit Medyceusz kolekcjonował ludzi różnych ras i egzotyczne zwierzęta. Mówi się, że miał trupę tak zwanych "Dzikusów" mówiących ponad dwudziestoma językami. Byli wśród nich Maurowie, Tatarzy, rdzenni Amerykanie, Turcy i Afrykanie. W 1654 z Grenlandii porwano trzy kobiety i jednego mężczyznę Inuitów, by w Danii zaprezentować ich królowi Fryderykowi III. W 1691 Anglik William Dampier wystawił w Londynie wytatuowanego mieszkańca wyspy Miangas, którego kupił, gdy był na Mindanao. Zamierzał również pokazać matkę mężczyzny, ale zmarła w czasie rejsu. Mężczyzna nazywał się Jeoly, ale przedstawiano go jako „Prince Giolo”, aby przyciągnąć więcej publiczności. Był wystawiany przez trzy miesiące. Zmarł na ospę.
W XVIII wieku wyłoniono dwa typy ludzi spoza Europy: „szlachetnego dzikusa” i „krwiożerczego dzikusa”. Ciekawość w stosunku do ludzi jako eksponatów wystawianych w tawernach i na jarmarkach rosła i do końca XVIII wieku przyciągnęła uwagę uczonych. Do tego czasu niektóre „okazy ludzkie” osiągnęły status celebrycki, jak np. Polinezyjczyk Aotourouv, który został sprowadzony do Paryża w 1769 na spotkanie z królem Ludwikiem XV. Podobny los spotkał Polinezyjczyka Omaï w Londynie w 1774.
W latach 1800–1840, zarówno w Stanach Zjednoczonych (Nowy Jork), jak i w Europie (Paryż i Londyn), ludzkie zoo wyewoluowały z ciekawostek zarezerwowanych dla elity do popularnej formy rozrywki dostępnej dla tłumów. Między 1810 a 1820 w Paryżu i Londynie zorganizowano „egzotyczne” wystawy Hotentotów, w 1817 "Indian", w 1822 Lapończyków i w 1824 Inuitów. W 1827 czterech wojowników i dwie kobiety z rdzennego plemienia Osage przybyło do Paryża. Zostali powitani przez króla Karola X. Krótko potem umarli. Znanym przykładem „atrakcji dla zwiedzających” była Saartjie Baartman (nazywana często „hotentocką Wenus”), która pokazywana była w Anglii, Holandii i Francji od 1810 aż do swojej śmierci w Paryżu w 1815. Celowo zakładano na nią ubrania, które były za ciasne i zbliżone do koloru jej skóry. Odwiedzający wystawę byli zachęcani do „samodzielnego przekonania się”, czy ciało Baartman, a zwłaszcza jej pośladki, są prawdziwe, mogli ją „szturchać i pchać”. Za występy otrzymywała pieniądze, ale nie ma informacji o jej zgodzie na zbadanie ciała i wystawienie go na widok publiczny po śmierci.
W Londynie w „ludzkich zoo” eksponowano m.in. w 1829 rdzennych mieszkańców Ziemi Ognistej, w 1839 Gujany, w 1847 Buszmenów. Wydarzenia te zbiegły się z próbą spopularyzowania w Europie przedstawienia rdzennych Amerykanów, której podjął się malarz George Catlin. „Indiańskie pokazy” i „dziwaczne” programy (w których występowały „potwory”) rozprzestrzeniły się na Europę. Jedną z pierwszych wystaw ludzi była ta organizowana od 25 lutego 1835 przez amerykańskiego showmana P.T. Barnuma. Zaprezentował afroamerykańską niewolnicę Joice Heth, „reklamowaną” jako 161-letnia pielęgniarka George’a Washingtona. Pokazywał też Changa i Enga Bunkerów (bracia bliźniacy będący przykładem zroślaka), których nietypowość postanowił wykorzystać brytyjski kupiec Robert Hunter. W latach 50. XIX wieku Maximo i Bartola (dzieci pochodzące z Azji Środkowej chore na małogłowie) byli pokazywani w Stanach Zjednoczonych oraz Europie jako „azteckie dzieci” i „azteckie liliputy”. To, co początkowo było ograniczone dla garstki ludzi, w ciągu mniej niż jednego pokolenia przekształciło się w dochodowy przemysł z zorganizowanymi zespołami, choreografią i inscenizacjami, wyszukanymi kostiumami, impresariami, kontraktami oraz agentami odpowiedzialnymi za rekrutację ludzi. Wystawę w Barnum’s American Museum, poświęconą „dziwakom”, a otwartą w 1841, do 1868 obejrzało około 40 milionów osób. W 1871 Barnum stworzył P.T. Barnum’s Grand Traveling Museum, Menagerie, Caravan, and Circus i zaczął podróżować po świecie, odnosząc ogromny sukces w Europie.
Do XVIII wieku teorie naukowe koncentrowały się głównie na sferze kulturowej i fizycznej różnych populacji. W XIX wieku uwagę przekierowano na określenie „ras”: "Indian" amerykańskich, Afrykanów, Azjatów, Europejczyków itp. Dzieło Anglika Edwarda Tysona (1650–1703), który badał podobieństwa między ludźmi i małpami, stało się podstawą nowego podejścia. W "Natural History of Mankind" Georges-Louis Leclerc de Buffon (1707–1788) umieścił człowieka w samym centrum królestwa zwierząt. Karol Linneusz opracował hierarchiczną klasyfikację, która umożliwiła podział ludzkości na cztery „odmiany” (1758). Dodatkowo, na podstawie pomiarów czaszki lub koloru skóry, wyciągnięto wnioski odnoszące się do intelektu i zdolności moralnych różnych populacji. W 1795 Johann Friedrich Blumenbach jako pierwszy naukowiec sklasyfikował ludzi według „ras”. W tym samym roku Georges Cuvier (1769–1832) i Étienne Geoffroy Saint-Hilaire (1772–1844) stwierdzili, że budowa twarzy determinowała rozwój mózgu. Podział na podstawie koloru skóry i pewnych cech fizycznych wzmacniał imperialny dyskurs i „naukowe” podstawy niewolnictwa i kolonializmu. W połowie XIX wieku Karol Darwin w książce "O powstawaniu gatunków" (1859) zaprezentował ideę „zaginionego ogniwa” między człowiekiem a małpą w wielkim łańcuchu bytów. Muzea anatomii (np. wędrowne muzeum dr. Spitzera działające od 1856) służyły upowszechnianiu nowej nauki. Oparcie na pracy naukowców takich jak Arthur de Gobineau ("An Essay on the Inequality of the Human Races", 1853–1855) czy Houston Stewart Chamberlain ("The Foundations of the Nineteenth Century", 1899) przyczyniło się do wprowadzenia do głównego nurtu myślenia opartego na rasie, uzasadniającego ekspansję kolonialną. Inni, jak na przykład haitański antropolog Joseph Anténor Firmin (praca "On the Equality of Human Races", 1885), krytykowali hierarchię rasową. Od połowy XIX wieku wystawy ludzi można było znaleźć wszędzie (teatry, jarmarki, ogrody publiczne, ogrody zoologiczne, cyrki, kabarety). Pierwsza powszechna wystawa odbyła się w Londynie w 1851. Odtąd ludzkie zoo pokazywano podczas wielkich ekspozycji. Ludzkie zoo największą popularność osiągnęły w latach 70. XIX wieku, w początkowym okresie imperializmu.
Od lat 70. XIX wieku do I wojny światowej.
Ludzkie zoo można było zobaczyć w wielu największych miastach Europy (Paryż, Hamburg, Londyn, Mediolan) i miastach amerykańskich (Nowy Jork i Chicago). W Niemczech Carl Hagenbeck, kupiec handlujący dzikimi zwierzętami oraz późniejszy właściciel przedsiębiorstwa zajmującego się handlem egzotycznymi zwierzętami i właściciel kilku cyrków objazdowych, w 1874 zdecydował się na zorganizowanie wystawy Samoańczyków (grupy etnicznej żyjącej na Wyspach Samoa) oraz Lapończyków jako „nieskażenie czystej” nacji. Pokazał ludzi wraz ze zwierzętami i roślinami, „odtworzył” ich „środowisko naturalne”. Sprzedawał ludziom wrażenie dalekich podróży za pomocą prezentowanych eksponatów. To odróżniało jego wystawę od innych. Odniósł sukces, tworzył więc coraz większe i bardziej wyszukane wystawy. Ekspozycje opierały się na stereotypach, projekcji zachodniej wyższości i konieczności ujarzmienia pozaeuropejskich ludów. Promowały także rasizm naukowy, który klasyfikował prezentowanych na wystawach ludzi jako mniej lub bardziej „cywilizowanych” na skali od małp człekokształtnych po zachodnich Europejczyków.
W 1876 Hagenbeck wysłał posłańca do rządzonego przez Egipcjan Sudanu w celu przywiezienia z tego kraju dzikich zwierząt oraz Nubijczyków. Wystawa odniosła wielki sukces w dużych europejskich miastach – Paryżu, Londynie oraz Berlinie. Hagenbeck wysłał również swojego agenta na Labrador w celu „ochrony” "Eskimosów". Inuici pokazywani byli później w Hamburgu.
W latach 70. XIX wieku etnolodzy w Niemczech chwalili wystawy ludzi jako „edukacyjne” dla ogółu populacji. Pod koniec XIX wieku niemieckie muzea etnograficzne były postrzegane jako empiryczne studium kultury ludzkiej. Zawierały artefakty z kultur z całego świata uporządkowane według kontynentów, pozwalające odwiedzającym zobaczyć podobieństwa i różnice między grupami oraz „formować własne pomysły”. Narracja wystaw utrwalała poglądy, że Europejczycy „ewoluowali” w „wyższe”, „kosmopolityczne” życie.
, dyrektor paryskiego , w 1877 zdecydował się zorganizować dwa „spektakle etnologiczne”, podczas których prezentowani byli Nubijczycy oraz Inuici. Tego samego roku liczba odwiedzających ogrodu podwoiła się, osiągając 1 milion. Między 1877 a 1912 w "Jardin d’Acclimatation" było prezentowanych około 30 wystaw etnologicznych.
W latach 1878 i 1889 podczas odbywającej się w stolicy Francji Wystawy Światowej zaprezentowano „murzyńską wioskę” (). Odwiedzona przez 28 milionów ludzi wystawa z 1889 pokazywała – jako główną atrakcję – 400 rdzennych mieszkańców Afryki. Pokazano też „typową ulicę Kairu” i sześć wiosek kolonialnych. W 1896 na Wystawie Narodowej w Genewie powstała „wioska murzyńska” i „wioska szwajcarska”. Organizowano wystawy w Paryżu (w 1867), Filadelfii (1876), Palermo (1891), Anvers (1894), Barcelonie (1896). W 1883 podczas "Międzynarodowej Kolonialnej i Eksportowej Wystawy" w Amsterdamie w Rijksmuseum prezentowani byli rdzenni mieszkańcy Surinamu. Wystawa w Brukseli w 1897 składała się m.in. z kolonialnej części zaprezentowanej w Tervuren, gdzie pokazano „kongijskiego dzikusa”. Na Wystawie Światowej w 1900 w Paryżu prezentowana była diorama „Życie na Madagaskarze”. Na wystawie afrykańskiej w 1895 w Kryształowym Pałacu około osiemdziesięciu osób z Somalii zostało wystawionych w „egzotycznej” scenerii. W 1896, zoo w Cincinnati, aby zwiększyć liczbę odwiedzających, zaprosiło stu Siuksów do założenia wioski w mieście. Mieszkali w zoo przez trzy miesiące. Wystawa brytyjska w 1899, wystawa w Liège w 1905, Mediolanie w 1906, Brukseli w 1910, Gand w 1913 i San Francisco w 1915 utrwalały imperialną narrację. Podczas "Kolonialnej Wystawy" w Marsylii (1906 i 1922) oraz w Paryżu (1907 i 1931) pokazywani byli ludzie zamknięci w klatkach, często półnadzy lub całkowicie obnażeni. W 1931 Kolonialna Wystawa w Paryżu odniosła kolejny sukces – w czasie 6 miesięcy odwiedziły ją 34 miliony ludzi. W czasie równolegle zorganizowanej „kontrwystawy”, zatytułowanej „Prawda o koloniach” (ang. "The Truth on the Colonies"), organizowanej przez Francuską Partię Komunistyczną, André Gide i krytykowali niewolniczą pracę w koloniach. Prezentowane były również senegalskie wioski nomadów.
W 1882 Buffalo Bill rozpoczął prowadzenie Wild West Show, wykorzystując występy rdzennych Amerykanów, kowbojów, koni i bawołów. Wśród wykonawców byli m.in. Calamity Jane, Geronimo i Siedzący Byk, kilku marokańskich, afrykańskich i japońskich aktorów, jak również francuski żołnierz piechoty. Wild West Show pokazywany był w Europie. Później Buffalo Bill udał się do Paryża na Wystawę Powszechną, gdzie pokazał 250 rdzennych Amerykanów, 200 koni i 20 bizonów. W show w 2 tysiącach miast i miasteczek w kilkunastu krajach wzięło udział łącznie ponad 50 milionów widzów. Pokazy przyczyniły się do tego, jak Europejczycy postrzegali "Indian".
W 1886 Hiszpanie pokazali na wystawie rdzennych mieszkańców Filipin jako ludzi, których „ucywilizowali”. To wydarzenie dodało ognia filipińskiej rewolucji w 1896. Królowa Hiszpanii, Maria Krystyna Austriacka, zinstytucjonalizowała działalność ludzkich zoo. Do 1887 rdzenni mieszkańcy Igorot i zwierzęta zostali wysłani do Madrytu. Byli wystawiani w ludzkim zoo w nowo wybudowanym Palacio de Cristal del Retiro.
Na Światowej Wystawie Kolumbijskiej w 1893 i na Wystawie Panamerykańskiej w 1901 Charles Dudley Arnold i Harlow Higginboth sfotografowali i skatalogowali jako antropologiczny „typ” tancerkę o pseudonimie "Little Egypt". W ludzkich zoo i na wystawach dochodziło bowiem do jawnego uprzedmiotowienia i seksualizacji ludzi, najczęściej kobiet. Nie zapewniano im prywatności, nie okazywano szacunku. Po śmierci przeprowadzano sekcje zwłok i wystawiano je na widok publiczny. Kulturowe skrępowanie fantazji erotycznych Europejczyków w XIX wieku kontrastowało z tym, że oglądanie nagich kobiet z Afryki było akceptowane. Był to przejaw cenionego zainteresowania wykształconych ludźmi prymitywnymi. Niektórym kulturom nadawano cechy akcentujące ich seksualność: kobiety z Beninu były „dzikimi Amazonkami”, mieszkanki Samoa kobietami „erotycznie wyzwolonymi”, a rdzenne Amerykanki „pięknymi” i „romantycznymi”. Choć mieszanie się ras piętnowano, odwiedzający ludzkie zoo mężczyźni lub kobiety dopłacali, by spędzić noc z osobą spoza Europy, obcą, egzotyczną, nieznaną. Dominika Czarnecka, skupiając się na wystawach etnograficznych na ziemiach polskich pod koniec XIX wieku, wskazała związek między radykalizacją a seksualizacją czarnych kobiecych ciał. Chociaż prezentowane kobiety miały być przykładem amazońskich wojowniczek, ich stroje nie była podobne do amazońskich. Zachowała się dokumentacja komentarzy widzów na temat ich ubrań odsłaniających ciała i samych ciał. Chociaż to kobiety najczęściej były uprzedmiotowiane, istnieje kilka przypadków pokazywania „egzotycznych” mężczyzn ze względu na ich wygląd. W XVIII wieku do Włoch z Afryki Środkowej trafił niewolnik Angelo Solimann. Zyskał uznanie wiedeńskiego społeczeństwa dzięki umiejętnościom walki i ogromnej wiedzy o języku i historii. Niemniej po jego śmierci w 1796 „wypchano i wystawiono jego ciało w wiedeńskim Muzeum Historii Naturalnej” na prawie 10 lat.
Wystawy organizowano najczęściej w państwach metropolialnych, w szczególnych przypadkach także w koloniach, na przykład w Kalkucie w 1883 czy w Hanoï w latach 1902–1903. Po wojnie hiszpańsko-amerykańskiej Stany Zjednoczone zdobyły nowe terytoria (Guam, Filipiny i Portoryko). William H. Taft, cywilny gubernator Filipin, zezwolił Stanom Zjednoczonym na zorganizowanie na Filipinach wystawy w celu „zaprezentowania nowej kolonii”. Chociaż wystawa była promowana jako pokaz potęgi i rozwoju Stanów Zjednoczonych, Filipińczycy byli pokazywani jako „gorsi rasowo i niezdolni do narodowego samostanowienia w najbliższej przyszłości”. Zachęcano ich do prezentowania zwyczajów, które Amerykanie postrzegali jako dziwaczne i „dzikie”, np. jedzenie psa. Ludzie brali również udział w demonstracjach inspirowanych kulturą Zachodu, np. w policyjnych zespołach musztry. Poza tym w 1904 na Światowych Targach w St. Louis w związku z Letnimi Igrzyskami Olimpijskimi pokazano ponad 1100 Filipińczyków. Sprowadzono przedstawicieli czterech plemion (Igorot, Negrito, Visayan i Moro), aby pokazać różnorodność narodu filipińskiego, choć same wioski nazwano "Igorrote Village". Kiedy Filipińczyków przetransportowano do St. Louis, otrzymali tylko rację ryżu, trochę sucharów i konserw. Wielu przyjechało chorych. W czasie, gdy w zoo budowano dla nich tradycyjne chaty, dostali tymczasowe kwatery mieszkalne. Podczas wystawy zostali zmuszeni do zaprezentowania swoich tradycji, aby zapewnić ludziom rozrywkę. Dla dzieci z tych plemion zbudowano szkołę. Goście mogli obserwować z podwyższonego balkonu uczące się w niej dzieci.
Od połowy XIX wieku organizowano także katolickie i protestanckie wystawy misyjne (ang. "missionary exhibitions"). Prezentowano na nich rdzenną ludność z różnych części świata (choć w lepszych warunkach niż w ludzkich zoo). Wstęp na wystawę był płatny, na miejscu można było kupić przedmioty wykonane przez pozaeuropejską ludność. Podkreślano potrzebę prowadzenia działalności misyjnej poza Europą. W Columbus w 1919 amerykańscy metodyści zaprezentowali setki ochrzczonych ludzi w ich tradycyjnych, rdzennych strojach.
W latach 1900–1914, oprócz wystaw światowych czy kontynentalnych, zaczęły się pojawiać wystawy narodowe, na przykład japońska Narodowa Wystawa Przemysłowa w Osace w 1903. W dniach 1 maja–31 października 1908 w Saughton Park w Edynburgu odbyła się Szkocka Wystawa Narodowa. Otworzył ją jeden z wnuków królowej Wiktorii, książę Artur z Connaught. Jedną z atrakcji była wioska Senegalczyków z jej francuskojęzycznymi mieszkańcami. Demonstrowali swój sposób życia, sztukę i rzemiosło, mieszkając w barakach. W 1909 infrastruktura wystawy została wykorzystana do budowy nowych Ogrodów Morskich na wybrzeżu Portobello. Na powstającej tam wystawie umieszczono grupę somalijskich mężczyzn, kobiet i dzieci. Mieszkali w krytych strzechą chatach.
Na wystawach narodowych pokazywano m.in. mniejszości etniczne zgodnie z tezą, że „dzikusa” można znaleźć w bliskim sąsiedztwie, a nie tylko w odległych krajach. „Tubylców” z rdzennych plemion amerykańskich po raz pierwszy pokazywano masowo w Stanach Zjednoczonych i Kanadzie. W 1908 na wystawie w Londynie obok wioski Senegalczyków stanęła irlandzka wioska, a na wystawie w Nantes w 1910 można było znaleźć wioskę bretońską obok „wioski murzyńskiej”. Czerkiesi lub ludzie z Kaukazu byli pokazywani na wystawach w Imperium Rosyjskim. Celem nie było skojarzenie ich z „dzikimi”, ale raczej przedstawienie regionalnej specyfiki jako archaicznych śladów w czasach, gdy imperatywem była konsolidacja tożsamości narodowej. W Japonii o to samo chodziło z przedstawieniem rdzennej ludności z Tajwanu, Ajnów z Hokkaido czy mieszkańców Okinawy. Niemniej według narracji prezentowanej na wystawach ludzie ci uznawani byli za gorszych i zacofanych, stąd wnioskowano, że należy ich cywilizować. W 1903 wystawa Koreańczyków (pokazanych jako kanibale) na wystawie w Osace służyła usprawiedliwieniu japońskiej kolonizacja Korei w 1910. 
Granica między pokazywaniem eksponatów a teatralnym występem była nieuchwytna. Ekscytację i zainteresowanie wzbudzali giganci, osoby niskorosłe, osoby otyłe, bardzo szczupłe, ludność rdzenna, hermafrodyty, zrośnięte bliźniaki, osoby z niepełnosprawnościami, cierpiące na hipertrichozę, "brodate kobiety", zaklinacze węży, połykacze ognia – każda osoba, która została uznana za odstającą od reguły, anomalię. Za cenę biletu pokazy dziwaków oferowały widzom ikonę cielesnej odmienności, co zapewniało oglądającym poczucie członkostwa we wspólnej tożsamości w porównaniu z przeciętnością, uległością, normalnością. Emocje wzbudzali m.in. afroamerykański aktor Ira Aldridge, kubański klaun Chocolat, japońska tancerka Hanako, The Three Striped Graces występujące w l’Olympia, a także "minstrele o czarnych twarzach". W 1886 John Merrick, nazywany "Człowiekiem Słoniem", wystawiany w Wielkiej Brytanii przez sir Fredericka Trevesa. Od 1887 popularną atrakcją była „włochata rodzina z Birmy”. Na początku XX wieku zainteresowaniem cieszył się "Lionel the lion faced man""."
Zachowało się niewiele relacji osób, które przebywały w ludzkich zoo. Są to wspomnienia impresario Maungwudausa z plemienia Odżibwejów, Zulusa z trupy, która przybyła do Londynu w 1853, „dziennik podróży” Inuity Abrahama Ulrikaba. Inuita Zachariasz po odbyciu tournée po Ameryce w 1893 stał się „rzecznikiem” ludzkich eksponatów. Mówił: "Cieszymy się, że odzyskaliśmy wolność i nie musimy pokazywać się tak, jakbyśmy byli zwierzętami". Istnieją dowody na surowe i nieludzkie traktowanie osób przebywających w ludzkich zoo, umieszczanie ich na wybiegach, które oddzielały ich od zwiedzających i „chroniły” publiczność (np. w zoo w Paryżu i Bazylei), przekazywanie organów ludzi do badań naukowych (St.-Louis w 1904, plemię Galibi w 1892 we Francji), przypadki śmiertelne (zgony Kongijczyków w Tervuren w 1897 czy Filipińczyków w Hiszpanii w 1887), opłakane warunki życia (Chicago w 1893). Przed przywożeniem rdzennej ludności do miast, gdzie byli wystawiani na wystawach, szczepiono ich, reklamowano, drukowano pocztówki, spisywano umowy. Władze kolonialne opracowały taktykę rekrutacji „dzikich”. Nadzorowaniem wystaw, ekspozycji i trup zajmowały się odpowiednie organizacje. W latach 1890–1900 sprofesjonalizowano bycie „dzikusem”. Tacy ludzie stali się aktorami, którzy mieli trzymać się scenariuszy napisanych przez organizatorów wystaw. Stawali się statystami obecnymi w wyobraźni oglądających i w życiu codziennym. Opowiadali historię, która nie była ich własną. Oglądający wystawy mogli nawet dotykać „eksponatów” i zabierać do domu pamiątki (np. pocztówki). Popularyzację wystaw i reklamę zapewniały plakaty. Podkreślano na nich, podobnie jak na pocztówkach, zwierzęcość, nagość i seksualność prezentowanych osób. Potencjał „ludzkich ogrodów zoologicznych” wykorzystano w filmie. W 1896 bracia Lumière uchwycili na filmie spektakle w "Jardin d’Acclimatation" w Paryżu. W 1894 WKL Dickson nagrywał rdzennych Amerykanów pokazywanych przez Buffalo Billa. Publikowano przewodniki dla zwiedzających, w prasie pojawiał się ilustrowane artykuły, wydawano foldery reklamowe, chromolitografie, obrazy, rysunki i szeroki wachlarz innych materiałów. Powszechną formą dokumentacji i popularyzacji ludzkich zoo były zdjęcia, które utrwalały obraz „dzikusa”. W Europie w fotografii „portretowej” specjalizował się Roland Bonaparte, który do 1892 uchwycił setki ludzi pokazywanych na „wystawach etnicznych”. W 1883 Pieter Oosterhuis i Friedrich Carel Hisgen sporządzili dokumentację fotograficzną Internationale Koloniale en Uitvoerhandel Tentoonselling w Amsterdamie. W Stanach Zjednoczonych fotografka Gertrude Käsebier wykonała portrety rdzennych Amerykanów. To wszystko sprawiało, że tubylcze wioski pokazywane w dużych miastach były wielkimi atrakcjami. Przykładowo wioska Inuitów w Madrycie w 1900 szybko stała się najpopularniejszą atrakcją w stolicy Hiszpanii. Istniała ogromna liczba wędrownych trup, które prezentowały tematyczne wioski w wielu państwach i wszędzie spotkały się z zainteresowaniem publiczności liczonej w milionach.
Lata 1914–2000.
W latach 1918–1940 cieszące się największą popularnością wystawy z ludzkimi zoo organizowano we Francji, Wielkiej Brytanii, Portugalii, Belgii, Niemczech, Włoszech i Republice Południowej Afryki. Mimo utraty kolonii po I wojnie światowej we Włoszech i Niemczech organizowano wystawy, co miało pomóc tym państwom zaznaczyć swą obecność w gronie światowych imperiów. W 1939 na Deutsche Kolonial w Dreźnie władze hitlerowskie potwierdziły „sprawność tzw. niemieckiego modelu kolonizacji”, a w Neapolu w 1940 Mussolini celebrował „odzyskanie” imperium kolonialnego nawiązującego do tradycji Cesarstwa Rzymskiego. Na międzywojennych wystawach uwypuklano nowoczesność i obietnice lepszej przyszłość, czego emanacją była Wystawa Światowa w Nowym Jorku w 1939 promująca ideę „budowania świata jutra”. Wystawy kolonialne (Marsylia 1922, Wembley 1924, Liège i Anvers 1930, Paryż 1931, Chicago 1933) oraz „narodowe” (Japonia, Włochy, Niemcy 1922–1940) nadal przyciągały pokaźną widownię. Niemniej estetyka wystaw stopniowo się zmieniała. Model „dzikusa” ewoluował w kierunku „tubylca”, którego się cywilizuje. Podkreślano triumfy kolonialne, „korzyści” i pozytywne aspekty kolonializmu, „misję cywilizacyjną”. Wprowadzono nowy model – pojawiły się „wioski etniczne”. Wystawa Wembley w latach 1924–1925 (27 milionów zwiedzających) oraz Międzynarodowa Wystawa Kolonialna w Vincennes w 1931 były szczytowymi punktami europejskiego imperializmu, które ukazywały obraz imperium i spacyfikowanych ludów. Na późniejszych wystawach kolonialnych, na przykład wystawie w Brukseli w 1935, której tematem przewodnim był „Pokój przez konkurencję”, Wystawie Imperium Brytyjskiego w Glasgow w 1938, Deutsche Kolonial (Drezno 1939) czy Mostra d’Oltremare (Neapol 1940), przedstawiano ludzi z terenów skolonizowanych w mniej pogardliwy sposób, ale zostali uznani za mniej ważnych niż stoiska handlowe i demonstracje gospodarczej potęgi krajów. Ostatnim z „pokazów etnicznych” o dużym znaczeniu w pierwszej połowie XX wieku była Wystawa "Świat portugalski" w 1940. Nawiązania do archaiczności natury „tubylców” służyły wzmocnieniu dyskursu nacjonalistycznego. W ramach wystawy członkowie plemienia z Wysp Bissagos w Gwinei Bissau zostali wyeksponowani na wyspie na jeziorze w Tropikalnym Ogrodzie Botanicznym w Lizbonie.
W 1925 wystawa w Belle Vue Zoo w Manchesterze, zatytułowana „Cannibals”, przedstawiała czarnych Afrykanów w rzekomo tubylczych strojach. W 1931 około 100 ludzi z plemienia Kanak z Nowej Kaledonii pokazano w Jardin d’Acclimatation w Paryżu.
Kryzys gospodarczy, która nastąpił po krachu 1929, sprawił, że ani ogrody zoologiczne, ani społeczeństwo nie były skłonne ani nie mogły wydawać pieniędzy na popularną dotąd formę rozrywki, jaką były ludzkie zoo. Od lat 30. XX wieku stopniowo zanikały ludzkie zoo i etniczne wystawy, na co wpływ miała utrata zainteresowania publicznego mimo większego nacisku na pojęcie inności i coraz bardziej spektakularne widowiska, chęć mocarstw kolonialnych do przedstawienia procesu kolonizacji jako trwającego włączania „dzikich” w triumf kolonialny, rozwój nowych mediów takich jak kino, które bardziej poruszało wyobraźnię publiczności. Inne czynniki to ruchy migracyjne i większa ekspozycja na "innych", udział ludzi spoza Europy w wojskach Wielkiej Brytanii, Francji, Niemiec itp. podczas Wielkiej Wojny, napływ migrantów spoza Europy.
Jednocześnie w latach 30. XX wieku w USA pojawił się nowy rodzaj ludzkiego zoo – nagie pokazy jako formy edukacji. Pojawiły się w Zoro Garden Nudist Colony na Pacific International Exposition w San Diego w Kalifornii (1935–1936) oraz Sally Rand Nude Ranch na Golden Gate International Exposition w San Francisco (1939). W pierwszej, choć mówiono, że to prawdziwa kolonia nudystów, korzystano z wynajętych artystów. W drugim miejscu występowały nagie kobiety w zachodnich strojach. Na targach Golden Gate odbył się pokaz „Greenwich Village” opisany w oficjalnym przewodniku wystawy jako „kolonia modelek i teatr rewiowy”.
W Niemczech z ekspozycji etnogenicznych zrezygnowano około 1931. Wiele osób sprowadzonych ze swoich ojczyzn do pracy jako eksponaty w ludzkich zoo założyło w Niemczech rodziny i wydało na świat potomstwo. Kiedy już nie pracowali w ludzkich zoo, zostali pozbawieni praw i byli dyskryminowani. Po dojściu do władzy nazistów ludzie występujący wcześniej w ludzkich zoo lub w przedstawieniach scenicznych nie trafiali do obozów koncentracyjnych, ponieważ było ich tak mało, że naziści nie postrzegali ich jako realnego zagrożenia. Nie mogli jednak uczestniczyć w życiu publicznym. Hitlerjugend nie przyjmowała dzieci cudzoziemców, a dorośli o nieniemieckim pochodzeniu nie mogli wstąpić do niemieckiej armii. Wielu ludzi trafiło do pracy w fabrykach przemysłu wojennego lub obozach pracy. Po zakończeniu II wojny światowej rasizm w Niemczech stał się ukryty, ale nie zniknął.
Choć próby zdyskwalifikowania odległych kulturowo Europejczykom grup etnicznych zniknęły z głównego nurtu myśli antropologicznej w połowie XX wieku, jeszcze w 1958 podczas Wystawy Światowej w 1958 w Brukseli pojawiła się „wioska kongijska”. W kwietniu 1994 przykład wioski z Wybrzeża Kości Słoniowej został przedstawiony jako część afrykańskiego safari w Port-Saint-Père niedaleko Nantes we Francji. Nazwano ją później "Planète Sauvage".
Krytyka ludzkich zoo.
Na początku XIX wieku w Europie i Stanach Zjednoczonych sprzeciw wobec „ludzkich zoo” wyrażali misjonarze i organizacje religijne. Prezentacja „Hotentockiej Wenus” w 1810 została uznana za niedopuszczalną przez ligi abolicjonistów w Londynie. Organizacje humanitarne i stowarzyszenie przeciw niewolnictwu wzywało do zakończenia „haniebnego wyzysku” i aresztowania impresario. W 1880 berlińska gazeta skrytykowała wystawę Inuitów w berlińskim zoo.
W 1903 w „Human Pavilion” na wystawie w Osace w Japonii odbył się jeden z pierwszych powszechnych protestów przeciwko ludzkim zoo. Pokazanie Koreańczyków i Okinawian w „prymitywnych” mieszkaniach wywołało protesty rządów Korei i Okinawy. Kobieta z Formozy w chińskim stroju rozgniewała grupę chińskich studentów studiujących w Tokio. Do pokazania się w zoo zmuszono nauczyciela z ludu Ajnów. Miał w ten sposób zebrać pieniądze na swoją szkołę, ponieważ rząd japoński odmówił mu dotacji. Fakt, że nauczyciel w tradycyjnym stroju wygłaszał przemówienia i prowadził kwestę, wprawił zwiedzających w zakłopotanie. Anonimowy artykuł na pierwszej stronie japońskiego magazynu potępił tę sytuację, nazywając pokazywanie ludzi na wystawie "spektaklem".
W 1906 Madison Grant, antropolog – amator, szef Nowojorskiego Towarzystwa Zoologicznego, jako atrakcję w nowojorskim parku zoologicznym pokazywał kongijskiego Pigmeja Ota Bengę razem z małpami oraz innymi dzikimi zwierzętami. Dyrektor zoo jako zwolennik eugeniki umieścił Pigmeja w klatce razem z szympansem, przy klatce dodał napis "Brakujące ogniwo". Miało to pokazać odwiedzającym, że rdzennym mieszkańcom afrykańskiego buszu – takim jak Ota Benga – bliżej jest w drabinie ewolucji do małp niż do Europejczyków. Wyraźny sprzeciw m.in. afroamerykańskich duchownych i coraz większe kontrowersje wokół Ota Bengi doprowadziły do uwolnienia mężczyzny. Mógł poruszać się po terenie zoo. Ostatecznie został usunięty z zoo i został w Stanach Zjednoczonych. Mieszkał m.in. w sierocińcu na Brooklynie, potem w Lynchburgu w Wirginii. Próbował odnaleźć się w lokalnej społeczności, nauczył się angielskiego. Pracował w fabryce tytoniu w Lynchburgu i planował powrót do Afryki. Wybuch I wojny światowej sprawił, że powrót do Konga stał się niemożliwy. Ota Benga popadł w depresję i 20 marca 1916 popełnił samobójstwo.
W 1906 Ludwik Józef Barot, przyszły burmistrz Angers, potępił „pokazy etniczne”, które służyły upowszechnianiu „obrzydliwych karykatur”. W sierpniu 1912 w artykule w „La Grande Revue” Léon Werth przywoływał kpiny, jakie robiono z mężczyzn „przebranych za murzyńskich klaunów”. Na skutek oburzenia widzów „afrykańska wioska” zniknęła z Wystawy Narodowej w Genewie w 1896. W 1930 martynikańska intelektualistka Paulette Nardal była oburzona wystawą afrykańskich kobiet w Jardin d’Acclimatation w Paryżu. Głos zabrało wielu afrykańskich intelektualistów. Sprzeciwiali się teatralnej prezentacji „sfałszowanej Afryki”. W Wielkiej Brytanii przeciwko ludzkim zoo na Wystawie Imperium Brytyjskiego na Wembley (1924–1925) i Glasgow (1938) protestował Związek Studentów Czarnego Pochodzenia. Podobnie krytykowano wystawę w Chicago w 1933. W 1931 Francuska Partia Komunistyczna połączyła siły z surrealistami i wystawiła „antyimperialistyczną ekspozycję”. Zobaczyło ją 5000 zwiedzających. Protestowano przeciw wystawie Kanaków jako „kanibali” w Jardin d’Acclimatation. Głosy sprzeciwu wybrzmiewały w całej Europie (poza Szwajcarią, gdzie funkcjonował model „wsi etnicznej”), Japonii i Stanach Zjednoczonych.
Światopogląd rasowy, na którym opierała się idea ludzkich zoo, objawił się w myśli kształtującej Holokaust.
XXI wiek.
Dzięki historyczkom i historykom, powieściopisarzom i powieściopisarkom, filmom dokumentalnym, pełnometrażowym filmom fabularnym temat ludzkich zoo jest znany i kontekstualizowany. Dyskusja o „ludzkich zoo” pomaga zrozumieć sposoby, za pomocą których „naukowy rasizm” stopniowo przekształcał się w „popularny rasizm”, ale też wyjaśnia genezę współczesnych stereotypów. Pierwszą pracą naukową, która krytycznie przyjrzała się zjawisku ludzkich zoo, była dysertacja doktorska Balthasara Staehelina pt. "Völkerschauen irn Zoologischen Garten Basel 1879–1935" wydana w 1993. Powstają prace dyplomowe związane z tematem i artykuły prezentujące ludzkie zoo w różnych ujęciach. W latach 2011–2012 w Musée du quai Branly w Paryżu pokazano wystawę "Human Zoos: The Invention of the Savage". Odwiedzało ją ponad 45 tysięcy osób miesięcznie. W 2021 wystawę zaprezentowano w Królewskim Muzeum Afryki Środkowej w Tervuren jako "Human Zoo. The age of colonial exhibitions". W 2014 w Museum Fünf Kontinente w Monachium odbyła się wystawa "From Samoa with Love? Samoa-Völkerschauen im Deutschen Kaiserreich. Eine Spurensuche" poświęcona wystawom etnologicznym w Niemczech w latach 1895–1911 prezentującym Samoańczyków. Kuratorzy wystawy zastanawiali się nad motywami, losami i drogami życia samoańskich podróżników, dobrowolności ich podróży do Niemiec, motywom niemieckich organizatorów, odzewem niemieckiej publiczności, roli sztuki i przedmiotów codziennego użytku kultury Samoa w muzeach etnologicznych. W 2021 Norddeutsche Rundfunk wyemitował film dokumentalny "Menschen ausgestellt im Zoo – Das dunkle Kapitel Völkerschauen" na temat ludzkich zoo. Pokazano wywiady z trzema potomkami ludzi, którzy byli eksponatem na wystawie i jednym potomkiem organizatora ludzkich zoo.
Temat podejmowany jest przez artystów i artystki różnych dziedzin. W 1992 Coco Fusco i Guillermo Gómez-Peña zaprezentowali się jako "Indianie" (projekt "The Couple in the Cage"). Kara Walker badała stereotypy na temat czarnych ciał. Francuska artystka Orlan czerpała inspirację z portretów rdzennych Amerykanów George’a Catlina, by w 2005 wykonać serię portretów fotograficznych. W sierpniu 2014, w ramach Międzynarodowego Festiwalu w Edynburgu, w Playfair Library Hall na Uniwersytecie Edynburskim wystawiono przedstawienie południowoafrykańskiego twórcy teatralnego Bretta Baileya "Exhibit B". We wrześniu zaprezentowano je w Barbican Centre w Londynie. Praca badała naturę ludzkich zoo i wzbudziła wiele kontrowersji zarówno wśród wykonawców, jak i publiczności. W 2013 pokazano ją we Wrocławiu. Składała się z 12 gabinetów osobliwości, w których stały nieruchomo nagie Afrykanki. Ekspozycja miała uświadomić uczucia, jakich doświadczały „żywe eksponaty”. W 2018 objazdowa wystawa plakatów "Putting People on Display" odwiedziła Glasgow School of Art, Uniwersytet Edynburski, University of Stirling, University of St Andrews i University of Aberdeen. Dodano plakaty z francuskiej wystawy "Human Zoos: the Invention of the Savage". Wystawa miała na celu zwrócenie uwagi na niemoralność ludzkich zoo i rasizm z nich płynący. W 2019 w Aix-en-Provence odbyła się edycja konferencji APELA 2019, której tematem przewodnim było "Archives matérielles, traces mémorielles &amp; littératures des Afriques". Jeden panel koncentrował się na związku między ludzkimi zoo a sztuką. W latach 2021–2022 tajwański artysta Chia-En Jao wykorzystał kilka pocztówek i innych przedmiotów z wystawy japońsko-brytyjskiej z 1910 do instalacji "Collection Radauer" zaprezentowanej w Muzeum Sztuk Pięknych w Kaohsiung.
W 2018 telewizja Arte wyemitowała film dokumentalny "Savages – The Story of Human Zoos". Film opowiada historię ludzkich zoo na całym świecie, śledząc losy sześciu osób, którzy były pokazywane na wystawach. W 2020 na kanale Simplicissimus pojawił się film "Wie ein Deutscher mit Menschenzoos reich wurde""." Rok później Pierre M. Krause zaprezentował krótki film dokumentalny o niemieckim kolonializmie, w tym o ludzkich zoo, i nieobecności tej części historii Niemiec w ogólnym współczesnym dyskursie.
W ramach dekolonizacji wiedzy i dekolonizacji muzeów pojawia się refleksja na temat przedstawiania "innych" w krajach Europy Środkowej i Wschodniej, które nie były uważane za kolonialne imperia, bo kolonii nie miały, choć uczestniczyły w imperialnej narracji. Taką historię mają szczególnie terytoria, które zmieniły przynależność państwową. We Wrocławiu w 1876 prezentowano m.in. Beduinów i Tunezyjczyków. Wędrowna wystawa Carla Hagenbecka odwiedziła też Poznań i Warszawę. W drugiej połowie XIX wieku poznaniacy i poznanianki mogli oglądać m.in. Nubijczyków, Samojedów, Zulusów, "Amazonki" z Dahomeju. Książka "Staged Otherness." "Ethnic Shows in Central and Eastern Europe 1850–1939" Dagnosława Demskiego i Dominiki Czarneckiej, pokłosie dwóch konferencji (Warszawa 2017, Budapeszt 2019), oferuje nowe spojrzenie na ludzkie zoo dzięki skupieniu się na regionalnej specyfice i rzadko wspominanych studiach przypadków w Europie Środkowej i Wschodniej.
Pomysły na organizowanie ludzkich zoo nie zanikły całkowicie. W 1994 firma produkująca ciastka Saint-Michel założyła w parku dzikich zwierząt w Port-Saint-Père w pobliżu miasta Nantes wioskę Bamboula w celu odtworzenia „autentycznej wioski afrykańskiej”. W 2002 w parku przyrody Rainforest w Yvoir (Belgia) pokazani zostali Pigmeje Baka. W lipcu 2005 w augsburskim zoo została otwarta „Wioska Afrykańska”. Prezentowano afrykańskie rzemiosło i afrykańskie kulturę. Wydarzenie było powszechnie krytykowane. Obrońcy akcji argumentowali, że nie była rasistowska, ponieważ nie dotyczyła pokazywania ludzi z Afryki w poniżający sposób jak w dawnych ludzkich zoo. Krytycy zaś argumentowali, że prezentowanie kultury afrykańskiej w kontekście zoo przyczyniło się do egzotyki i stereotypizacji Afrykanów, wzmacniając dyskryminację rasową. W sierpniu 2005 London Zoo przedstawiło wystawę nawiązują do „ludzkich zoo”. Uczestniczący w projekcie byli wolontariuszami. Przez cztery dni pokazywano cztery osoby ubrane w liście figowe i kostiumy kąpielowe. W 2007 zoo w Adelaide zorganizowało wystawę "Human Zoo". Pokazano grupę ludzi, którzy w ramach badań w ciągu dnia przebywali w dawnym wybiegu dla małp, a nocą wracali do domów. Mieszkańcy miasta wzięli udział w kilku ćwiczeniach, a widzów poproszono o datki na nowy wybieg dla małp. W 2007 niskorośli artyści Festiwalu Muzyki Panafrykańskiej (Fespam) zostali zakwaterowani w zoo w Brazzaville w Kongo. Chociaż grupa 20 osób, w tym niemowlę w wieku trzech miesięcy, nie była pokazywana na wystawie, musieli „zbierać drewno opałowe w zoo, aby ugotować sobie jedzenie, ludzie się na nich gapili, byli filmowani przez turystów i przechodniów”.
Współcześnie w różnych miejscach na świecie powstają wioski etnologiczne, w których umieszcza się przedstawicieli różnych plemion ubranych w tradycyjne stroje i zajmujących domy wykonanych wedle tradycyjnych zasad. Do tych miejsc przywożeni są turyści. Mogą zrobić zdjęcia, kupić pamiątki, spotkać się z "innym". Spotkania te odbywają się też w rezerwatach. Nierzadko przed przyjazdem gości tajlandzcy Karenowie, kenijscy Masajowie czy australijscy Aborygeni przebierają się w tradycyjne stroje, wpisując się w oczekiwania ludzi z Zachodu, którzy poszukują egzotyki.
Według Marcina Floriana Gawryckiego polskie programy podróżnicze prowadzone przez Elżbietę Dzikowską z Tony Halikiem, Wojciecha Cejrowskiego, Martynę Wojciechowską i Roberta Makłowicza pokazują inność przez narrację osadzoną w wyższości i poddaństwie, uprzedmiotowieniu oraz upokorzeniu. W programach pojawia się postawa neokolonialna. Michał Rydlewski współcześnie widzi odbicie dawnego fenomenu gabinetów osobliwości i ludzkich zoo wciąż w kulturze obecnej w mediach i istniejącej poprzez media. Odbiorców i odbiorczynie najbardziej interesuje to, co jednocześnie cudowne, osobliwe, heterogeniczne, zaskakujące i przerażające. Jednocześnie programy m.in. Beaty Pawlikowskiej i Dominiki Kulczyk, obok pokazywania danego pozaeuropejskiego kraju ze zwróceniem uwagi na odmienność kulturową czy przyrodniczą, opierały się na kompleksie białego zbawcy, który jest elementem neokolonializmu. Taką postawę przyjmują też celebryci i celebrytki.
Ludzkie safari.
Turystyka „safari” zagrażająca rdzennej ludności, oparta na wyzysku i poniżeniu, jest powszechnym problemem. Dotyczy szczególnie plemion izolowanych takich jak Sentinelczycy.
W 2012 pojawił się film przedstawiający wyprawę na safari do Zatoki Bengalskiej. Wyprawa obejmowała prezentację plemienia Jarawa z Wysp Andamańskich. Rdzenne plemię nie ma dużego kontaktu z obcymi. Niektórzy z jego członków zostali poproszeni o zaprezentowanie tańca. Na początku wyprawy podano informację, że nie należy „karmić” członków plemienia, niemniej turyści nadal przynosili jedzenie. W 2013 indyjski Sąd Najwyższy zakazał wypraw na safari.
Ludzkie zoo w kulturze.
„Ludzkie zoo” (ang. "The Human Zoo Festival") to nazwa festiwalu muzycznego organizowanego w Bury St Edmunds (południowa Anglia).
W 2018 na dworcu kolejowym w Antwerpii, mieszczącym się obok ogrodu zoologicznego, zaprezentowano pracę grupy teatralnej Bad van Marie z Antwerpii. Aktorzy i aktorki stali się częścią tłumu, a przechodnie aktorami i aktorkami. Grupa nakreśliła współczesne społeczeństwo, pełne anonimowości, żyjące w pośpiechu. Odbiorcy i odbiorczynie dostali słuchawki, a głos z nagrania prowadził ich z zoo do i przez różne poziomy dworca. Architektura dworca stała się ilustracją ewolucji człowieka i wzniesienia się ponad inne zwierzęta dzięki naśladownictwu, współpracy, przywództwu, upartemu indywidualizmowi. Podkreślono koszty tego rozwoju: stratę uwagi, cierpliwości, spontaniczności, przestrzeni. Ściśle ukierunkowana forma audiowycieczki nie pozwala na swobodne poruszanie się w przestrzeni, wolność myśli i działania, którą zwierzę nadal ma, a człowiek żyjący w kapitalistycznym społeczeństwie nie ma. W pracy nie nawiązano do belgijskich ludzkich zoo.

</doc>
<doc id="1090424" url="https://pl.wikipedia.org/wiki?curid=1090424" title="Rome (stacja metra)">
Rome (stacja metra)

Rome - stacja 2. linii metra w Paryżu. Stacja znajduje się pomiędzy 17. a 8. dzielnicą Paryża. Stacja została otwarta 6 grudnia 1902 r.

</doc>
<doc id="1090433" url="https://pl.wikipedia.org/wiki?curid=1090433" title="Baccano!">
Baccano!

 – zbiór powieści napisanych przez Ryōgo Naritę i ilustrowanych przez Katsumi Enami. Pierwszy tom otrzymał Złotą Nagrodę na IX Dengeki Novel Prize. 
Seria doczekała się 13-odcinkowego serialu anime oraz trzech kontynuujących jego fabułę odcinków (OVA). Serial został wyprodukowany przez studio Brain’s Base i Aniplex. 
Powstała także manga, która opiera się na drugim i trzecim tomie powieści. Została zilustrowana przez Ginyū Shijin.
W Polsce anime zostało po raz pierwszy wyemitowane 26 listopada 2008 roku na kanale Canal+ Polska.
Wstęp.
Baccano jest włoskim słowem oznaczającym „hałas”, „zgiełk”, a przez autora tłumaczony jako „głupie zamieszanie”. Każda historia opowiedziana w poszczególnym tomie opowiada o niepowiązanych ze sobą bohaterach, których losy w większym lub mniejszym stopniu się przeplatają. Nieśmiertelni alchemicy, gangsterzy kierujący opinią publiczną, mafia i inne twory wyciągnięte prosto z filmów to tylko część tej niekontrolowanej historii.
Fabuła.
W 1711 roku grupa alchemików zgromadzona na pokładzie statku Advena Avis w celu odkrycia sposobu na wieczne życie wzywa demona znającego jej tajemnice. Demon pojawia się na ich wezwanie i podarowuje im eliksir wiecznego życia, sposób na stworzenie go i sposób na skończenie życia nieśmiertelnych. Tego samego wieczora, alchemicy zaczynają znikać ze statku, „pożerani” przez jednego ze swoich. Dostrzegając niebezpieczeństwo, nieśmiertelni rozpraszają się po całym świecie.
Wieki później, w czasach prohibicji w Stanach Zjednoczonych, nieśmiertelni natrafiają się na siebie ponownie.
Manga.
Adaptacja powieści w formie mangi, zatytułowana została napisana przez Naritę i zilustrowana przez Ginyū Shijina. Manga była publikowana w czasopiśmie "Dengeki Comic Gao!" wydawnictwa MediaWorks od 27 grudnia 2006 roku do 27 lutego 2008 roku. Rozdziały zostały skompilowane w dwóch tomach, wydanych kolejno 27 lipca 2007 roku oraz 26 kwietnia 2008 roku. Rozdziały tej mangi skupiają się na wydarzeniach związanych z porwaniem pociągu "Flying Pussyfoot".
Druga adaptacja w formie mangi została napisana przez Shintę Fujimoto i opublikowana w czasopiśmie "Young Gangan" wydawnictwa Square Enix. Pierwszy rozdział tej mangi został wydany 16 października 2015 roku. Ostatni rozdział tej mangi ukazał się 6 stycznia 2017 roku.

</doc>
<doc id="1090438" url="https://pl.wikipedia.org/wiki?curid=1090438" title="Piotr Gaston Orleański-Bragança">
Piotr Gaston Orleański-Bragança

Piotr Gaston Orleański-Bragança, właśc. Pedro de Alcántara Gastão João Maria Filipe Lourenço Humberto Miguel Gabriel Rafael Gonzaga de Orléans e Bragança (ur. 19 lutego 1913 w Eu, zm. 27 grudnia 2007 w Villamanrique de la Condesa) – tytularny, trzeci książę de Orleans e Braganza. Głowa brazylijskiej rodziny cesarskiej z tzw. linii Petrópolis.
Życiorys.
Piotr Gaston był najstarszym synem księcia Piotra de Alcântara Brazylijskiego i hrabianki Elżbiety Dobrzensky de Dobrzenicz. Większą część dzieciństwa spędził w Europie w domu swojej rodziny w Paryżu – w dzielnicy Boulogne sur Seine. Jego ojciec, aby móc poślubić swoją ukochaną, musiał zrzec się praw do tronu Brazylii. Piotr Gaston ogłosił się głową rodziny cesarskiej, mimo że ta miała już pretendenta do tronu i tytularnego cesarza – brata stryjecznego Piotra Gastona – Piotra III.
W 1945 Piotr Gaston zrzekł się tytułu „księcia Bragança” na rzecz swojej siostry – Marii Franciszki Orleańskiej-Bragança i jej potomstwa.
Małżeństwo i potomstwo.
18 grudnia 1944 w Sewilli Piotr Gaston poślubił infantkę Marię de la Esperanza Burbon (1914–2005), księżniczkę Obojga Sycylii, córkę Karola Tankreda Sycylijskiego i jego drugiej żony – Ludwiki Orleańskiej. Para miała sześcioro dzieci:

</doc>
<doc id="1090439" url="https://pl.wikipedia.org/wiki?curid=1090439" title="Marcel Sisniega Campbell">
Marcel Sisniega Campbell

Marcel Sisniega Campbell (ur. 28 lipca 1959 w Cuernavaca, zm. 19 stycznia 2013) – meksykański szachista, dziennikarz i filmowiec, arcymistrz od 1992.
Kariera szachowa.
Pierwsze szachowe sukcesy na arenie międzynarodowej zaczął odnosić w drugiej połowie lat 70. Na przełomie 1976 i 1977 roku podzielił w Groningen IV miejsce (wraz z Jewgienijem Władimirowem, Danielem Camporą i Leslie Leowem) w mistrzostwach świata juniorów do lat 20, w kolejnych mistrzostwach (Innsbruck, 1977) podzielił VII lokatę (wraz z Constantinem Ionescu, Krumem Georgiewem i Manuelem Rivas Pastorem), a w roku 1978 w Grazu zajął VI-VII miejsce, wraz z Johnem van der Wielem. Pomiędzy 1978 a 1992 rokiem sześciokrotnie wystąpił na szachowych olimpiadach, w tym 4 razy na najtrudniejszej, I szachownicy. W 1985 r. awansował do rozegranego w Taxco de Alarcón turnieju międzystrefowego (eliminacji mistrzostw świata), w którym zajął XIII miejsce. Do innych jego sukcesów w turniejach międzynarodowych należą m.in. III m. w Nowym Jorku (1984, za Miguelem Quinterosem i Edmarem Mednisem), II m. w Syosset (1984, za Timothy Taylorem), dz. II m. w memoriale Jose Raula Capablanki w Matanzas (1992, za Henry Urdayem Cáceresem, wraz z Amadorem Rodriguezem Cespedesem), jak również trzykrotne zwycięstwa w memoriałach Carlosa Torre Repetto w Meridzie (1989, 1990, 1991).
Najwyższy ranking w karierze osiągnął 1 lipca 1991 roku, posiadał wówczas 2540 punktów i na światowej liście FIDE zajmował miejsce na początku drugiej setki. Od roku 1998 nie uczestniczy w turniejach klasyfikowanych do szachowego rankingu ELO.
Poza grą turniejową, zajmował się również dziennikarstwem, m.in. od 1997 do 2005 roku prowadził szachową kolumnę w jednym z największych meksykańskich dzienników, "El Universal".
Filmografia.
Po zakończeniu kariery szachowej zaczął pracować w branży filmowej. W swoim dorobku posiada kilka wyreżyserowanych i wyprodukowanych filmów, jak również kilka napisanych scenariuszy.
Jako reżyser
Jako producent
Jako scenarzysta

</doc>
<doc id="1090444" url="https://pl.wikipedia.org/wiki?curid=1090444" title="Mitad del Mundo">
Mitad del Mundo

Mitad del Mundo (hiszp. "Środek Świata") – obszar ziemi będący własnością prefektury prowincji Pichincha w Ekwadorze, która znajduje się w kantonie Quito, 20 km na północ od centrum Quito.
Na terenie Mitad del Mundo znajduje się muzeum etnograficzne Ekwadoru. Trzydziestometrowy monument, zbudowany w latach 1979-1982, został postawiony w miejscu domniemanej linii równika.
W zamierzeniu linia przechodząca przez plac miała wyznaczać równik, jednakże w rzeczywistości cała zabudowa położona jest około 240 metrów na południe od równika, co jednak nie zostało potwierdzone specjalistyczną aparaturą.
Piramidalny monument, którego każda ze stron wskazuje odpowiednią stronę świata jest zakończony pięciotonową kulą o średnicy 4,5 metra. W środku monumentu znajduje się małe muzeum przedstawiające kulturę Ekwadoru, jak ubrania i opisy grup etnicznych.
Małe miasto otaczające plac funkcjonuje jako centrum turystyczne, odtwarzając miasto za czasów kolonializmu.
Poszukiwania równika.
Obszar północnej części prowincji był obiektem wielu badań mających za cel określenie dokładnego położenia równika. Badania rozpoczął Charles Marie de La Condamine na początku XVIII wieku. Pod koniec wieku generał Charles Perrier z francuskiej akademii nauk został wysłany by ocenić wyniki. W 1936 roku ekwadorski geograf Dr. Luis Tufiño zbudował dziesięciometrowy monument w San Antonio de Pichincha.
W 1979 roku, monument przeniesiono 7 kilometrów na zachód, do miasta Calacalí. Obecny, nowy i dużo większy monument, Museo Etnográfico Mitad del Mundo został zbudowany w latach 1979-1982 w San Antonio de Pichincha. Powstały z żelaza i betonu oraz pokryty polerowanym kamieniem jest najbliżej położonym monumentem ze wszystkich zbudowanych, jednak nadal oddalony jest kilkaset metrów od równika.
Dalej w stronę równika położone jest Intiñan Solar Museum, gdzie przedstawiane są eksperymenty fizyczne obrazujące m.in. działanie siła Coriolisa. Według pokazywanego modelu woda wlana do naczynia wypływa z niego z różną skrętnością w zależności od umiejscowienia zbiornika – na południe lub północ od równika. W rzeczywistości skrętność wiru wodnego w takim naczyniu nie ma nic wspólnego z siła Coriolisa a stanowi jedynie model obrazujący efekt jej działania.

</doc>
<doc id="1090446" url="https://pl.wikipedia.org/wiki?curid=1090446" title="Samuel Peter">
Samuel Peter

Samuel Okon Peter (ur. 6 września 1980 w Akwa Ibom) – nigeryjski bokser, były zawodowy mistrz świata organizacji WBC w kategorii ciężkiej.
Kariera amatorska.
Peter był amatorskim mistrzem Nigerii w wadze ciężkiej. Reprezentował swój kraj na Olimpiadzie w Sydney w kategorii super ciężkiej. Przegrał w swoim drugim pojedynku na tym turnieju, z późniejszym brązowym medalistą, Paolo Vidozem.
Kariera zawodowa.
Peter przeszedł na zawodowstwo w lutym 2001 roku. W pierwszych 24 walkach był niepokonany. Pokonał między innymi Charlesa Shufforda, Jovo Pudara (oba pojedynki wygrał na punkty), dwukrotnego amatorskiego mistrza Stanów Zjednoczonych w kategorii półciężkiej, Jerremy'ego Williamsa (ciężki nokaut w drugiej rundzie), Gilberta Martineza (techniczny nokaut w rundzie trzeciej) i Taurusa Sykesa (nokaut w drugiej rundzie).
24 września 2005 roku, w walce eliminacyjnej IBF i WBO z Wołodymyrem Kłyczko doznał swojej pierwszej porażki. Ukrainiec po ciosach Petera trzy razy leżał na deskach, lecz mimo to zdołał wygrać pojedynek jednogłośną decyzją sędziów.
Jeszcze w grudniu tego samego roku Peter pokonał na punkty Roberta Hawkinsa. W kwietniu następnego roku znokautował już w pierwszej rundzie Juliusa Longa. Później doszło do dwóch kolejnych pojedynków eliminacyjnych WBC z Jamesem Toneyem. 2 września 2006 Nigeryjczyk wygrał niejednogłośną decyzją sędziów. Z powodu niejednoznacznego wyniku federacja WBC nakazała obu pięściarzom stoczyć pojedynek rewanżowy. Odbył się on 6 stycznia 2007. Peter wygrał po raz drugi, tym razem już jednogłośną decyzją na punkty.
Dzięki tym zwycięstwom Peter stał się oficjalnym pretendentem do tytułu mistrza świata WBC i 6 października 2007 roku miał się zmierzyć z aktualnym mistrzem tej organizacji, Olegiem Maskajewem. Rosjanin wycofał się jednak z powodu kontuzji i WBC przyznała Nigeryjczykowi tytuł tymczasowego mistrza świata. Zamiast Rosjanina Peter stoczył w obronie tytułu walkę z Jameelem McCline'em, którą wygrał jednogłośnie na punkty, mimo trzech nokdaunów w drugiej i trzeciej rundzie.
8 marca 2008 roku zmierzył się w końcu z Maskajewem i pokonał przez techniczny nokaut w 6 rundzie, odbierając mu tym samym tytuł regularnego mistrza świata organizacji WBC. Stracił go już w następnej walce, 11 października 2008 roku, przegrywając z Witalijem Kłyczko. Nigeryjczyk zdecydował się na zakończenie walki w przerwie między ósmą i dziewiątą rundą.
W marcu 2009 roku przegrał na punkty z Eddiem Chambersem, natomiast kolejne cztery walki zakończyły się zwycięstwami Petera.
11 września 2010 roku we po raz drugi zmierzył się z Wołodymyrem Kłyczką. Stawką pojedynku były pasy mistrzowskie organizacji IBF i WBO. Peter przegrał przez techniczny nokaut w dziesiątej rundzie po jednostronnej walce.
W kwietniu następnego roku przegrał przez nokaut w dziewiątej rundzie z Robertem Heleniusem.
Powrócił na ring po kilkuletniej absencji na gali w Oklahoma City 27 września 2014 roku. Nigeryjczyk pokonał przez techniczny nokaut w pierwszej rundzie Amerykanina Rona Aubreya (44-18-0).

</doc>
<doc id="1090449" url="https://pl.wikipedia.org/wiki?curid=1090449" title="Synagoga chasydów słonimskich w Krynkach">
Synagoga chasydów słonimskich w Krynkach



</doc>
<doc id="1090451" url="https://pl.wikipedia.org/wiki?curid=1090451" title="Smear Campaign">
Smear Campaign



</doc>
<doc id="1090452" url="https://pl.wikipedia.org/wiki?curid=1090452" title="Moorish Castle">
Moorish Castle

Moorish Castle - fortyfikacja na Gibraltarze stworzona z rozmaitych budynków, bram, murów fortyfikacyjnych, The Tower of Homage oraz stróżówki.
Budowla jest bardzo dobrze widoczna ze względu na efektowną konstrukcję oraz dominującą i strategiczną pozycję.
Historia.
Gibraltar od zawsze miał duże znaczenie dla wielu nacji i cywilizacji będącej w posiadaniu tego terenu na przestrzeni wieków, od neandertalczyków, przez średniowiecze, panowanie Maurów, Hiszpanii i Wielkiej Brytanii.
Panowanie Maurów trwało, jak dotąd, najdłużej w historii terenu - od 711 do 1309 roku oraz od 1350 do 1462 roku dając łącznie 710 lat.
Znaczenie Gibraltaru dla muzułmanów i chrześcijan jest spowodowane faktem, iż najazd Maurów i podbój Europy rozpoczął się w 711 roku od zdobycia Gibraltaru, kończąc się w 1492 roku po odzyskaniu Grenady. Najazd Maurów na Hiszpanię został poprowadzony przez Tarika ibn Ziyada oraz Musa ibn Nasayra. Gibraltar stał się więc odskocznią do zajęcia Hiszpanii i części Francji. 
Budowa Moorish Castle na Gibraltarze rozpoczęła się w VIII wieku (przypuszczalne w 711) naszej ery, jednak nie wiadomo, kiedy go ukończono. Prawdopodobne, mury fortyfikacji sięgały od górnej części Skały Gibraltarskiej aż do morza.
Najbardziej reprezentatywną częścią zamku jest obecnie niedostępna Tower of Homage (pol. wieża hołdu) wraz z różnymi tarasami i fortyfikacjami oraz masywną bramą z dachem w kształcie kopuły. Tower of Homage jest najwyższą islamską wieżą na Półwyspie Iberyjskim, a kasba jest największa w okolicy. Zamek odegrał ważną rolę podczas najazdu Arabów na Półwysep Iberyjski.
Obecna Tower of Homage oraz większość widocznego zamku została odbudowana podczas drugiego okresu najazdu Maurów we wczesnych latach XIV wieku.
Obecnie.
Część Moorish Castle jest obecnie zajmowane przez więzienie. Zamek jest jedną z największych atrakcji na Gibraltarze i został umieszczony na rewersie 5 funtów gibraltarskich.
Termin "Moorish Castle" oraz "El Castillo" po hiszpańsku jest używany także w stosunku do terenu wokół zamku zwanego "Moorish Castle Estate".

</doc>
<doc id="1090453" url="https://pl.wikipedia.org/wiki?curid=1090453" title="Amerykańsko-polskie związki literackie">
Amerykańsko-polskie związki literackie

Amerykańsko-polskie związki literackie zaczęły tworzyć się od początku powstawania Stanów Zjednoczonych. Początkowo zainteresowanie Polaków wzbudzały idee wolnościowe zawarte w literaturze amerykańskiej, później zaś jej zróżnicowanie i różnorodność.
Historia.
Benjamin Franklin był pierwszym amerykańskim autorem, którego dzieła przetłumaczono na język polski. Na początku XIX wieku zaczęto wydawać w Polsce Jamesa Fenimore'a Coopera i Washingtona Irvinga. W 1852 pojawiła się powieść "Chata wuja Toma" Harriet Beecher Stowe, która szybko stała się bestsellerem. Dużą popularność zyskała powieść Edwarda Bellamy'ego pt. "Z przeszłości 2000-1887" z 1889 roku, zaś szkice literackie Ralpha Waldo Emersona ukazywały się w "Gazecie Polskiej". Konstanty Gaszyński i Adam Asnyk tłumaczyli amerykańską poezję, w tym przede wszystkim twórczość Henry'ego Wadswortha Longfellow.
Przed I wojną światową pojawiły się pierwsze tłumaczenia twórczości Jacka Londona. W latach dwudziestolecia międzywojennego wydano wiele amerykańskich książek beletrystycznych, mało zaś tomików poezji. Wydawano m.in. powieści Johna Dos Passosa i Ernesta Hemingwaya. Najważniejszym rzecznikiem związków polsko-amerykańskich był prof. Stanisław Helsztyński.
W 1942 roku założono w Nowym Jorku Instytut Polski (The Polish Institute of Arts and Sciences in America).

</doc>
<doc id="1090460" url="https://pl.wikipedia.org/wiki?curid=1090460" title="Lista państw świata w 1997">
Lista państw świata w 1997



</doc>
<doc id="1090462" url="https://pl.wikipedia.org/wiki?curid=1090462" title="Aleksander Drożdżyński">
Aleksander Drożdżyński

Aleksander Drożdżyński, właściwie Aleksander Kahane (ur. 19 sierpnia 1925 w Tomaszowie Mazowieckim, zm. 17 lutego 1981 w Düsseldorfie) – polski dziennikarz, publicysta, pisarz, satyryk pochodzenia żydowskiego.
Życiorys.
Podczas II wojny światowej przebywał w łódzkim getcie, w latach 1944–1945 więzień niemieckich obozów koncentracyjnych Auschwitz-Birkenau, Dachau i Bergen Belsen, gdzie został wyzwolony przez Brytyjczyków.
W 1944 roku, po likwidacji getta łódzkiego, Aleksander Kahane został wywieziony wraz ze swoją siostrą Zysią (Zosią) do Oświęcimia. Tam wywieziono go do podobozu Althammer.
"Podobóz w Starej Kuźni (niem. Althammer) k. Halemby (obecnie dzielnica Rudy Śląskiej). Pierwszych więźniów osadzono w nim w poł. września 1944 r. Na początku października jego stan wynosił ok. 500 osób, w większości Żydów z: Polski, Francji i Węgier. Przebywali w ośmiu drewnianych barakach – zamieszkiwanych wcześniej przez włoskich jeńców wojennych – otoczonych podwójnym ogrodzeniem z drutu kolczastego, którego wewnętrzny krąg był pod napięciem elektrycznym. Więźniowie pracowali przy budowie elektrowni: kopali fundamenty, rowy melioracyjne, kładli kable itp. Kierownikiem obozu był SS‑Oberscharführer Hans Mirbeth. Esesmanów w miejscach pracy więźniów wspierali starsi wiekiem rezerwiści Wehrmachtu, Kriegsmarine i wartownicy ze straży przemysłowej. Ogółem w obozie zmarło co najmniej 20 więźniów, liczby wywiezionych do Birkenau nie udało się ustalić. W styczniu 1945 r. większość więźniów obozu ewakuowano pieszo do Gliwic, a następnie koleją do innych obozów koncentracyjnych. Kilkudziesięciu, których tam pozostawiono, zostało wyzwolonych przez żołnierzy sowieckich."
Źródło: Auschwitz od A do Z. Ilustrowana historia obozu
Jedyne wspomnienia, jakie Aleksander Drożdżyński napisał na temat pobytu w Althammer, zostały opublikowane w Zeszytach Oświęcimskich pod tytułem: "Mały spokojny obóz".
Po zakończeniu wojny, w latach 1946–1949 studiował filozofię i sanskryt w Krakowie i we Wrocławiu. Specjalizował się w tematyce historycznej i satyrycznej. Zajmował się zwłaszcza humorem żydowskim, po ojcu i dziadku. Był m.in. autorem nagrodzonej książki "Oberländer" oraz pierwszego w powojennej Polsce zbioru humoru żydowskiego "Mądrości żydowskie" (zilustrowanej przez jego przyjaciela Szymona Kobylińskiego). Jego doskonała pamięć i talent do opowiadania dowcipów, powiodły go na scenę. Aleksander Drożdżyński pisał również teksty satyryczne. W PRL pracował w Polskiej Agencji Prasowej (PAP) i Centralnej Agencji Fotograficznej (CAF). Jego książki cieszyły się dużą popularnością w Polsce i za granicą (przykładowo: rosyjskie wydanie "Mądrości żydowskich" ukazało się w samizdacie w ZSRR).
W 1968, po antysemickiej nagonce w Polsce, będącej następstwem wydarzeń marcowych, stracił pracę, po czym zabroniono mu publikowania własnych tekstów. Zatrudniono go jako szefa redakcji w gazetce "Krzyżówka". Zmuszony do emigracji, osiadł w Niemczech, gdzie wydał szereg książek w języku niemieckim. Pracował jako dziennikarz m.in. w radio (Deutschlandfunk, WDR) tematyzując żydowską kulturę ("Janusz Korczak i jego dzieci", "Komeda", "Żydowskie elementy w muzyce rozrywkowej"). Zmarł w Düsseldorfie, na raka trzustki. Poświęcona mu tablica pamiątkowa znajduje się na cmentarzu żydowskim przy ulicy Okopowej w Warszawie (na niej błędny rok zgonu 1980).
Pobrał się z Wandą z domu Sosnowską, zmarłą w Düsseldorfie 5 marca 2008 roku. Mieli dwójkę dzieci: Kasię, Lidię i Piotra.

</doc>
<doc id="1090478" url="https://pl.wikipedia.org/wiki?curid=1090478" title="Gustaw Kuchinka">
Gustaw Kuchinka

Gustaw Kuchinka (ur. 17 marca 1875 w Czerniowcach, zm. 6 grudnia 1923 w Warszawie) – generał brygady Wojska Polskiego.
Życiorys.
Był synem Józefa i Izabelli z domu Pfeiffer. Kształcił się w Koszycach i Wojskowej Szkole Realnej w Hranicach Morawskich. W 1895 został wcielony do Morawsko-Galicyjskiego Pułku Artylerii Fortecznej Nr 2 w Krakowie. W latach 1898-1900 był słuchaczem Szkoły Wojennej w Wiedniu. Po ukończeniu studiów wrócił do macierzystego pułku w Krakowie. W 1901, z tytułem „oficer przydzielony do Sztabu Generalnego”, został przeniesiony Komendy Portu Wojennego w Poli. W latach 1903–1905 dowódca batalionu, potem instruktor w szkole kadetów. Od 1908 profesor Wojskowej Akademii Technicznej w Wiedniu. Odbył podróże naukowe do Serbii, Turcji i Bułgarii. W czasie I wojny światowej dowódca kombinowanego batalionu artylerii w porcie bazie Pola. W 1915 dowódca dywizjonu artylerii ciężkiej - walczył w Karpatach. Ranny. Po wyleczeniu ran dowódca odcinka na froncie włoskim. Potem dowódca pułku artylerii ciężkiej na Wołyniu i w Rumunii. W 1918 ponownie na froncie włoskim. W czasie służby w c. i k. Armii awansował na kolejne stopnie w korpusie oficerów artylerii fortecznej (ze starszeństwem): podporucznika (1 września 1895), porucznika (1 maja 1899), kapitana 2. klasy (1 listopada 1903), kapitana (1908), majora (1914) i podpułkownika (1 lutego 1916).
8 grudnia 1918 został przyjęty do Wojska Polskiego i mianowany szefem sztabu Dowództwa Okręgu Generalnego „Łódź”. 29 maja 1920 został zatwierdzony z dniem 1 kwietnia 1920 w stopniu pułkownika, w artylerii, w grupie oficerów byłej armii austriacko-węgierskiej. 25 września 1921 został dowódcą 27 Dywizji Piechoty w Kowlu. 3 maja 1922 został zweryfikowany w stopniu generała brygady ze starszeństwem z dniem 1 czerwca 1919 i 26. lokatą w korpusie generałów. W listopadzie 1923 został odkomenderowany w charakterze słuchacza na I Kurs w Centrum Wyższych Studiów Wojskowych w Warszawie. Zmarł nagle w czasie trwania kursu. Pochowany na Cmentarzu Rakowickim w Krakowie. Był wszechstronnie wykształcony, znał 5 języków. Żonaty z Antoniną z Kuhnów, miał dwoje dzieci.

</doc>
<doc id="1090486" url="https://pl.wikipedia.org/wiki?curid=1090486" title="Śródmieście (Żory)">
Śródmieście (Żory)

Śródmieście (Centrum) (nazywane także Starym Miastem) – główna dzielnica Żor mieszcząca się niemalże w samym środku miasta. W czasach przedwojennych Śródmieście stanowiło centralną dzielnicę, w której zamieszkiwała połowa ówczesnych mieszkańców Żor. Jedne z najważniejszych miejsc w Śródmieściu (także w Żorach) to m.in. Żorski Rynek, Ratusz z Urzędem Miejskim (w połowie) i Parafia Świętych Apostołów Filipa i Jakuba.
Historia.
Śródmieście zostało utworzone po nadaniu przez księcia Władysława opolskiego praw miejskich osadzie Sari (łacińska nazwa miasta). Stanowiło ono tylko część (starówkę) dzisiejszego centrum miasta. Żory były otoczone fosą i murami obronnymi (do dziś przetrwały niektóre odcinki). W obręb murów miasta można było dostać się tylko przez Bramę Górną (Symbolicznie zrekonstruowaną w październiku 2002 r. na ulicy Górne Przedmieście) oraz Bramę Dolną (zrekonstruowaną w maju tego samego roku na rondzie koło MOK-u na ul. Dolne Przedmieście). Na Starym Mieście działały trzy katolickie kościoły, oraz zbudowana w pierwszej połowie XIX wieku Żorska Synagoga. Śródmieście było często nękane pożarami. Po ostatnim z nich (1702) żorzanie zaczęli obchodzić Święto Ogniowe.
Informacje ogólne.
Jest to najstarsza część miasta otoczona przez "betonowe Żory" w, której zachowało się najwięcej zabytków w całym mieście. Stan ludności wynosi około 3 tys. osób. Główną starówkę otacza 5 rond, a dojechać można pięcioma ulicami (Rybnicką, Za Fosą, Tadeusza Kościuszki, Dworcową oraz Aleją Wojska Polskiego). W tej dzielnicy znajduje się główny dworzec autobusowy oraz kolejowy. Wschodnią granicę dzielnicy wyznaczają właśnie tory, wszystkie inne biegną wzdłuż osiedli. Oprócz tego w tej dzielnicy znajduje się jedyne żorskie kino, Miejski Ośrodek Kultury z Żorskim Muzeum oraz Park Miejski.

</doc>
<doc id="1090490" url="https://pl.wikipedia.org/wiki?curid=1090490" title="Droga wojewódzka nr 205">
Droga wojewódzka nr 205

Droga wojewódzka nr 205 – droga wojewódzka w woj. zachodniopomorskim o długości 80,5 km łącząca Darłówko, Darłowo ze Sławnem i drogą krajową nr 6 oraz dalej z Bobolicami (droga krajowa nr 11, droga krajowa nr 25). Droga przebiega przez powiat sławieński i powiat koszaliński. Podlega Rejonowi Dróg Wojewódzkich Koszalin.
Zachodniopomorski Zarząd Dróg Wojewódzkich w Koszalinie określił ją jako drogę klasy G.

</doc>
<doc id="1090492" url="https://pl.wikipedia.org/wiki?curid=1090492" title="DW205">
DW205



</doc>
<doc id="1090501" url="https://pl.wikipedia.org/wiki?curid=1090501" title="Piotr Bednarczyk (duchowny)">
Piotr Bednarczyk (duchowny)

Piotr Longin Bednarczyk (ur. 23 lutego 1914 w Sowlinach, zm. 7 sierpnia 2001 w Limanowej) – polski duchowny rzymskokatolicki, doktor pedagogiki i teologii, biskup pomocniczy tarnowski w latach 1968–1991, od 1991 biskup pomocniczy senior diecezji tarnowskiej.
Życiorys.
Urodził się 23 lutego 1914 w Sowlinach. W latach 1928–1933 kształcił się w Państwowym Seminarium Nauczycielskim im. Jędrzeja Śniadeckiego w Tarnowie, uzyskując dyplom nauczyciela szkół powszechnych. W 1935 złożył egzamin dojrzałości w III Gimnazjum im. Jana III Sobieskiego w Krakowie. W tym samym roku przeniósł się do Poznania, gdzie podjął pracę jako nauczyciel w zespole szkół Collegium Marianum, a następnie w latach 1935–1939 studiował pedagogikę i filozofię na Wydziale Humanistycznym Uniwersytetu Poznańskiego. Studia przerwał po wybuchu II wojny światowej, wrócił do Małopolski i w latach 1940–1944 odbył studia teologiczne w Wyższym Seminarium Duchownym w Tarnowie. 3 czerwca 1944 został wyświęcony na prezbitera w Tarnowie przez arcybiskupa metropolitę krakowskiego Adama Stefana Sapiehę. Na Uniwersytecie Poznańskim uzyskał w 1946 magisterium z filozofii w zakresie pedagogiki, a w 1947 doktorat nauk pedagogicznych na podstawie dysertacji "Zużytkowanie wykształcenia szkoły powszechnej przez ludność wiejską w świetle pedagogiki empirycznej", zaś na Wydziale Teologicznym Uniwersytetu Jagiellońskiego w 1950 magisterium, a w 1954 doktorat na podstawie rozprawy "Ks. Franciszek Gabryl – czasy, życie, dzieła".
W latach 1944–1946 był wikariuszem w parafii św. Marii Magdaleny i św. Stanisława Biskupa w Szczepanowie. W latach 1946–1953 zajmował stanowisko wicerektora Internatu św. Józefa w Tarnowie, w latach 1949–1954 pracował jako katecheta w gimnazjum i liceum sióstr urszulanek w Tarnowie, a w latach 1954–1959 pełnił funkcję ojca duchownego Małego Seminarium Duchownego w Tarnowie. W 1948 został referentem ds. katechetycznych w kurii diecezjalnej, a w latach 1962–1968 sprawował funkcje pierwszego referenta ds. katechetycznych i diecezjalnego wizytatora religii. W 1960 został sędzią Trybunału III Instancji w Tarnowie. W latach 1957–1968 był członkiem Komisji Szkolnej Konferencji Episkopatu Polski. W 1962 papież Jan XXIII nadał mu godność szambelana Jego Świątobliwości.
Od 1946 do 1985 prowadził wykłady w Wyższym Seminarium Duchownym w Tarnowie z psychologii eksperymentalnej, psychologii racjonalnej, psychologii wychowawczej, psychopatologii i pedagogiki. W latach 1960–1963 piastował stanowisko wicerektora tarnowskiego seminarium.
21 lutego 1968 papież Paweł VI mianował go biskupem pomocniczym diecezji tarnowskiej ze stolicą tytularną Turris Rotunda. Święcenia biskupie otrzymał 21 kwietnia 1968 w katedrze Narodzenia Najświętszej Maryi Panny w Tarnowie. Udzielił mu ich kardynał Karol Wojtyła, arcybiskup metropolita krakowski, w asyście Jerzego Ablewicza, biskupa diecezjalnego tarnowskiego, i Karola Pękali, biskupa pomocniczego tarnowskiego. Jako zawołanie biskupie przyjął słowa „"Ut gaudens catechizem"” ("Abym radośnie katechizował"). W 1968 został ustanowiony wikariuszem generalnym diecezji i prepozytem tarnowskiej kapituły katedralnej. W kurii diecezjalnej nadzorował referat duszpasterstwa ogólnego i katechetycznego oraz dzieła powołań, a także patronował sanktuariom w Limanowej, Okulicach i Przeczycy. W latach 1981–1986 przewodniczył komisji głównej IV Synodu Diecezji Tarnowskiej i monitorował prace komisji teologicznej, nauczania, kultu Bożego i duchowieństwa diecezjalnego. Po śmierci arcybiskupa Jerzego Ablewicza, od 5 kwietnia do 4 listopada 1990, zarządzał diecezją jako jej administrator. 22 czerwca 1991 papież Jan Paweł II przyjął jego rezygnację z obowiązków biskupa pomocniczego diecezji tarnowskiej. Po ustąpieniu z urzędu zamieszkał w swoim rodzinnym domu w Limanowej.
W latach 1968–1980 należał do Komisji Katechetycznej (od 1975 przewodniczył podkomisji programowej) i Komisji Maryjnej Konferencji Episkopatu Polski. Był współkonsekratorem podczas sakr biskupów pomocniczych tarnowskich: Józefa Gucwy (1969), Władysława Bobowskiego (1975) i Jana Styrny (1991).
Promował prowadzenie katechez w rodzinach, a w celu przygotowania matek do katechizacji wygłaszał dla nich cykle konferencji i rekolekcji. Opracował katechezy dla dzieci w wieku przedszkolnym. Brał udział w utworzeniu programu katechetycznego (zatwierdzonego w 1971), a następnie w zredagowaniu opartych na nim podręczników szkolnych. Uczestniczył również w pracach nad przygotowaniem pierwszego posoborowego katechizmu ogólnopolskiego.
Zmarł 7 sierpnia 2001 w Limanowej. 11 sierpnia 2001 został pochowany w krypcie przy tamtejszej bazylice Matki Bożej Bolesnej.
Wyróżnienia, upamiętnienie.
W 2014 pośmiertnie przyznano mu tytuł honorowego obywatela Limanowej. Wcześniej, w 1997, nadano mu odznakę Za zasługi dla Miasta Limanowa.
W 2011 został patronem przedszkola, które zostało założone w budynku, gdzie dawniej mieścił się jego dom rodzinny.

</doc>
<doc id="1090502" url="https://pl.wikipedia.org/wiki?curid=1090502" title="Corniche Beirut">
Corniche Beirut

Corniche Beirut – nadmorska promenada w Bejrucie, w Libanie. 
Aleja otoczona jest przez palmy, a dzięki frontowi wodnemu oferuje bardzo dobry widok na Morze Śródziemne oraz szczyty Libanu.
Corniche okrąża przylądek Bejrut od zatoki św. Grzegorza na północnym wybrzeżu poprzez plac Rafiqa Haririego, Raouché po aleję Charles'a de Gaulle'a.
Bulwar jest popularnym celem dla pieszych i rowerzystów. Wzdłuż alei można wejść do jednej z wielu kawiarni oraz spróbować lokalnych przysmaków sprzedawanych z wózków: gorących kasztanów, mrożonych owoców opuncji, prażonych zielonych migdałów oraz chlebków z sezamem. 
Na Corniche znajduje się także wesołe miasteczko.

</doc>
<doc id="1090508" url="https://pl.wikipedia.org/wiki?curid=1090508" title="Dmitrij Chochłow">
Dmitrij Chochłow

Dmitrij Waleriewicz Chochłow (; ur. 22 grudnia 1975 w Krasnodarze) − rosyjski piłkarz grający na pozycji środkowego pomocnika oraz trener piłkarski.
Kariera piłkarska.
Chochłow pochodzi z Krasnodaru. Jest wychowankiem klubu Kubań Krasnodar. W Kubaniu występował w drużynach juniorskich i nie zdołał zadebiutować w pierwszej drużynie, gdyż już w 1993 roku przeszedł do CSKA Moskwa. Wtedy też zadebiutował w barwach CSKA w Premier Lidze, ale był to jego jedyny mecz w tamtym sezonie. W 1994 roku także tylko raz pojawił się na boisku rosyjskiej ligi, a w 1995 był już podstawowym zawodnikiem klubu i w latach 1995-1996 dwukrotnie zajął z nim 5. miejsce w lidze. W 1997 roku przeszedł do lokalnego rywala CSKA, Torpeda Moskwa, gdzie kontynuował wysoką formę (9 goli w lidze), ale zespół zakończył sezonu w środku tabeli.
Zimą 1998 roku Chochłow wyjechał z Rosji i przeszedł do holenderskiego PSV Eindhoven, gdzie z początku był rezerwowym, ale z czasem zaczął występować w wyjściowej jedenastce. Jeszcze w 1998 roku został wicemistrzem Holandii. W sezonie 1998/1999 dołączył do niego rodak, Jurij Nikiforow, ale zespół z Eindhoven zajął dopiero 3. miejsce w Eredivisie. W sezonie 1999/2000 PSV po 3 latach w końcu wywalczyło prymat, ale Chochłow w trakcie sezonu odszedł z zespołu. Dla PSV wystąpił łącznie w 60 ligowych meczach i zdobył 9 goli.
W zimowym oknie transferowym 2000 roku został piłkarzem Realu Sociedad. W Primera División zadebiutował 5 stycznia w przegranym 1:3 wyjazdowym meczu z FC Barcelona. W Realu, podobnie jak w PSV, występował w pierwszym składzie, jednak w pierwszych trzech sezonach drużyna ta zajmował 13. pozycję w La Liga. Dopiero w sezonie 2002/03 do końca sezonu walczyła o mistrzostwo Hiszpanii, które ostatecznie zdobył Real Madryt. Chochłow dla Sociedadu wystąpił 111 razy i strzelił 14 bramek.
Na początku 2003 roku Rosjanin powrócił do ojczyzny i zaliczył swój trzeci moskiewski klub w karierze, Lokomotiw Moskwa. W pierwszym swoim sezonie zajął z nim 4. miejsce w Premier Lidze, a na koniec sezonu dotarł do 1/8 finału Ligi Mistrzów. W 2004 roku natomiast jako lider drugiej linii poprowadził zespół do wywalczenia mistrzostwa Rosji. Natomiast w 2005 roku zakończył z Lokomotiwem sezon na najniższym 3. stopniu podium.
W 2006 roku Chochłow na zasadzie wolnego transferu trafił do Dinama Moskwa, przeżywającego wówczas kłopoty kadrowe i organizacyjne. Przez cały sezon był jednym z lepszych piłkarzy klubu, który z trudnością utrzymał się w lidze, zajmując niską 14. lokatę.
Kariera reprezentacyjna.
W 1996 roku Chochłow został powołany do reprezentacji Rosji na Mistrzostwa Europy w Anglii, pomimo że nie zaliczył wcześniej debiutu w kadrze narodowej. 16 czerwca wystąpił w drugim meczu grupowym z Niemcami zaliczając tym samym swój pierwszy występ w "Sbornej". 3 dni później wystąpił też w meczu z Czechami, zremisowanym 3:3, po którym Rosja odpadła z turnieju.
Przez kolejne lata Chochłow bywał regularnie powoływany do rosyjskiej reprezentacji, a w 2002 roku selekcjoner Oleg Romancew zabrał go na Mistrzostwa Świata w Korei Południowej i Japonii. W pierwszych dwóch spotkaniach, z Tunezją (2:0) oraz Japonią (0:1) wchodził na boisko jako rezerwowy, a w meczu z Belgią (2:3) wystąpił przez pełne 90 minut. Rosja z 3 punktami odpadła z turnieju.
Karierę reprezentacyjną Chochłow zakończył w 2005 roku, w sierpniowym meczu z Łotwą. W kadrze narodowej wystąpił w 53 meczach i strzelił 6 bramek.
Kariera trenerska.
W 2011 rozpoczął karierę szkoleniową pomagając trenować Dinamo Moskwa. W 2012 stał na czele młodzieżówki, a potem tymczasowo pełnił funkcję głównego trenera Dinama. Od lata 2015 do końca roku trenował Kubań Krasnodar. W 2017 najpierw był trenerem drugiej drużyny Dinama Moskwa, potem kierował młodzieżówką, a 7 października 2017 został mianowany na stanowisko głównego trenera Dinama Moskwa.

</doc>
<doc id="1090513" url="https://pl.wikipedia.org/wiki?curid=1090513" title="ĘĄ">
ĘĄ



</doc>
<doc id="1090514" url="https://pl.wikipedia.org/wiki?curid=1090514" title="Inside the Torn Apart">
Inside the Torn Apart

Inside the Torn Apart – siódmy studyjny album angielskiego zespołu Napalm Death wydany w 1997 roku przez Earache Records.

</doc>
<doc id="1090517" url="https://pl.wikipedia.org/wiki?curid=1090517" title="Ulica Wiejska w Warszawie">
Ulica Wiejska w Warszawie

Ulica Wiejska – ulica w warszawskiej dzielnicy Śródmieście, biegnąca od ul. Pięknej do placu Trzech Krzyży.
Historia.
Ulica jest częścią dawnego traktu łączącego Starą Warszawę z książęcym pałacem w Jazdowie. Około połowy XVIII w. dawna droga zaczęła przekształcać się w ulicę prowadzącą od "rozdroża Złotych Krzyży" (obecnego placu Trzech Krzyży) na południe. W 1770 została uregulowana i otrzymała oficjalną nazwę "Wiejska". Wiązała się ona z charakterem okolicy, pełnej pól i ogrodów, przez którą wówczas biegła ulica.
Około 1770 były podkomorzy nadworny koronny Kazimierz Poniatowski założył tutaj ogród „Na Górze”, nazwany potem Frascati. Po północnej stronie ul. Książęcej, również dla Poniatowskiego, powstał inny ogród – „Na Książęcem” (obecnie park na Książęcem).
W 1792 u zbiegu z ul. Górnośląską rozpoczęła działalność elegancka podmiejska kawiarnia Wiejska Kawa. W 1819 Frascati nabył carski komisarz Nikołaj Nowosilcow, który wystawił przy ulicy dwie bliźniacze klasycystyczne kordegardy zaprojektowane przez Jakuba Kubickiego. Wraz z odcinkiem ogrodzenia i parą filarów bramnych te przeznaczone dla dozorcy i szawajcara budynki są najstarszymi zachowanymi elementami zabudowy ulicy.
W okresie Królestwa Kongresowego przy Wiejskiej pod nr 11 dom własny wzniósł architekt Antonio Corazzi. W latach 1851–1853 powstały pod nr. 6/8 zabudowania Instytutu Szlacheckiego, którego miejsce po 1863 zajął Aleksandryjsko-Maryjski Instytut Wychowania Panien – żeńska szkoła średnia o antypolskim i rusyfikacyjnym charakterze. Instytut działał do 1915, kiedy to został ewakuowany do Rosji.
W 1863 do ulicy Wiejskiej przeprowadzono od strony Alej Ujazdowskich nową ulicę. Ponieważ prowadziła do Instytutu Szlacheckiego nazwano ją "Instytutową" (obecnie ul. Matejki).
W 1918 w gmachu dawnego Instytutu Maryjskiego, w którym w czasie I wojny światowej funkcjonował niemiecki Instytut Badania Krwi, umieszczono Sejm RP. Budynek został rozbudowany w latach 1927–1928 o salę obrad Sejmu według projektu Kazimierza Skórewicza, zaś w 1929 o Hotel Sejmowy (obecny Stary Dom Poselski).
Po 1933 rozparcelowano ogrody Frascati, wznosząc na ich miejscu domy mieszkalne oraz, w latach 1933–1939, gmach Izby Przemysłowo-Handlowej według projektu Zdzisława Mączeńskiego (nr 10; w okresie PRL siedziba Ministerstwa Handlu Zagranicznego, obecnie Kancelarii Prezydenta).
W latach 1939–1941 ogrody sejmowe były miejscem egzekucji, gmach Izby Przemysłowo-Handlowej zajęła komenda żandarmerii, a w budynku Starego Domu Poselskiego stacjonowała niemiecka policja. Podczas powstania warszawskiego Niemcy zburzyli budynki nr 3, 5 i 20 oraz spalili nr 1, 7, 9 i 15.
Od 27 listopada 1946 do 1949 ulica nosiła nazwę "Ignacego Daszyńskiego", później powróciła do pierwotnej nazwy. W tym okresie według projektu Bohdana Pniewskiego odbudowano i rozbudowano kompleks budynków Sejmu. Lata 1950–1961 przyniosły realizację zakłócających panoramę okolicy wielkich domów mieszkalnych, w tym wybudowanego u zbiegu z ul. Jana Matejki domu spółdzielni nauczycielskiej według projektu A. Markiewicza. Budynek powstał w miejscu, w którym w latach 1903–1944 działała szkoła dla dziewcząt Jadwigi Kowalczykówny i Jadwigi Jawurkówny (tzw. Szkoła na Wiejskiej). Pod nr 12a wzniesiono bliźniaczy do nr 12 budynek, w którym znalazła siedzibę Spółdzielnia Wydawnicza „Czytelnik”.
W 1999 naprzeciwko gmachu Sejmu, na rogu ul. Wiejskiej i ul. J. Matejki, odsłonięto pomnik Armii Krajowej i Polskiego Państwa Podziemnego zaprojektowany przez Jerzego Staniszkisa.
W I połowie XXI w. wzdłuż ulicy dosadzono nowe sadzonki robinii akacjowej, utrzymując dotychczasowe malownicze zadrzewienie.
W październiku 2015 na ulicy dopuszczono ruch rowerów pod prąd bez wydzielania specjalnego kontrapasa, z wyjątkiem krótkich odcinków przy wjeździe i wyjeździe z odcinka jednokierunkowego pomiędzy ulicami Frascati i Bolesława Prusa. Było to pierwsze tego typu rozwiązanie w Warszawie. W 2018 pod nr 1, przy skrzyżowaniu z ul. Piękną, został oddany do użytku Budynek Komisji Sejmowych.
Inne informacje.
W Warszawie istnieje druga ulica o tej samej nazwie, w dzielnicy Wesoła. Jest to wynik pozostawienia bez zmian ponad 260 dublujących się nazw ulic i placów po przyłączeniu w 2002 Wesołej do Warszawy.

</doc>
<doc id="1090535" url="https://pl.wikipedia.org/wiki?curid=1090535" title="Ślęza Wrocław">
Ślęza Wrocław



</doc>
<doc id="1090538" url="https://pl.wikipedia.org/wiki?curid=1090538" title="Nefre">
Nefre

Nefre - polski zespół muzyczny z Częstochowy, wykonujący muzykę pop z elementami reggae.
Grupa Nefre powstała na początku 2006 r. Jej założyciele Kamil „Kamilos” Ostrowski oraz Piotr „Dziker” Chrząstek współtworzyli i współpracowali wcześniej m.in. z Lari Fari, Ideo, Natanael, Habakuk. Nefre obecnie liczy 7 osób, są wśród nich muzycy sesyjni. Stylistyka grupy łączy w sobie takie gatunki jak reggae, ragga, hip-hop i funk. Nefre to przede wszystkim zespół koncertowy, na samym początku swojej działalności wygrał międzynarodowy festiwal Balkan Youth Festival 2006 w miejscowości Sandanski na południu Bułgarii a także rok później podczas eliminacji do opolskich "Debiutów" organizowanych przez Telewizję Polską S.A. zwyciężając spośród 72 wykonawców zgłoszonych do I Etapu w katowickim oddziale TVP S.A. 
Grupa wydała do tej pory album „Słuchaj” (My Music 2007) zaistniała również na licznych składankach wytwórni My Music oraz Radia ESKA, składance „4fun.tv hits” telewizji muzycznej 4Fun TV &amp; Universal Music, na płycie Superjedynki 2008 (TVP1, SONY BMG) oraz składance z muzyką reggae dołączonej do największego magazynu muzycznego traktującego o muzyce reggae w Polsce Free Colours.
Nefre gościła w wielu programach telewizyjnych m.in. „Kuba Wojewódzki” (TVN); „Czat z Gwiazdą” (4Fun TV); „Kawa czy Herbata” (TVP1); „Pytanie na śniadanie” (TVP2). Zespół ma na swoim koncie 4 teledyski obecne w ogólnopolskich mediach muzycznych.
Pierwsza płyta zespołu „Słuchaj” została nominowana do nagrody Superjedynki 2008 przez TVP1, Interia.pl oraz Super TV w kategorii „Fonograficzny Debiut Roku”.
W sierpniu 2008 r. TVP zarejestrowała zdjęcia do piosenki „Częstochowa” – singla promującego drugą płytę Nefre „Patrz”. Premiera na antenie TVP miała miejsce we wrześniu 2008 r. We wrześniu 2008 r. grupa Nefre wystąpiła u boku gwiazd polskiej muzyki w katowickim Spodku podczas wielkiego koncertu charytatywnego „Budujemy nadzieję”. W grudniu 2008 nakładem firmy Media Art Music grupa NEFRE wydała swoją drugą płtę zatytułowaną "Patrz".
W marcu 2009 Urząd Miasta Częstochowy wydaje singiel "Witamy w mieście / Welcome to the City". Znalazły się na nim 3 premierowe utwory zespołu NEFRE promujące rodzime miasto muzyków Częstochowę.
6 czerwca 2009 wystąpili na festiwalu ReggaeDay na stadionie żużlowym "Arena Częstochowa" razem z takimi zespołami jak: Vavamuffin, Indios Bravos i Maleo Reggae Rockers. Impreza odbyła się pod patronatem m.in. radia RMF MAxxx, Gazety Wyborczej oraz serwisu Interia.pl.

</doc>
<doc id="1090542" url="https://pl.wikipedia.org/wiki?curid=1090542" title="Bobry w akcji">
Bobry w akcji

Bobry w akcji () – amerykański serial animowany wyemitowany w latach 1997-2001.
Fabuła.
Dwaj bobrzy bracia, Norbert i Daggett, opuszczają swój rodzinny dom. Mimo pokrewieństwa, bardzo się od siebie różnią i życie pod jednym dachem nie będzie dla nich łatwe.
Odcinki.
W polskiej telewizji serial był emitowany na kanałach Canal+, Fantastic i MiniMax.
Premiery w Polsce:

</doc>
<doc id="1090543" url="https://pl.wikipedia.org/wiki?curid=1090543" title="The Cloud Room (album)">
The Cloud Room (album)

The Cloud Room to pierwszy album amerykańskiej grupy The Cloud Room, wydany w 2005 roku. Pochodzący z tej płyty utwór "Hey Now Now" został wykorzystany w reklamie gazowanego napoju Pepsi, co sprawiło, że zespół zdobył liczne grono fanów.

</doc>
<doc id="1090550" url="https://pl.wikipedia.org/wiki?curid=1090550" title="Lista państw świata w 2005">
Lista państw świata w 2005



</doc>
<doc id="1090553" url="https://pl.wikipedia.org/wiki?curid=1090553" title="Rancid (album)">
Rancid (album)

Rancid - czwarty studyjny album punkrockowego zespołu Rancid wydany w 2000 roku przez Epitaph Records.

</doc>
<doc id="1090555" url="https://pl.wikipedia.org/wiki?curid=1090555" title="Ęą">
Ęą



</doc>
<doc id="1090563" url="https://pl.wikipedia.org/wiki?curid=1090563" title="Hrabstwo Sanilac">
Hrabstwo Sanilac

Sanilac – hrabstwo w USA, w stanie Michigan. Według danych z 2000 roku hrabstwo miało 44547 mieszkańców. Siedzibą administracyjną hrabstwa jest miasto Sandusky.

</doc>
<doc id="1090564" url="https://pl.wikipedia.org/wiki?curid=1090564" title="Aiden">
Aiden

Aiden – amerykański zespół z Seattle założony w 2003. Grupa wzięła swoją nazwę od małego chłopca z filmu "The Ring". Aktualnie do zespołu należą: wiL Francis, Nick Wiggins, Keef West oraz Ian MacWilliams. Wil Francis na początku grał na gitarze basowej, ale zajął się śpiewaniem, kiedy ich poprzedni wokalista odszedł.
Życiorys.
Ich pierwszy długogrający album "Our Gang's Dark Oath" został wydany przez wytwórnię Dead Teenager Records. Był nagrywany, kiedy Jake Davision i Angel Ibarra byli jeszcze w szkole średniej, a został wydany krótko po tym, jak ją skończyli.
W 2004 zespół podpisał kontrakt z wytwórnią Victory Records. Ich drugi album zatytułowany "Nightmare Anatomy" został wydany 4 października 2005.
31 października 2006 Aiden wydał EP/DVD zatytułowane "Rain in Hell". DVD zawierało trzy teledyski oraz występ na żywo z trasy koncertowej zespołu Never Sleep Again Tour w Chicago. W październiku i listopadzie 2006 Aiden grał Never Sleep Again Tour z zespołami Silverstein i It Dies Today.
W 2006 współpracowali przy remiksie ich utworu "The Last Sunrise" do soundtracku do filmu "" i użyczyli swojej piosenki "Die Romantic" do gry EA Sports NCAA MVP Baseball 2006. Aiden zdobył nagrodę w kategorii „Best International Newcomer” na rozdaniu nagród Kerrang Awards w 2006 oraz uczestniczył w trasie koncertowej Kerrang XXV w styczniu 2006. W maju i czerwcu 2006 zespół koncertował z fińskim zespołem HIM. Zespół grał też tamtego lata na Warped Tour 2006.
W kwietniu 2007 Aiden grał na brytyjskiej trasie koncertowej, wraz z zespołem Taking Back Sunday supportując Lostprophets. Grał też w 2007 na Taste of Chaos North American Tour (trasie koncertowej po Ameryce Północnej) obok The Used, 30 Seconds to Mars, Senses Fail, Saosin, Chiodos i Evaline. Ostatnio zespół grał na trasie koncertowej West Coast, a aktualnie gra na amerykańskiej trasie koncertowej z From Autumn to Ashes, I Am Ghost i Night Kills the Day. Pod koniec 2007 Aiden będzie grał na trasie koncertowej International Taste of Chaos.
Trzeci studyjny album zespołu pod tytułem "Conviction" został wydany 21 sierpnia 2007. Płyta wyznaczyła całkowitą zmianę stylu kierunku muzycznego Aiden. Nie taki „hardcore'owy” jak ich inne albumy - "Conviction" pokazuje rozwój Aiden jako zespołu.
Na ich ostatniej trasie koncertowej West Coast Revival Tour wokalista zespołu wiL Francis oznajmił, że na nadchodzącej trasie koncertowej po Stanach Zjednoczonych - Headlining Tour - tej jesieni do Aiden dołączą Drop Dead, Gorgeous, Still Remains i 1997.

</doc>
<doc id="1090567" url="https://pl.wikipedia.org/wiki?curid=1090567" title="Regionalny program operacyjny">
Regionalny program operacyjny

Regionalny program operacyjny ("RPO") – dokument planistyczny określający obszary a czasem szczegółowe działania, jakie organy samorządu województwa podejmują lub mają zamiar podjąć na rzecz wspierania rozwoju województwa lub regionu. Jak nazwa wskazuje jest to dokument o charakterze operacyjnym, a więc jest bardziej szczegółowy i podrzędny wobec strategii rozwoju. Podstawę prawną dla funkcjonowania RPO stanowi uchwalona 6 grudnia 2006 ustawa o zasadach prowadzenia polityki rozwoju.
RPO na lata 2007-2013.
W perspektywie lat 2007-2013 w Polsce, RPO może być utożsamiany z programem, który stanowi element systemu wdrażania Narodowych Strategicznych Ram Odniesienia (NSRO) i jest współfinansowany z Europejskiego Funduszu Rozwoju Regionalnego w ramach polityki spójności Unii Europejskiej. Program ten jest podstawowym instrumentem rozwoju, jakim dysponują organy samorządu województwa.
Utworzenie 16 RPO (po jednym w każdym województwie) w ramach systemu wdrażania NSRO jest przejawem częściowej decentralizacji polityki rozwoju w Polsce. Zarządzanie RPO (a więc zarówno przygotowanie, jak i wdrażanie) zostało powierzone zarządom poszczególnych województw – w odróżnieniu od programów krajowych (m.in. PO IG, PO KL, PO IŚ), które są zarządzane przez Ministerstwo Rozwoju Regionalnego. Stanowi to istotną zmianę w stosunku do wdrażanego w latach 2004 – 2006 Zintegrowanego Programu Operacyjnego Rozwoju Regionalnego, który choć z nazwy był programem regionalnym, zarządzany był przez Ministerstwo.
Na realizację 16 RPO alokowano 16,6 mld EUR z całkowitej puli 67,3 mld EUR przeznaczonych na realizację NSRO, co stanowi 24,7%. Podział środków pomiędzy poszczególne regiony został dokonany w oparciu o algorytm uwzględniający 3 zmienne: populację, PKB per capita, poziom bezrobocia. W efekcie na realizację RPO poszczególnym województwom przyznano następujące kwoty:
RPO Województwa Lubuskiego.
Został przyjęty uchwałą Zarządu Województwa Lubuskiego 16 października 2007
Zgodnie z Ustawą o zasadach prowadzenia polityki rozwoju () za prawidłowe i efektywne wdrożenie programu odpowiada Zarząd województwa, w przypadku LRPO jest to Zarząd Województwa Lubuskiego. Przewidziane w ramach programu wsparcie z Europejskiego Funduszu Rozwoju Regionalnego wyniesie 439 173 096 euro.
Głównym celem programu jest „stworzenie warunków wzrostu konkurencyjności województwa poprzez wykorzystanie regionalnego potencjału endogenicznego oraz przeciwdziałanie marginalizacji zagrożonych obszarów, w ty obszarów wiejskich, przy racjonalnym gospodarowaniu zasobami i dążeniu do zapewnienia większej spójności województwa”.
Lubuski Regionalny Program Operacyjny dzieli się na pięć priorytetów merytorycznych:
W ramach LRPO realizowany jest również szósty priorytet Pomoc Techniczna, służący wsparciu finansowemu Instytucji Zarządzającej (Zarządu Województwa Lubuskiego).
Zgodnie z Ustawą o zasadach prowadzenia polityki rozwoju, Instytucja Zarządzająca LRPO przyjęła 1 kwietnia 2009 rozszerzony Indykatywny Plan Inwestycyjny, obejmujący swym zakresem 120 projektów z Priorytetów I,III,IV,V, które mogą uzyskać dofinansowane bez konieczności przeprowadzenia procedury konkursowej.
RPO Województwa Małopolskiego.
Został podpisany przez komisarz Danutę Hübner na Forum Ekonomicznym w Krynicy 6 września 2007 W ramach tego programu 1 290 274 402 euro ma zasilić województwo małopolskie. Kwota ta stanowi 7,77% pieniędzy przeznaczonych na realizację 16 Regionalnych Programów Operacyjnych. 21 grudnia 2011 Komisja Europejska zatwierdziła zmiany programu, które głównie dotyczy zwiększania środków unijnych o 65,59 mln euro.
Głównym celem MRPO jest wzrost gospodarczy i wzrost zatrudnienia w Małopolsce. Środki finansowe zagwarantowane w ramach Małopolskiego Regionalnego Programu Operacyjnego na lata 2007–2013 zostaną rozdysponowane na inwestycje realizowane w obszarach takich jak: społeczeństwo informacyjne, przedsiębiorczość, turystyka, kultura, infrastruktura regionalna, w tym transportowa i drogowa, krakowski obszar metropolitalny, ochrona zdrowia, rozwój miast i wsi, wreszcie ochrona środowiska i współpraca międzyregionalna.
RPO Województwa Pomorskiego.
Został przyjęty przez Zarząd Województwa Pomorskiego dnia 2 października 2007 w związku z decyzją Komisji Europejskiej z dnia 4 września 2007 w sprawie przyjęcia w ramach pomocy wspólnotowej programu operacyjnego Europejskiego Funduszu Rozwoju Regionalnego i jest jednym z programów operacyjnych składających się na system wdrażania Narodowych Strategicznych Ram Odniesienia (NSRO).
Celem strategicznym RPO jest: poprawa konkurencyjności gospodarczej, spójności społecznej i dostępności przestrzennej województwa przy zrównoważonym wykorzystaniu specyficznych cech potencjału gospodarczego i kulturowego regionu oraz przy pełnym poszanowaniu jego zasobów przyrodniczych. Cel ten zostanie osiągnięty poprzez podniesienie konkurencyjności i innowacyjności gospodarki, poprawę atrakcyjności inwestycyjnej ośrodków miejskich i usprawnienie powiązań między nimi, zwiększenie atrakcyjności osiedleńczej i turystycznej oraz przełamywanie barier strukturalnych na obszarach o niższym potencjale rozwojowym.
Źródłami finansowania RPO WP są środki EFRR (Europejskiego Funduszu Rozwoju Regionalnego) oraz towarzyszące im współfinansowanie krajowe.
Alokacja środków przedstawia się następująco:
Wartość krajowych środków publicznych szacowana jest na poziomie 240 844 145 EUR, a prywatnych – 101 257 325 EUR.
Zatem całkowita kwota przeznaczona na realizację Programu to 1 227 167 232 EUR.
RPO WP realizowany jest poprzez 10 osi priorytetowych.
RPO Województwa Śląskiego.
Wszedł w życie na mocy uchwały Zarządu Województwa Śląskiego z dnia 18 września 2007
Program został zaktualizowany w sierpniu 2010 oraz w grudniu 2011
Główny instrument rozwoju, jakim dysponuje zarząd województwa śląskiego w latach 2007-2013. RPO WSL jest współfinansowany z Europejskiego Funduszu Rozwoju Regionalnego w ramach polityki spójności Unii Europejskiej i jest jednym z ponad 20 programów operacyjnych składających się na system wdrażania Narodowych Strategicznych Ram Odniesienia (NSRO).
Wkład finansowy Unii Europejskiej w realizację RPO WSL wynosi 1747 mln EUR, po dodaniu publicznych środków krajowych oraz środków prywatnych szacunkowa całkowita kwota na realizację Programu wynosi ponad 2057 mln EUR, co czyni z RPO WSL drugi co do wielkości program regionalny w Polsce – po RPO mazowieckim – pod względem alokacji finansowej.
Za realizację programu odpowiada Zarząd Województwa Śląskiego jako Instytucja Zarządzająca (IZ), a zadania wykonują:
RPO był negocjowany bezpośrednio pomiędzy władzami województwa a KE oraz poddany szerokim konsultacjom społecznym. W efekcie powstał program skrojony jest specjalnie pod kątem specyficznym potrzeb Śląskiego, a obszary wsparcia (priorytety) określono w nim następująco:
RPO WSL składa się z pięciu rozdziałów:
Celem głównym RPO WSL jest "stymulowanie dynamicznego rozwoju, przy wzmocnieniu spójności społecznej, gospodarczej i przestrzennej regionu". Do osiągnięcia celu głównego prowadzić będzie realizacja 9 celów szczegółowych w ramach 9 priorytetów (plus 1 uzupełniający).
Realizacja RPO odbywa się poprzez dofinansowanie projektów na podstawie wniosków składanych przez beneficjentów. W RPO WSL zaprojektowano 3 ścieżki wyboru projektów:
Program przygotowano w kilku różnych krokach:
RPO Województwa Wielkopolskiego.
zgodnie z założeniami ma być podstawowym narzędziem służącym zmniejszeniu dysproporcji gospodarczych, społecznych i terytorialnych pomiędzy Wielkopolską a pozostałymi regionami Unii Europejskiej. Głównym celem jest wzmocnienie potencjału rozwojowego Wielkopolski na rzecz wzrostu konkurencyjności i zatrudnienia, a ponadto: poprawa warunków inwestowania; wzrost aktywności zawodowej mieszkańców, a także wzrost udziału wiedzy i innowacji w gospodarce regionu.
Wielkopolski Regionalny Program Operacyjny obejmuje okres od 1 stycznia 2007 do 31 grudnia 2013. Działania realizowane w ramach WRPO finansowane będą przez Europejski Fundusz Rozwoju Regionalnego oraz przez środki krajowe – publiczne i prywatne. Na realizację programu Wielkopolska otrzyma z Europejskiego Funduszu Rozwoju Regionalnego 1 272 792 644 euro. Instytucją Zarządzającą WRPO jest Zarząd Województwa Wielkopolskiego, który będzie wykonywał swe zadania przy pomocy Departamentu Polityki Regionalnej Urzędu Marszałkowskiego Województwa Wielkopolskiego (UMWW).
W ramach Wielkopolskiego Regionalnego Programu Operacyjnego na lata 2007-2013 realizowane będą następujące priorytety:
WRPO został zaakceptowany przez Komisją Europejską.
RPO na lata 2014-2020.
Regionalny program operacyjny 2014-2020 – dokument, który określa działania i obszary wsparcia w nowej perspektywie finansowej 2014-2020. Ponownie realizowane będzie 16 programów operacyjnych, w tym jeden przejściowy program operacyjny dla województwa mazowieckiego, które jako jedyny region Polski nie zalicza się do regionów słabo rozwiniętych (wielkość PKB na mieszkańca jest wyższe niż 75 proc. średniej unijnej). Na realizację programów zostanie przeznaczone około 60 proc. funduszy strukturalnych: EFRR i EFS. Poszczególnym województwom przyznano następujące wsparcie:
RPO Województwa Małopolskiego.
Został zatwierdzony decyzją Komisji Europejskiej wykonawczą Komisji nr C(2015) 888 z dnia 12 lutego 2015 przyjmującą niektóre elementy programu operacyjnego „Regionalny Program Operacyjny Województwa Małopolskiego na lata 2014-2020” do wsparcia z Europejskiego Funduszu Rozwoju Regionalnego i Europejskiego Funduszu Społecznego w ramach celu „Inwestycje na rzecz wzrostu i zatrudnienia” dla regionu małopolskiego w Polsce CCI 2014PL16M2OP006.
Beneficjenci MRPO.
Program jest finansowany z dwóch źródeł: Europejskiego Funduszu Rozwoju Regionalnego i Europejskiego Funduszu Społecznego i składa się z 13 osi priorytetowych.
Regionalny Program Operacyjny Województwa Łódzkiego na lata 2014-2020.
18 grudnia 2014 r. Komisja Europejska przyjęła Regionalny Program Operacyjny Województwa Łódzkiego na lata 2014-2020.
Regionalny Program Operacyjny Województwa Łódzkiego na lata 2014-2020 jest programem dwufunduszowym współfinansowanym ze środków Europejskiego Funduszu Rozwoju
Regionalnego oraz Europejskiego Funduszu Społecznego. Całkowita alokacja na RPO WŁ na lata 2014-2020 wynosi 2,256 mld euro, z tego 1,621 mld euro to środki Europejskiego Funduszu Rozwoju Regionalnego, a blisko 635 mln euro Europejskiego Funduszu Społecznego.
Program operacyjny składa się z 12 osi priorytetowych:
Informacje o konferencjach, szkoleniach i naborach wniosków o dofinansowanie znajdują się na www.rpo.lodzkie.pl

</doc>
<doc id="1090568" url="https://pl.wikipedia.org/wiki?curid=1090568" title="Arab Shagya">
Arab Shagya



</doc>
<doc id="1090576" url="https://pl.wikipedia.org/wiki?curid=1090576" title="Lekkie dywizje pancerne III Rzeszy">
Lekkie dywizje pancerne III Rzeszy

Lekkie dywizje pancerne III Rzeszy (niem. "Panzer Leichte-Divisonen", dokładnie tłumaczone jako "dywizje szybkie") – dywizje, które powstały przez zmotoryzowanie pułków jazdy, przejmując ich tradycje, a i częściowo zadania, w przeciwieństwie do brygad formowanych do wsparcia piechoty. Podział ten odzwierciedla poglądy starszych oficerów różnych broni i ich opozycję do wizji Guderiana, który widział broń pancerną jako broń samodzielną.
Po kampanii wrześniowej dywizje lekkie zostały przeorganizowane w dywizje pancerne. 
Etat wojenny przewidywał 332 oficerów, 10335 szeregowych i 333 kancelistów, lecz każda z czterech użytych we wrześniu 1939 dywizji lekkich miała inną strukturę organizacyjną. Powinna się ona składać z batalionu czołgów, pułku lub dywizjonu rozpoznawczego i pułku artylerii, oraz batalionu przeciwpancernego, batalionu pionierów (czyli saperów), kompanii łączności oraz służb. 
Według Rajmunda Szubańskiego (Warszawa 1982) praktyczne wyposażenie obejmowało 73-190 czołgów, 38-76 samochodów pancernych, 24 haubice polowe, 6-10 dział piechoty, 18-30 moździerzy, 21-45 granatników, 48-51 dział ppanc, 12 armat plot, 158-270 karabinów maszynowych, 600 samochodów osobowych, 1370 ciężarowych i 1100 motocykli.
Sumarycznie w czterech, zorganizowanych do momentu ataku na Polskę, dywizjach lekkich (numery od 1 do 4) było 7 batalionów czołgów, 6 dywizjonów rozpoznawczych, co daje 521 czołgów i 228 samochodów pancernych, czyli około 20% wozów bojowych użytych w 1939 roku.
Wartościując siłę bojową jednostek Niemieckich należy brać pod uwagę typ posiadanych na stanie pojazdów. I tak 1 dywizja lekka posiadająca na stanie 106 czołgów PzKpfw 35(t) była jednostką silniejszą w porównaniu z dywizją pancerną uzbrojoną głównie w PzKpfw II i PzKpfw I, natomiast 3 dywizja lekka posiadała 59 wozów PzKpfw 38(t) Ausf.A. 
Uzbrojenie i rozmieszczenie dywizji lekkich i dywizji pancernych było skoordynowane z zadaniami, jakie przewidziano dla nich w operacji inwazyjnej.
Utworzone lekkie dywizje pancerne:
Zobacz też.
Wehrmacht 1 września 1939

</doc>
<doc id="1090585" url="https://pl.wikipedia.org/wiki?curid=1090585" title="Bjambyn Rinczen">
Bjambyn Rinczen

Bjambyn Rinczen (ur. 21 listopada 1905 w Kiachcie, zm. 4 marca 1977 w Ułan Bator) – mongolski pisarz, jeden z twórców współczesnej literatury mongolskiej, etnograf, historyk, językoznawca i tłumacz – przekładał na język mongolski także utwory literatury polskiej.
Rinczen studiował w latach 20. w Leningradzie, a doktorat z mongolistyki uzyskał w 1956 na Węgrzech. Był członkiem Mongolskiej Akademii Nauk. Z jego prac naukowych została przełożona na język polski praca religioznawcza o lamaizmie "Lamajskie maski taneczne" (1970).
Należał do najważniejszych pisarzy współczesnych swojego kraju. Debiutował w 1923 w prasie literackiej, a jego poezja, powieści, eseje i opowiadania wywarły znaczny wpływ na rozwój literatury mongolskiej. W 1935 został redaktorem naczelnym gazety „Ünen”, współredagował także pisma literackie.
Przetłumaczył na język mongolski 80 dzieł 25 pisarzy 15 krajów. Literaturę polską tłumaczył z oryginału – do ważniejszych przekładów należą wiersze wybrane Adama Mickiewicza (1955), "Popiół i diament" Jerzego Andrzejewskiego (1978), "Tęcza" Wandy Wasilewskiej (1970) oraz "Nowa miłość" Jarosława Iwaszkiewicza. Rozpoczął prace nad przekładem "Pana Tadeusza". Żywił silne przywiązanie do twórczości Kraszewskiego, która wywarła wpływ na jego własną twórczość historyczną.
Otrzymał odznakę „Zasłużony dla kultury polskiej”.

</doc>
<doc id="1090587" url="https://pl.wikipedia.org/wiki?curid=1090587" title="Place de Clichy">
Place de Clichy

Place de Clichy - stacja 2. i 13. linii metra w Paryżu. Stacja znajduje się na pograniczu 8., 9., 17. i 18. dzielnicy Paryża. Stacja na linii nr 2 została otwarta 26 października 1902 r., a stacja na linii 13 - 26 lutego 1911 r.

</doc>
<doc id="1090588" url="https://pl.wikipedia.org/wiki?curid=1090588" title="Since I’ve Been Loving You">
Since I’ve Been Loving You

Since I’ve Been Loving You – blues-rockowy utwór angielskiego zespołu Led Zeppelin, wydany na albumie "Led Zeppelin III" z roku 1970.
Utwór został nagrany na żywo w studiu, niemal bez żadnego miksowania. John Paul Jones grał w nim na organach Hammonda i używał pedałów basowych do partii basu. Z trzeciego albumu, „Since I’ve Been Loving You” był jedynym utworem, który był grany na koncertach jeszcze przed nagraniem go w studio, choć był najtrudniejszy z wszystkich do nagrania. Podobno Page zrobił sobie przerwę po serii nieudanych prób nagrań solówki – poszedł na spacer dookoła studia, aby odświeżyć umysł, na zewnątrz znalazł odpięty wzmacniacz, który szybko został wykorzystany, i Page nagrał solówkę już w kolejnym podejściu. Inżynier dźwięku Terry Manning nazwał ją "„najlepszą rockową solówką gitarową wszech czasów”".
Słowa utworu przypominają utwór zespołu Moby Grape „Never”, z albumu z 1968 "Grape Jam". Był to jeden z ulubionych zespołów Planta. Ponadto wstęp do utworu brzmi identycznie jak wstęp do utworu The Yardbirds „New York City Blues”.
Jest to jeden z niewielu utworów, w których można usłyszeć skrzypienie bębna taktowego Bonhama w nagraniu studyjnym – pozostałe to „The Ocean”, „The Rain Song”, „Ten Years Gone” i „Bonzo's Montreux”.
Utwór stanowi pokaz umiejętności wirtuozowskich członków zespołu, a w szczególności bluesowych solówek gitarowych Page’a. Grany był podczas tras koncertowych w latach 1970–1973, 1977, 1979–1980 oraz kilkukrotnie podczas tournée w roku 1975. Tuż przed trasą w 1975 Page złamał czwarty palec lewej ręki, co sprawiło, że na jakiś czas przestał grać „Since I’ve Been Loving You” oraz „Dazed and Confused”. Od roku 1977 Page włączał czasem do utworu fragmenty „Tea for One” z albumu "Presence".
Wersje.
Wersje live „Since I’ve Been Loving You” można zobaczyć w koncertowym filmie "The Song Remains the Same" i na płycie "Led Zeppelin DVD", a usłyszeć na "How the West Was Won", "Led Zeppelin BBC Sessions" oraz na ścieżce dźwiękowej do "The Song Remains the Same".
Page i Plant nagrali wersję tego utworu w 1994 – pojawiła się ona na albumie "". Plant użył również fragmentu w swoim solowym utworze „White, Clean, and Neat”. Jason Bonham, syn perkusisty Led Zeppelin, również nagrał jego cover – utwór ukazał się na albumie w 1997 – "In the Name of My Father – The Zepset – Live from Electric Ladyland".
Wersja live tego utworu pojawiła się na albumie "BBC One Sessions" Corinne Bailey Rae w 2006 roku.

</doc>
<doc id="1090595" url="https://pl.wikipedia.org/wiki?curid=1090595" title="Klemens Junosz Szaniawski">
Klemens Junosz Szaniawski



</doc>
<doc id="1090614" url="https://pl.wikipedia.org/wiki?curid=1090614" title="Discover and Download">
Discover and Download

Discover and Download to emitowana przez MTV seria programów dotyczących debiutujących na scenie muzcznej, początkujących artystów. Podobnie jak inny program o podobnej formule, "You Oughtta Know", emitowany przez VH1, oglądając Discover &amp; Download można poznać muzykę oraz charakterystykę wykonawców, którzy stawiają swoje pierwsze kroki na muzycznej scenie.
Dotychczas zaprezentowani artyści to:

</doc>
<doc id="1090616" url="https://pl.wikipedia.org/wiki?curid=1090616" title="Dublin Death Patrol">
Dublin Death Patrol

Dublin Death Patrol to amerykańska grupa thrashmetalowa, założona w 2006 roku przez wokalistę grupy Testament – Chucka Billy oraz byłego wokalistę Legacy i Exodus – Steve'a Souzę.
Historia.
Początki grupy sięgają wczesnych lat 80., kiedy Chuck Billy wraz ze swoim bratem Andym, Gregiem Bustamante, Erniem Boehm oraz Willym Lange tworzył kapelę Rampage. Grupa ta nie zyskała większego rozgłosu, jednak jej członkowie stali się znani w okolicy jako wielcy zabijacy, co i rusz prowokujący jakieś rozróby. Nazwa "Dublin Death Patrol" powstała właśnie od serii głośnych bójek z udziałem członków Rampage.
Sam zespół jednak dał o sobie znać dopiero w roku 2006 i rok później wydał debiutancki album zatytułowany "DDP 4 Life".

</doc>
<doc id="1090622" url="https://pl.wikipedia.org/wiki?curid=1090622" title="Czerwona chemia">
Czerwona chemia

Czerwona chemia – potoczna nazwa jednego z budynków Wydziału Chemicznego Politechniki Śląskiej w Gliwicach, położonego w pobliżu skrzyżowania ulic ks. Marcina Strzody i Wrocławskiej.
Został pierwotnie wzniesiony na siedzibę zawodowej szkoły mechaniczno-hutniczej, kształcącej kwalifikowany personel dla śląskich hut i zakładów budowy maszyn. Na budynku zachował się niemiecki napis: "Maschinenbau und Hütten Schule". Na potrzeby Politechniki Śląskiej przejęty po II wojnie światowej.
Architektura.
Budynek jest przykładem neogotyckiego budownictwa ceglanego z przełomu XIX i XX wieku.
Projektantem budynku, wzniesionego w latach 1906-1907, był architekt Georg Kuczora, który zaprojektował również gliwicką Katedrę pw. św. Piotra i Pawła. Bogaty zbiór form i detali elewacji nawiązuje do gotyckich motywów spotykanych w XIV i XV wieku na terenie Królewca, Hamburga i Lubeki. Styl ten charakteryzuje się stosowaniem licznych kształtek ceramicznych (ościeża okienne), cegieł barwionych i glazurowanych (parapety okienne, fryzy), a także elementów kamiennych (portale okienne i cokoły). Monumentalny charakter bryły gmachu podkreślają ryzality (część budynku wysunięta przed lico elewacji), zwieńczone schodkowymi szczytami oraz wieża wznosząca się ponad stromymi dachami budynku. Jednym z elementów elewacji jest dawny herb Gliwic, umieszczony na wieży od strony ul. Strzody. Jest on jednym z czterech – utrwalonych w architekturze – herbów Gliwic. Wykonano go z elementów ceramicznych. Wejście główne, zaakcentowane portalem zamkniętym ostrołukiem, wprowadza nas do wnętrz budynku. Uwagę zwracają tam sklepienia sieciowe i krzyżowo-żebrowe, wsparte na kolumnach i konsolach.

</doc>
<doc id="1090623" url="https://pl.wikipedia.org/wiki?curid=1090623" title="Sarkastodon">
Sarkastodon

†Sarkastodon – olbrzymi drapieżny ssak, żyjący w późnym eocenie (około 36-35 milionów lat temu) na terenie dzisiejszej Mongolii. Był członkiem całkowicie dziś wymarłego rzędu kreodontów. Sarkastodon był zwierzęciem przypominającym z wyglądu dzisiejsze niedźwiedzie, ale był od nich znacznie większy. Posiadał duży, podobny do szopiego, ogon. Prawdopodobne, że polował na takie duże zwierzęta, jak na przykład brontoterium.
Zwierzę miało około 3 metrów długości. Wysokość w kłębie wynosiła 2 metry. Masa ciała osiągała około 1 tony. Uważa się, że jego duże rozmiary związane były z występowaniem na terenie Azji centralnej dużych zwierząt roślinożernych, jak nosorożce, brontoteria i chalikoteria. Szczątki zębów sarkastodona wskazują na to, że był zwierzęciem wszystkożernym, o diecie podobnej do tej, jaka jest charakterystyczna dla niedźwiedzia brunatnego. Jednakże układ zębów kreodontów był inny niż u współczesnych drapieżnych, co raczej zawężało zestaw przyjmowanych przez nie pokarmów.
Sarkastodon, podobnie jak inne kreodonty, został ostatecznie wyparty przez ssaki z rzędu drapieżnych. proces ten trwał około 10 milionów lat.

</doc>
<doc id="1090624" url="https://pl.wikipedia.org/wiki?curid=1090624" title="Excess-3">
Excess-3



</doc>
<doc id="1090629" url="https://pl.wikipedia.org/wiki?curid=1090629" title="AFF">
AFF

AFF (ang. "Accelerated FreeFall" - przyspieszona nauka swobodnego spadania) – metoda szkolenia spadochronowego mająca na celu stosunkowo szybkie przygotowanie ucznia-skoczka do wykonywania samodzielnych skoków z opóźnionym otwarciem spadochronu.
Część teoretyczna.
Szkolenie teoretyczne zaczyna się przed pierwszym skokiem i trwa przez cały kurs. Przed pierwszym skokiem student uczy się m.in. postępowania w przypadku sytuacji awaryjnych oraz działania sprzętu. Po każdym skoku uczeń-skoczek dostaje informację o swoich błędach, które omawiane są na podstawie filmu ze skoku, nagranego przez instruktora.
Część praktyczna.
Część praktyczną stanowią ćwiczenia na uprzęży, podczas których uczeń-skoczek uczy się wyczepiania spadochronu głównego i otwierania zapasowego oraz skoki. Skoki w systemie AFF muszą być wykonywane co najmniej z 3000 m, ale zwykle jest to 4000 m. Sprzęt, na którym skacze uczeń-skoczek wyposażony jest w AAD oraz RSL. Uczeń-skoczek i instruktor posiadają również radiotelefon, przez które uczeń po otwarciu spadochronu dostaje wskazówki ułatwiające prawidłowe wylądowanie w wyznaczonym miejscu. Podczas skoków student musi zaliczyć 5 zadań/skoków, których liczba często pokrywa się z ilością skoków potrzebnych do opanowania przez skoczka wszystkich umiejętności. W trakcie pierwszego poziomu student skacze z dwoma instruktorami, a następnie z jednym. Aby zakończyć szkolenie, student musi opanować umiejętność otwierania spadochronu, utrzymywania stabilnej sylwetki, przemieszczania się do przodu, powracania do płaskiej pozycji po zdestabilizowaniu sylwetki oraz wykonywania obrotów. Musi również opanować umiejętność samodzielnego zbudowania rundy do lądowania i samego lądowania.
Po ukończeniu kursu skoczek może wykonywać samodzielne skoki, ale do uzyskania świadectwa kwalifikacji lub dokumentu potwierdzającego uznanie licencji zagranicznej ma status ucznia-skoczka i za jego bezpieczeństwo odpowiada instruktor, który go nadzoruje w danym skoku.

</doc>
<doc id="1090633" url="https://pl.wikipedia.org/wiki?curid=1090633" title="Jean de Lastic">
Jean de Lastic

Jean de Lastic (ur. 1371 w Owerni, zm. 19 maja 1454) — 36 wielki mistrz joannitów od 6 listopada 1437, wcześniej przeor Owernii.

</doc>
<doc id="1090636" url="https://pl.wikipedia.org/wiki?curid=1090636" title="Reset EP">
Reset EP

Reset to EP amerykańskiej grupy Mute Math. Było ono pierwszym wydanym albumem zespołu. Płyta ukazała się 28 września 2004 roku nakładem oddziału Warner Music Group.
Lista utworów.
Autorami tekstów są Paul Meany i Darren King, wyjątki są oznaczone.

</doc>
<doc id="1090639" url="https://pl.wikipedia.org/wiki?curid=1090639" title="Moby Dick (utwór instrumentalny)">
Moby Dick (utwór instrumentalny)

Moby Dick – utwór instrumentalny angielskiego zespołu rockowego Led Zeppelin, z albumu "Led Zeppelin II", który wydany został w 1969 roku. 
Tytuł utworu.
Nazwa publikacji jest hołdem dla tytułowego bohatera – białego kaszalota, z powieści Moby Dick, napisanej przez Hermana Melvilla. Według żony perkusisty – Pat, ich syn Jason często prosił tatę o zagranie „tego długiego kawałka”. Kiedy John zapytał dlaczego, chłopiec odpowiedział „Jest długi jak Moby”.
Geneza instrumentalu.
Na kształt „Moby Dicka” swój wpływ mieli tacy perkusiści jak Joe Morello – utwór „Castilian Drums”, a szczególnie wersja live z albumu "At Carnegie Hall" – oraz Ginger Baker z utworem „Toad”. Wykorzystano tu m.in. takie techniki jak granie gołymi dłońmi, triole pomiędzy rękami a stopą, a także podwójne uderzenia w bęben taktowy. Wszystkie te elementy pojawiają się w wymienionych powyżej utworach – oba zawierają też długie perkusyjne solo. Wpływ na utwór miał również Ed Cassidy ze swoim utworem „It's All the Same”, nagranym z zespołem Spirit.
Riff gitarowy jest bardzo podobny do tego z utworu formacji Yardbirds – „I’m Not Talking”, oraz do „The Girl I Love She Got Long Black Wavy Hair”, z albumu "Led Zeppelin BBC Sessions".
Solo perkusyjne Bonhama było często grane podczas koncertów Led Zeppelin od 1968 roku – stanowił modelowy pokaz jego gry – aż do roku 1977. W latach 1968–69 nosił nazwę „Pat's Delight” (odniesienie do żony Bonhama), w okresie 1969–1975 był to „Moby Dick”, a podczas amerykańskiej trasy koncertowej w 1977, nazywano go „Over the Top” – wówczas zaczynał się on riffem do „Out on the Tiles”, które później przechodziło w długie solo perkusyjne.
Ostateczny kształt instrumentalu – jaki znalazł się na drugiej płycie studyjnej Led Zeppelin – utwór uzyskał po tym, jak Page wielokrotnie zastając Bonhama jammującego samotnie grającego w studio, nagrał fragmenty jego popisów, następnie montując wszystko w całość.
Na koncertach.
Przy wykonywaniu tego utworu nie brał udziału wokalista Robert Plant – podczas koncertów zapowiadał tylko Bonhama przed zagraniem utworu. Gitara i bas pomagały mu tylko na samym początku i samym końcu, gdzie pozostała część to wyłącznie solo Bonhama.
Podczas koncertów, solo Bonhama trwało od 12., aż do 30. minut. W tym czasie reszta zespołu opuszczała scenę po wspólnym zagraniu wstępu. Podczas gry Bonham często odstawiał pałki, albo rzucał je w publiczność i grał dalej gołymi rękami (czasem aż do krwi). Swego czasu zdarzyło się, że grał on rękami, ponieważ podczas eksplozywnej gry muzyk połamał pałeczki.
Wersje na żywo „Moby Dicka” można usłyszeć na albumach "How the West Was Won" (o długości 19:20, z Long Beach Arena z roku 1972), oraz na filmie-koncercie "The Song Remains the Same", a także na towarzyszącej mu ścieżce dźwiękowej. Na "Led Zeppelin DVD" pojawiła się 15-minutowa wersja z koncertu w Royal Albert Hall w 1970.
Inne wersje.
Jimmy Page tak zmiksował „Moby Dicka”, aby gładko przechodził w utwór „Bonzo's Montreux” na albumie "Led Zeppelin Boxed Set", wydanym w 1990 roku.
Dread Zeppelin nagrał wersję tego utworu na swoim albumie "Un-Led-Ed".

</doc>
<doc id="1090643" url="https://pl.wikipedia.org/wiki?curid=1090643" title="Fidelitatem et Constantiam">
Fidelitatem et Constantiam

Fidelitatem et Constantinam (łac. „Wiernością i Stałością”) – słowa, jakimi określił Lublin August II Mocny w przywileju nadanym miastu w 1703 roku. Król nadał miastu ten przywilej w związku z postawą mieszczan Lublina, którzy popierali go w trakcie wielkiej wojny północnej. Lublin został zrównany w prawach z Krakowem.
Ta dewiza (w formie mianownikowej, "Fidelitas et Constantia") znalazła się na sztandarze miasta i rady miasta, który został ustanowiony uchwałą z dnia 29 grudnia 2010 roku jako jeden z nowych symboli miasta i jego władz.
Dewiza została upamiętniona w musicalu z 2017 roku, "Fidelitas – Suita Lubelska".

</doc>
<doc id="1090647" url="https://pl.wikipedia.org/wiki?curid=1090647" title="Moby Dick (ujednoznacznienie)">
Moby Dick (ujednoznacznienie)



</doc>
<doc id="1090648" url="https://pl.wikipedia.org/wiki?curid=1090648" title="Ergolina">
Ergolina

Ergolina – organiczny związek chemiczny będący podstawą wielu substancji używanych w medycynie, jak i substancji psychoaktywnych (np. LSD).

</doc>
<doc id="1090650" url="https://pl.wikipedia.org/wiki?curid=1090650" title="Rudżamon">
Rudżamon

Rudżamon lub Amonrudż – faraon, władca starożytnego Egiptu, z XXIII dynastii libijskiej, z czasów Trzeciego Okresu Przejściowego. Panował w latach 755-735 p.n.e. Był synem Osorkona III i królowej Tentsai, młodszym bratem swego poprzednika – Takelota III. Córka Rudżamona i królowej Tadiamon – Nesiterpauta wyszła za mąż za władcę Herakleopolis – Pefczauauibasteta. Fragmenty bloków kamiennych z ich imionami odnaleziono w Medinet Habu, co może świadczyć o pracach budowlanych, dokonanych tam z polecenia Rudżamona.
W różnych częściach Egiptu władzę sprawowali:
Jak wyglądał podział władzy w Egipcie w Trzecim Okresie Przejściowym .

</doc>
<doc id="1090651" url="https://pl.wikipedia.org/wiki?curid=1090651" title="Thailand Open 2007">
Thailand Open 2007

Thailand Open 2007 – tenisowy turniej ATP z cyklu Thailand Open rozgrywany w dniach 22–30 września 2007 roku w Bangkoku na kortach twardych w hali o puli nagród 550 000 dolarów amerykańskich.

</doc>
<doc id="1090659" url="https://pl.wikipedia.org/wiki?curid=1090659" title="Sean S. Cunningham">
Sean S. Cunningham

Sean Sexton Cunningham (ur. 31 grudnia 1941 r. w Nowym Jorku) – amerykański reżyser, scenarzysta oraz producent filmowy, twórca głośnego horroru "Piątek, trzynastego" (1980).
Brał udział w produkcji (także wykonawczej) wielu popularnych filmów, głównie horrorów – m.in. "Ostatniego domu na lewo" (1972), "Freddy'ego kontra Jasona" (2003), "Jasona X" (2001) czy "" (1993).
Także twórca horrorów "Obcy z głębin" oraz "Obcy obserwuje". Wyreżyserował jedną ze scen "Koszmaru z ulicy Wiązów" (1984), nie został jednak ujęty w czołówce.

</doc>
<doc id="1090662" url="https://pl.wikipedia.org/wiki?curid=1090662" title="Leichte-Divisonen">
Leichte-Divisonen



</doc>
<doc id="1090664" url="https://pl.wikipedia.org/wiki?curid=1090664" title="Festiwal Kina Amatorskiego i Niezależnego KAN">
Festiwal Kina Amatorskiego i Niezależnego KAN

Idea i kształt Festiwalu.
Międzynarodowy Festiwal Kina Amatorskiego i Niezależnego KAN organizowany jest od 2000 roku. To coroczne spotkanie z bezkompromisowym, młodym kinem, funkcjonującym obok głównych nurtów. Festiwal organizowany jest we współpracy ze Zrzeszeniem Studentów Polskich, a jego celem jest przede wszystkim promocja młodego, niezależnego kina polskiego wśród szerokiej publiczności – w czasie finału we Wrocławiu, oraz w ramach organizowanych na całym świecie Pokazów Specjalnych.
W ramach festiwalu organizowane są "Konkurs Filmów Polskich", oraz, od 2007 roku, "Konkurs Filmów Zagranicznych". W "KFP" prezentowany jest przekrój przez młodą i niezależną twórczość (do konkursu przyjmowane są także etiudy szkolne i niekomercyjne filmy absolwentów szkół filmowych). W "KFZ" prezentowane są docenione na innych międzynarodowych festiwalach w kraju i na świecie krótkie formy (do 30 min.). Filmy do konkursu zgłaszają autorzy lub osoby ich reprezentujące, organizatorzy zapraszają też do konkursu filmy szczególnie godne uwagi, a dostrzeżone na innych festiwalach.
W Jury Konkursu Filmów Polskich zasiadali dotychczas między innymi: Sylwester Chęciński, Stanisław Lenartowicz, Jan Jakub Kolski, Jerzy Płażewski, Jacek Petrycki, Robert Gonera, Andrzej Saramonowicz, Patryk Vega, Arkadiusz Tomiak, Andrzej Zajączkowski, Konrad Niewolski, Petro Alesowski, Witold Chomiński, Maria Zmarz-Koczanowicz, Tomasz Karolak, Tadeusz Szymków, Grażyna Torbicka, Sławomir Idziak, Sławomir Fabicki, Cezary Harasimowicz, Magdalena Kumorek, Jerzy Kapuściński, Filip Marczewski, Anna Wydra, Artur Pilarczyk, Jan Pelczar.
W Konkursie Filmów Zagranicznych do roku 2010 jedyną nagrodę przyznawała publiczność. W 2011 po raz pierwszy powołano Jury KFZ. Dotychczas zasiadali w nim: Lech Moliński, Nataliya Ilchuk, Nadezda Bakuradze, Tamás Gábeli.
Nagrody KAN - KANewki.
Na Festiwalu KAN przyznawane są nagrody - "KANewki". "KANewki" zawsze nawiązują kształtem i formą do postaci "KANopka", który jest ikoną festiwalu. Jest to przygotowany przez Adama Koniuszewskiego projekt, który zwyciężył w konkursie na logo zorganizowanym przez festiwal w 2004 roku.
Do 2010 roku (11 edycja KAN), przyznawano następujące nagrody:
Laureaci KAN.
Autorzy i tytuły filmów nagrodzonych w czasie ostatnich trzech edycji festiwalu:

</doc>
<doc id="1090666" url="https://pl.wikipedia.org/wiki?curid=1090666" title="Harry Crosby">
Harry Crosby

Harry Lillis Crosby III (ur. 8 sierpnia 1958 w Hollywood w stanie Kalifornia) – amerykański były aktor i inwestor bankowy, syn oscarowego aktora Binga Crosby'ego i Kathryn Grant. Wystąpił w jednej z głównych ról w horrorze "Piątek, trzynastego" (1980).

</doc>
<doc id="1090669" url="https://pl.wikipedia.org/wiki?curid=1090669" title="Struga Warszawska">
Struga Warszawska

Struga Warszawska – przystanek kolejowy w Markach, do 1923 stacja kolejowa, na nieistniejącej już linii Mareckiej Kolei Dojazdowej i Struga Warszawska – Izabelin.

</doc>
<doc id="1090671" url="https://pl.wikipedia.org/wiki?curid=1090671" title="XAdES">
XAdES

XAdES" (XML Advanced Electronic Signatures)" - format kwalifikowanego podpisu elektronicznego.
Opis.
Format promowany przez Unię Europejską oraz w Polsce przez MSWiA. XAdES jest rozwinięciem XML-DSig, wypełnia pole "ds:Object", powiązany jest z "ds:SignedInfo" za pomocą elementu "ds:Reference" wskazującego na "SignedProperties".
 XMLDSIG
 &lt;ds:Signature ID?&gt;- - - - - - - - -+- - - - - -+
 &lt;ds:SignedInfo&gt; | | 
 &lt;ds:CanonicalizationMethod/&gt; | |
 &lt;ds:SignatureMethod/&gt; | |
 (&lt;ds:Reference URI? &gt; | |
 (&lt;ds:Transforms&gt;)? | |
 &lt;ds:DigestMethod/&gt; | |
 &lt;ds:DigestValue/&gt; | |
 &lt;/ds:Reference&gt;)+ | |
 &lt;/ds:SignedInfo&gt; | |
 &lt;ds:SignatureValue/&gt; | |
 (&lt;ds:KeyInfo&gt;)?- - - - - - - - - + |
 &lt;ds:Object&gt; |
 &lt;QualifyingProperties&gt; |
 &lt;SignedProperties&gt; |
 &lt;SignedSignatureProperties&gt; |
 (SigningTime)? |
 (SigningCertificate)? |
 (SignatureProductionPlace)? |
 (SignerRole)? |
 &lt;/SignedSignatureProperties&gt; |
 &lt;SignedDataObjectProperties&gt; |
 (DataObjectFormat)* |
 (CommitmentTypeIndication)* |
 (AllDataObjectsTimeStamp)* |
 (IndividualDataObjectsTimeStamp)* |
 &lt;/SignedDataObjectProperties&gt; |
 &lt;/SignedProperties&gt; |
 &lt;UnsignedProperties&gt; |
 &lt;UnsignedSignatureProperties&gt; |
 (CounterSignature)* |
 &lt;/UnsignedSignatureProperties&gt; |
 &lt;/UnsignedProperties&gt; |
 &lt;/QualifyingProperties&gt; |
 &lt;/ds:Object&gt; |
 &lt;/ds:Signature&gt;- - - - - - - - - - - - - - - - +
 XAdES-BES
? - element opcjonalny, * - dowolna liczba elementów, + - co najmniej 1 element
Formy.
ETSI definiuje kilka form XAdES-a, kolejno wymienionych poniżej, z których każda jest rozwinięciem poprzedniej:

</doc>
<doc id="1090682" url="https://pl.wikipedia.org/wiki?curid=1090682" title="Zabójca Rosemary">
Zabójca Rosemary

Zabójca Rosemary (także "Morderca Rosemary"; ang. "The Prowler", 1981) – amerykański horror filmowy z modnego w latach 80. XX w. podgatunku slasher. Twórcą projektu jest Joseph Zito, reżyser serii "Piątek, trzynastego" oraz "Zaginionego w akcji" (1984).
Opis fabuły.
Akcja filmu toczy się w miasteczku Avalon Bay. W dzień balu maturalnego zaczyna dochodzić do makabrycznych mordów. Czy zbrodnie mają związek z zabójstwem pary nastolatków, do którego doszło przed trzydziestoma laty? Kim jest morderca w wojskowym mundurze?

</doc>
<doc id="1090684" url="https://pl.wikipedia.org/wiki?curid=1090684" title="Van Halen III">
Van Halen III

Van Halen III – jedenasty album Van Halen wydany 1998. Samma Hagara na wokalu zastąpił Gary Cherone.

</doc>
<doc id="1090687" url="https://pl.wikipedia.org/wiki?curid=1090687" title="Mistrzostwa świata w lekkoatletyce juniorów 2008">
Mistrzostwa świata w lekkoatletyce juniorów 2008



</doc>
<doc id="1090689" url="https://pl.wikipedia.org/wiki?curid=1090689" title="Dwudziestolecie międzywojenne (historia powszechna)">
Dwudziestolecie międzywojenne (historia powszechna)

Dwudziestolecie międzywojenne (także: okres międzywojenny, międzywojnie) – okres w historii świata, obejmujący dwadzieścia jeden lat pomiędzy zakończeniem I wojny światowej, tj. zawarciem rozejmu w Compiègne (1918) a wybuchem II wojny światowej (1939).
Polityka.
Kształtowanie ładu międzynarodowego.
Jeszcze przed podpisaniem kapitulacji w I wojnie światowej Cesarstwo Niemieckie upadło. Kanclerz Max von Baden ogłosił abdykację cesarza w dniu 9 listopada, a socjaldemokraci ogłosili powstanie republiki. Powołano rząd tymczasowy, na czele którego stanął Friedrich Ebert. Jeszcze w końcu grudnia 1918 roku powstała Komunistyczna Partia Niemiec, a rewolucja została krwawo stłumiona. Z powodu niestabilnej sytuacji w Berlinie, zwołane w lutym 1919 r. Zgromadzenie Narodowe obradowało w Weimarze. Tam też 31 lipca 1919 r. parlament uchwalił konstytucję zwaną weimarską, która weszła w życie dwa tygodnie później.
Pierwsze lata okresu upłynęły na sporach (często zbrojnych) o wytyczenie granic. 28 czerwca 1919 r. podpisano traktat wersalski, który oficjalnie zakończył I wojnę światową. Na Niemcy nałożono kary za wywołanie wojny, m.in. odebrano kolonie zamorskie, armia została zredukowana, zabroniono jej posiadania niektórych rodzajów broni, nałożono kontrybucje, zdemilitaryzowano niektóre regiony jak Nadrenia i wyspa Helgoland. Ponadto podpisano traktaty pokojowe z Austrią (w Saint-Germain-en-Laye), z Bułgarią (w Neuilly-sur-Seine), z Węgrami (w Trianon) i z Turcją (w Sèvres), jednak ten ostatni nie wszedł w życie, a jego postanowienia zrewidowano w traktacie z Lozanny (1923), który był następstwem zwycięstwa wojsk tureckich nad greckimi.
Z inicjatywy prezydenta USA Thomasa W. Wilsona, dla zapobieżenia wybuchowi kolejnej wojny, powołano organizację międzynarodową, jaką była Liga Narodów, której zakres działań był mocno ograniczony z powodu niejasnego podziału kompetencji pomiędzy jej organami i sprzeczności między interesami mocarstw.
Bezpośrednio po I wojnie światowej kraje powstałe w jej efekcie oraz przegrane państwa centralne budowały u siebie ustroje demokratyczne. Było to związane z wzorowaniem się na zwycięskich mocarstwach – Wielkiej Brytanii i Francji, a także z powszechnymi nastrojami egalitarystycznymi wywołanymi traumą wojenną.
System utrzymania ładu międzynarodowego.
Liga Narodów, powołana do zarządzania zbiorowym bezpieczeństwem świata, w większości okazała się nieefektywna. Liga w znacznym stopniu związana była stanowiskiem mocarstw popierających jedną ze stron konkretnego konfliktu (np. państwa należącego do Ententy), niemniej w okresie swojego istnienia przyczyniła się do rozwiązania 30 konfliktów międzynarodowych, w których mogła liczyć na zgodne stanowisko Francji i Wielkiej Brytanii. Do tych konfliktów należy polsko-litewski o przynależność Wileńszczyzny, o przynależność Kłajpedy (1923 r.), fińsko-szwedzki o Wyspy Alandzkie (1920 r.), o Mosul między Wielką Brytanią a Turcją (1923 r.), czy włosko-grecki z 1923 r. Na tym tle wyróżnia się bułgarsko-grecki konflikt z 1925 r., w którym Liga Narodów poparła jednoznacznie Bułgarię. Ponadto w okresie międzywojennym udało się uspokoić także konflikty Albanii i Jugosławii, Albanii i Grecji, Polski i Niemiec, Węgier i Czechosłowacji.
Do Ligi nie przystąpiły USA, które nie zdołały ratyfikować przystąpienia w Kongresie. Izolacjonizm USA przybrał na sile szczególnie w latach 1930., pod wpływem kryzysu gospodarczego. Niemcy przyjęto do Ligi w 1926 r. (odeszły w 1933 r.), Turcję w 1932 r., ZSRR w 1934 r. (do 1939 r.). Jednocześnie Brazylia opuściła jej szeregi w 1926 r., Japonia w 1933 r., a Włochy w 1937 r. Pierwszą znaczącą porażką funkcjonowania Ligi była nieudana próba rozwiązania konfliktu chińsko-japońskiego, co było spowodowane obstrukcją ze strony Japonii, a następnie jej wystąpieniem z Ligi, w efekcie Japonia okupowała Mandżurię od 1932 r. aż do końca II wojny światowej.
Tendencje antydemokratyczne.
W większości krajów z czasem odchodzono od demokracji w kierunku rządów dyktatorskich, choć zdarzały się także upadki dyktatur i przywracanie demokracji. W latach 1920. upadek demokracji był związany z brakiem zakorzenienia tradycji demokratycznej lub z frustracją wynikiem minionej wojny, a w następnej dekadzie jako przyczynę wskazać należy kryzys gospodarczy.
W 1920 r. powstała Narodowosocjalistyczna Niemiecka Partia Robotników (NSDAP), którą od 1921 r. kierował Adolf Hitler. 30 stycznia 1933 roku kanclerzem Niemiec został Adolf Hitler, a do władzy wskutek koalicji doszła jego partia NSDAP, Hitler rozpoczął budowę totalitarnej III Rzeszy, zyskując poparcie Niemców hasłami o konieczności rewanżu za klęskę I wojny i niesprawiedliwego w oczach Niemców traktatu wersalskiego. Rządy totalitarne wprowadzone zostały w Rosji (1917), Włoszech (1922, w pełni od 1926) i Niemczech (1933), a towarzysząca im ideologia była inspiracją dla ugrupowań w różnych państwach Europy, które jednak nie uzyskały władzy w swoich krajach (Polska, Rumunia, Czechosłowacja, Węgry, Jugosławia, Austria, Wielka Brytania, Belgia, Francja, Holandia, Finlandia).
Rządy autorytarne zaprowadzono na Węgrzech (1920), Bułgarii (1923−1926, 1934), Portugalii (1926), Polsce (1926), Litwie (1926), Rumunii, Albanii (1928), Jugosławii (1929), Hiszpanii (1923–1931, 1936), Austrii (1933), Estonii (1933), Łotwie (1934), Grecji (1935) i Turcji (1923).
Sytuacja w Afryce.
W początkach okresu międzywojennego proces terytorialnego kształtowania się imperiów kolonialnych w Afryce został zakończony, wraz z przejęciem przez Ligę Narodów niemieckich kolonii i przekazania ich w ramach mandatu zwycięskim mocarstwom w zarząd. Jednocześnie już od okresu przedwojennego (wojen burskich) pojawiała się krytyka kolonializmu, zwłaszcza wśród warstw niższych europejskich społeczeństw. Wycofanie USA z ratyfikacji traktatu wersalskiego dało mocarstwom europejskim większą swobodę w ukształtowaniu systemu mandatowego, który wbrew intencjom prezydenta Wilsona nie odróżniał ich ostatecznie mocno od zwykłych kolonii.
Jedynym niepodległym państwem afrykańskim w okresie międzywojennym była Etiopia, granicząca z obszarami włoskich kolonii i traktowana przez Włochy jako obszar potencjalnej ekspansji, ale stanowiąca też obszar francusko-brytyjsko-włoskiej walki o wpływy. W 1934 r. doszło do incydentu granicznego pomiędzy Etiopią a Somali Włoskim, po którym Włochy zażądały odszkodowania, a Etiopia przy poparciu Wielkiej Brytanii zwróciła się do Ligi Narodów o rozstrzygnięcie konfliktu. Wobec niejednoznacznego stanowiska Francji, która usiłowała pozyskać Włochy jako sojusznika przeciw Niemcom, brytyjski plan wymiany terytoriów pomiędzy Etiopią, Somali Włoskim i Somali Brytyjskim nie doszła do skutku. W 1935 r. wybuchła wojna abisyńsko-włoska, w ramach której dysponujący dużą przewagą liczebną i techniczną Włosi pokonali stawiającą niespodziewanie zaciekły opór Etiopię i w maju 1936 r. zdobyli Addis Abebę, włączając ją do swojego imperium kolonialnego jako część kolonii Włoska Afryka Wschodnia. Opór etiopski w dalszym okresie był kontynuowany przez siły partyzanckie.
Sytuacja w Azji i na Bliskim Wschodzie.
W Chinach okres międzywojenny upłynął pod znakiem rywalizacji komunistów i nacjonalistów, która tylko w pięcioletnim okresie 1922–1927 była zastąpiona współpracą pomiędzy obiema partiami, która wynikała z sojuszu nacjonalistów z ZSRR. W okresie militarystów (1916–1928) pogrążone w chaosie Chiny rozpadły się na niezależne strefy rządzone przez dowódców wojskowych, ale po śmierci Sun Yat-sena, w trakcie tzw. Ekspedycji Północnej, Czang Kaj-szek doprowadził do poddania większości kraju władzy swojego rządu. W trakcie tej kampanii Czang uznał rosnących w siłę komunistów za zagrożenie i w kwietniu 1927 roku zadecydował o ostatecznym zerwaniu współpracy ze Związkiem Radzieckim, co przekształciło się w wojnę domową (1927) przeciw komunistom. Komuniści uciekali głównie do prowincji Jiangxi i Fujian, gdzie wobec słabości administracji utworzyli górskie bazy. W latach 1930-1933 chiński rząd przeprowadził pięć kampanii zbrojnych przeciw komunistom, które zakończyły się rozbiciem chińskiej Armii Czerwonej, której niedobitki pod wodzą Mao Zedonga rok później podjęły wędrówkę na północ, tzw. Długi Marsz, do prowincji Shanxi. Ostatecznemu rozbiciu sił komunistycznych przeszkodził bunt marsz. Zhanga Xuelianga. Wojnę domową zawieszono pod wpływem japońskiej agresji na Chiny w 1937 r.
W Indiach Brytyjskich narastały w okresie międzywojennym tendencje niepodległościowe, które były jednak tłumione przez Brytyjczyków przez cały ten okres, choć kierowany przez Mahatmę Gandhiego ruch niepodległościowy zwrócił uwagę świata na problem kolonializmu, wzmocnił nacisk opinii publicznej na mocarstwa imperialne, dostrzegającej potrzebę nadania pewnych form autonomii koloniom, również w Afryce i na Karaibach.
W Związku Radzieckim z rywalizacji o władzę zwycięsko wyszedł Józef Stalin, który wobec znacznego zacofania gospodarki – ok. 75% PKB stanowiła produkcja rolna, a wyroby przemysłowe prawie w 100 proc. pochodziły z importu – natychmiast rozpoczął projekt forsownej industrializacji, której celem była również zmiana struktury społeczeństwa. W efekcie przymusowej kolektywizacji rolnictwa nastąpiła ucieczka chłopów do miast, gdzie utworzyli oni licznie klasę robotniczą. Jednocześnie eksport płodów rolnych prowadzony mimo masowego głodu, pozwolił na zakup w USA kompletnych fabryk i licencji. Politycznie ZSRR był początkowo izolowany, dopiero w 1922 r. w Rapallo nastąpiło niemiecko-radzieckie porozumienie o rezygnacji z roszczeń i zobowiązań oraz zawarto szereg porozumień gospodarczych i wojskowych, co od początku było wymierzone w ład wersalski, gdyż dzięki testom i produkcji broni oraz szkoleniu żołnierzy w ZSRR, Niemcy omijali sankcje nałożone przez pokój wersalski. Już pięć lat później ZSRR skoncentrował się na współpracy wojskowej z firmami z USA, które realizowały dostawy do ZSRR i budowały na jego terenie zakłady przemysłowe. W stosunkach z Wielką Brytanią początkowo utrzymywano tylko nieoficjalne stosunki gospodarcze, a oficjalne nawiązanie stosunków nastąpiło w 1924 r., pod rządami brytyjskiej Partii Pracy, jednak po kryzysie gospodarczym i fali strajków dwa lata później Komintern wezwał brytyjskich komunistów do obalenia rządu i przeprowadzenia rewolucji, co skutkowało zerwaniem przez Wielką Brytanię stosunków z ZSRR.
Na Bliskim Wschodzie w niepodległych państwach jak Turcja i Iran obalono dotychczasowe dynastie i ustanowiono nowe dyktatury (w Turcji republikańską, a w Iranie monarchistyczną), które miały wyraźne aspiracje modernizacyjne i westernizacyjne.
Sytuacja w Ameryce Łacińskiej.
Na koniec okresu przedwojennego oraz okres międzywojenny przypadły próby demokratyzacji części państw latynoamerykańskich, obejmujące rozszerzenie praw wyborczych, wprowadzanie nowych konstytucji i włączanie ludności chłopskiej do życia publicznego. W 1929 r. Ekwador jako pierwszy w tej części świata przyznał prawa wyborcze kobietom, a cztery lata później jego śladem poszły Brazylia, Urugwaj i Kuba.
Chociaż jedynie Brazylia wzięła aktywny dział w I wojnie światowej, a Meksyk i Argentyna rywalizowały o pozycję lidera obozu państw neutralnych, wszystkie kraje Ameryki Łacińskiej odczuły ekonomiczne skutki wojny, w szczególności państwa odnoszące wcześniej największe sukcesy w penetracji rynków europejskich – np. Argentyna. Po wojnie miał miejsce gwałtowny wzrost eksportu, gdy latynoamerykańscy eksporterzy realizowali rosnące zamówienia od uczestników niedawnej wojny. Ten okres wzrostu był jednak krótkotrwały, i wygasł on w miarę odbudowy europejskich gospodarek i przekierowania na cywilny rynek ich mocy produkcyjnych. Pomimo tego, okres lat 1920. był generalnie okresem wzrostu gospodarczego, co wynikało z kombinacji interwencji rządowych oraz inwestycji zagranicznych (głównie z USA).
Wzrost zależności od zagranicznego kapitału przyczynił się do wzmożenia nastrojów nacjonalistycznych wśród konserwatystów i antyimperialistycznych wśród lewicy, umacnianych dodatkowo interwencjami amerykańskimi na Karaibach i w Meksyku. Znalazło to wyraz w szeregu strajków organizowanych przeciw zachodnim koncernom. Po wybuchu wielkiego kryzysu nastąpił odpływ zagranicznych kapitałów, załamanie eksportu i spadek dochodów, skutkujący ograniczeniem importu. Spowodowało to skręt w kierunku polityki protekcjonistycznej i doprowadziło do rozwoju sektorów gospodarki tłamszonych do tej pory importem.
W krajach Ameryki Łacińskiej prowadzone były również progresywne reformy, np. Urugwaj jako pierwszy tworzył w latach 1920. rozwiązania z zakresu państwa dobrobytu, w tym minimalną pensję i rozbudowany system opieki socjalnej.
Przemiany ekonomiczne i społeczne w Ameryce Łacińskiej doprowadziły do oczekiwania zmian politycznych, choć reformy były zazwyczaj dość ograniczone i obejmowały zazwyczaj dopuszczenie do przywilejów politycznych klasy średniej. W 1920 r. reformiści odnieśli zwycięstwo wyborcze w Chile, ale spory między prezydentem i parlamentem doprowadziły do przejęcie władzy przez siły konserwatywne i krótkotrwałej dyktatury wojskowej, a stabilizację przywrócono w 1932 r. Wraz z powrotem do demokracji w Chile uchwalono nową konstytucję, osłabiającą pozycję oligarchów, i wprowadzono reformy socjalne korzystne dla klasy średniej i klasy robotniczej. Również kolumbijska Partia Liberalna, obejmując władzę w 1930 r., skierowała się w stronę upodmiotowienia klasy robotniczej. 
W latach 1930. w Peru Víctor Raúl Haya de la Torre ogłosił progresywny program inspirowany meksykańską rewolucją, który łączył ekonomiczny nacjonalizm z wszechlatynoską solidarnością, a także postulował włączenie Indian do życia publicznego.
Konflikty zwiastujące II wojnę światową.
W 1931 r. załamała się hiszpańska dyktatura wojskowa, co doprowadziło do abdykacji Alfonsa XIII wzrosły napięcia i konflikty polityczne. Już w 1934 r. skrajnie prawicowa Falanga porozumiała się z armią, że wojsko powinno w razie potrzeby wystąpić zbrojnie i rozpoczęto przygotowania do faszystowskiej rewolucji. Gdy dwa lata później lewica wygrała wybory z minimalną przewagą, przeciwko reformom zaprotestowała część armii i konserwatyści. Jeszcze w tym samym 1936 r. doszło 17 lipca do próby wojskowego przewrotu, który przerodził się w hiszpańską wojnę domową, którą państwa takie jak Niemcy czy ZSRR traktowały jako poligon doświadczalny nowej broni i taktyki, a ich celem było poszerzenie strefy wpływów. Wojna hiszpańska zakończyła się w 1939 r. zwycięstwem gen. Franco, który zaprowadził po zwycięstwie dyktaturę.
W 1937 r. wybuchła kolejna wojna chińsko-japońska, gdy Japonia dokonała inwazji na Chiny po tzw. incydencie na moście Marco Polo, po czym zajęła Szanghaj, Nankin i południowe Shanxi. W połowie 1938 r. japońska ofensywa jednak utknęła, a Chińczycy rozwinęli strategię walk partyzanckich i do 1945 r. na froncie chińskim nie dochodziło do znaczniejszych przełomów. Mimo licznych porażek, chińska armia nie została nigdy rozbita ze względu na duże możliwości mobilizacji rezerw i otrzymywaną od 1940 r. pomoc amerykańską.
13 marca 1938 r. Adolf Hitler zaanektował Austrię, łamiąc postanowienia traktatu wersalskiego, który zakazywał wprost łączenia obu państw. W październiku 1938 r. zaś dokonał rozbioru Czechosłowacji, odrywając od niego zamieszkane przez Niemców Kraju Sudetów, a w marcu 1939 r. zajął centralne Czechy. Niemcy rozpoczęły militaryzację i przygotowania do wojny, które zachodnie państwa usiłowały ignorować, by uniknąć konfliktu.
Gospodarka.
Po I wojnie światowej, dzięki rozwojowi technicznemu (elektryfikacji i motoryzacji), USA przeżywały okres wzrostu gospodarczego. Również w Europie, m.in. za sprawą amerykańskich inwestycji, rozpoczął się wzrost gospodarczy, jednak był on różny w poszczególnych krajach. Szybki rozwój gospodarczy przechodziła w tym okresie również Japonia. Pierwsze oznaki kryzysu w USA zaczęły pojawiać się pod koniec 1928 r., gdy pojawiły się pierwsze problemy ze zbytem produktów i spadkiem produkcji, a także zaczął się kryzys na rynku budowlanym.
Jednocześnie panująca na giełdzie hossa finansowana kredytami bankowymi powodowała wzrost zainteresowania spekulacją giełdową, także wśród drobnych inwestorów. W październiku 1929 r. rozpoczął się giełdowy kryzys, a spadające ceny akcji zmusiły inwestorów do masowej wyprzedaży papierów wartościowych, co przez zaniżanie wartości notowanych na giełdzie przedsiębiorstw doprowadziło wiele z nich do bankructwa. W efekcie nastąpiło załamanie produkcji i gwałtowny wzrost bezrobocia. W okresie wielkiego kryzysu gospodarczego pojawiły się również zarzuty upatrujące w postępie technicznym źródeł kryzysu.
Rozpoczęty wówczas w światowej gospodarce wielki kryzys ekonomiczny trwał w zależności od kraju do 1933 lub 1935 roku, powodując spadek produkcji (m.in. w Niemczech o 57%, Stanach Zjednoczonych i Polsce o 46%, Kanadzie o 42% i Czechosłowacji o 40%) oraz masowe bezrobocie (m.in. 27% w USA, 43% w Niemczech). Gwałtowny spadek popytu na skutek kryzysu stymulował powstawanie monopoli prywatnych i państwowych, które zapobiegały spadkowi cen produktów.
Początkowo wiele państw walczyło z kryzysem obniżając np. ceny i płace, podnosząc cła lub stosując dumping cenowy i odchodząc od parytetu złota, jednak z czasem zaczęły mocno ingerować w rynek poprzez interwencjonizm (regulację cen, ustanawianie monopoli, interwencyjny skup towarów, roboty publiczne, rozwój zbrojeń oraz nacjonalizację upadających zakładów przemysłowych).
W 1933 r., pod hasłem polityki gospodarczej nazwanej Nowym Ładem ("New Deal"), prezydentem Stanów Zjednoczonych został Franklin Delano Roosevelt. W ramach New Deal zmodyfikowano politykę pieniężną, poddano wielkie spółki kontroli państwa, rozwijano inwestycje państwowe, organizowano wielkie roboty publiczne, subsydia i kredyty dla rolnictwa, pomoc dla bezrobotnych i ich rodzin. Budowano i naprawiano drogi, w tym autostrady.
W międzywojennej Polsce wybudowano od podstaw nowe miasto portowe Gdynię (1926) i przemysłowe Stalową Wolę (1938), stosując modną wtedy architekturę modernistyczną.
Kultura.
Ukształtowanie się w Europie i Ameryce społeczeństwa masowego wiązało się z rozkładem dawnych więzi społecznych. Nastąpił rozwój środków masowego przekazu i komercjalizacja kultury, co doprowadziło do powstania nowoczesnej kultury masowej. Upowszechnienie oświaty przyczyniło się do stworzenia wielomilionowych mas odbiorców informacji i rozrywki, którzy nie byli przygotowani do odbioru kultury wysokiej. Produktem kultury masowej typowym dla dwudziestolecia międzywojennego był komiks. Innym ważnym elementem kultury masowej była muzyka rozrywkowa.
Dynamicznie rozwijało się kino, do którego tzw. przełom dźwiękowy w kinematografii (1926–1933) wprowadził dźwięk, a w latach 30. kolor. Pojawiły się pierwsze gwiazdy kinowe, np. Charlie Chaplin. Zaczęły powstawać pierwsze gatunki filmowe (horror oraz western). Swoją działalność rozpoczynał Walt Disney. Rozpoczęła się masowa produkcja filmów w Hollywood.
Nauka i technika.
Epoka lat 1920. i 1930. jest postrzegana jako okres przełomowych odkryć teoretycznych w dziedzinie fizyki i mechaniki kwantowej, które pozwoliły na wykorzystanie tych odkryć na skalę przemysłową w okresie II wojny światowej. Szczególnie w USA kładziono nacisk na badania naukowe mające potencjalne zastosowania przemysłowe, np. badania z zakresu fizyki nuklearnej prowadzono z myślą o zastosowaniach w medycynie i energetyce, badania jonosfery pod kątem łączności radiowej, podobnie jak badania dotyczące akustyki i elektroakustyki skupiały się na wykorzystaniu na potrzeby środków masowego przekazu.
W okresie międzywojennym rozwijało się zjawisko popularyzacji nauki, dokonywanej głównie za pomocą prasy, a w mniejszym stopniu także radia.

</doc>
<doc id="1090693" url="https://pl.wikipedia.org/wiki?curid=1090693" title="Vicky Dawson">
Vicky Dawson

Vicky Dawson (lub Victoria Dawson) – amerykańska aktorka filmowa i telewizyjna.
Zagrała w filmach: "Zabójca Rosemary" (1981), "Breaking Up" (1978) i "Carbon Copy" (1981), oraz w operze mydlanej "As The World Turns".

</doc>
<doc id="1090697" url="https://pl.wikipedia.org/wiki?curid=1090697" title="Being Cyrus">
Being Cyrus

Being Cyrus – indyjski thriller zrealizowany w języku angielskim 2006 roku przez debiutanta Homi Adajania. To pierwszy angielskojęzyczny film sławnego aktora bollywoodzkiego Saif Ali Khana. Ten psychologiczny dramat opowiada historię chorej duchowo rodziny Parsów splecioną z losem outsidera pozbawionego korzeni i tożsamości. To film o miłości, która przeradza się w zdradę siebie, o manipulowaniu ludźmi, o opuszczeniu w starości, o braku miłości, który owocuje zbrodnią. Jego akcja rozgrywa się w mrocznym klimacie, którego tłem jest Mumbaj.
Fabuła.
Rodzina Sethna to rodzina Parsów, której część żyje, w Mumbaju, część w zapuszczonej posiadłości w Panchgani. W Mumbaju mieszka Farokh Sethna (Boman Irani) ze swoją młodziutką żoną Tiną (Simone Singh) i ojcem Fardounjee (Honey Chhaya), który czuje się tak jakby rodzina czekała na jego śmierć. Poza miastem żyje brat Farokha Dinshaw (Naseeruddin Shah), rzeźbiarz, który więcej pasji poświęca haszyszowi niż swojej sztuce i jego sfrustrowana zaniedbująca dom żona Katy (Dimple Kapadia) spędzająca większość czasu na telefonicznych pogawędkach z kochankiem. Pewnego dnia w pustce ich domu pojawia się Cyrus Mistry (Saif Ali Khan), młody człowiek z tajemniczą przeszłością. Budzi on w Katy zainteresowanie Katy i nadzieję na zmianę w życiu.

</doc>
<doc id="1090705" url="https://pl.wikipedia.org/wiki?curid=1090705" title="Joseph Zito">
Joseph Zito

Joseph Zito (ur. 14 maja 1946 w Nowym Jorku) – amerykański reżyser, scenarzysta oraz producent filmowy.
W branży filmowej obecny był na przestrzeni lat 1975 – 2002. Jest twórcą filmów: "" (1984), "Czerwony skorpion" (1989), "Zaginiony w akcji" (1984), "Zaginiony patrol" (1999), "Zabójca Rosemary" (1981), "Inwazja na USA" (1985), "Bloodrage" (1979), "Abduction" (1975) i "Power Play" (2002); trzy pierwsze z nich były sukcesami komercyjnymi lat osiemdziesiątych. Wyprodukował m.in. wspomnianego "Zabójcę Rosemary" i – wykonawczo – "Zaginiony patrol"; ponadto jest twórcą scenariusza do filmu dokumentalnego "Going to Pieces: The Rise and Fall of the Slasher Film" (2006).
Żonaty z Bobbi Leigh Zito.

</doc>
<doc id="1090706" url="https://pl.wikipedia.org/wiki?curid=1090706" title="Peruka">
Peruka

Peruka (fr. "perruque") – włosy umocowane na bazie zakładanej na głowę, w celu imitacji fryzury i skalpu. Obecnie peruki najczęściej nosi się w celu zakrycia braku włosów, bądź jako element ubioru. Peruki mogą być wykonane z włosów naturalnych lub syntetycznych. 
Historia.
Peruki noszone były już w starożytnym Egipcie. Egipcjanie golili sobie głowy i zastępowali włosy perukami, głównie ze względów estetycznych. Peruki były popularne w XVI i XVII wieku, jednak największy ich okres popularności przypadł na wiek XVIII. Rozpropagował je głównie Ludwik XIV. Peruka świadczyła wtedy o zamożności właściciela. W imperium brytyjskim w XVIII wieku peruki były jednym z elementów strojów prawników oraz wyższego duchowieństwa (w niektórych krajach tradycja ta przetrwała do dziś). Pod koniec XIX wieku jedyną grupą społeczną, wśród której ich noszenie było na porządku dziennym, były ortodoksyjne żydowskie mężatki. Wedle żydowskiego prawa ich włosy nie powinny być widoczne, co związane było z wymogami skromności. W Polsce za Władysława IV zaczęto peruki nosić w Warszawie. Były wtedy także tradycyjnym elementem stroju sędziego.
Obecnie.
Powody medyczne.
W dzisiejszych czasach peruki noszone są najczęściej z powodów medyczno-estetycznych, na przykład utraty włosów w wypadku lub łysienia. Może być konsekwencją terapii antynowotworowej, łysienia plackowatego, zaburzeń hormonalnych, problemów z tarczycą, przebytego COVID-19, czy też stosowania niektórych leków. To także nieodwracalny rezultat starzenia się organizmu. 
Kultura popularna i moda.
Peruki są także popularne jako ozdoba wśród artystów i celebrytów, takich jak Cher, Tina Turner, Lady Gaga, czy Nicki Minaj. Mogą też być elementem strojów na balach kostiumowych oraz zlotów fanów mang i anime, czyli konwentów (zobacz też: cosplay).
Budowa peruk.
Peruki według typu włosów użytych do produkcji:
Rodzaje baz peruk: 
Do częściowego zagęszczenia włosów, lub zakrycia mniejszego przerzedzenia stosuje się toppery (ang. topper, extension).

</doc>
<doc id="1090709" url="https://pl.wikipedia.org/wiki?curid=1090709" title="Tetmajer">
Tetmajer



</doc>
<doc id="1090711" url="https://pl.wikipedia.org/wiki?curid=1090711" title="Halowe Mistrzostwa Polski Seniorów w Lekkoatletyce 1973">
Halowe Mistrzostwa Polski Seniorów w Lekkoatletyce 1973

14. Halowe Mistrzostwa Polski Seniorów w Lekkoatletyce – zawody sportowe, które rozegrano 24 i 25 lutego 1973 w Zabrzu (biegi na 60 metrów i 60 metrów przez płotki) oraz w Warszawie (pozostałe konkurencje). Były to pierwsze mistrzostwa po 22 latach przerwy (poprzednio rozgrywano je w latach 1933–1939 oraz 1946–1951, a potem od 1954 do 1956 jako ogólnopolskie zawody w hali bez rangi mistrzowskiej).
Podczas zawodów Grażyna Rabsztyn ustanowiła halowy rekord świata w biegu na 60 m przez płotki.
Wyniki zawodów w Zabrzu i Warszawie podane są łącznie.

</doc>
<doc id="1090712" url="https://pl.wikipedia.org/wiki?curid=1090712" title="Instant Karma">
Instant Karma



</doc>
<doc id="1090719" url="https://pl.wikipedia.org/wiki?curid=1090719" title="SS-N-25 Switchblade">
SS-N-25 Switchblade



</doc>
<doc id="1090721" url="https://pl.wikipedia.org/wiki?curid=1090721" title="Supermarine Attacker">
Supermarine Attacker

Supermarine Attacker – brytyjski pokładowy samolot myśliwski i myśliwsko-bombowy powstały bezpośrednio po zakończeniu II wojny światowej. Pierwszy odrzutowy samolot wprowadzony na uzbrojenie brytyjskiego lotnictwa morskiego Fleet Air Arm (FAA), używany przez nie w latach 1951–1957. Był to jednomiejscowy metalowy dolnopłat o prostych skrzydłach, napędzany jednym silnikiem odrzutowym, z podwoziem klasycznym z kółkiem ogonowym. Używany ponadto jedynie przez Pakistan. Nosił oznaczenie fabryczne Type 392.
Historia.
W toku dalszego rozwoju myśliwca Supermarine Spitfire, oddział Supermarine koncernu Vickers-Armstrongs prowadził podczas II wojny światowej badania nad skrzydłami o opływie laminarnym, pozwalającym na uzyskanie większych prędkości. Efektem był śmigłowy myśliwiec Type 371 Spiteful, którego prototyp oblatano 30 czerwca 1944 roku. Jego wersją pokładową, ze składanymi końcówkami skrzydeł, był Seafang. Oba samoloty ostatecznie zostały wyprodukowane tylko w małej serii.
Koncepcja połączenia testowanych na myśliwcach Spiteful/Seafang laminarnych skrzydeł z nowym kadłubem mieszczącym silnik odrzutowy powstała w czerwcu 1944 roku, jeszcze przed oblotem Spitefula. Głównym projektantem zakładów Supermarine był w tym czasie Joe Smith. Na propozycję Supermarine, Ministerstwo Lotnictwa wydało specyfikację nr E.10/44 na skonstruowanie takiego samolotu i równocześnie firma Rolls-Royce rozpoczęła prace nad odpowiednim silnikiem odrzutowym RB.41 (późniejszym Nene). Silnik został pomniejszony w stosunku do pierwotnych planów dla lepszego zmieszczenia go w kadłubie i przewidywano, że będzie osiągał ciąg 1360 kG, lecz w rzeczywistości zdołał osiągnąć 2041 kG, a w toku rozwoju ta wartość jeszcze wzrosła. W ten sposób samolot Supermarine stał się pierwszym samolotem napędzanym silnikiem ze znanej później rodziny Nene. W projekcie zastosowano całkowicie nowy kadłub o kształcie cygara, z kabiną pilota w nosie i wlotami powietrza po bokach. Całkiem nowe było także usterzenie. Usunięcie chłodnic cieczy ze skrzydeł pozwoliło na zwiększenie pojemności zbiorników paliwa. Zachowano uzbrojenie w postaci 4 działek kalibru 20 mm w skrzydłach. 5 sierpnia 1944 roku Ministerstwo złożyło zamówienie na trzy prototypy samolotu pod oznaczeniem fabrycznym Type 392, określanego początkowo jako Jet Spiteful (odrzutowy Spiteful). W rozwoju programu wykorzystywano doświadczenia z prób myśliwca Spiteful, który jednak wykazywał początkowo problemy ze sterownością. Jeszcze przed oblotem prototypu zamówiono 24 przedprodukcyjne samoloty Type 392, w tym 18 w wersji myśliwca pokładowego według specyfikacji E.1/45, aczkolwiek kłopoty z rozwojem konstrukcji spowodowały następnie zawieszenie zamówienia. 
Pierwszy lot prototypu Type 392 (numer TS409), pilotowanego przez Jeffreya Quilla, odbył się 27 lipca 1946 roku w ośrodku Boscombe Down (był on zarazem pierwszym testowanym tam prototypem nowego samolotu). Zaprezentowano go we wrześniu na pierwszych powojennych pokazach lotniczych, jeszcze wówczas prowadzonych w Radlett. Drugi prototyp (TS413), w wersji myśliwca pokładowego ze składanymi końcówkami skrzydeł i innymi zmianami, dotyczącymi m.in. usterzenia i wzmocnienia podwozia, oblatał pilot Mike Lithgow 17 czerwca 1947 roku. Samolot w tej wersji otrzymał wówczas nazwę Attacker (pol. „napastnik”). Od 28 października 1947 roku prowadzono jego próby na lotniskowcu HMS „Illustrious”. 26 lutego 1948 roku Mike Lithgow pobił rekord prędkości w obwodzie zamkniętym 100 km, osiągając 909 km/h (564,881 mph). W czerwcu 1948 roku drugi prototyp uległ rozbiciu (zginął pilot T.J.A. King-Joyce), po czym próby kontynuowano na pierwszym prototypie, doprowadzonym do standardu morskiego. W toku rozwoju samolot otrzymał hamulce aerodynamiczne i płetwę przed statecznikiem pionowym, dla zwiększenia skuteczności steru. We wrześniu 1948 roku Admiralicja brytyjska zamówiła 60 myśliwców seryjnych Attacker F.1 (F Mk 1). 24 stycznia 1950 roku oblatano trzeci zmieniony prototyp TS416. Miał on ulepszenia, jak skrzydła przesunięte ok. 33 cm do tyłu, lecz z powodu pośpiechu w budowie serii, nie wprowadzono ich już w samolotach seryjnych. 
Pierwszy seryjny egzemplarz wersji F.1 (nr WA469) oblatano 5 maja 1950 roku. Był napędzany silnikiem Rolls-Royce Nene Mk 101. Już podczas produkcji wprowadzano ulepszenia testowane na prototypach, jak płetwę przed statecznikiem. Ostatnie sześć sztuk z pierwszego zamówienia na 60 samolotów wykonano w modyfikacji myśliwsko-bombowej FB.1, począwszy od samolotu nr WA529 oblatanego 7 stycznia 1952 roku.
Marynarka zamówiła następnie 84 sztuki ulepszonej wersji myśliwsko-bombowej FB.2, napędzanej silnikiem Nene 7 (później oznaczonym Nene 102). Miała ona ponadto wzmocnioną metalową ramę osłony kabiny i elektryczny starter silnika. Pierwszy oblatano 25 kwietnia 1952 roku (nr WK319). Dalszy rozwój konstrukcji, po zastosowaniu skośnych skrzydeł, doprowadził do samolotu Supermarine Swift.
Wersje produkcyjne.
Zbudowano 181 samolotów seryjnych, w tym 36 dla Pakistanu, oraz 3 prototypy.
Służba.
Pierwsze Attackery przyjęto na wyposażenie liniowego 800. Dywizjonu FAA 22 sierpnia 1951 roku, w składzie 8 samolotów. Na początku stacjonowały w bazie RNAS Ford w West Sussex, a od 4 marca 1952 roku rotacyjnie na pokładzie lotniskowca HMS „Eagle”. 26 listopada 1951 roku sformowano w bazie Ford drugi dywizjon Attackerów (803), również służący rotacyjnie na HMS „Eagle”, a od 1954 roku na lotniskowcach „Albion” i „Centaur”. 
Przez krótki czas Attackerów używał w 1952 roku trzeci liniowy dywizjon 890, bazujący od października na „Eagle”, lecz 3 grudnia został rozwiązany, a jego samoloty rozdzielone pomiędzy dywizjony 800 i 803, które odtąd miały po 12 samolotów. Attackery używane były ponadto do 1956 roku do szkolenia i różnych prób przez kilka dywizjonów drugoliniowych, oznaczonych numerami z serii 700, począwszy od 787. Dywizjonu sformowanego w styczniu 1951 roku w West Raynham. Przede wszystkim przeszkolenie pilotów na Attackery realizował dywizjon 736, w latach 1952–1954.
Na krótko Attacker FB.2 stał się w 1953 roku standardowym samolotem myśliwsko-bombowym brytyjskiego lotnictwa marynarki, lecz szybko został uznany za przestarzały i zastąpiony w tej roli w dywizjonach liniowych FAA przez samolot Hawker Sea Hawk. 1 czerwca 1954 roku został rozwiązany 800 Dywizjon, a 4 listopada 1955 roku ostatni 803 Dywizjon. Nie były podczas swojej służby używane bojowo. W 1955 roku w Attackery przezbrojono natomiast trzy dywizjony Ochotniczej Rezerwy Royal Navy (RNVR), w których służyły do rozwiązania lotnictwa tej formacji 10 marca 1957 roku. W 1958 roku pozostałe Attackery zostały złomowane.
36 Attackerów wyprodukowano dla Pakistanu, na zamówienie złożone już w 1950 roku. Były one pozbawione haka do lądowania i możliwości składania skrzydeł; dostarczane były lotem do Karaczi w latach 1951–1953. Nosiły oznaczenie fabryczne Type 538 i numery od R4000 do R4035. Służyły w Pakistańskich Siłach Powietrznych do początku lat sześćdziesiątych, jako samoloty myśliwsko-bombowe. Nie udało się zdobyć innych zamówień eksportowych, mimo promocyjnego rajdu prototypu w 1950 roku o długości ok. 13 000 km po krajach północnej Afryki, Bliskiego Wschodu aż do Iranu, i śródziemnomorskich krajach Europy (wraz z towarzyszącym samolotem transportowym Vickers Valetta). 
Do dnia dzisiejszego zachował się jeden egzemplarz Supermarine’a Attackera (WA473), który przetrwał jako pomnik, a następnie eksponat Fleet Air Arm Museum w Yeovilton w Wielkiej Brytanii.
Attacker był pierwszym myśliwcem odrzutowym (a zarazem pierwszym samolotem odrzutowym) wprowadzonym na uzbrojenie brytyjskiego lotnictwa morskiego. Nie był jednak szczególnie udany i szybko został zdeklasowany przez Hawker Sea Hawk, napędzany tym samym silnikiem. Oceniany jako „średni myśliwiec, którego głównymi zaletami była taniość i łatwy pilotaż na małych wysokościach”. Jego cechą szczególną, nietypową dla odrzutowców i uważaną za przestarzałą, było klasyczne podwozie z kółkiem ogonowym, przejęte z poprzedników o napędzie śmigłowym, aczkolwiek w praktyce okazało się, że pochylenie samolotu, zwiększające kąt natarcia, ułatwia start i lądowanie na lotniskowcu.
Opis.
Dolnopłat o półskorupowej konstrukcji całkowicie metalowej, ze stopów aluminium. Kadłub o przekroju poprzecznym owalnym. W rzucie bocznym kadłub miał obrys zbliżony do laminarnego, podobnie jak skrzydła; osiągający maksymalną grubość w 50% długości z uwagi na umieszczenie tam silnika. Proste skrzydła o trapezowym obrysie i opływie laminarnym, końcówki składane do góry do hangarowania. Maksymalna grubość skrzydeł w 40% cięciwy. Skrzydła wyposażone w lotki i klapy. Usterzenie klasyczne, pojedyncze, na końcu kadłuba (statecznik pionowy ze sterem kierunku przesunięte do przodu względem stateczników poziomych). Usterzenie poziome o lekkim wzniosie. Silnik odrzutowy w środkowej części kadłuba, z długą dyszą na jego końcu; chwyty powietrza o półowalnym przekroju po bokach kadłuba, na wysokości kabiny pilota, z odprowadzaniem warstwy przyściennej powietrza. Kabina pilota ciśnieniowa, w przedniej części kadłuba, nakryta kroplową osłoną. Kabina wyposażona w fotel wyrzucany Martin-Baker. W nosie kadłuba płyta pancerna przed kabiną. 
Podwozie klasyczne, chowane hydraulicznie, wyposażone w hamulce pneumatyczne. Golenie główne z pojedynczymi kołami chowane do skrzydeł (w kierunku do kadłuba). Kółko ogonowe było podwójne, chowane do kadłuba. Z tyłu kadłuba pod dyszą silnika rozkładany hak do aerofiniszera z ramą w formie litery V, automatycznie odczepiany od lin po wylądowaniu. Samolot przystosowany był do startu przy pomocy katapulty hydraulicznej, za pośrednictwem odrzucanej po starcie uprzęży łączącej go z wózkiem katapulty. 
Napęd stanowił silnik turboodrzutowy ze sprężarką odśrodkową Rolls-Royce Nene 3 o ciągu 5100 funtów (2313 kG), a w wersji FB.2 silnik Nene 7 (Mk 102). Pięć zbiorników paliwa znajdowało się w kadłubie przed silnikiem i dwa w skrzydłach. Łączna pojemność zbiorników paliwa 293 galony (1332 l). Pod kadłubem standardowo przenoszono konforemny zbiornik paliwa o pojemności 270 galonów (1227 l).
Uzbrojenie stałe stanowiły 4 działka automatyczne kalibru 20 mm Hispano Mk V w skrzydłach, z zapasem 624 nabojów (po 167 nabojów na działka wewnętrzne i 145 na zewnętrzne).
W wersjach FB oraz wersji dla Pakistanu podwieszano pod skrzydłami 2 bomby o masie do 1000 funtów (454 kg) lub 8 niekierowanych pocisków rakietowych (po 60 funtów). Można było stosować też 4 pociski o masie do 300 funtów.
Zobacz też.
Porównywalne samoloty z tego okresu:

</doc>
<doc id="1090723" url="https://pl.wikipedia.org/wiki?curid=1090723" title="Rho Pollarda">
Rho Pollarda



</doc>
<doc id="1090727" url="https://pl.wikipedia.org/wiki?curid=1090727" title="Dywizja lekka">
Dywizja lekka

Dywizja lekka – dywizja o ograniczonej w stosunku do pełnego etatu ilości ludzi, lub wyposażona w lekki sprzęt.
W armii niemieckiej podczas II wojny światowej występowały lekkie dywizje piechoty, oraz lekkie dywizje pancerne (należałoby je poprawniej określić jako "dywizje szybkie").
W armii amerykańskiej, współcześnie określa się tak jednostki przeznaczone do walki w terenie zurbanizowanym, lub jednostki uzbrojone w starszy i lżejszy sprzęt (np. transportery M113), przeznaczone do walki z przeciwnikiem nie wymagającym stosowania uzbrojenia pierwszoliniowego.

</doc>
<doc id="1090728" url="https://pl.wikipedia.org/wiki?curid=1090728" title="Fundacja Instytut Studiów Wschodnich">
Fundacja Instytut Studiów Wschodnich

Fundacja Instytut Studiów Wschodnich – fundacja założona przez Zygmunta Berdychowskiego w 1993 roku.
Operacje i działania.
Jej głównym celem działalności jest organizacja Forum Ekonomicznego. Począwszy od 2003 Fundacja ta organizuje także mniejsze konferencje tematyczne:
Fundacja organizuje również akademie, szkolenia, spotkania i think-tank dla młodzieży – Forum Ekonomiczne Młodych Liderów.
Corocznie Instytut Studiów Wschodnich przygotowuje specjalne raporty, poświęcone tematyce organizowanych konferencji, w tym m.in.: "Nowa Europa. Raport z Transformacji" oraz "Rosja i Raport z Transformacji".
W 2018 roku Fundacja zatrudniała 57 osób, w tym ok. 10 tymczasowo.
Organy.
W skład organów Fundacji wchodzą następujące osoby:

</doc>
<doc id="1090730" url="https://pl.wikipedia.org/wiki?curid=1090730" title="Film science fiction">
Film science fiction



</doc>
<doc id="1090733" url="https://pl.wikipedia.org/wiki?curid=1090733" title="Algorytm rho Pollarda">
Algorytm rho Pollarda

Pod tą nazwą znane są:

</doc>
<doc id="1090736" url="https://pl.wikipedia.org/wiki?curid=1090736" title="Choroba mokrego ogona">
Choroba mokrego ogona

Choroba mokrego ogona (choroba mokrego tułowia), nazywana również „ciekłym chomikiem” – śmiertelna choroba bakteryjna atakująca chomiki, głównie chomiczki syryjskie oraz chomiki dżungarskie.
Przyczyna.
Za główny powód choroby uważane jest osłabienie organizmu przez stres. Schorzenie dotyka głównie młode zwierzęta. Wpływ na jej rozwój mogą mieć także niewłaściwe warunki hodowli i uwarunkowania genetyczne. Bezpośrednią przyczyną choroby jest infekcja bakteryjna lub zaburzenie równowagi flory bakteryjnej w jelicie gryzonia.
Objawy.
Głównym objawem choroby mokrego ogona jest bardzo silna biegunka. Zwierzę staje się apatyczne, porusza się na sztywnych łapach. W skrajnych przypadkach może dojść do wypadnięcia jelita grubego przez odbyt. Śmierć następuje w wyniku odwodnienia, wygłodzenia lub wypadnięcia jelita.
Leczenie.
Choroba rozwija się bardzo szybko. Bywa, że zwierzę pada już w dobę po wystąpieniu pierwszych objawów. Dlatego szansa wyzdrowienia zależy od tego, jak wcześnie schorzenie zostało zdiagnozowane. Leczenie polega na podawaniu antybiotyków i środków przeciw biegunce. Zwierzę powinno odizolować się od innych osobników z powodu ryzyka zarażenia.

</doc>
<doc id="1090737" url="https://pl.wikipedia.org/wiki?curid=1090737" title="Sagamore Stévenin">
Sagamore Stévenin

Sagamore Stévenin, właśc. Thomas Sagamore Stévenin (ur. 9 maja 1974 w Paryżu) – francuski aktor filmowy, telewizyjny i teatralny.
Życiorys.
Jest najstarszym z czworga dzieci reżysera i aktora Jeana-François Stévenina. Ma dwóch braci – Robinsona i Pierre'a oraz siostrę Salomé. 
Po raz pierwszy pojawił się na małym ekranie w telewizyjnym dramacie "La Couleur de l'abîme" (1982). Na kinowym ekranie debiutował w komedii przygodowej "Jackpot!" ("La Totale!", 1991). Zyskał uznanie w filmach: "Bracia Gravet" ("Les Frères Gravet", 1995) jako Pierre Gravet, telefilmie Rogera Vadima "Un coup de baguette magique" (1997) z udziałem Michaela Yorka, kręconej w Indonezji komedii "Jak dziki zwierz" ("Comme une bête", 1998) w roli Leo, kontrowersyjnym dramacie erotycznym Catherine Breillat "Romans X" ("Romance", 1999) oraz sensacyjnym filmie sportowym "Najlepsi z najlepszych" ("Michel Vaillant", 2003) w głównej roli kierowcy, któremu zawsze udaje się pokonać rywali.
W 2006 zadebiutował na scenie w Paryżu w sztuce Anthony’ego Burgessa "Mechaniczna pomarańcza" ("Orange mécanique") jako nastoletni Aleks, który w dzień jest przykładnym choć niesfornym synkiem, zakochanym w muzyce Ludwiga van Beethovena, lecz każdej nocy wyrywa się z domu, by stać się członkiem bandy.

</doc>
<doc id="1090740" url="https://pl.wikipedia.org/wiki?curid=1090740" title="Osobowość wewnątrzsterowna">
Osobowość wewnątrzsterowna



</doc>
<doc id="1090747" url="https://pl.wikipedia.org/wiki?curid=1090747" title="Samochód strażacki">
Samochód strażacki



</doc>
<doc id="1090750" url="https://pl.wikipedia.org/wiki?curid=1090750" title="Remiza strażacka">
Remiza strażacka

Remiza strażacka – rodzaj budynku służący do magazynowania sprzętu przeciwpożarowego (samochody pożarnicze, pompy i inne), osobistego sprzętu ochrony, węży pożarniczych, gaśnice i inny sprzęt gaśniczy. Mogą tutaj znajdować się pomieszczenia mieszkalne i biurowe, takie jak świetlica, warsztat czy pralnia.
Pomieszczenia zwykle usytuowane są ponad garażami i strażacy mogą mieć zainstalowane w remizie specjalne rury (ześlizgi) do szybkiego zjeżdżania do garaży. Zwykle też znajduje się pomieszczenie do suszenia węży, a starsze remizy zwykle posiadały wieżyczki obserwacyjne. W remizach ochotniczej straży pożarnej w Polsce zwykle znajduje się też syrena do zwoływania strażaków w razie alarmu, a obok remizy wieża do suszenia węży strażackich.
W dwudziestoleciu międzywojennym w Polsce remizy strażackie zaczęto licznie budować na terenach wiejskich. Były one niewielkimi budynkami drewnianymi lub murowanymi z wieżą, w której zawieszano dzwon. W okresie powojennym stawiane remizy zawierały także sale służące m.in. do organizowania zebrań i zabaw wiejskich.

</doc>
<doc id="1090751" url="https://pl.wikipedia.org/wiki?curid=1090751" title="Remiza">
Remiza



</doc>
<doc id="1090752" url="https://pl.wikipedia.org/wiki?curid=1090752" title="Wolf Spider">
Wolf Spider

Wolf Spider – polski zespół thrashmetalowy.
Zespół powstał w 1985 roku w Poznaniu w składzie: Leszek Szpigiel – śpiew, gitarzyści Maciej Matuszak i Piotr Mańkowski, basista Mariusz Przybylski oraz perkusista Tomasz Goehs. Początkowo zespół nazywał się Wilczy Pająk, w 1988 po występie na Metalmanii zmienił nazwę na jej anglojęzyczny odpowiednik.
W latach 80. jeden z ważniejszych polskich zespołów thrashmetalowych i stały uczestnik festiwalu Metalmania. W późniejszym etapie kariery zespołu na gitarze grał również Dariusz Popowicz znany przede wszystkim z zespołów Acid Drinkers i Armia.
Zespół zawiesił działalność w 1991 po koncercie u boku brytyjskiej formacji Deep Purple w poznańskiej Arenie.
W 2011 zespół został reaktywowany w składzie: Piotr Mańkowski i Maciej Matuszak (gitary), Mariusz Przybylski (bas), Beata Polak (perkusja) i Jacek Piotrowski (śpiew), którego rok później zastąpił Maciej „Rocker” Wróblewski, związany dotychczas z powermetalowym zespołem Titanium.
W tym składzie zespół nagrał i wydał w 2013 płytę EP „It's Your Time”, odbył udaną trasę po Chinach w 2014, oraz wydał album „V”, który ukazał się 9 października 2015.
Na początku roku 2015, krótko po nagraniu partii gitar na płytę, zespół opuścił gitarzysta Maciej Matuszak. Jego miejsce zajął Przemysław Marciniak.
Maciej Wróblewski opuścił zespół jesienią 2016 w związku z intensywną działalnością swojego zespołu, Internal Quiet. Nowym wokalistą został Łukasz Szostak z gdańskiego zespołu Hateseed.

</doc>
<doc id="1090755" url="https://pl.wikipedia.org/wiki?curid=1090755" title="Martha Washington">
Martha Washington



</doc>
<doc id="1090759" url="https://pl.wikipedia.org/wiki?curid=1090759" title="Vacaria">
Vacaria

Vacaria – miasto w południowej Brazylii, w stanie Rio Grande do Sul, leżące w regionie Serra Gaúcha, założone 22 października 1850 roku.

</doc>
<doc id="1090762" url="https://pl.wikipedia.org/wiki?curid=1090762" title="Dawid Buczacki">
Dawid Buczacki

Dawid Buczacki herbu Abdank (zm. 1485) – wojewoda podolski w latach 1480-1485, podkomorzy halicki w latach 1474-1476, stolnik kamieniecki do 1473 roku, starosta (tenutariusz) kołomyjski w latach 1470-1484, starosta kamieniecki i podolski w latach 1482-1483.
Życiorys.
Był synem wojewody podolskiego Michała Mużyły i Katarzyny. Ożeniony z Beatą z Oporowa, córką Mikołaja, kasztelana brzeskiego, i siostrą wojewody łęczyckiego Andrzeja. Miał z nią trzech synów, starostów śniatyńskich i kołomyjskich (zmarłych po 1489 r.) Michała, Stanisława i Jana, i trzy córki: Katarzynę – żonę Piotra z Oleska, Annę – żonę Jana Sienieńskiego (kasztelana kamienieckiego) (1518–1519), i Beatę – żonę Andrzeja Prokopa Gozdzkiego. 
Został pochowany w farnym kościele w Buczaczu w 1485 r.

</doc>
<doc id="1090766" url="https://pl.wikipedia.org/wiki?curid=1090766" title="DEMA">
DEMA

DEMA jest wskaźnikiem, który został zaprezentowany przez Patricka Mulloya w grudniu 1994 r. w czasopiśmie "Technical Analisys of Stocks &amp; Commodities".
DEMA jest skrótem oznaczającym "Double Exponential Moving Average". Jednakże, nazwa tej techniki gładzenia jest trochę myląca, ponieważ nie jest to prosta średnia ruchoma średniej ruchomej. DEMA zawiera wyjątkową w swoim rodzaju mieszaniną pojedynczej wykładniczej średniej ruchomej i podwójnej wykładniczej średniej ruchomej, co powoduje mniej pomyłek, niż każdy z tych dwóch składników z osobna.
Interpretacja.
DEMA może być używany zamiast tradycyjnych średnich ruchomych. Można ten wskaźnik wykorzystać do gładzenia danych liczbowych ceny lub do gładzenia innych wskaźników. Pierwotnie Mulloy testował ten wskaźnik na MACD. Przez przypadek odkrył, że szybciej reagująca DEMA – gładzonego MACD, daje mniejszą ilość (ale bardziej zyskownych) sygnałów, niż tradycyjny 12/26 gładzony MACD.

</doc>
<doc id="1090767" url="https://pl.wikipedia.org/wiki?curid=1090767" title="Figury przystające">
Figury przystające



</doc>
<doc id="1090768" url="https://pl.wikipedia.org/wiki?curid=1090768" title="Michał Mużyło Buczacki">
Michał Mużyło Buczacki

Michał Mużyło Buczacki herbu Abdank (zm. 1470) – wojewoda podolski od 1465, kasztelan kamieniecki od 1460, starosta śniatyński i kołomyjski, cześnik halicki.
Życiorys.
Syn Michała Awdańca z Buczacza (zm. po 7 listopada 1394) – i Małgorzaty Koła. Miał brata Michała Buczackiego (zm. 1438) – kasztelana, cześnika i starostę halickiego, męża Elbiety Kniehnińskiej oraz Teodoryka Buczackiego Jazłowieckiego – kasztelana halickiego.
W dziale po ojcu otrzymał Buczacz. W 1427 uzyskał od króla Władysława II Jagiełły zatwierdzenie posiadania i przeniesienia jego rodowego Buczacza na prawo polskie. W 1430 wziął udział w zajęciu Podola przez wojska polskie. W 1436 otrzymał w zastaw Śniatyń i Kołomyję. W 1461 był posłem królewskim w Besarabii. Był gwarantem pokoju toruńskiego 1466 roku. 
Miał żonę Jadwigę, a po jej śmierci Katarzynę, z którą miał trzech synów; Michała (starostę śniatyńskiego), Jana (dał żonie swej oprawę na dobrach Hołhocze z przeległościami) i Dawida (starostę generalnego i wojewodę podolskiego) oraz dwie córki; Katarzynę poślubioną przez Andrzeja Fredrę h. Bończa i Małgorzatę poślubiona przez Mikołaja Kmitę z Dubiecka (zm. ok. 1447).

</doc>
<doc id="1090776" url="https://pl.wikipedia.org/wiki?curid=1090776" title="3 Księga Ezdrasza">
3 Księga Ezdrasza

3 Księga Ezdrasza – księga starotestamentowa znajdująca się w Septuagincie, w prawosławiu uznawana za kanoniczną. Przez Kościół katolicki i Kościoły protestanckie zaliczana do apokryfów. Umieszczana w niektórych rękopisach Wulgaty po księgach Ezdrasza i Nehemiasza lub na końcu Starego Testamentu jako 3 Księga Ezdrasza. W pierwotnych rękopisach Septuaginty występuje jako 1 Księga Ezdrasza, w rękopisach późniejszych i Biblii rosyjskiej jako 2 Księga Ezdrasza.
Utwór został spisany w języku greckim, ale w oparciu o teksty hebrajskie i aramejskie. Treść stanowi swobodną parafrazę 2 Księgi Kronik (2 Krn 25), Księgi Ezdrasza (Ezd 1-10) i Księgi Nehemiasza (Ne 7-8), niektóre ustępy (1,21-22 i 3,1-5,6) dodają nowe treści. Jako całość księga przedstawia historię Izraela od odnowienia święta Pesach przez króla Jozjasza do odczytania Prawa przez Ezdrasza. Pod względem stylu księga przypomina opowiadania z życia dworskiego. Według badaczy uważających księgę za nienatchnioną, utwór posiada niewielką wartość historyczną, autor nie trzyma się chronologii i bardziej interesuje go interpretacja wydarzeń niż ich szczegółowy opis.
Z księgi (3,12) pochodzi dewiza Republiki Czeskiej „Pravda vítězí” (Prawda Zwycięża). Jest ona skrótem cytatu, którym posługiwał się często Jan Hus.

</doc>
<doc id="1090777" url="https://pl.wikipedia.org/wiki?curid=1090777" title="Film sportowy">
Film sportowy

Film sportowy – gatunek filmu fabularnego, którego akcja i tematyka związana jest ze sportem. Zapoczątkowany w 1915 w niemym filmie "Charlie bokserem" z udziałem Charliego Chaplina.

</doc>
<doc id="1090784" url="https://pl.wikipedia.org/wiki?curid=1090784" title="Lista państw świata w 1957">
Lista państw świata w 1957



</doc>
<doc id="1090786" url="https://pl.wikipedia.org/wiki?curid=1090786" title="Porucznik Kojak">
Porucznik Kojak



</doc>
<doc id="1090788" url="https://pl.wikipedia.org/wiki?curid=1090788" title="Noxowie">
Noxowie



</doc>
<doc id="1090791" url="https://pl.wikipedia.org/wiki?curid=1090791" title="Stefan Loth">
Stefan Loth

Stefan August Loth (ur. 28 maja 1896 w Grodźcu, zm. 16 lipca 1936 opodal Gdyni-Orłowa) – polski piłkarz, pomocnik oraz trener, długoletni zawodnik warszawskiej Polonii, brat Jana, podpułkownik dyplomowany piechoty Wojska Polskiego.
Życiorys.
Służba wojskowa.
Brał udział w wojnie polsko-bolszewickiej. 3 maja 1922 roku został zweryfikowany w stopniu kapitana ze starszeństwem z dniem 1 czerwca 1919 roku. Pełnił służbę w 36 pułku piechoty Legii Akademickiej w Warszawie. W lutym 1925 roku został przydzielony do Oddziału Wyszkolenia Dowództwa Okręgu Korpusu Nr I w Warszawie na stanowisko referenta. W czerwcu 1927 powrócił do macierzystego pułku. 2 kwietnia 1929 roku awansował na majora ze starszeństwem z dniem 1 stycznia 1929 roku i 69. lokatą w korpusie oficerów piechoty. W lipcu 1929 został zatwierdzony na stanowisku dowódcy batalionu w 36 pp. W okresie od 5 stycznia 1931 roku do 1 listopada 1932 roku był słuchaczem XI Kursu Normalnego Wyższej Szkoły Wojennej w Warszawie. Po ukończeniu kursu otrzymał dyplom naukowy oficera dyplomowanego i przydział do Dowództwa 28 Dywizji Piechoty w Warszawie, na stanowisko szefa sztabu. Latem 1934 roku został przeniesiony do Generalnego Inspektoratu Sił Zbrojnych na stanowisko II oficera sztabu inspektora armii generała dywizji Gustawa Orlicz-Dreszera. Na podpułkownika awansował ze starszeństwem z dniem 1 stycznia 1936 roku i 50. lokatą w korpusie oficerów piechoty. Zginął 16 lipca 1936 roku w katastrofie lotniczej samolotu RWD-9 w Zatoce Gdańskiej pod Gdynią-Orłowem, wspólnie z generałem Orlicz-Dreszerem i kapitanem pilotem Aleksandrem Łagiewskim.
Wspólne uroczystości żałobne trzech wojskowych odbyły się w Gdyni 20 lipca 1936. 21 lipca 1936 Stefan Loth został pochowany na Cmentarzu ewangelicko-augsburskim w Warszawie (aleja F, grób 34).
Był mężem Wandy Kwaśniewskiej i ojcem Hanny Loth.
Kariera sportowa.
Był zawodnikiem warszawskiej Korony, jednak praktycznie całą swoją karierę zawodniczą spędził w Polonii Warszawa. W klubie tym grał przez 10 lat (1919–1929). Dwukrotnie zdobywał wicemistrzostwo Polski (1921, 1926). Wielokrotnie pełnił funkcję kapitana drużyny. W reprezentacji Polski zagrał tylko raz, 4 lipca 1926 w meczu z Estonią. Pięć lat wcześniej znajdował się w składzie zespołu wyselekcjonowanego na pierwsze spotkanie Polaków w historii (z Węgrami). 18 grudnia 1921 siedział na ławce rezerwowych, na boisko w Budapeszcie wybiegł m.in. jego młodszy brat.
Wkrótce po zakończeniu kariery sportowej został selekcjonerem reprezentacji. Zastąpił w tej roli Tadeusza Kuchara. Funkcję sprawował przez ponad dwa lata - reprezentacja pod jego wodzą rozgrywała mecze w sezonach 1929-1931. Spora ich cześć była spotkaniami nieoficjalnymi, w których Polacy rywalizowali z amatorskimi reprezentacjami Austrii, Czechosłowacji i Węgier w ramach Pucharu Europy Środkowej Amatotóe. Jego następcą został Józef Kałuża. Za kadencji Kałuży Loth jeszcze dwa razy opiekował się biało-czerwonymi - w meczach z Łotwą (w 1932 i 1934) zastępował selekcjonera prowadzącego w tym samym dniu równorzędną reprezentację Polski w spotkaniach z Rumunią.

</doc>
<doc id="1090792" url="https://pl.wikipedia.org/wiki?curid=1090792" title="Posocznica u ryb">
Posocznica u ryb

Posocznica, „puchlina wodna” – choroba ryb akwariowych wywoływana przez bakterie "Pseudomonas punctata", znajdujące się we wszystkich rodzajach wód, najczęściej występujące jednak w gospodarstwach hodowlanych. Choroba ta spotykana jest również w hodowli akwarystycznej.
Opis i przyczyny.
W 1971 roku wyizolowano wirusa posocznicy na dwie jednostki chorobowe: bakteryjną i wirusową.
Wywołuje ją wirus powodujący wiremię wiosenną i bakterie z rodzaju "Aeromonas hydrophila" wywołujące erytrodermatozę ("erytrodermatitis").
Choroba ta nie jest chorobą częstą. Najczęściej występuje w gospodarstwach stawowych oraz w oczkach wodnych.
W hodowli ryb i przy wadliwie prowadzonych zabiegach zdarza się to dość często. Chęć szybkiego doprowadzenia do „wyrośnięcia” ryby doprowadza do jej przekarmienia i otłuszczenia, powodującego otłuszczenie się wątroby.
Bakterie atakują najczęściej narządy wewnętrzne ryb, głównie układu krążenia.
Odporność takiej ryby zostaje znacznie osłabiona. Pojawiać się zaczynają stany zapalne. Płyny ustrojowe wyciekają i gromadzą się w jamie ciała.
Na tę chorobę zapadają tylko ryby osłabione bądź stare. Szczególnie narażone są ryby labiryntowe.
Objawy.
Ryby stają się blade, apatyczne, mają rozdęty brzuch, najczęściej przebywają na dnie akwarium, między roślinami. Oczy ryby są wyłupiaste, brak innych objawów (brak ropni i guzków). Na skórze widoczne rozjaśnienia, mogą występować płaskie bąble pod skórą. Łuski są odstające, niekiedy uszkodzone. Pokrywy skrzelowe są u niej odstające, niekiedy występuje ich zmatowienie. Jamę brzuszną wypełnia ciecz wskutek czego całe ciało ma rozdęte. Nitkowate odchody, w okolicy odbytu pojawia się niekiedy zaczerwienienie. W bardzo zaawansowanym stanie może pojawić się deformacja układu kostnego.
U narybku można zaobserwować rozdęcie pęcherzyka żółtkowego.
Leczenie.
Zakażone (zaawansowane stadium choroby) ryby należy uśmiercić. W przypadku bardzo wartościowych gatunków ryb można spróbować leczyć poprzez zastosowanie długotrwałej kąpieli:
Uwaga: produkty rozkładu niektórych z tych leków mogą dawać silny i nieprzyjemny zapach.
Całe akwarium, w którym przebywały zakażone ryby, dezynfekujemy w :

</doc>
<doc id="1090794" url="https://pl.wikipedia.org/wiki?curid=1090794" title="Voodoo Glow Skulls">
Voodoo Glow Skulls

Voodoo Glow Skulls – amerykański zespół grający ska punk, założony w 1988 roku Riverside (stan Kalifornia).

</doc>
<doc id="1090798" url="https://pl.wikipedia.org/wiki?curid=1090798" title="Bolszaja Bliznica">
Bolszaja Bliznica

Bolszaja Bliznica – kurhan na Półwyspie Tamańskim, 8 km na południe od ruin starożytnego miasta greckiego Fanagorii, z IV wieku p.n.e.
Jego zachowana wysokość to 15 m, obwód – 340 m. Pod nasypem odsłonięto 3 grobowce kamienne, 2 mogiły płytowe i kilka pochówków kremacyjnych. W jednym z grobowców ściany zdobią malowidła o tematyce roślinnej, na zworniku kopuły namalowano przedstawienie Demeter, utrzymane w stylu greckim. W innym grobowcu, w sarkofagu z drewna cyprysowego, z aplikacjami z kości słoniowej i elementami rzeźbionymi, spoczywała kapłanka w złotym kalatosie na głowie, zdobionym reliefem przedstawiającym scenę mitycznej bitwy, z bogatą biżuterią, m.in. złotym naszyjnikiem z amforkami. Znaleziono tam również 26 figurek terakotowych związanych z kultem Demeter. Wszystkie wyroby przypisuje się greckim lub bosporskim mistrzom, a wykonane były w duchu greckiej sztuki późnego okresu klasycznego.
Całą nekropolę łączy się z przedstawicielami rodu miejscowej arystokracji bosporańskiej (lub Syndów), związanej z kultem Demeter.
Prace wykopaliskowe w kurhanie rozpoczęły się w 1864 i były wielokrotnie wznawiane. Znaleziska z kurhanu Bolszaja Bliznica przechowywane są obecnie w petersburskim Ermitażu.

</doc>
<doc id="1090799" url="https://pl.wikipedia.org/wiki?curid=1090799" title="Jerzy Chreptowicz">
Jerzy Chreptowicz

Jerzy Littawor Chreptowicz herbu Odrowąż (ur. 1586 w Wiszniewie w powiecie oszmiańskim, zm. 1650) – wojewoda nowogródzki od 1646, parnawski od 1645, kasztelan żmudzki od 1643 i smoleński od 1632, leśniczy merecki i orański, leśniczy przełajski w 1632 roku.
Syn Adama.
Wziął udział w wojnie polsko-szwedzkiej 1600-1611. W 1609 uczestniczył w zdobyciu Parnawy. Na czele własnego pocztu konnego wystąpił w wojnie polsko-rosyjskiej w 1615.
Urzędy i funkcje.
Jerzy Chreptowicz był synem Adama i Anny Komajewskiej. Trudno powiedzieć, gdzie się kształcił i jak spędził lata dziecinne. Zaręczył się w 1608 r.: Jerzy syn, mój zmówił w stan święty małżeński pannę Zuzannę Nonhortowną, miesiąca lutego dnia trzeciego.
Początki kariery rozpoczął od służby wojskowej. Po zaręczynach wyjechał na wyprawę wojenną do Inflant i służył w rocie Jana Hlebowicza. W 1609 r. brał udział w zdobyciu Parnawy: W tym samym roku w jednym z listów do Krzysztofa Radziwiłła Adam Chreptowicz pisał o tym, że słał sługę do swego syna Jerzego, właśnie do Inflant.
Od 1615 r. pozostawał Chreptowicz pod dowództwem hetmana polnego litewskiego Krzysztofa Radziwiłła i brał udział w walkach z Moskwą na czele własnego pocztu konnego liczącego 8 koni.
Przed 1630 r., Jerzy Chreptowicz był leśniczym orańskim, przełajskim i mereckim. W 1632 roku był elektorem Władysława IV Wazy z województwa wileńskiego. Albrycht Stanisław Radziwiłł w swoich zapiskach pod 1637 r. stwierdzał, że Chreptowicz został pozbawiony starostwa i leśnictwa, ponieważ nieludzko dręczył poddanych królewskich. O jakie dokładnie królewszczyzny tu chodziło – trudno dociec.
W 1639 r. Jerzy został mianowany kasztelanem smoleńskim. Nominację na ten urząd dostał latem tego roku kiedy gościł króla w swoim dworze w Lipsku. W dużej mierze zawdzięczał to mianowanie wstawiennictwu A. S. Radziwiłla. 29 grudnia 1643 r. Chreptowicz postąpił na kasztelanię żmudzką po Alfonsie Lackim. Z kasztelana żmudzkiego został wojewodą parnawskim 12 stycznia 1645 r. po śmierci Jana Zawadzkiego. W kwietniu 1646 r., po zgonie swego zięcia Tomasza Sapiehy objął województwo nowogródzkie. Nominację tę zawdzięczał Chreptowicz również silnej i zdecydowanej protekcji A. S. Radziwiłła, który miał nawet z tego powodu zatarg z królem.
U Joachima Litawora Chreptowicza pojawia się wzmianka, jakoby Jerzy miał być wojewodą mścisławskim, przed objęciem województwa nowogródzkiego. Jest to błędna informacja, gdyż Jerzy nigdy nie piastował tego stanowiska. Błąd ten powstał zapewne w związku z zapisem Kojałowicza, który przypisał województwo mścisławskie Jerzemu. Piastując urząd wojewody nowogródzkiego, a co za tym idzie zasiadając w Senacie, nie wykazywał się Jerzy żadnymi zdolnościami ani nie podjął samodzielnej inicjatywy w sprawach politycznych. Był lojalnym wobec Radziwiłłów, którzy go w Senacie umieścili i wiernie realizował ich politykę.
Dobra.
Duże dobra odziedziczył Jerzy Chreptowicz po ojcu Adamie. Były to m.in.: Lipsk (bez Puszczy Krasnybór, którą odziedziczył brat – Eustachy) oraz cały kompleks dóbr w powiecie oszmiańskim z Wiszniewem. Żona wniosła mu w posagu, Gojcieniszki i Dowbuciszki w oszmiańskim. 10 stycznia 1612 r. Jerzy i Zuzanna Nonhartówna, kwitowali jej rodziców Piotra i Zuzannę z posagu.
Po powrocie z wojen zajął się Jerzy gospodarowaniem. Skupował dobra przyległe do Wiszniewa. W 1617 r. kupił od Bohdana Fursowicza folwark Berezynę, a następnie skupił drobne posiadłości ziemskie Tatarów, sąsiadujące z tym folwarkiem. W 1624 r. nabył od Krzysztofa Radziwiłła wieś Hanczary za 2000 zł.
Jerzy Chreptowicz wymurował kościół w Wiszniewie. Ufundował go Siemion Giedygałdowicz kasztelan wileński, który w 1424 r. uposażył parafię nadaniem dóbr Otmutt, 10 poddanych Żurawiej Góry, ziemi Gierymuszek, prawem łowienia ryb w rzece Sule i Brzezinie oraz dziesięciną z Wiszniewa i Wołmy. Jerzy pobudował na miejscu drewnianego kościoła murowany. Początkowo wymurował kaplice (najstarsza została zbudowana w 1626 r.) a całość ukończono w 1641 r. Konsekrował świątynię pańską dnia 18 października 1675 r. Mikołaj Słupski sufragan wileński.
Do dóbr wiszniewskich należał m.in. folwark Podbrzeź. 13 września 1646 r. Jerzy Chreptowicz przyznał list na wolny wstęp do puszczy wiszniewskiej poddanym tego folwarku. Zezwalał drzewo brać na budowanie i drwa na opał; byleby obcy ludzie między nimi w używanie tej puszczy nie wdzierali się, ani sami na stronę drzewa nie sprzedawali. W zamian za to żądał powinności w postaci obrony puszczy, także i na rozjazd gdzie by tego czas jaki ukazował; również i na łowy dopomagać.
Kiedy dokładnie Jerzy Chreptowicz otrzymał Lipsk, trudno powiedzieć. W 1630 r. dobra Lipsk były już podzielone na dwie części. Pierwsza część zwana dobrami Krasnybór dostała się Eustachemu, synowi Adama, założycielowi linii krasnoborskiej, a Lipsk właśnie Jerzemu. W 1630 r. Jerzy oddał Lipsk w arendę na 4 lata Józefowi Grotowskiemu i małżonce jego Katarzynie Chodkowskiej za sumę 5250 zł. Majętność została wydzierżawiona Grotkowskim ze wszystkim, a więc z dworem i zabudowaniami, inwentarzem, zasiewem, poddanymi, z miasteczkiem Lipskiem, z mieszczanami i arendami, z wsiami Bartnikami, Kopczanami z jeziorem Serwy, z barciami nad tym jeziorem i wszelkimi opłatami. Kontrakt opisywał szczegółowe warunki arendy, wśród których były m.in. postanowienia dotyczące cerkwi lipskiej: świeszczennik, przy cerkwi w miasteczku mieszkający, żadnej nigdy powinności dworowi pełnić niema, okrom urzędowi jego należącej. Według kontraktu Grotowscy zobowiązywali się oddawać kapłanowi dziesięciny na każdy rok po 30 kop różnego zboża oraz drzewo według potrzeby. Zastawnicy zobowiązywali się też nie posyłać poddanych lipskich podwodami ani do Królewca, ani do Wilna nie dalej niż 12 mil od Lipska. Dom w Grodnie należący do Jerzego Chreptowicza, został od Lipska odłączony na wyłączną jego potrzebę. W 1639 r. Jerzy potwierdził fundusze cerkiewne w majętności Lipsk.
Jerzy Chreptowicz był fundatorem kościoła i klasztoru dominikańskiego na Łukiszkach w Wilnie. Mając tu pałac, a z niego widok na cmentarz, na którym miano grzebać ubogich mieszkańców Wilna, zdjęty litością ofiarował 4 000 zł i polecił księdzu Kamińskiemu przeorowi dominikanów wileńskich, wystawienie na cmentarzu kościoła drewnianego. W 1642 r. wybudowano kościół i poświęcono go pod wezwaniem św. Filipa i Jakuba. Następnie wybudowano niewielki klasztor, którego przeorem został ks. Mikołaj Dąbrowski. Biskup wileński Abraham Wojna nadał przywilej na parafię.
W 1648 r. Jerzy Chreptowicz powiększył fundusz zapisując 16 000 zł, na dobrach Ostrów w województwie mińskim. Dominikanie obowiązani byli grzebać ubogich bezpłatnie. W 1655 r. kościół spłonął a z procentów dóbr Ostrów, staraniem ks. Michała Wojniłłowicza doktora teologii zbudowano nowy kościół drewniany. W związku z faktem, że dominikanie posiadali obraz Matki Bożej, (uznany za cudowny w 1688 r. przez bp Konstantego Brzostowskiego) skromna świątynia nie była w stanie pomieścić licznych pielgrzymów. Tak więc w 1690 r. położono kamień węgielny pod obszerny kościół murowany, który w zupełności został ukończony w 1746 r.
Jerzy Chreptowicz posiadał szmat puszczy nad rzekami Niewiażą i Kotrą, graniczącą z puszczami królewskimi.
W 1648 roku był elektorem Jana II Kazimierza Wazy z województwa mińskiego.
Pod koniec swego życia wojewoda nowogródzki był posesjonatem dóbr: Lipska w powiecie grodzieńskim, Wiszniewa, Wolanowa, Gojcieniszek, Dowbuciszek, Giedejszyszek w powiecie oszmiańskim, Głębokiego, Mackiszek, Hornostaiszek w powiecie lidzkim. Posiadał dwór w Wilnie na Łukiszkach, kamienice w Wilnie i Grodnie. Miał też plac w Wilnie przy ulicy Skopowej. Wynika to z wpisów do akt kapituły, gdzie jednym z zapisów polecono o placu na Skopówce z panem Chreptowiczem traktować. Inny zapis to akt sprzedaży domu krawca Józefa Nicewicza na Skopowej ulicy leżący między domami Jerzego Doroszkiewicza i podle placu Jerzego Chreptowicza z drugiej strony. Znaczne dochody musiał też czerpać z nadanych sobie leśnictw: orańskiego, przełajskiego i mereckiego.
Koligacje.
Żoną Jerzego była Zuzanna Nonhartówna, z którą ożenił się w 1611. Zuzana była córką Piotra Nonharta. Nonhartowie byli nowym rodem przybyłym prawdopodobnie z Niderlandów, nie przyniosło więc to małżeństwo Jerzemu jakichś wyjątkowych korzyści, które by rzutowały na jego karierę. Zuzanna zmarła w Wilnie 9 grudnia 1645 r., a pochowana została w Gojcieniszkach 6 lutego 1646 r.
Z Zuzanną miał czterech synów: Bogdana, który zginął bezpotomnie, Adama, Jerzego, Jana i trzy córki: Annę, zmarłą w dzieciństwie, Elżbietę, o której bliżej nic nie wiadomo oraz Zuzannę, która wyszła za Tomasza Sapiehę wojewodę nowogródzkiego, a więc za przedstawiciela niewątpliwie magnackiego rodu, co świadczy o wysokiej już pozycji Jerzego. Ślub miał miejsce przed 1637 r. Sapieha w tymże roku występował jako ciwun korszewski i starosta hajeński. W związku z brakiem potomstwa z tego związku starostwo hajeńskie przeszło na Chreptowiczów - brata Zuzanny Jerzego. Zuzanna miała też swój posagowy wniosek oparty na Korcianach.

</doc>
<doc id="1090800" url="https://pl.wikipedia.org/wiki?curid=1090800" title="Wydział Budownictwa Politechniki Śląskiej">
Wydział Budownictwa Politechniki Śląskiej

Wydział Budownictwa Politechniki Śląskiej (początkowo "Wydział Inżynieryjno-Budowlany Politechniki Śląskiej") – jeden z najstarszych wydziałów wyższej uczelni technicznej, Politechniki Śląskiej w Gliwicach, położony przy ulicy Akademickiej 5, założony 24 maja 1945, prowadzący działalność naukowo-dydaktyczną, badawczą oraz techniczno-usługową w dziedzinie budownictwa, którego dziekanem od 2016 jest prof. dr hab. inż. Joanna Bzówka.
Historia wydziału.
Pierwszy pomysł utworzenia na Górnym Śląsku politechniki, a co za tym idzie wydziału budowlanego zrodził się pod koniec lat 20. okresu dwudziestolecia międzywojennego. Propozycja ta została następnie przedstawiona premierowi przez wojewodę śląskiego, Michała Grażyńskiego. Przystąpiono wówczas do opracowania projektu tej uczelni i m.in. wydziału budowlanego. Zarezerwowano tereny na obszarze Katowic-Ligoty, sporządzono projekty pawilonów przez prof. Tadeusza Tołwińskiego, stworzono propozycje obsady katedr i programy nauczania opracowane przez zespół Politechniki Warszawskiej. Premier Kazimierz Bartel, po wstępnej zgodzie, sprzeciwił się jednak temu pomysłowi, motywując to nieobsadzoną bazą dydaktyczną niektórych katedr istniejących politechnik w Warszawie i Lwowie. Wielki kryzys w Polsce lat 30. XX wieku przekreślił możliwości utworzenia kosztownej wówczas politechniki na Śląsku.
Po przejściu frontu, jeszcze w czasie trwania II wojny światowej podjęto kolejne działania w celu utworzenia na terytorium Śląska pierwszej uczelni technicznej. Powołano 26 lutego 1945 tzw. „Tymczasową Komisję Organizacyjną Politechniki Śląskiej”, której członkami zostali m.in. prof. dr hab. inż. Franciszek Wasilkowski, pierwszy kierownik Katedry Budownictwa Stalowego i jeden z pierwszych dziekanów tworzonego Wydziału Inżynieryjno-Budowlanego oraz prof. dr inż. Stefan Kaufman, pierwszy kierownik Katedry Budownictwa Żelbetowego. Wydział Inżynieryjno-Budowlany kreowany został 24 maja 1945, dekretem nr 118 Prezydenta Krajowej Rady Narodowej (Dz.U. RP Nr 21 z dnia 11 czerwca 1945), jako jeden z czterech wydziałów (obok Chemicznego, Elektrycznego i Mechanicznego) Politechniki Śląskiej, z początkową siedzibą w Katowicach. Staraniem Pełnomocnika Rządu, gen. Aleksandra Zawadzkiego, inicjatora utworzenia na Śląsku politechniki, w połowie czerwca 1945, w Ministerstwie Oświaty w Warszawie na specjalnej konferencji zapadła ostateczna decyzja zlokalizowania Politechniki Śląskiej w Gliwicach. 
Okres organizacji Wydziału Inżynieryjno-Budowlanego nastąpił na Akademii Górniczej w Krakowie, gdzie 1 czerwca 1945 uruchomiono tymczasowy Wydział Inżynieryjno-Budowlany. Tam też nastąpił pierwszy nabór studentów i pierwsze rozpoczęcie roku akademickiego, 5 czerwca 1945. W wyniku mianowania 11 czerwca tegoż roku w Krakowie, prof. dr inż. Antoni Plamitzer został powołany na stanowisko pierwszego p.o. dziekana Wydziału Inżynieryjno-Budowlanego. Po niespełna trzech tygodniach, złożył on na ręce rektora prof. Władysława Kuczewskiego, rezygnację z powodu złego stanu zdrowia, a zastąpił go od 1 lipca 1945, prof. dr inż. Włodzimierz Roniewicz. Warto dodać, że pierwszymi w historii absolwentami Wydziału Inżynieryjno-Budowlanego byli: Mieczysław Stanisław Izworski, abiturient Politechniki Lwowskiej i Władysław Borusiewicz, abiturient Politechniki Warszawskiej, którzy złożyli egzaminy dyplomowe już 20 sierpnia 1945 przed komisją, której przewodniczył prof. dr inż. Izydor Stella-Sawicki. 
6 sierpnia 1945 ukazał się komunikat o warunkach dodatkowej, jesiennej rekrutacji na studia m.in. na Wydział Inżynieryjno-Budowlany, a w dniach (1–5) października przeprowadzono egzaminy wstępne. Oficjalną strukturę organizacyjną wydział przyjął 1 października 1945, zarządzeniem ministra o powołaniu katedr, których utworzono czternaście. Zajęcia dydaktyczne w Gliwicach na wydziale, położonym wówczas przy ulicy Marcina Strzody 19, zainaugurowano 29 października 1945. Była to druga inauguracja w tym samym roku kalendarzowym. Podstawy nauczania opierały się na dawnych przedwojennych wzorach uczelni technicznych, opracowanych na programach – głównie Politechniki Lwowskiej (dawnego Wydziału Inżynierii Lądowej i Wodnej), której kadra dydaktyczna stanowiła wówczas dominującą siłę wydziału. Początkowo wydziałem kierował tylko dziekan, a od 1947 powołuje się również prodziekana, którym został jako pierwszy w latach (1947–1950) prof. dr inż. Edmund Szczepaniak. Następnie w 1956 powołano dwóch prodziekanów, a w 1960 nawet trzech prodziekanów. 
Z początkiem 1948 podjęto decyzję o budowie nowego gmachu wydziału przy ulicy Katowickiej 5 (obecnie ulica Akademicka 5), projektu prof. inż. arch. Tadeusza Teodorowicza-Todorowskiego, który oddano do użytku w grudniu 1952, a którego koszt wyniósł 19 038 000 zł. W 1949 wydział opuściło pierwszych 169 absolwentów, którzy po czterech latach nauki, kształcili się na nim od pierwszego semestru. 12 lutego 1953 powstał obok Wydziału Inżynieryjno-Budowlanego, nowy wydział: Wydział Budownictwa Przemysłowego, który 1 lutego 1955 został połączony z Wydziałem Inżynieryjno-Budowlanym i przemianowany na Wydział Budownictwa Przemysłowego i Ogólnego, który z kolei od 15 czerwca 1969 przemianowano na Wydział Budownictwa i Architektury. Ostatecznie z dniem 1 października 1977 z Wydziału Budownictwa i Architektury, wyodrębniono dwa samodzielne wydziały: Wydział Architektury i Wydział Budownictwa.
Studia w systemie stacjonarnym (dzienne) uruchomiono w 1945 (od momentu powołania wydziału), następnie w 1954 uruchomiono system niestacjonarny (zaoczny) – studia dla pracujących, a w 1955 – studia w systemie wieczorowym. 
W swojej historii Wydział Budownictwa uhonorował 13 lipca 1981 wybitnego naukowca, jednego z organizatorów wydziału, prof. dr. inż. Stefana Kaufmana nadaniem tytułu doktora honoris causa. Ponadto Uchwałą Senatu Politechniki Śląskiej tytuł Honorowego Profesora tej uczelni otrzymali trzej inni wybitni naukowcy wydziału: 2 października 2012, prof. dr inż. Antoni Rosikoń, 4 listopada 2015, prof. dr inż. Andrzej Ajdukiewicz – za wybitne osiągnięcia naukowe w dziedzinie konstrukcji budowlanych oraz 24 maja 2018, prof. dr hab. inż. Włodzimierz Starosolski – za osiągnięcia naukowe i wdrożeniowe w dziedzinie konstrukcji budowlanych.
Charakterystyka wydziału.
Wydział zatrudnia 106 nauczycieli akademickich (w tym 5 profesorów tytularnych, 16 doktorów habilitowanych na stanowiskach profesorów Politechniki Śląskiej, 1 doktora habilitowanego i 80 doktorów oraz 4 magistrów). Działalność naukowa pracowników wydziału obejmuje wszystkie dziedziny z zakresu projektowania konstrukcji, materiałów budowlanych i technologii budownictwa oraz inżynierii komunikacyjnej i infrastruktury: rozwój teorii konstrukcji, w szczególności budowli narażonych na działanie wpływów eksploatacji górniczej, konstrukcje żelbetowe, sprężone i stalowe, drewniane budownictwo szkieletowe, badania gruntów, fundamentów i konstrukcji budowli, mechanikę ośrodków ciągłych i dynamikę układów mechanicznych w ujęciu nieklasycznym, tworzenie naukowych podstaw eksploatacji, renowacji i remontów, nowe metody i technologie w budownictwie mostowym oraz eksploatację obiektów mostowych na terenach objętych wpływami górniczymi, budownictwo komunikacyjne z uwzględnieniem rozwoju teorii konstrukcji nawierzchni i podłoża gruntowego na terenach górniczych, projektowanie, budowę i eksploatację infrastruktury komunalnej w warunkach górniczej deformacji terenu, badania trwałości materiałów i obiektów budowlanych, podstawy kształtowania budynków ekologicznych, systemy organizacyjne, informatyczno-decyzyjne i systemy zarządzania dla przedsiębiorstw budowlanych, technologie i badania materiałów i wyrobów budowlanych.
Wydział jest członkiem Europejskiego Stowarzyszenia Wydziałów Budownictwa () oraz aktywnym uczestnikiem projektu (), skupiającego ponad 130 partnerów, w tym 101 wydziałów budownictwa z 29 krajów Europy.
Wydział współpracuje m.in. z krajowymi organizacjami branżowymi – Śląską Okręgową Izbą Inżynierów Budownictwa, Śląską Izbą Budownictwa z siedzibą w Katowicach oraz Polskim Związkiem Inżynierów i Techników Budownictwa.
Wymiana studentów i kadry prowadzona jest we współpracy z uniwersytetami w: Wielkiej Brytanii, Niemczech, Włoszech, Hiszpanii, Francji, Danii czy Portugalii. Studenci zagraniczni mogą podejmować studia na makrospecjalności, prowadzonej w całości w języku angielskim. Z kolei studenci specjalności Budowlano-Architektonicznej mogą uzyskać polsko-duński dyplom inżynierski w ramach bilateralnej umowy z VIA University College w Horsens.
W krajowym rankingu studiów inżynierskich uczelni kierunków budowlanych „Perspektywy”, Wydział Budownictwa Politechniki Śląskiej został sklasyfikowany w 2020, 2021 i 2022 na 3. miejscu. 
Władze wydziału.
Wydział nadzoruje powołana Rada Dziekańska w skład, której wchodzi kilkudziesięcioosobowe gremium osób złożone z: władz wydziału (dziekan i prodziekani), kierowników katedr, przedstawiciela samorządu studenckiego, przedstawiciela doktorantów, przedstawicieli otoczenia społeczno-gospodarczego, przedstawicieli związków zawodowych oraz innych osób związanych z wydziałem. 
Dziekani wydziału.
Wydziałem kieruje powołany dziekan, mający do pomocy prodziekanów (obecnie trzech). Funkcję dziekana pełniło jak dotychczas 25 naukowców.
Struktura wydziału.
Na przestrzeni lat działania Wydziału Budownictwa jego struktura organizacyjna ulegała modyfikacji i licznym zmianom. Niektóre katedry z biegiem czasu likwidowano lub łączono z innymi, jak również tworzono nowe wraz z potrzebami i postępem budownictwa. Obecnie na wydziale działa pięć katedr oraz laboratorium.
Kierunki studiów.
Plany studiów.
W planie studiów wyodrębniono trzy stopnie, które kończą się wykonaniem pracy dyplomowej i egzaminem dyplomowym oraz umożliwiają uzyskanie następujących tytułów zawodowych lub stopni naukowych:
Specjalności studiów.
Wydział oferuje możliwość podjęcia studiów w trybie stacjonarnym i niestacjonarnym na następujących specjalnościach:
Partnerzy przemysłowi wydziału.
Wśród partnerów przemysłowych wydziału znajduje się m.in. wiele zakładów i firm różnych branż:

</doc>
<doc id="1090801" url="https://pl.wikipedia.org/wiki?curid=1090801" title="Droga wojewódzka nr 203">
Droga wojewódzka nr 203

Droga wojewódzka nr 203 (DW203) – droga wojewódzka w woj. zachodniopomorskim i pomorskim o długości 68,5 km, łącząca Ustkę z Darłowem oraz dalej z drogą krajową nr 6 przed Koszalinem. Droga przebiega przez powiat koszaliński, powiat sławieński oraz powiat słupski. Biegnie wzdłuż wybrzeża równolegle do linii brzegowej łącząc okoliczne miejscowości.
Podlega Rejonowi Dróg Wojewódzkich Koszalin oraz RDW Lębork.
Początkowy odcinek 56,498 km w woj. zachodniopomorskim ma status drogi klasy G.

</doc>
<doc id="1090802" url="https://pl.wikipedia.org/wiki?curid=1090802" title="DW203">
DW203



</doc>
<doc id="1090804" url="https://pl.wikipedia.org/wiki?curid=1090804" title="Balance">
Balance

Zobacz też:

</doc>
<doc id="1090805" url="https://pl.wikipedia.org/wiki?curid=1090805" title="Prostopadłość">
Prostopadłość

Prostopadłość – relacja między dwiema prostymi, dwiema płaszczyznami, między prostą a płaszczyzną, między parą krzywych lub wektorów.
Jeżeli dwie proste są prostopadłe, to kąt przez nie utworzony nazywa się kątem prostym. Jego miarą jest ½π radianów lub 90°.
Prostopadłość oznacza się znakiem formula_10 Przykładowo zapis formula_11 oznacza, ze prosta AB jest prostopadła do prostej CD.
Prostopadłość jest relacją symetryczną, przy czym:
Twierdzenie o istnieniu prostej prostopadłej.
Dla dowolnej prostej formula_1 i dowolnego punktu formula_16 istnieje dokładnie jedna prosta przechodząca przez punkt formula_16 i prostopadła do prostej formula_1.
Konstrukcja.
Zgodnie z oznaczeniami jak na rysunku obok prostopadłą do prostej formula_19 i przechodzącą przez punkt formula_16 kreśli się za pomocą cyrkla i linijki w następujący sposób:
Aby udowodnić, że formula_33 rzeczywiście jest prostopadła do formula_19 wystarczy skorzystać z twierdzenia o przystawaniu BBB dla trójkątów formula_35 oraz formula_36 które zapewnia o równości miar kątów formula_37 i formula_38 Następnie korzystając z twierdzenia o przystawaniu BKB dla trójkątów formula_37 oraz formula_40 otrzymuje się równość miar kątów formula_41 i formula_42
Związek z równoległością.
W geometrii euklidesowej każde dwie proste prostopadłe do trzeciej są równoległe. Podobnie, jeżeli prosta jest prostopadła do innej, to jest prostopadła do każdej prostej równoległej do tej drugiej.
Zilustrowano to na rys. obok. Jeżeli dwie proste (formula_1 oraz formula_2) są obie prostopadłe do trzeciej prostej formula_45 to wszystkie stworzone na trzeciej prostej kąty są proste. Wszystkie zacieniowane na pomarańczowo kąty są przystające; podobnie kąty zacieniowane na zielono, ponieważ kąty wierzchołkowe są przystające, a naprzemianległe kąty wewnętrzne wyznaczone przez prostą transwersalną przecinającą proste równoległe są przystające. Stąd jeżeli proste formula_1 oraz formula_2 są równoległe, to jedno z następujących stwierdzeń pociąga pozostałe:
Geometria analityczna.
W kartezjańskim układzie współrzędnych dowolne dwie proste na płaszczyźnie formula_52 mogą być opisane równaniami
Są one prostopadłe wtedy i tylko wtedy, gdy formula_55
Dla prostych nierównoległych do osi formula_56 równania mogą przybrać postać:
Wielkości formula_1 oraz formula_48 nazywa się współczynnikami kierunkowymi tych prostych. Warunek prostopadłości sprowadza się wtedy do zależności formula_61
Prosta prostopadła do prostej o równaniu formula_53 i przechodząca przez punkt formula_63 ma równanie:
Prostopadłość w przestrzeni.
Dla dowolnej płaszczyzny formula_1 i dowolnego punktu formula_2 istnieje dokładnie jedna prosta przechodząca przez punkt formula_2 i prostopadła do płaszczyzny formula_1.
Dla dowolnej prostej formula_1 i dowolnego punktu formula_2 istnieje dokładnie jedna płaszczyzna przechodząca przez punkt formula_2 i prostopadła do prostej formula_1.
Dla dowolnych dwóch prostych skośnych istnieje dokładnie jedna prosta prostopadła do nich obu jednocześnie.
Dane są 2 wektory:
Dla uproszczenia zakładamy, że początki obu tych wektorów znajdują się w tym samym punkcie, jakim jest początek układu współrzędnych formula_75 Wówczas długości tych wektorów wynoszą odpowiednio:
Natomiast odległość ich końców od siebie jest równa:
Powyższe 3 wartości są długościami odpowiednich odcinków, które razem tworzą trójkąt formula_79 Aby nasze wektory były względem siebie prostopadłe, trójkąt ten musi być prostokątny, a więc spełniać twierdzenie Pitagorasa:
Podstawiamy odpowiednie wyrażenia:
Pierwiastki uproszczają się z kwadratami, a więc zostają jedynie same wyrażenia podpierwiastkowe:
Korzystając ze wzorów skróconego mnożenia, opuszczamy nawiasy:
Po redukcji wyrazów podobnych z obu stron powyższego równania, przyjmuje ono postać:
Ostatecznie, po podzieleniu obu stron równania przez -2, otrzymujemy szukany warunek na prostopadłość obu wektorów w przestrzeni:
Powyższe wyrażenie, będące kombinacją liniową naszych wektorów, można zapisać również w postaci ich iloczynu skalarnego:

</doc>
<doc id="1090807" url="https://pl.wikipedia.org/wiki?curid=1090807" title="Porucznik Columbo">
Porucznik Columbo

Porucznik Columbo – bohater amerykańskiego telewizyjnego serialu kryminalnego pod tytułem "Columbo", pracujący w wydziale zabójstw policji Los Angeles. Rolę odtwarzał Peter Falk. Serial był wyświetlany w USA (z przerwami) w latach 1968–2003.
Opis postaci.
Biografia i charakterystyka.
Porucznik Columbo urodził się w Nowym Jorku. Jest Amerykaninem pochodzenia włoskiego. Odbył służbę wojskową podczas wojny koreańskiej, a następnie wstąpił do nowojorskiej policji. W 1958 roku przeprowadził się do Los Angeles, gdzie ukończył szkołę oficerską.
Columbo jest niepozorny, szczupły, niskiego wzrostu. Nie nosi munduru policyjnego. Ubiera się stale w taki sam garnitur, krawat i płaszcz, które nie zawsze są czyste. Jest roztargniony. Cierpi na wiele przypadłości, m.in. lęk wysokości, chorobę morską oraz lęk przed szpitalem i zabiegami medycznymi. Nie umie pływać. Nie nosi broni i nie potrafi z niej strzelać, trzyma ją w komendzie. Jest marnym kierowcą (wielokrotnie w serialu pokazane są jego naruszenia zasad ruchu drogowego oraz drobne stłuczki). Jego ulubioną potrawą jest chili z krakersami. 
Gdy prowadzi śledztwo wcześnie rano, zabiera w kieszeni do pracy jajka na twardo. Pije dużo czarnej kawy. Gdy poznajemy Columbo, jest mężczyzną w wieku około 40 lat. Przez cały czas trwania serialu nie awansował. W serialu nigdy nie pada imię porucznika Columbo, natomiast w jednym z odcinków, na dokumencie tożsamości porucznika widnieje imię "Frank".
W serialu Columbo często wspomina o swojej żonie, która nie wystąpiła w żadnym z odcinków. Żona porucznika występuje w tytule epizodu ("Rest In Peace, Mrs Columbo"). W odcinku tym zainscenizowany jest pogrzeb Pani Columbo po to, by porucznik mógł wydobyć przyznanie się do winy morderczyni.
Columbo wspomina w odcinku "Any Old Port in a Storm", iż posiada dziecko. Z kolei w odcinku "Mind over Mayhem" używa liczby mnogiej mówiąc o swoich dzieciach. W odcinku "Rest in Peace, Mrs. Columbo" z dziewiątej serii serialu, zaprzecza jakoby miał mieć dzieci, ale ma to związek z tym, iż celowo chce zmylić główną podejrzaną, która dybała na życie żony porucznika.
Praca.
Porucznik Columbo zajmuje się morderstwami, które dotyczą osób zamożnych, przedstawicieli wyższych sfer, ludzi z show-biznesu oraz osób publicznych, gdzie podejrzanymi często są osoby równie eksponowane. „Bronią” Columbo jest jego marny wygląd i zachowanie, co powoduje, że podejrzani odnoszą się do niego z lekceważeniem, nie doceniając jego możliwości dedukcyjnych. Często nawet nie rozpoznają w nim detektywa. Porucznik często rozpoczyna znajomość z podejrzanymi prezentując się jako osoba pogubiona i niepewna, prosi o pożyczenie drobnych przedmiotów twierdząc, iż je zgubił. Na początku śledztwa wspomina także, że odpowiedzi są mu potrzebne do tego, by napisać raport dla przełożonego, uzasadniając swoje pierwsze pytania koniecznością wykonania pracy przy biurku. Columbo rozwiązuje sprawy bez użycia broni i siły fizycznej. Podejrzanych drażni swą natrętną obecnością oraz zadawaniem wielu szczegółowych pytań. Początkowo udaje, iż wierzy w odpowiedzi podejrzanego, nawet jeżeli są mało wiarygodne lub nielogiczne. Columbo stara się też dowiedzieć jak najwięcej o pracy zawodowej podejrzanego, często też stosuje pochlebstwa, podziwiając jego status majątkowy lub pozycję zawodową. W przypadku gdy sprawca miał pomocnika, Columbo często stosuje strategię skłócenia partnerów, co osiąga za pomocą blefów lub sugestii, iż partner podejrzanego jako pierwszy udzieli zeznań i będzie w lepszej sytuacji. Podczas demaskowania sprawców Columbo kilka razy ryzykuje własne życie, prowokując przestępców do ataku na siebie, tym samym zdobywając ostateczny dowód ich winy.
W przeciwieństwie do innych kryminałów, w serialu "Columbo" na początku odcinka (od tej zasady były wyjątki) widz dowiaduje się, kto jest mordercą, a następnie obserwuje kolejne fazy śledztwa prowadzonego przez tytułowego porucznika (tzw. „odwrócony kryminał”).
Stałe motywy.
Do charakterystycznych cech serialu należą dziwactwa porucznika Columbo:

</doc>
<doc id="1090810" url="https://pl.wikipedia.org/wiki?curid=1090810" title="Who Is, This Is?">
Who Is, This Is?

Who Is, This Is? – pierwszy studyjny album zespołu Voodoo Glow Skulls. Album został wydany 11 stycznia 1994 roku przez Dr. Strange Records.

</doc>
<doc id="1090812" url="https://pl.wikipedia.org/wiki?curid=1090812" title="Przesunięcie">
Przesunięcie



</doc>
<doc id="1090815" url="https://pl.wikipedia.org/wiki?curid=1090815" title="Sphagno squarrosi-Alnetum">
Sphagno squarrosi-Alnetum



</doc>
<doc id="1090816" url="https://pl.wikipedia.org/wiki?curid=1090816" title="Ribeso nigri-Alnetum">
Ribeso nigri-Alnetum



</doc>
<doc id="1090817" url="https://pl.wikipedia.org/wiki?curid=1090817" title="Firme">
Firme

Firme – drugi studyjny album zespołu Voodoo Glow Skulls. Album został wydany 10 października 1995 roku przez Epitaph Records.

</doc>
<doc id="1090818" url="https://pl.wikipedia.org/wiki?curid=1090818" title="Lanckorońska Góra">
Lanckorońska Góra

Lanckorońska Góra (545) – góra w miejscowości Lanckorona w województwie małopolskim. Jest najwyższym wzniesieniem w grupie Wzgórz Lanckorońskich, które w regionalizacji fizycznogeograficznej Polski według Jerzego Kondrackiego znajdują się na Pogórzu Wielickim. Na mapie Geoportalu ma nazwę Góra Zamkowa.
Jest porośnięta lasem. Na najwyższym wzniesieniu znajdują się ruiny zamku lanckorońskiego, wzniesionego za czasów Kazimierza Wielkiego. Były one kiedyś widownią krwawych walk konfederatów barskich dowodzonych przez Kazimierza Pułaskiego z wojskami carskimi gen. Suworowa. Stoki górskie zalesione lasami mieszanymi z przewagą jodły i świerka. Na południowym stoku góry, poniżej poziomu lasu leży Lanckorona.
Wokół góry przebiega wiele tras spacerowych, rowerowych oraz trasa narciarstwa biegowego, jak również szlaki turystyczne:

</doc>
<doc id="1090819" url="https://pl.wikipedia.org/wiki?curid=1090819" title="Wańka Wstańka">
Wańka Wstańka

Wańka Wstańka &amp; The Ludojades – polski zespół rockowy, powstały w 1986 roku w Rzeszowie.
Historia.
Zespół powstał z inicjatywy Krzysztofa „Bufeta” Bary (wokal) i Piotra „Mizernego” Liszcza (gitara, wokal), muzyków grających wcześniej w zespole 1984. W pierwszym składzie znaleźli się także Janusz „Jasiu” Gajewski (perkusja), Paweł „Czester” Tauter (śpiew) i Wojtek „Pancerny” Trześniowski (gitara basowa). W 1987 doszli Wojciech Pieczonka (gitara basowa) i Sławomir Starosta (instrumenty klawiszowe).
W 1987 zespół wystąpił na festiwalu w Jarocinie, gdzie jednym z hitów stał się „Leżajski full” wykonywany na melodię „El cóndor pasa”, który bił rekordy popularności także w Rozgłośni Harcerskiej. Zapis koncertu w Jarocinie rozprowadzany był na kasetach pt. "In Concert Live In Jarocin '87". W latach 1987–1988 zespół dużo koncertował i w 1988 powstał materiał na pierwsze oficjalne wydawnictwo grupy – kasetę pt. "Na żywca", której reedycja ukazała się w 1993.
W latach 1988–1991 zespół zawiesił działalność i wznowił ją w nieco innym składzie z udziałem basisty Marka Kisiela i perkusisty Dariusza „Czarnego” Marszałka. Nagrany zostaje materiał na kasetę pt. "Rzeszowski full" i płytę "Popelina", gdzie gościnnie wystąpiła też Justyna Steczkowska. Zespół występuje sporadycznie do 1996, kiedy znów zawiesza działalność do 1999. Po reaktywacji zespół nagrywa materiał na nową, nigdy niewydaną płytę pt. "Zbrodnia przeciw komercji" oraz ukazują się zremiksowane utwory z "Popeliny". W 1999 zespół ponownie zawiesza działalność, a część członków zespołu z zakłada formację V.A.M.P. (Virtual Analogue Music Production), która po roku rozpada się po nagraniu minialbumu pt. "Dark boogie".
W lutym 2006 roku, MIZERNY zaczyna ponownie pracować z Leszkiem LASZLO Dobrzańskim (perkusistą grupy MODELN – pierwszego zespołu BUFETA i MIZERNEGO, który później przerodził się w 1984), podejmując kolejną próbę reaktywacji zespołu. Oprócz wspomnianej dwójki i oczywiście BUFETA do zespołu dołącza na basie Jacek FAJA Bartosiewicz i w takim składzie zespół działa do maja 2006 roku, kiedy to z powodu nagłego wyjazdu Jacka do Anglii, następuje kolejna zmiana. Zespół po raz pierwszy w swojej historii doczekał się basistki. Znana wcześniej z chórków wokalistka Barbara EKKE Mikulska zastąpiła FAJĘ. W czerwcu 2007 r. ukazuje się nowa płyta "Rzeczniepospolita". W roku 2011 i 2012 BUFET z zespołem zaangażował się w pomoc i organizację koncertów charytatywnych Help Maciek dla ciężko chorego przyjaciela Macieja Miernika. Obecnie rolę basisty pełni Wojciech Dąbrowski, gitarzysta zespołów Gotham City, Paproszki oraz Sour Grapes.
28 listopada 2017 r. Krzysztof „Bufet” Bara zmarł. Został pochowany 1 grudnia 2017 r. na cmentarzu Wilkowyja w Rzeszowie.
W marcu 2018 roku ukazuje się płyta "Stereo" nagrana jeszcze z Krzysztofem „Bufetem” Barą.
Od kwietnia 2018 r. wokalistą zespołu zostaje Robert „Bzyku” Bąk.

</doc>
<doc id="1090820" url="https://pl.wikipedia.org/wiki?curid=1090820" title="Choroba przeszczep przeciw gospodarzowi">
Choroba przeszczep przeciw gospodarzowi

Choroba przeszczep przeciw gospodarzowi, GVHD (od ang. "graft-versus-host disease") – niepożądana reakcja fizjologiczna zachodząca w organizmie biorcy przeszczepu pod wpływem wprowadzonych obcych antygenowo limfocytów.
Limfocyty T przyjęte od dawcy naciekają (obce dla nich) tkanki gospodarza i doprowadzają do ich niszczenia. Najczęściej zajmowanymi narządami są skóra, układ pokarmowy i wątroba. Ryzyko choroby przeszczep przeciw gospodarzowi zmniejsza usunięcie zawiesiny limfocytów z materiału przeszczepowego, ale – z drugiej strony – nieobecność leukocytów w przeszczepie grozi jego odrzuceniem (w tym przypadku na zasadzie „gospodarz przeciw przeszczepowi”).
Odpowiednik GVHD, w której komórki dawcy atakują antygeny obecne na powierzchni komórek nowotworowych wykorzystywany jest w terapii białaczek (tak zwana reakcja przeszczep przeciw białaczce).
Choroba przeszczep przeciw gospodarzowi ma ciężki przebieg i może prowadzić nawet do śmierci pacjenta. Chorobę tę określa się jako ostrą, gdy rozwija się w ciągu 100 dni od przeszczepu, i jako przewlekłą, gdy pojawia się po tym czasie.

</doc>
<doc id="1090821" url="https://pl.wikipedia.org/wiki?curid=1090821" title="Sławek Starosta">
Sławek Starosta



</doc>
<doc id="1090822" url="https://pl.wikipedia.org/wiki?curid=1090822" title="Puchar Zdobywców Pucharów (1982/1983)">
Puchar Zdobywców Pucharów (1982/1983)

XXIII Puchar Europy Zdobywców Pucharów 1982/1983

</doc>
<doc id="1090823" url="https://pl.wikipedia.org/wiki?curid=1090823" title="Wojewodowie parnawscy">
Wojewodowie parnawscy

Wojewodowie województwa parnawskiego I Rzeczypospolitej:

</doc>
<doc id="1090826" url="https://pl.wikipedia.org/wiki?curid=1090826" title="GVHD">
GVHD



</doc>
<doc id="1090828" url="https://pl.wikipedia.org/wiki?curid=1090828" title="Andrzej Kot">
Andrzej Kot

Andrzej Kot (ur. 21 listopada 1946 w Lublinie, zm. 17 lutego 2015 tamże) – grafik, kaligraf, zecer, typograf, ilustrator książek.
Życiorys.
Od roku 1978 (Biennale Grafiki Użytkowej w Brnie) uczestniczył w większości światowych imprez graficznych. W 1981 nagrodzony złotym medalem Międzynarodowego Biennale Ekslibrisu w Malborku. W prasie fachowej zaistniał po raz pierwszy w czasopiśmie „Projekt”, dzięki tekstowi Anny Jasińskiej "Jest coś takiego w typografii" (nr 5’80 | 138, ss. 36–39). W Polsce twórczość Kota propagowali tacy graficy jak: Jan Młodożeniec, Leon Urbański, Jerzy Jaworowski czy Janusz Stanny. W świecie – nadworny grawer królestwa Szwecji, twórca setek znaczków pocztowych i banknotów – Czesław Słania, z którym Kot korespondował przez 15 lat. 
Dzięki Słani zainteresowali się pracami lublinianina wydawcy japońskiej „Idei”, pisma o grafice współczesnej. W Japonii też, pod koniec lat 80. XX w. ukazał się pierwszy album z pracami Andrzeja Kota. 
Andrzej Kot kaligrafował "Traktat moralny" Czesława Miłosza („Czesławowi Miłoszowi w hołdzie”; Lubelski Oddział Związku Literatów Polskich, Związek Polskich Artystów Plastyków, Towarzystwo Miłośników Lublina. Wyd. Krajowa Agencja Wydawnicza Oddział w Lublinie, Lublin 1981) oraz "Treny" Jana Kochanowskiego (Wyd. Krajowa Agencja Wydawnicza w Lublinie. Lublin 1985. ). 
Grudzień 1986 przyniósł opracowaną przez Leona Urbańskiego książkę "Prawdziwa cnotka nie boi się kotka. Andrzej Matynia o Andrzeju Kocie i jego ekslibrisach" (Doświadczalna Oficyna Graficzna Pracowni Sztuk Plastycznych – Państwowy Fundusz Zamówień Plastycznych. Warszawa MCMLXXXVI. Według projektu Leona Urbańskiego złożono czcionką Maxima 10 i wydrukowano 500 numerowanych egzemplarzy na papierach «Fabriano» i «Arjomari» w Doświadczalnej Oficynie Graficznej PSP w Warszawie. Ekslibrisy wydrukowano techniką offsetową w drukarni «Kobis» w Legionowie). 
Uczeń Andrzeja Kota i grafik komputerowy, Jacek Wałdowski, opracował graficznie i wydał dwa zbiory jego rysunków: „KOT rym &amp; grafika” (, współwydawca: Wojewódzki Dom Kultury, Lublin 2000) oraz „Jędrofrachy, kocifrachy, kociofrachy” (, Lublin 2007).
Exlibrisy i rysunki Kota publikowały m.in. niemiecka „Scriptura”, „Magyar Grafik”, nowojorski „Upper &amp; LowerCase”, kalifornijski „Fried Caligrafic”, „Sarmatian Houston” czy wspomniana „Idea” z Tokio. W 1995 opracowany przez Andrzeja Kota alfabet inicjałowy OT-KOT znalazł się w monografii Josepha Kiermeiera-Debre i Fritza Franza Vogla "Das Alphabet. Die Bildwelt der Buchstaben von A bis Z", ss. 112–113 (Ravensburger Buchverlag 1985. ). 
W 2016 lubelskie wydawnictwo „Tararara - Jarosław Koziara” wydało obszerny monograficzny album "Ot Kot" (). 
Sam twórca określał własne prace jako „luz-bałagan graficzny bez ograniczeń w połączeniu z tekstem literackim”.
Weimar, Londyn i St. Petersburg poświęciły ekslibrisom Kota specjalne kongresy. Co pewien czas w Internecie pojawiają się wirtualne galerie prac Kota (np. 2001–2004 na www.RegioPolis.net w Niemczech). Stałe miejsce na druk nowych grafik „przydzieliła” mu redakcja mail-artowej „Ulicy Wszystkich Świętych”, gdzie publikował od początku 2002 w każdym numerze. 
27 stycznia 2008 otrzymał nagrodę Angelusa Lubelskiego w kategorii: Artysta roku 2007.

</doc>
<doc id="1090840" url="https://pl.wikipedia.org/wiki?curid=1090840" title="Diodotos II">
Diodotos II

Diodotos II – drugi król greko-baktryjski, panujący ok. 238-230 p.n.e. (a wcześniej najprawdopodobniej przez pewien czas koregent ojca).
Syn pierwszego króla Greków Baktryjskich, Diodotosa I. Według Justynusa miał zawrzeć pokój z Arsakesem, królem Partów, co pozwoliło obu nowo powstałym państwom skupić się na utrzymaniu swojej niezależności od Seleucydów. Według Polibiusza około roku 230 p.n.e. został obalony przez bunt Eutydemosa, Greka pochodzącego z Magnezji, który prawdopodobnie zajmował wcześniej stanowisko satrapy Sogdiany (Strabon podaje daty pomiędzy 223 a 221 p.n.e., jednak obecnie za bardziej wiarygodną uznaje się chronologię Polibiusza).

</doc>
<doc id="1090844" url="https://pl.wikipedia.org/wiki?curid=1090844" title="Megapixel">
Megapixel



</doc>
<doc id="1090846" url="https://pl.wikipedia.org/wiki?curid=1090846" title="Wzór (serial telewizyjny)">
Wzór (serial telewizyjny)

Wzór ("oryg." NUMB3RS) – amerykański serial telewizyjny, którego producentami są bracia Ridley Scott i Tony Scott.
Serial został stworzony przez Nicollasa Falacciego i Cheryla Heutona, produkowany przez Columbia Broadcasting System i emitowany przez stację CBS w Stanach Zjednoczonych, a w Polsce w AXN, TV4 oraz Polsacie.
Serial opowiada o agencie specjalnym FBI, Donie Eppesie (Rob Morrow) i jego bracie, geniuszu matematycznym, Charliem Eppesie (David Krumholtz), który pomaga Donowi rozwiązywać zagadki kryminalne dla FBI. Serial skupia się zarówno na relacjach między Donem Eppesem, jego bratem Charliem Eppesem i ich ojcem, Alanem Eppesem (Judd Hirsch), jak i na wysiłkach braci w walce z przestępczością w Los Angeles. Typowy odcinek zaczyna się od zbrodni, która później jest badana przez zespół agentów FBI dowodzony przez Dona i matematycznie opisywana przez Charliego, z pomocą Larry'ego Fleinhardta (Peter MacNicol) lub Amity Ramajuan (Navi Rawat). Dowody dostarczone przez matematykę Charliego są zawsze w jakiś sposób decydujące w rozwiązaniu śledztwa.
Serial ten był najbardziej popularnym programem nadawanym w piątkowe wieczory w USA przez pierwsze trzy sezony.
Obsada i bohaterowie.
Akcja serialu krąży wokół trzech grup bohaterów: FBI, matematyków w Cal-Sci i rodziny Eppesów.
Matematyka w serialu.
 Slogan z czołówki serialu, w tłumaczeniu oznacza: "Wszyscy używamy matematyki codziennie, do prognozowania pogody, do wyznaczania czasu, do obracania pieniędzmi. Matematyka to więcej niż formuły i równania; to logika, rozsądek, to używanie twojego umysłu do rozwiązywania największych znanych tajemnic".
Od początku twórcom serialu towarzyszyła ekipa konsultantów w zakresie matematyki. Ich rola polegała na sugerowaniu nowych rozwiązań, ulepszaniu treści matematycznych, przygotowywaniu formuł, danych i animacji, które ostatecznie w różnych formach pojawiały się na antenie. Poprawność treści matematycznych prezentowanych w serialu i ich właściwe zastosowanie w przedstawionych sytuacjach została potwierdzona przez zawodowych matematyków.
Serial zebrał pochwały za ukazywanie pozytywnego obrazu naukowców i użycia nauki dla dobra społeczeństwa.
Zastrzeżenia matematyków.
Według jednego z konsultantów, matematyka w serialu jest ograniczona do efektownie brzmiących wstawek do gotowego scenariusza, zamiast być podstawą przebiegu fabuły. Zastrzeżenia budzi także sposób przedstawiania kobiet naukowców i niepoprawne aspekty relacji między profesorem Charliem Eppesem i magistrantką Amitą Ramanujan.

</doc>
<doc id="1090855" url="https://pl.wikipedia.org/wiki?curid=1090855" title="John Robinson (pastor)">
John Robinson (pastor)

John Robinson (ur. 1575, zm. w marcu 1625) – angielski pastor purytański. 
W 1599 roku ukończył Corpus Christi College na Uniwersytecie Cambridge.
Wraz z Williamem Brewsterem wyprowadził swą kongregację z Nottinghamshire do Amsterdamu, z którego przeniesiono się do Lejdy. W 1620 zorganizował wyprawę żaglowca "Mayflower" do Ameryki Północnej, jednak prawdopodobnie z przyczyn zdrowotnych sam nie wziął w niej udziału.

</doc>
<doc id="1090856" url="https://pl.wikipedia.org/wiki?curid=1090856" title="Cmentarz przy ul. Cmentarnej w Grudziądzu">
Cmentarz przy ul. Cmentarnej w Grudziądzu

Cmentarz przy ul. Cmentarnej w Grudziądzu – kompleks nekropolii, położony za parkiem miejskim i składający się z cmentarza katolickiego (farnego) i ewangelickiego (parafii ewangelicko-augsburskiej) o zatartych granicach wewnętrznych oraz dodatkowo z pustego obszaru dawnego cmentarza żydowskiego. Po II wojnie światowej nazywany też Cmentarzem Centralnym. 
Historia.
W związku ze znacznym rozwojem Grudziądza w XIX w., pod koniec stulecia dawne cmentarze – ewangelicki przy ul. Toruńskiej oraz katolickie przy ul. Ogrodowej i Rybackiej – okazały się niewystarczające i na dodatek znalazły się w samym centrum narastającej zabudowy miejskiej. W związku z tym zdecydowano się na założenie nowych cmentarzy, położonych obok siebie, w oddalonym miejscu za dawnym laskiem miejskim, w 1907 r. przekształconym w park. Dawne nekropolie śródmiejskie zostały wkrótce zamknięte, chociaż ich ostateczna likwidacja nastąpiła dopiero po II wojnie światowej. Natomiast nadal pozostały czynne położone na obrzeżach miasta cmentarze garnizonowe i więzienny oraz dzielnicowe różnych wyznań, w tym częściowo zachowany do dziś cmentarz ewangelicki przy ul. Grunwaldzkiej.
Cmentarz ewangelicki.
Nowy cmentarz ewangelicki założono w 1894 r. jako ewangelicko-unijny, a jego powierzchnia wynosi około 2,95 ha. Obecnie służy całej ludności miasta, bez różnicy wyznania, choć nadal są zachowane osobne kwatery przeznaczone dla wyznań protestanckich. Po 1945 r. stał się własnością parafii ewangelicko-augsburskiej św. Jana. Z pierwotnego okresu przetrwała ozdobna murowana neorenesansowa brama wejściowa oraz zabudowania kaplicy, kostnicy i domku obsługi – obecnie domu parafialnego. Zabudowania były odnawiane w latach 40. i 80. XX w. Częściowo zachowany jest oryginalny drzewostan.
Przetrwały tylko bardzo nieliczne groby sprzed II wojny światowej. Do najstarszych należy figura żałobnicy z nagrobka przedsiębiorcy budowlanego Hermanna Sawitzkiego (ok. 1918), zapewne przywieziona z Berlina oraz nagrobek Emila Kahraua z 1917 r. Spory głaz kryje wspólną mogiłę Adolfa Krumma i Ericha Rieboldta, zamordowanych w wyniku napadu na wiec przedwyborczy mniejszości niemieckiej w 1933 r. Fragmenty starych żeliwnych ogrodzeń z cmentarza przekazano do zbiorów Muzeum w Grudziądzu. Z czasów powojennych znajdują się tu m.in. mogiły zasłużonych dla polskiej parafii małżonków inżynierostwa Artura i Emmy Damiców oraz doktorostwa Stanisława i Zofii Suliborskich i ich syna Piotra Suliborskiego. W 2002 r. na ścianie kaplicy odsłonięto dwujęzyczną tablicę poświęconą pamięci niemieckich mieszkańców miasta pochowanych na tutejszym cmentarzu.
Cmentarz katolicki.
Również cmentarz parafii farnej otwarto w 1894 r. Początkowo zajmował powierzchnię zaledwie 0,81 ha, ale po II wojnie światowej wzrosła ona 12 ha. Sprzed I wojny światowej zachowało się mało grobów, ale za to przetrwało szereg z okresu międzywojennego, jak również stare drzewa. Oprócz wielu tysięcy grobów mieszkańców miasta, znajdują się tu zbiorowe mogiły obrońców Grudziądza we wrześniu 1939 r. i ofiar hitlerowskich represji, w tym powstańców warszawskich. 
Spoczęli tu m.in. :
Dawny cmentarz żydowski.
Cmentarz żydowski został założony w 1890 r., po zapełnieniu dawnego przy ul. Sowińskiego w Tarpnie. Miał powierzchnię około 0,55 ha. Na początku 1940 r. został zlikwidowany przez hitlerowców, a płyty nagrobne zużyto jako materiał do wzmocnienia stoków Wisły. Obecnie teren nie jest użytkowany.
Nowy cmentarz komunalny.
W związku z wyczerpywaniem się możliwości grzebalnych nekropolii przy ul. Cmentarnej, w 2002 r. otwarto nowy rozległy Cmentarz Komunalny we włączonej do obszaru miasta Kobylance przy ul. Jaskółczej, mogący docelowo pomieścić nawet 100 tysięcy pochówków.

</doc>
<doc id="1090858" url="https://pl.wikipedia.org/wiki?curid=1090858" title="Sieć kolejowa Wielkiego Tokio">
Sieć kolejowa Wielkiego Tokio

Sieć kolejowa Wielkiego Tokio – złożony i bardzo rozbudowany system transportu szynowego, obsługującego ruch wewnątrz Tokio, pomiędzy centrum a dzielnicami przyległymi oraz otaczającymi je osiedlami i miastami całego regionu aglomeracji tokijskiej.
W niniejszym haśle w zasadzie pominięto koleje typowo wewnątrzmiejskie, takie na przykład jak metro w Tokio, metro w Jokohamie, czy kolej jednoszynową w Chibie. Objęto natomiast kolej jednoszynową „Tama Monorail”, ponieważ łączy ona centra kilku miast regionu Tama oraz kolej Minato-Mirai21, ponieważ jest ona przedłużeniem linii podmiejskiej. Uwzględniono pokrótce linie wiejskie.
JR Higashi Nihon （JR東日本）.
Sieć (infrastruktura linii).
Kolej JR Higashi-Nihon (東日本旅客鉄道 "Higashi Nihon Ryokaku Tetsudō", ang. „JR East”, pol.: „Kolej Pasażerska Wschodniej Japonii”), jeden z sześciu zarządów eksploatujących sieć krajową Japonii, obsługuje w regionie tokijskim wielki ruch aglomeracyjny i wewnątrzmiejski, dzięki kilku liniom miejskim opartym na:
Wszystkie te linie mają tor o rozstawie szyn 1067 mm. Sieć liczy 1106 km linii.
Ruch towarowy ma do dyspozycji dużą obwodnicę Tokio, 武蔵野線 "Musashino-sen", o przebiegu Tsurumi (linia "Tōkaidō") – Fuchū – Nishi-Kokubunji – Minami-Urawa – Shin-Matsue – Nishi-Funabashi (połączenie z "Keiyō-sen"), prowadzoną na zachodzie w długich tunelach (trasa liczy ok. 100 km; ukończ. 1976). Na 2/3 długości linia służy też ruchowi aglomeracyjnemu. Ominięciu dworca Yokohama służy obwodnica towarowa (część 東海道貨物線 "Tōkaidō-Kamotsu-sen") między Higashi-Totsuka i Tsurumi, również w dużej mierze podziemna. Dzięki tym liniom sieć w obszarze centralnym aglomeracji służy wyłącznie ruchowi pasażerskiemu.
Niekiedy do sieci JR wlicza się również linię "Tōkyō Monorail", należącą w większości do kolei JR Higashi Nihon.
Trasy (grupy pociągów) w zespole miejskim.
ŚREDNICOWE
OBWODOWE
POŁUDNIE TOKIO I PREFEKTURA KANAGAWA
ZACHÓD TOKIO, REGION TAMA
PÓŁNOC TOKIO
WSCHÓD TOKIO, CHIBA
Główne połączenie Tokio z Chibą realizowane jest przez trasy średnicowe "Chūō-Sōbu" i "Sōbu-kaisoku/Yokosuka". Część pociągów tej drugiej grupy wjeżdża na linie lokalne 24-27.
Ruch pociągów miejsko-aglomeracyjnych jest na wielu kierunkach bardzo gęsty, na liniach czterotorowych sięga 60 par pociągów w godzinie szczytu. System JR jest przeciążony, obciążenia w porannym szczycie sięgają 210% nominalnej pojemności pociągów. Trzy linie JR eksploatowane są z ”przechodzeniem pociągów” na metro, jedna – z „przechodzeniem” na "Rinkai-sen".
Shinkansen a ruch regionalny.
Linie Shinkansen, dochodzące do Dworca Tōkyō, mają stacje rozmieszczone co 30-40 km. Kilka z nich przypada na region Kantō. Chociaż na bliższych dystansach system taryfowy preferuje codzienne podróże pociągami konwencjonalnymi, to prędkości osiągane przez pociągi Shinkansen umożliwiają dojazdy na większych odległościach. Wyjątkową rolę pełni ponadto "Nagano Shinkansen", który, wobec zamknięcia równoległej linii konwencjonalnej pod przełęczą Usui, przenosi cały ruch między rejonem Karuizawy i Tokio.
W 2006 r. na linii Shinkansen eksploatowanej przez "JR Tōkai" 2,7%, a na sieci "JR Higashi Nihon" aż 8,5% pasażero-km wykonane zostało przez pasażerów posiadających bilety miesięczne. O ile pierwsza liczba odnosi się również do regionów zurbanizowanych Keihanshin i Nagoi, o tyle druga liczba obejmuje w większości ruch w okręgu tokijskim.
Zespoły piętrowe „MAX” (typu E4) zostały wprowadzone z myślą o zwiększeniu pojemności linii dla pomieszczenia dojeżdżających do pracy. Na "Jōetsu" i "Tōhoku Shinkansen" specjalnie dla nich wprowadzono pociągi krótkodystansowe ("Nasuno" do stacji 郡山 Kōriyama – 1 para na godz. i "Tanigawa" do stacji 越後湯沢 Echigo-Yuzawa – 1-2 pary na godz.). Na "Tōkaidō Shinkansen" ruchowi codziennemu służą głównie pociągi "Kodama", zatrzymujące się na wszystkich stacjach (2 pary na godz.).
Koleje prywatne.
Wielką rolę – dowozową, a także lokalną w obrębie przedmieść – spełnia kilkanaście linii kolei prywatnych (私立鉄道 "shiritsu tetsudō", w skrócie 私鉄 "shitetsu"), rozwiniętych z dawnych kolejek dojazdowych. Ich linie mają różny stopień bezkolizyjności w stosunku do sieci ulicznej, jednakże eksploatowane są z intensywnością podobną do metra. Żadna z tych kolei nie przekracza granicy obszaru centralnego Tokio. W jego obrębie ruch przejmowany jest przez sieć metra albo sieć miejską kolei JR. Część pociągów jadących liniami kolei prywatnych (albo wszystkie – zależnie od linii) może wjeżdżać bezpośrednio na linie metra (tzw. „przechodzenie pociągów”).
W południowym Kantō znajdują się następujące koleje prywatne (kolejność według długości sieci):
Koleje „trzeciego sektora” （第三セクターの鉄道）.
"W Japonii „trzecim sektorem” ("第三セクター daisan sekutā") określa się przedsiębiorstwa o mieszanym kapitale publiczno-prywatnym. Koleje „trzeciego sektora” bywają ujęte w ramach grupy kolei prywatnych, tutaj jednak są wymienione osobno."
Wspólnym elementem genezy kolei „trzeciego sektora” jest powiązanie z polityką pozyskiwania terenów pod urbanizację. Mogą to być zarówno tereny leżące na zewnątrz miast, jak i położone centralnie, ale ulegające restrukturyzacji. Standard techniczny tych kolei jest wysoki, obejmuje całkowicie bezkolizyjne torowiska i stosunkowo wysokie prędkości maksymalne. Jedna z tych kolei jest częściowo wykonanym szybkim połączeniem lotniska.
W Południowym Kantō są następujące koleje „trzeciego sektora” (kolejność według długości linii):
Ogólna charakterystyka sieci.
Całkowita długość sieci szybkich kolei miejskich (SKM) w Południowym Kantō obliczana była w 2000 r. na 1873 km. Prawie wszystkie linie zelektryfikowane są prądem stałym 1500 V za pomocą sieci górnej. Wyjątkiem jest zewnętrzna część trasy "Tsukuba Express" oraz linii "JR Jōban" za stacją Toride (~20 kV 50 Hz). Kilka linii niezelektryfikowanych funkcjonuje na zewnątrz regionu zurbanizowanego, ale mają one marginesowe znaczenie. Wszystkie perony na stacjach linii aglomeracyjnych są wysokie.
JR a koleje prywatne.
Sieć JR obejmuje cały obszar Kantō. Prowadzi się nią ruch lokalny, międzydzielnicowy i międzymiejski, pociągami lokalnymi i pociągami penetrującymi cały zurbanizowany region. Koleje prywatne dysponują sieciami ograniczonymi poszczególnych obszarów. Na niektórych liniach mogą jednak prowadzić ruch średnicowy dzięki współpracy z siecią metra („przechodzenie pociągów”).
Sieć JR, dysponująca stosunkowo niewieloma trasami w Tokio, charakteryzuje się kumulacją wielkich potoków ruchu. Pociągi JR na głównych trasach są z reguły dłuższe od pociągów kolei prywatnych (czy metra). Linie przebiegające głównymi trasami JR obsługiwane są składami nawet 15-wagonowymi (ponad 300 m długości).
Koleje prywatne konkurują z siecią JR za pomocą niższych taryf, większej dostępności linii dzięki większej gęstości sieci i stacji, jakości rozwiązań architektonicznych tych ostatnich oraz komfortowych składów ekspresowych. Konkurencja ta jest szczególnie widoczna między Tokio, Jokohamą i południem Prefektury Kanagawa, Tokio i Chibą, Tokio i Lotniskiem Narita. Nieprzypadkowo perony Odakyū na dworcu Odawara prezentują się znacznie atrakcyjniej od położonych obok peronów JR.
Mimo konkurencji, oba sektory kolejowe potrafią też współpracować tam, gdzie nie zagraża to ich interesom. Świadczy o tym pewna liczba stacji przesiadkowych wygodnie zlokalizowanych obok siebie (albo nad sobą) oraz eksploatacja pociągów przechodzących między obiema sieciami. Przez cały dzień „przechodzą” pociągi "JR Saikyō-sen" i "Rinkai-sen", JR wprowadza swoje ekspresy na "Tōbu-Nikkō-sen" zaś Odakyū wprowadza niektóre prestiżowe „Romance Cars” na linię "Gotemba-sen" kolei JR Tōkai (ekspresy "Asagiri").
Z porównania natężenia ruchu liczonego według pasażero-km z natężeniem ruchu liczonym według liczby pasażerów (tab. 4-1) wynika, że wąskotorowa kolej JR, mimo dominującej pozycji pod względem długości sieci, zajmuje dopiero czwartą pozycję pod względem średniej długości podróży, po Odakyū, Keikyū, Tōbu, a przed Seibu, Sōtetsu, Keiō (wszystkimi nimi podróżuje się średnio powyżej 10 km). Specyfikę JR tworzy więc raczej geograficzny układ linii i relacji oraz kumulacja potoków ruchu, niż sama długość podróży.
Obciążenia.
Znaczenie ruchu aglomeracyjnego i miejskiego dla funkcjonowania poszczególnych kolei można mierzyć „natężeniem przewozów”, rozumianym jako liczba pasażerów i pasażero-km odniesiona do długości sieci. Tabela 4-1 pokazuje, że koleje prywatne mogą mieć trasy obciążone podobnie, a nawet bardziej od metra, mimo że większość z nich nie jest w pełni bezkolizyjna w stosunku do sieci ulicznej. Koleje, które mają stosunkowo mały wskaźnik obciążenia w skali całej sieci, mogą mieć bardzo obciążone niektóre linie. Takim systemem jest zwłaszcza "Tōbu", która eksploatuje wiele peryferyjnych tras.
Kolej JR. Roczna praca systemu – ponad 77 mld pas.km. Roczna liczba pasażerów – ok. 5373 mln osób; stanowiło to 19,9% podróży w całym zespole miejskim (2006). Dziennie kolej przewozi średnio ok. 14720 tys. osób.
Linią "JR Chūō" w 1998 przewożono średniodziennie 3 123,8 tys. pasażerów. Natężenie przewozów, liczone w mln pas.km rocznie / km sieci, wyraziło się wskaźnikiem 222,9 – a więc niemal 2,5 raza wyższym od wskaźnika dla sieci "Tōkyō Metro". Przeciążenie pociągów pośpiesznej nitki linii (przekroczenie nominalnej pojemności pociągów) wynosiło wówczas 221%.
Inne koleje. Roczna praca sieci dziesięciu największych kolei regionu (włącznie z metrem) – ok. 83 mld pas.km. Roczna liczba pasażerów – ok. 8230 mln osób; 30,4% podróży (2006).
Średni wskaźnik natężenia przewozów dla wszystkich SKM w regionie, włącznie z siecią JR, wynosi ok. 15,3 tys.pas.dziennie/km sieci. Tokijskie SKM odznaczają się najwyższymi wskaźnikami natężenia przewozów na świecie. Dla porównania, wskaźnik dla S-Bahn w Berlinie wynosi ok. 2,3, dla BART w San Francisco – 3,4, dla metra w Berlinie 7,6, w Nowym Jorku – 9,3.
Dzięki powstrzymaniu wzrostu ludności Tokio oraz dzięki inwestycjom powiększającym potencjał infrastruktury, przeciążenie pociągów miało w ciągu ostatnich 40 lat tendencję wyraźnie malejącą.
Obsługa linii.
Charakterystyczną cechą sieci jest ruch mieszany pociągów lokalnych i pośpiesznych, prowadzonych tymi samymi torami, z użyciem stacji prześcigania lub (rzadziej) odcinków prześcigowych. Niekiedy pociąg lokalny przepuszcza nawet dwa pośpieszne. Typowy model dojazdów obejmuje przesiadkę z pociągu lokalnego do pośpiesznego na najbliższej stacji, gdzie to jest możliwe. Pasażerowie są informowani o możliwości takiej przesiadki. Pociągi pośpieszne są z reguły bardziej obciążone od lokalnych.
Kolej JR nazywa swoje „osobowe” – 普通 "futsū", „przyśpieszone” – 快速 "kaisoku", „pośpieszne” – 急行 "kyūkō", „ekspresy” – 特急 "tokkyū". Stanowią one podstawowe typy pociągów, kursujące w ciągu dnia. Rozróżnienie to istotne jest zresztą tylko na trasach, które grupują różne rodzaje pociągów – przede wszystkim na trasach wylotowych.
Koleje prywatne mają swoją terminologię. Odakyū i Seibu dla osobowych pociągów stosują nazwę 各駅停車 "kakueki teisha", dla przyśpieszonych "kyūkō", a dla pośpiesznych – 快速急行 "kaisoku kyūkō".　Keikyū dla najszybszych pociągów stosuje nazwę 快特 "kaitoku", a "tokkyū" – to tylko pośpieszne. W godzinach szczytu układ i rodzaj pociągów jest modyfikowany (przy czym szczyt wieczorny jest bardzo długi – zaczyna się koło piątej, a kończy przed dziesiątą wieczorem). Zwykle wprowadza się wówczas specjalne typy pociągów, np. na Tōkyū – 通勤特急 "tsūkin tokkyū" ("tsūkin" to dojeżdżający do pracy), na Odakyū – przyśpiesza się w obrębie miasta pociągi 区間準急 "kukan junkyū" („lokalnie przyśpieszone”), które stają się 準急 "junkyū" („przyśpieszone”). Ciekawostką na "JR Tōkaidō-honsen" są, adresowane do mieszkańców południa Prefektury Kanagawa, komfortowe ekspresy "Shōnan Liner" i "Homeliner", które, wyjechawszy z Tokio, zatrzymują się dopiero za dworcem Yokohama.
W szczycie wieczornym celem głównym kolei jest zatem wywieźć jak najszybciej tysiące ludzi jak najdalej od miasta, a jednocześnie nie pozostawić bez normalnej (albo wzmocnionej) obsługi obszarów położonych bliżej. Czasami zwiększenie liczby pociągów wymusza jednak rezygnację z części kursów pośpiesznych na newralgicznym fragmencie linii: na Tōbu, wśród pociągów wyjeżdżających dwutorową trasą z dworca Asakusa, "kukan kaisoku" (szybszy) i "kukan junkyū" (wolniejszy, bo osobowy na początku trasy) zamieniają się w "kukan kyūkō" (osobowy na początku trasy, a średnio szybki dalej), zaś liczba "futsū" jest ograniczona. Duża liczba nazw pociągów wynika z tego, że koleje starają się, by układ obsługiwanych stacji dla każdego rodzaju był taki sam.
Częstotliwości na większości linii są wysokie. Na przykład na głównej linii Odakyū – tylko częściowo czterotorowej, w godzinie szczytu w jedną stronę jadą 23 pociągi różnych rodzajów. Poza szczytem liczba pociągów nie spada poniżej 17 na godzinę. Na dwutorową linię "Keikyū-honsen" wyprawia się z dworca Shinagawa w godzinie wieczornego szczytu 24 pociągi, seriami po cztery: jeden to najszybszy ekspres "kaitoku", jeden pośpieszny "tokkyū", jeden przyśpieszony "kyūkō", jeden osobowy "futsū". Na dwutorowej "JR Chūō-kaisoku" jedzie do 34 pociągów w jedną stronę w godzinie szczytu (wszystkie o tym samym układzie obsługiwanych stacji), co jest tokijskim rekordem częstotliwości poza metrem. Pociągi te muszą następnie sprawnie odwrócić czoło na dwóch torach (!) dworca Tōkyō.
Pierwsze kursy pociągów rozpoczynają się po godzinie piątej rano, ostatnie przypadają między północą i pierwszą rano.
Charakterystyczną cechą kolei regionu jest także „przechodzenie pociągów” (直通運転 "chokutsū unten") między różnymi sieciami, zwłaszcza między kolejami aglomeracyjnymi i metrem oraz między kolejami „trzeciego sektora” i JR lub siecią prywatną. Dokonywane jest to na różną skalę (z różną intensywnością) zależnie od linii. „Przechodzić” mogą pojedyncze pociągi dziennie (jak ekspres JR Shinjuku – Nikkō) albo wszystkie pociągi jadące linią (jak na wielu końcowych stacjach metra). W większości wypadków przejazd na sieć innej kolei wiąże się ze zmianą obsługi. O ”przechodzeniu pociągów” patrz też: Metro w Tokio – Eksploatacja.
Większość pociągów obsługiwana jest przez maszynistę i konduktora, zajmującego tylną kabinę maszynisty. Konduktor zajmuje się dawaniem sygnału do odjazdu (często wymaga to naciśnięcia przycisku na peronie), zamykaniem drzwi i podawaniem komunikatów: o najbliższej stacji, o relacji i rodzaju pociągu, o skomunikowaniach, o przyczynach postoju. Przez większość dnia na peronach wielu stacji dyżurują asystenci, z których kilkunastu, rozstawionych wzdłuż toru, dogląda wysiadania i wsiadania (czasem zamieniając się w „upychaczy”), a kilku informuje o ruchu pociągów przez bezprzewodowe mikrofony. Jak zawsze w Japonii, wszyscy pracownicy kolei, zajmujący się obsługą pociągu lub pasażerów, są umundurowani (ich nieodłącznym atrybutem są białe rękawiczki).
Pasażerowie przyzwyczajeni są czekać na pociąg w kolejkach formowanych w miejscach wyznaczonych na peronie. Miejsce takie jest zwykle opisane numerem wagonu, a często też dodatkową informacją, np. o wagonie dla kobiet, o miejscach dla osób starszych itp. Wagony dla kobiet (zasada obowiązująca głównie w porannym szczycie) wprowadzono na wielu kolejach dla przeciwdziałania zachowaniom o podtekście seksualnym, zdarzającym się w porannym ścisku panującym w wagonach.
Charakterystyka linii.
Prędkość maksymalna na sieci JR nie przekracza 130 km/h, a często wynosi tylko 110 km/h. Na sieciach kolei prywatnych największa jest na "Tsukuba Express" – 135 km/h. Drugą co do szybkości linią jest "Keikyū-honsen" – 120 km/h. Ze względu na ochronę środowiska linie Shinkansen, które również pełnią pewną rolę w obsłudze ruchu aglomeracyjnego, mają między stacjami Shin-Yokohama i Tōkyō oraz Ōmiya i Tōkyō prędkość maksymalną 160 km/h.
Poziom torowiska.
Ponieważ sieć SKM regionu tokijskiego jest produktem długiej ewolucji, zazwyczaj pociągi używają na swojej trasie linii różnego rodzaju i różnej klasy technicznej. Paradoksem jest, że wyprowadzenie z miasta, gdzie ruch pociągów jest najintensywniejszy, odbywa się często klasyczną linią naziemną, z dziesiątkami przejazdów jednopoziomowych, podczas gdy zewnętrzne części trasy, powstałe później, przebiegają odgałęzieniami całkowicie bezkolizyjnymi.
Zwykle powstały jako efekt ewolucji tras naziemnych, w obrębie terenu zabudowanego przekładanych stopniowo na estakady. Liniami prowadzonymi niemal wyłącznie na estakadach od początku istnienia (jeśli nie w tunelach) są "JR Saikyō-sen" na odcinku Akabane – Ōmiya, "Tōyō-Kōsoku" oraz linia "Tsukuba Express". Pierwsza z nich powstała jako linia towarzysząca parze torów "Tōhoku/Jōetsu Shinkansen".
Stosowane na najnowszych liniach w terenie zabudowanym.
Istnieje też kilka przypadków przełożenia do tunelu tylko wybranych stacji – np. Den’enchōfu na "Tōkyū Tōyoko-sen".
Liczba torów szlakowych.
Większość linii jest dwutorowa. Linie mające więcej torów to:
Tabor.
Wszystkie pociągi regionalne i aglomeracyjne obsługiwane są elektrycznymi zespołami trakcyjnymi (EZT). Niektóre kursy prowadzone są dwoma EZT, które rozczepia się na wybranych stacjach i prowadzi następnie różnymi trasami (np. "Narita Express" kolei JR, Keikyū). Zazwyczaj jednak, niezależnie od długości pociągu, w składzie znajdują się tylko dwa wagony z kabinami maszynisty.
Wagony kolei JR są zazwyczaj nieco szersze od wagonów kolei prywatnych, np. EZT E231 ma 2,95 m. Standardowa długość wagonu to 20 m. Wyjątkowo szerokie są EZT E331 wprowadzone niedawno na linii "JR Keiyō": pudła mają 2,989 m. Są one złożone z członów opartych na wspólnych wózkach; długość członów wynosi 13,6 m.
Na sieci JR każda linia ma swój kod kolorystyczny. Pas tego koloru (albo zwykle dwóch kolorów) przebiega na burtach wagonów. EZT są zatem przypisane poszczególnym liniom. Na liniach kolei prywatnych w zasadzie każdy zarząd ma charakterystyczne malowanie podstawowe, ale niektóre stosują kilka malowań, albo malowanie szczególne dla wybranych pociągów, najczęściej prestiżowych ekspresów.
Linie przebiegające głównymi trasami JR obsługiwane są składami 15-wagonowymi (ponad 300 m długości). Na tych trasach, ze względu na konieczność używania tych samych torów przez ruch lokalny, pośpieszny i towarowy, nie jest możliwe zwiększenie częstotliwości kursów. Natomiast dwie główne linie miejskie, funkcjonujące nawet z dwuminutową częstotliwością – "JR Keihin-Tōhoku" i "JR Yamanote" – mają pociągi 11-wagonowe, "JR Chūō-Sōbu" – 10-wagonowe. Najwyżej 10-wagonowe są też pociągi kolei prywatnych (choć ekspresy, zatrzymujące się na głównych stacjach, mogą mieć ich 11 – np. na Odakyū).
Większość wagonów ma gęsty układ drzwi (zwykle cztery pary). Na sieci JR obsługują one prawie wszystkie pociągi, niezależnie od rodzaju, z wyjątkiem "tokkyū". Na sieciach prywatnych w pociągach pośpiesznych stosuje się niekiedy wagony z rzadszym układem drzwi.
W celu zwiększenia pojemności większość pociągów składa się z wagonów z siedzeniami w układzie podłużnym. Wyjątkiem są wagony „Green Car”, czyli pierwszej klasy, stosowane w składach głównych linii wylotowych JR. Są to wagony piętrowe, z „lotniczymi” fotelami ustawionymi poprzecznie. Poprzeczny układ siedzeń mają także ekspresy (特急 "tokkyū") kolei JR, Tōbu, Seibu, Odakyū, Keikyū. Pociągami tymi można podróżować za dopłatą i z rezerwacją miejsca. "Tokkyū" niektórych kolei oferują także szereg udogodnień, jak bufety pokładowe, toalety, miejsca do palenia tytoniu (ostatnio w specjalnie klimatyzowanych kompartymentach).
Wszystkie wagony są klimatyzowane, albo mają bardzo efektywny system wentylacji mechanicznej.
Pociągi wjeżdżające na linie innych kolei muszą mieć zamontowane urządzenia współpracujące ze stosowanym na nich systemem zabezpieczenia ruchu. Muszą też niekiedy dostosować się do ostrzejszych wymogów skrajni: np. na życzenie kolei Tōkyū pudła wagonów EZT 50050 kolei Tōbu z 2006 r., wzorowanego na EZT 50000, są od niego o 3 cm węższe (2,77 m zamiast 2,80 m).
Pociągi wjeżdżające na linie metra muszą mieć wyjścia awaryjne na czołach. Wyjścia takie mają wszystkie EZT kolei Tōkyū, Keiō i Keikyū. Wyposażona w nie jest także większość pociągów używających linii podziemnej "JR Sōbu-Yokosuka".
Rys historyczny.
Kształtowanie sieci aglomeracyjnej "Kokutetsu".
Linie sieci lokalnej "Nambu-sen", "Itsukaichi-sen", "Ōme-sen" powstały w l. 20. dla wywozu wapienia z kamieniołomów nad rzeką Tama i górach zachodniej części Regionu Tama. Z czasem pojawił się na nich ruch podmiejski.
Do rozpoczęcia II wojny światowej ruch aglomeracyjny w węźle tokijskim został całkowicie zelektryfikowany. Po 1945 r. kontynuowano elektryfikację na zewnętrznych odcinkach linii.
Pierwsze koleje dojazdowe.
Upaństwowienie kolei sieci krajowej (1906) pozostawiło w rękach prywatnych niektóre linie mniejszych kolei współpracujących z liniami przejętymi przez "Kokutetsu". Linie te stały się później częścią sieci prywatnych kolei dojazdowych (np. "Kawagoe Tetsudō", łącząca Kokubunji i Kawagoe, przeszła w ręce "Seibu" w 1922).
Epoka „dentetsu”.
Wskutek dużego udziału torowisk ulicznych i mniejszego gabarytowo taboru, kolejka elektryczna "Keihin" miała formę pośrednią między „interurbanem” (電鉄 "dentetsu") a klasycznym tramwajem (軌道 "kidō"). Kolejki dojazdowe budowane w okresie międzywojennym odznaczały się z reguły wyższymi parametrami taboru i tras, charakterystycznymi dla tej pierwszej grupy.
Koleje „trzeciego sektora”.
Urbanizacji opartej na sieci kolejowej sprzyja przyjęta w 1989 r. „Ustawa o specjalnych środkach dla promocji harmonijnego rozwoju mieszkalnictwa i kolei w obszarach metropolitarnych”.
Koleje jako przewoźnicy drogowi.
Poszczególne zarządy kolei mogą być zaangażowane w różne formy transportu drogowego. Najpopularniejszą jest eksploatacja sieci autobusowych, zwykle (choć niekoniecznie) jako systemu dowozowego do stacji kolei swojego systemu. Dla zarządów prowincjalnych, takich jak Kantetsu i Kominato, ta forma działalności może być nawet ważniejsza od kolei. W szczególności największe grupy kapitałowe związane z kolejami regionu miały następujące sieci autobusowe:
Interesującą formą działalności są prowadzone przez niektóre koleje pojedyncze kursy autobusów nocnych, zwykle z Shinjuku lub Shibuya na obszary obsługiwane ich własną siecią kolejową. Koleje prowadzą też wynajem autobusów dalekobieżnych.
Kilka kolei prowadzi też przedsiębiorstwa taksówkowe (np. "Seibu", "Odakyū", "Keisei").
Pozatransportowa działalność kolei.
Zazwyczaj zarządy kolei prywatnych są częścią większych korporacji, które działają w dziedzinie transportu, handlu detalicznego (m.in. domy towarowe), hotelarstwa, deweloperstwa (budowa osiedli), „przemysłu” czasu wolnego („parki tematyczne”, biura podróży). Wielkość działalności pozatransportowej może być bardzo znacząca. Na przykład „Grupa Keiō” uzyskuje z niej 72,7% przychodów i 54,4% całkowitych dochodów. Dla „Tokyu Corporation” wskaźniki te wynoszą odpowiednio 87% i 57%. Kolej ta była pionierem w regionie tokijskim w zakresie podejmowania działalności pozatransportowej, według modelu wypracowanego wcześniej w Osace.
Oto kilka ważniejszych inwestycji kolei w sektor pozatransportowy:
Niektóre grupy kapitałowe zorganizowane wokół kolei prywatnych prowadzą też działalność za granicą, głównie w branży hotelarskiej i handlowej.

</doc>
<doc id="1090859" url="https://pl.wikipedia.org/wiki?curid=1090859" title="Klemens z Moskorzewa">
Klemens z Moskorzewa



</doc>
<doc id="1090860" url="https://pl.wikipedia.org/wiki?curid=1090860" title="Special Boat Service">
Special Boat Service

Special Boat Service (SBS) – brytyjska jednostka sił specjalnych przeznaczona do działań na morzu. Administracyjnie podporządkowana jest dowództwu Royal Marines, a operacyjnie Dowódcy Sił Specjalnych (Director Special Forces). Wraz z SAS, SRR i SFSG wchodzi w skład United Kingdom Special Forces. 
Oddział wyspecjalizowany jest w działaniach na wodzie, takich jak abordaż, odbijanie statków i platform wiertniczych, minowanie okrętów. SBS operuje również przy brzegu oraz jest zdolny prowadzić samodzielne działania na lądzie (np. działania wywiadowcze, zajmowanie i niszczenie portów). Struktura oddziału wzorowana jest na SAS. Jednostka liczy około 100-200 komandosów, podzielonych na cztery eskadry (C, X, M i Z). 
Historia.
SBS swe korzenie wywodzi od działających podczas II wojny światowej formacji Special Boat Section (Commando) i Special Boat Squadron (SAS). Wraz z końcem konfliktu większość brytyjskich jednostek sił specjalnych przeznaczonych do działań morskich została jednak rozwiązana, a ich rolę przejęli Royal Marines. W 1947 roku w ramach struktur RM z weteranów różnych rozwiązanych formacji (m.in. Special Boat Section, RM Detachment 385, Sea Reconnaissance Unit, COPP, RM Boom Patrol Detachment) utworzono Combined Operations Beach and Boats Section − oddział znany później kolejno jako Small Raids Wing, Special Boat Section i Special Boat Squadron. Od 1987 roku nosi obecną nazwę − Special Boat Service.

</doc>
<doc id="1090862" url="https://pl.wikipedia.org/wiki?curid=1090862" title="Edith Minturn Sedgwick">
Edith Minturn Sedgwick



</doc>
<doc id="1090864" url="https://pl.wikipedia.org/wiki?curid=1090864" title="Jabłonka (województwo lubuskie)">
Jabłonka (województwo lubuskie)

Jabłonka (Jabłonka Tartak) – osada w Polsce położona w województwie lubuskim, w powiecie międzyrzeckim, w gminie Trzciel.
Wieś szlachecka położona była w 1580 roku w powiecie poznańskim województwa poznańskiego. W latach 1975–1998 miejscowość administracyjnie należała do województwa gorzowskiego.

</doc>
<doc id="1090867" url="https://pl.wikipedia.org/wiki?curid=1090867" title="Ludolf Borchtorp">
Ludolf Borchtorp

Ludolf Borsdorf z Brunszwiku [fl. 1481-1493] (Rudolf Borsdorf/Borchtorp, Ludolfus Ludolfis de Brunszwyczk; ur. między 1465 a 1470, zm. po 1491) – syn znanego matematyka i astronoma, przybył do Krakowa w 1485 r. z Brunszwiku, by studiować astronomię.
Wsławił się jako rytownik stempli drukarskich i odlewnik czcionek. Był najdawnieszym grawerem czcionek drukarskich w Polsce, którego nazwisko jest obecnie znane.
Historia.
4 lutego 1491 r. zawarł umowę z drukarzem krakowskim Szwajpoltem Fiolem z Frankfurtu na wykonanie pierwszych na świecie czcionek cyrylickich. Czcionkami tymi zostały wydrukowane cztery druki Fiola, z których dwie księgi "Oktoich" i "Czasosłow" mają na kolofonach datę 1491 r., a pozostałe dwie "Triod' postnaja" i "Triod' cwietnaja" są niedatowane.
13 stycznia 1493 r. prymas i kapituła Gnieźnieńska zakazali Fiolowi druku i rozpowszechniania tych ksiąg.
Inne.
Według Ludwika Birkenmajera Ludolf Borchtorp ofiarował do zbiorów uniwersyteckich Akademii Krakowskiej mosiężne astrolabium, które jest obecnie w zbiorach Uniwersytetu Jagiellońskiego w Collegium Maius. Sala I. W astrolabium to (oraz w cenny rękopis matematyczny, również znajdujący się obecnie w zbiorach uniwersyteckich) wyposażył go ojciec, Ludolf Borchtorp starszy, wysyłając go na studia astronomiczne na tym uniwersytecie. Borchtorp nie zdobył jednak nawet stopnia bakałarza.

</doc>
<doc id="1090872" url="https://pl.wikipedia.org/wiki?curid=1090872" title="Alpy Bergamskie">
Alpy Bergamskie

Alpy Bergamskie (wł. "Alpi Bergamasche" albo "Alpi Orobie") – pasmo górskie położone we Wschodnich Alpach we Włoszech. Znajduje się ono pomiędzy jeziorem Como a doliną rzeki Oglio. Od Alp Retyckich oddziela je dolina rzeki Addy. Po południowej stronie Alpy Bergamskie przechodzą w Prealpi Bergamasche. Głównym budulcem pasma są skały wapienne. Najwyższym szczytem jest Pizzo di Coca położony 3052 m n.p.m. Alpy Bergamskie mają długość ok. 80 km. Znajdują się tam liczne źródła rzek. Górna granica lasu przebiega na wysokości 2300 m n.p.m.
Na terenie gór dobrze rozwinięta jest turystyka i narciarstwo, a najbardziej znanym miejscem jest położony w środkowej jego części ośrodek turystyczno-sportowy Foppolo. Inne ważne ośrodki to między innymi: Borno, Moggio, Piazzatorre, Selvino, Valbondione i Valtorta. Największe ośrodki miejskie regionu to: Sondrio na północy, Lecco na zachodzie oraz Bergamo na południu, od którego nazwę bierze to pasmo.
Alpy Bergamskie graniczą z: jeziorem Como na zachodzie, Berninagruppe i Gruppo Sobretta-Gavia (Sobretta-Gavia-Gruppe) na północy, Alpi dell’Adamello e della Presanella na wschodzie (wszystkie trzy pasma są częścią Alp Retyckich) oraz z Niziną Padańską na południu.
Najwyższe szczyty Alp Bergamskich:
Przełęcze:

</doc>
<doc id="1090873" url="https://pl.wikipedia.org/wiki?curid=1090873" title="As (tygodnik)">
As (tygodnik)

As. Ilustrowany magazyn tygodniowy – polski tygodnik społeczno-kulturalny wydawany w latach 1935–1939 w Krakowie.

</doc>
<doc id="1090874" url="https://pl.wikipedia.org/wiki?curid=1090874" title="PKPS">
PKPS



</doc>
<doc id="1090876" url="https://pl.wikipedia.org/wiki?curid=1090876" title="Podzielność">
Podzielność



</doc>
<doc id="1090877" url="https://pl.wikipedia.org/wiki?curid=1090877" title="Lemat Euklidesa">
Lemat Euklidesa

Lemat Euklidesa – uogólnienie twierdzenia 30 z VII księgi Elementów Euklidesa. Treść lematu jest następująca:
Można to zapisać w następującej postaci:
gdzie nwd oznacza największy wspólny dzielnik.
Szczególny przypadek.
Nazwy "lemat Euklidesa" często używa się w odniesieniu do 30 twierdzenia, a nie jego uogólnienia. Twierdzenie to mówi, że jeżeli liczba pierwsza dzieli iloczyn dwóch liczb naturalnych, to dzieli co najmniej jedną z nich:
Powyższa własność charakteryzuje liczby pierwsze i stanowi motywację definicji ideału pierwszego.
Zastosowanie.
Twierdzenie 30 i jego uogólnienie są wykorzystywane głównie w teorii liczb, zwłaszcza w dowodach podstawowego twierdzenia arytmetyki.

</doc>
<doc id="1090879" url="https://pl.wikipedia.org/wiki?curid=1090879" title="Równonogi">
Równonogi

Równonogi ("Isopoda") – rząd skorupiaków z gromady pancerzowców obejmujący około 4000 gatunków zwierząt. Przedstawiciele żyją głównie na dnach mórz, niekiedy w zbiornikach słodkowodnych, rzadko w wilgotnych środowiskach lądowych. 
Zwierzęta należące do tego rzędu mają tułów złożony z 7 segmentów i 6-segmentowy odwłok. Przy każdym segmencie znajduje się para odnóży. Podobnie jak u obunogów, samice posiadają komorę lęgową. Wiele gatunków to pasożyty, szczególnie ryb i skorupiaków.
Do rzędu należą m.in. ośliczka wodna ("Asellus aquaticus") i podwój wielki ("Saduria entomon"). Przykładem szeroko występującego w Polsce przedstawiciela równonogów jest stonoga murowa.

</doc>
<doc id="1090889" url="https://pl.wikipedia.org/wiki?curid=1090889" title="Rapidan Camp">
Rapidan Camp

Rapidan Camp, znany również jako Camp Hoover, to były wypoczynkowy ośrodek prezydenta Stanów Zjednoczonych. Ośrodek został wybudowany w latach 20. XX wieku stanie Wirginia, na prywatnej parceli będącej w posiadaniu prezydenta Herberta Hoovera. 
Podczas prezydentury Franklina Delano Roosevelta prezydencki ośrodek wypoczynkowy został przeniesiony do Camp David w stanie Maryland, a Rapidan Camp został przekazany w zarządzanie rządowi federalnemu.
Wkrótce potem posiadłość weszła w skład nowo utworzonego Parku Narodowego Shenandoah i przez wiele lat służyła jako ośrodek kempingowy dla organizacji harcerskich oraz urzędników agencji rządowych, stopniowo popadając w ruinę. 7 czerwca 1988 roku Camp Hoover został wpisany na narodową listę zabytków w USA ("National Historic Landmark"), odrestaurowany do stanu z 1931 roku i udostępniony dla zwiedzających.

</doc>
<doc id="1090890" url="https://pl.wikipedia.org/wiki?curid=1090890" title="Camp Hoover">
Camp Hoover



</doc>
<doc id="1090891" url="https://pl.wikipedia.org/wiki?curid=1090891" title="Jacques Rancière">
Jacques Rancière

Jacques Rancière (ur. 1940 w Algierze) – francuski filozof, emerytowany profesor uniwersytetu "Université Paris VIII". Jeden z najszerzej komentowanych obecnie myślicieli.
Życiorys i poglądy.
Jego pierwszą publikacją był rozdział w pracy zbiorowej "Czytanie „Kapitału”" (1965) pod redakcją jego nauczyciela Louisa Althussera. Pod wpływem wydarzeń maja 1968 stał się krytyczny wobec Althussera. W 1974 opublikował artykuł, w którym zerwał z Althusserem i skrytykował jego kluczowe poglądy. W 1975 roku założył polityczno-filozoficzne ugrupowanie i czasopismo "Les Révoltes logiques". W tym okresie sympatyzował z maoizmem, był członkiem maoistowskiej organizacji "Gauche prolétarienne".
Rancière odrzuca obecny u Althussera, wywodzący się od Platona, podział na wiedzę naukową i ideologię ("episteme" i "doxa") (zob. jaskinia platońska). Według Althussera marksizm oznacza naukę i wiedzę obiektywną, klasa robotnicza jest tej wiedzy naukowej nieświadoma, zadaniem partii marksistowskiej jest przezwyciężenie ideologii i wpojenie prawdziwej wiedzy klasie robotniczej. Punktem wyjścia Rancière'a jest zanegowanie tych poglądów Althussera - zasada równości inteligencji. Uznaje, że odrzucenie podziału na "doxa" i "episteme" i związanego z tym poglądu o autorytecie platońskiego filozofa-króla jest warunkiem emancypacji politycznej i demokratycznej polityki. Wg Rancière'a klasa robotnicza nie potrzebuje partii wyposażonej w wiedzę naukową na temat obiektywnego charakteru kapitalizmu, robotnicy dysponują sami wiedzę potrzebną do tego, by wywołać rewolucję. 
Zadaniem edukacji, z jego punktu widzenia, nie powinno być wpajanie wiedzy, a raczej wytworzenie u uczniów intelektualnej i poznawczej autonomii. Swoją teorię edukacji Rancière przedstawił w książce "Le maître ignorant" (1987) poświęconej Jean Josephowi Jacototowi . Jacotot uznawał, że edukacja powinna opierać się na założeniu o równości nauczyciela i ucznia.
Kluczowym punktem filozofii Rancière jest pojęcie „dzielenie zmysłowego“. Odnosi się ono do społecznej segregacji danych postrzeżeniowych, które decyduje o tym, które jednostki czy grupy społeczne są widzialne, które nie; jakie wypowiedzi są uznawane za uprawnione, a jakie za hałas. Z dzieleniem zmysłowego jest powiązany podział na „policję“ i „politykę“. „Policja" to zbiór praktyk mających na celu podtrzymanie istniejącego porządku społecznego (podziału zmysłowego), „polityka" to zbiór działań mających na celu zakłócenie podziału i dodanie tych elementów, które są z podziału wykluczone.

</doc>
<doc id="1090892" url="https://pl.wikipedia.org/wiki?curid=1090892" title="Sawakin">
Sawakin

Sawakin (arab. سواكن, "Sawākīn"; ang. "Suakin") – miasto portowe położone na przybrzeżnej wyspie w północno-wschodnim Sudanie, na wybrzeżu Morza Czerwonego, zamieszkane przez (dane szacunkowe z 2007 roku) blisko 30 tysięcy osób. W swoim czasie (do lat 30. XX wieku) był to główny port sudański, ale później stracił znaczenie na rzecz miasta Port Sudan, położonego zaledwie 47 kilometrów na północ. Stare miasto, zbudowane głównie z białego korala i znane jako ostatnie centrum handlu niewolnikami, leży dziś w ruinach. Port w Sawakin obsługuje głównie żeglugę promową do Dżuddy w Arabii Saudyjskiej, miasta leżącego na trasie pielgrzymek do Mekki.
W przeszłości Sawakin przeżywał okresy prosperity; z danych źródłowych wynika, że weneccy kupcy mieli tu swe faktorie handlowe w XIV wieku. Miasto było ostoją chrześcijaństwa i portem, z którego wyruszały etiopskie pielgrzymki do Jerozolimy, do czasu, gdy Selim I zdobył je w roku 1517. W pięćdziesiąt lat później miasto Sawakin stało się ośrodkiem władzy paszy (wicekróla) należącym do imperium osmańskiego ejalecie Habeş, w skład którego wchodziły także miasta Hyrgigo i Massaua w dzisiejszej Erytrei).
W latach 1884, 1888 i 1889, Brytyjczycy pokonali tu wojska mahdystów dążących do zajęcia portu i przecięcia linii dostaw dla wojsk egipsko-brytyjskich w Sudanie.

</doc>
<doc id="1090893" url="https://pl.wikipedia.org/wiki?curid=1090893" title="Sołocha">
Sołocha

Sołocha – kurhan scytyjski z połowy IV wieku p.n.e., znajdujący się w okolicach Nikopola, 12 km na południowy wschód od wsi Wełyka Znamianka w wasiliewskim rejonie obwodu zaporoskiego Ukrainy. Jest jednym z najbogatszych spośród odkrytych do chwili obecnej kurhanów i zalicza się do grupy tzw. królewskich kurhanów scytyjskich.
Został odkryty w 1912 przez N.I. Wesołowskiego. Należał do króla lub dostojnika scytyjskiego.
Wysokość nasypu kurhanu w momencie odkrycia liczyła 18 m. Podczas wykopalisk w grobowcu odkryto 2 komory grobowe, z których główna została już wcześniej ograbiona, nienaruszona pozostała natomiast komora boczna. Przy władcy pochowani byli 2 słudzy.
W grobowcu znaleziono liczne cenne przedmioty, przeważnie pochodzenia greckiego. Należą do nich m.in. amfory na wino, złota ozdobna czara z greckim napisem, grecki hełm złoty, brązowe berło, broń i ozdoby, złote i srebrne wazy zdobione motywami zoomorficznymi i scenami z życia Scytów, kocioł z brązu, kołczan ze 180 brązowymi grotami strzał, żelazny miecz, wiele drobnych przedmiotów użytku codziennego (noże, widelce, sito). Na uwagę zasługuje zwłaszcza złoty grzebień, o wymiarach 4 × 10 cm, ozdobiony sceną bitewną.
Na północ od komory głównej znaleziono również komorę ze szkieletami 5 koni, na których zachowały się resztki bogato zdobionej uprzęży z brązu. Obok koni znajdował się szkielet woźnicy-koniuszego.
Przedmioty z Sołochy przechowywane są w Ermitażu.

</doc>
<doc id="1090895" url="https://pl.wikipedia.org/wiki?curid=1090895" title="Godło Albanii">
Godło Albanii



</doc>
<doc id="1090897" url="https://pl.wikipedia.org/wiki?curid=1090897" title="Godło Bośni i Hercegowiny">
Godło Bośni i Hercegowiny



</doc>
<doc id="1090899" url="https://pl.wikipedia.org/wiki?curid=1090899" title="Godło Chorwacji">
Godło Chorwacji



</doc>
<doc id="1090901" url="https://pl.wikipedia.org/wiki?curid=1090901" title="Godło Bułgarii">
Godło Bułgarii



</doc>
<doc id="1090903" url="https://pl.wikipedia.org/wiki?curid=1090903" title="Godło Czech">
Godło Czech



</doc>
<doc id="1090905" url="https://pl.wikipedia.org/wiki?curid=1090905" title="Godło Danii">
Godło Danii



</doc>
<doc id="1090906" url="https://pl.wikipedia.org/wiki?curid=1090906" title="Godło Finlandii">
Godło Finlandii



</doc>
<doc id="1090908" url="https://pl.wikipedia.org/wiki?curid=1090908" title="Port lotniczy Doncaster Sheffield Robin Hood">
Port lotniczy Doncaster Sheffield Robin Hood



</doc>
<doc id="1090910" url="https://pl.wikipedia.org/wiki?curid=1090910" title="Godło Grecji">
Godło Grecji



</doc>
<doc id="1090914" url="https://pl.wikipedia.org/wiki?curid=1090914" title="Godło Irlandii">
Godło Irlandii



</doc>
<doc id="1090922" url="https://pl.wikipedia.org/wiki?curid=1090922" title="Godło Litwy">
Godło Litwy



</doc>
<doc id="1090925" url="https://pl.wikipedia.org/wiki?curid=1090925" title="Godło Łotwy">
Godło Łotwy



</doc>
<doc id="1090927" url="https://pl.wikipedia.org/wiki?curid=1090927" title="Godło Malty">
Godło Malty



</doc>
<doc id="1090933" url="https://pl.wikipedia.org/wiki?curid=1090933" title="Godło Portugalii">
Godło Portugalii



</doc>
<doc id="1090934" url="https://pl.wikipedia.org/wiki?curid=1090934" title="Godło Rosji">
Godło Rosji



</doc>
<doc id="1090936" url="https://pl.wikipedia.org/wiki?curid=1090936" title="Godło Rumunii">
Godło Rumunii



</doc>
<doc id="1090937" url="https://pl.wikipedia.org/wiki?curid=1090937" title="Godło Serbii">
Godło Serbii



</doc>
<doc id="1090938" url="https://pl.wikipedia.org/wiki?curid=1090938" title="Godło Słowenii">
Godło Słowenii



</doc>
<doc id="1090940" url="https://pl.wikipedia.org/wiki?curid=1090940" title="Godło Szwajcarii">
Godło Szwajcarii



</doc>
<doc id="1090942" url="https://pl.wikipedia.org/wiki?curid=1090942" title="Zasoby przemysłowe">
Zasoby przemysłowe

Zasoby przemysłowe: zasoby kopaliny spełniające kryterium przemysłowości. Do zasobów tych kwalifikowane są geologiczne zasoby bilansowe, które spełniają następujące warunki określone w rozporządzeniu Ministra Środowiska. Regulacją nadrzędną w tym zakresie jest Ustawa Prawo Geologiczne i Górnicze .
Kwalifikację zasobów do kategorii przemysłowych i nieprzemysłowych dokonuje się w oparciu o dwa główne kryteria: ekonomiczne i techniczne.
Jako kryterium brzegowe od strony ekonomicznej ustala się graniczną koncentrację składników użytecznych gwarantujących zerowy zysk z operacji wydobywczych i przeróbczych, czyli zrównoważenie kosztów stałych i ruchomych.
Drugim kryterium jest kryterium techniczne, które pozwala przekwalifikować zasoby w przypadku braku technicznych możliwości eksploatacji w danych warunkach geologiczno górniczych, lub z powodu konieczności zabezpieczenia istniejącej infrastruktury technicznej, jak przykładowo w filarach szybowych. 
Rozporządzenie nie zabrania eksploatacji zasobów nieprzemysłowych zakwalifikowanych tam z powodów ekonomicznych, jeżeli jest to w jakiś sposób uzasadnione.

</doc>
<doc id="1090944" url="https://pl.wikipedia.org/wiki?curid=1090944" title="Godło Ukrainy">
Godło Ukrainy



</doc>
<doc id="1090945" url="https://pl.wikipedia.org/wiki?curid=1090945" title="Hołd">
Hołd



</doc>
<doc id="1090949" url="https://pl.wikipedia.org/wiki?curid=1090949" title="Henryk Gold">
Henryk Gold

Henryk Gold (ur. 3 września 1899 w Warszawie, zm. według różnych źródeł 9 stycznia lub 6 lipca 1977 w Nowym Jorku) – polski muzyk i kompozytor muzyki rozrywkowej pochodzenia żydowskiego, pionier polskiego jazzu. 
Życiorys.
Był spokrewniony ze znaną rodziną klezmerską Melodystów. 
Ukończył Konserwatorium Warszawskie w klasie Stanisława Barcewicza.
W latach 30. XX wieku był jednym z najbardziej popularnych muzyków w Polsce. Nagrywał muzykę do filmów wraz ze swoją orkiestrą. Razem z Jerzym Petersburskim i bratem Arturem Goldem prowadzili popularny w Warszawie klub Adria. W 1939 roku uczestniczył wraz z orkiestrą w Wystawie Światowej w Nowym Jorku. 
Podczas II wojny światowej koncertował w ZSRR, skąd wyjechał z armią Andersa.

</doc>
<doc id="1090952" url="https://pl.wikipedia.org/wiki?curid=1090952" title="Godło Wysp Owczych">
Godło Wysp Owczych



</doc>
<doc id="1090954" url="https://pl.wikipedia.org/wiki?curid=1090954" title="Wystawa Światowa w Nowym Jorku w 1939 roku">
Wystawa Światowa w Nowym Jorku w 1939 roku

Wystawa Światowa w Nowym Jorku w 1939 roku (nazywana "The World of Tomorrow", czyli Świat Jutra) – jedna z największych wystaw światowych. Przedstawiała najnowsze wynalazki z całego świata i ich praktyczne wykorzystanie takie jak telewizja, fotografia barwna, kolej dużych prędkości (wyeksponowano włoski pociąg elektryczny ETR 200 który jeździł po Włoszech 203 km/h i amerykańską lokomotywę spalinową E4, która jeździła po Stanach Zjednoczonych 186 km/h). Została otwarta przez prezydenta USA Franklina Roosevelta oraz Alberta Einsteina 30 kwietnia 1939 roku w 150. rocznicę złożenia przysięgi przez pierwszego prezydenta Stanów Zjednoczonych – Jerzego Waszyngtona.
Przebieg.
30 kwietnia 1939 roku prezydent Roosevelt otworzył w Nowym Jorku wystawę światową, zwaną również „Światem Jutra” (The World of Tomorrow). W wygłoszonym przez siebie przemówieniu, transmitowanym przez telewizję, mówił o przyszłości wolnej od wojen oraz pracy dla dobra ludzkości. Polski pawilon został otwarty kilka dni później, w rocznicę proklamowania Konstytucji 3 maja, w obecności ówczesnego ambasadora Polski w Waszyngtonie hrabiego Jerzego Potockiego, któremu towarzyszył komisarz polskiej ekspozycji baron Stefan Kyburg de Ropp.
Wystawę w ciągu jej trwania zwiedziły ponad 44 miliony ludzi.
Pawilon Polski.
Wśród państw uczestniczących w wystawie znalazła się również Polska. Polski pawilon został otwarty trzy dni po otwarciu samej wystawy, w 148. rocznicę proklamowania Konstytucji 3 maja. Władze Rzeczypospolitej Polskiej reprezentował ambasador Polski w Waszyngtonie – hrabia Jerzy Potocki. Towarzyszyli mu: komisarz ekspozycji baron Stefan de Ropp i konsul generalny RP w Nowym Jorku – hrabia Sylwester Gruszka. Z recitalem wystąpił Jan Kiepura, wystawiono "Harnasie" Karola Szymanowskiego oraz "Bajkę" Stanisława Moniuszki. Odbył się wernisaż cyklu historycznego 7 obrazów namalowanych wspólnie przez 11 członków Bractwa św. Łukasza oraz odsłonięto pomnik Władysława Jagiełły autorstwa Stanisława Kazimierza Ostrowskiego. Wedle bogato ilustrowanego katalogu, w wielu działach obszernie prezentowano przeszłość i teraźniejszość Polski. W poszczególne tematy wprowadzali: Jan Parandowski (kultura), Roman Dyboski (Polska wczoraj i dziś), Jerzy Ponikowski (geopolityczna sytuacja Polski), Stanisław Malessa (ekonomia Polski dzisiaj i jutro), a także Michał Walicki i Stanisław Treter (sztuka), Karol Stromenger (muzyka), Stanisław Centkiewicz (teatr).

</doc>
<doc id="1090960" url="https://pl.wikipedia.org/wiki?curid=1090960" title="Truck">
Truck



</doc>
<doc id="1090962" url="https://pl.wikipedia.org/wiki?curid=1090962" title="Ludwik Spitznagel">
Ludwik Spitznagel

Ludwik Szpitznagel lub Ludwik Spitznagel ps. "U.G.W.", " U.U.W."(ur. 9 stycznia 1807 w Wilnie, zm. 26 lutego 1827 w Snowie w powiecie nowogródzkim) – polski poeta epoki romantyzmu, orientalista, tłumacz, poliglota, przyjaciel Juliusza Słowackiego
Życiorys.
Był synem profesora Uniwersytetu Wileńskiego Ferdynanda Spitznagela. Studentem owej uczelni został już w wieku 15 lat, a studia ukończył w wieku 18 lat (1824). W 1823 roku założył niewielki związek studencki, którego członkowie mieli "kształcić się najusilniej, a szczególnie w matematyce", zwany "Związkiem szpicnaglowskim".
Po ukończeniu w 1826 studiów w Instytucie Orientalnym w Petersburgu, otrzymał nominację na tłumacza w konsulacie rosyjskim w Aleksandrii. Opuszczając Wilno w drodze na placówkę w Aleksandrii, w majątku Rdułtowskich w Snowie, w niewyjaśnionych okolicznościach, zginął śmiercią samobójczą strzelając sobie „prosto w serce”.
Był najbliższym przyjacielem Juliusza Słowackiego; stał się bohaterem i adresatem wielu wierszy jego oraz innych poetów, Zygmunta Karskiego min. "Do Ludwika Szpitznagla", "Godzina myśli", "Kordian" czy "Ludwik Spitznagel".
Był krzewicielem orientalizmu. Miał uczyć w Wilnie języków orientalnych Adama Mickiewicza, ale żaden z nich o tym nie wspomina. Znał szesnaście języków obcych (grekę, łacinę, rosyjski, francuski, włoski, niemiecki, angielski, hiszpański, litewski, węgierski, arabski, perski, turecki, hebrajski, aramejski i chaldejski) i rozpoczynał karierę dyplomaty.
Stanisław Burkot w eseju "Tajemnice Ludwika Spitznagla" wysuwa teorię, że samobójstwo w Snowie było sfingowane w celu ukrycia prawdziwego zadania jakie otrzymał Spitznagel w służbie dyplomacji rosyjskiej. Wraz z Augustem Żabą, również orientalistą i kolegą z Wilna, miał jako tajny agent wspierać powstanie Greków przeciw Turcji.
Linki zewnętrzne.
Ludwik Ferdynand Spitznagel w internetowym Polskim Słowniku Biograficznym

</doc>
<doc id="1090963" url="https://pl.wikipedia.org/wiki?curid=1090963" title="Ludwik Szpitznagel">
Ludwik Szpitznagel



</doc>
<doc id="1090965" url="https://pl.wikipedia.org/wiki?curid=1090965" title="Ług (jezioro na Wysoczyźnie Złoczewskiej)">
Ług (jezioro na Wysoczyźnie Złoczewskiej)

Ług – niewielkie jezioro położone w woj. łódzkim, na granicy gmin Klonowa i Lututów (także granicy powiatów sieradzkiego i wieruszowskiego), w pobliżu wsi Niemojew.
Jezioro położone jest w zlewni Strugi Węglewskiej, na obrzeżach kompleksu Leśnego zlokalizowanego w większości w gminie Klonowa (zwanego "Lasem Klonowskim", lub "SMOK"). Kompleks rozciąga się na północ i zachód od jeziora. Na południe rozciągają się pola i łąki Niemojewa w kierunku osady "Olszynka". Przez środek jeziora przebiega granica gmin Klonowa i Lututów. Najbliżej położoną osadą jest "Stary Niemojew nad szosą". 
Do jeziora można dojechać, jadąc szosą z Lututowa w kierunku Klonowy i za wsią Kopaniny skręcając w leśne drogi w prawo (na wschód), ok. 200 m.
Średnie położenie lustra wody wynosi 185,2 m n.p.m. Jezioro położone jest w zabagnionym obszarze. Płytka niecka jeziora i melioracje przyległych na południu pól i łąk obniżające poziom wody, sprawiły bardzo silne zarastanie jeziora bagienną roślinnością.

</doc>
<doc id="1090969" url="https://pl.wikipedia.org/wiki?curid=1090969" title="Homolog">
Homolog



</doc>
<doc id="1090970" url="https://pl.wikipedia.org/wiki?curid=1090970" title="C. Auguste Dupin">
C. Auguste Dupin

C. Auguste Dupin – pierwszy w historii literatury detektyw, stworzony przez amerykańskiego pisarza Edgara Allana Poego. 
Dupin pojawia się po raz pierwszy na kartach noweli "Zabójstwo przy Rue Morgue" (1841), a potem jeszcze w opowiadaniach: "Tajemnica Marii Roget (ang.The Mystery of Marie Roget", 1842) i "Skradziony list (ang.The Purloined Letter)", 1844).
Detektyw stosował w swoich dochodzeniach metodę dedukcji, z której później zasłynął inny powieściowy detektyw – Sherlock Holmes, choć nie jest detektywem profesjonalnym – to szlachcic, który rozwiązuje zagadki dla przyjemności.
W pierwszym opowiadaniu z Sherlockiem Holmesem – "Studium w szkarłacie" – Arthur Conan Doyle ustami doktora Watsona porównuje Holmesa do Dupina, na co Holmes w następnym zdaniu dyskredytuje poprzednika: „"(...) myślę, że był on dość miernym typem. Ten jego trick, gdy po kwadransie milczenia wdziera się trafną uwagą w myśl przyjaciela, jest bardzo efektowny, ale i powierzchowny. Niewątpliwie miał on genialne zdolności analityczne, ale nie był takim fenomenem, jak Poe sobie wyobrażał.”"

</doc>
<doc id="1090972" url="https://pl.wikipedia.org/wiki?curid=1090972" title="WW III">
WW III

WW III (czyli World War III - trzecia wojna światowa) to wydany w 1999 singel amerykańskiej grupy hip-hopowej Ruff Ryders. Pochodzi z albumu "Ryde or Die Vol. 2". Występują na nim Snoop Dogg, Yung Wun, Scarface, Jadakiss i Swizz Beatz (który wykonał również podkład).
WW III znalazło się na drugim miejscu na liście U.S Billboard 200.
Występujący.
Pierwsza zwrotka należy do Snoop Dogga. Drugą wykonuje Yung Wun, trzecią Scarface i czwartą, ostatnią, Jadakiss. Przed każdą zwrotką można usłyszeć przerywnik w wykonaniu Swizz Beatza i każdego rapera.
Przykładowy dialog:
Swizz: State yo name, gangsta.
Jadakiss: Jadakiss, nigga.
Swizz: Where're you representing?
Jadakiss: Eastcoast, dog.
Swizz: You gon' hold it down?
Jadakiss: Why wouldn't i?
Swizz: Enough said then, nigga.
Jadakiss: Let's go.
Swizz: Let's go.
Klip.
Klip przedstawia Swizz Beatza przyjeżdżającego do kolejnych raperów występujących w piosence (kolejność zwrotek jest zmieniona). Najpierw do Snoop Dogga (Los Angeles), potem do Scarface'a (Houston), Yung Wuna (Atlanta) i Jadakissa (Nowy Jork). Pod koniec klipu droga zablokowana przez Ruff Ryders zostaje podpalona i wszyscy rapują w ogniu.

</doc>
<doc id="1090974" url="https://pl.wikipedia.org/wiki?curid=1090974" title="Systemy operacyjne">
Systemy operacyjne



</doc>
<doc id="1090980" url="https://pl.wikipedia.org/wiki?curid=1090980" title="Stefan Antkowiak">
Stefan Antkowiak

Stefan Antkowiak (ur. 8 kwietnia 1948 w Stramnicy) – polski działacz sportowy.
Życiorys.
W latach 1962–1968 był zawodnikiem drużyn młodzieżowych Lecha Poznań. Później występował na pozycji obrońcy w Granicy Gubin (1969–1971).
Zasiadał w Komitecie Wojewódzkim Polskiej Zjednoczonej Partii Robotniczej w Poznaniu.
W latach 1986–1992 piastował stanowisko wiceprezesa Lecha Poznań oraz kierownika sekcji piłkarskiej tego klubu.
Od roku 2000 jest prezesem Wielkopolskiego Związku Piłki Nożnej. W latach 2002–2008 był wiceprezesem Polskiego Związku Piłki Nożnej do spraw współpracy z administracją rządową, samorządową i organizacjami społecznymi. Obecnie członek zarządu PZPN.
Wykonywał mandat radnego miasta Poznania podczas kadencji 2002–2006 z ramienia klubu radnych Sojuszu Lewicy Demokratycznej, będąc przewodniczącym Komisji Kultury Fizycznej i Turystyki. Od 2014 r. członek rady nadzorczej Miejskiego Przedsiębiorstwa Komunikacyjnego w Poznaniu sp. z o.o.

</doc>
<doc id="1090982" url="https://pl.wikipedia.org/wiki?curid=1090982" title="Farel">
Farel

Philips Lighting-Farel Mazury, "Farel" – przedsiębiorstwo przemysłowe, z siedzibą w Kętrzynie, w województwie warmińsko-mazurskim. Zajmuje się produkcją sprzętu oświetleniowego, głównie opraw oświetleniowych i urządzeń sterujących oświetleniem.
Historia.
Przedsiębiorstwo wywodzi się z powstałych w 1948 roku, na terenie byłych niemieckich koszar, Centralnych Warsztatów Sprzętu Sportowego. W latach 60. XX wieku funkcjonowało pod nazwą Kętrzyńska Fabryka Sprzętu Elektrotechnicznego Farel i zajmowało się produkcją m.in. suszarek do włosów i termowentylatorów. Zakłady należały do zjednoczenia Predom, a następnie do zjednoczenia Polam.
Od 27 grudnia 1995 roku przedsiębiorstwo jest oddziałem Philips Lighting Poland, dalej jednak używa marki Farel.

</doc>
<doc id="1090983" url="https://pl.wikipedia.org/wiki?curid=1090983" title="Dmitrij Golicyn (1721–1793)">
Dmitrij Golicyn (1721–1793)

Dmitrij Michajłowicz Golicyn ros. Дмитрий Михайлович Голицын (ur. 1721, zm. 1793) – rosyjski dyplomata z potężnego rodu książąt Golicyn.
Golicyn mieszkał w latach 1768-1784 jako ambasador Rosji w Wiedniu, w pałacu przy Krügerstrasse. Dziś pamiętany jest przede wszystkim jako mecenas twórczości Mozarta (poznali się w 1768 roku), który dawał w jego pałacu częste koncerty: 17 marca 1781, 4 grudnia 1782 i wielokrotnie w 1784.

</doc>
<doc id="1090984" url="https://pl.wikipedia.org/wiki?curid=1090984" title="Jerzy Szoman">
Jerzy Szoman

Jerzy Szoman (, ur. ok. 1526 w Raciborzu, zm. w 1591 w Chmielniku) – działacz reformacyjny (kolejno: luterański, kalwiński i braci polskich), pisarz, polemista i duchowny protestancki, jeden z tłumaczy Biblii brzeskiej. 
Biografia.
W młodości wyróżniał się głęboką religijnością katolicką. W latach 1552–1554 studiował w Akademii Krakowskiej, a następnie w Wittenberdze, gdzie przyjął luteranizm. Wkrótce przeszedł na kalwinizm i przeniósł się do Pińczowa, gdzie w latach 1558–1561 wykładał w miejscowej szkole ewangelickiej oraz był duchownym w zborach w Pińczowie i w Książu. Był jednym z autorów przekładu kalwińskiej Biblii Brzeskiej. W Pińczowie ufundował księgozbiór (głównie dzieła reformatorów szwajcarskich) za sumę 40 dukatów. Tu także ożenił się z szesnastoletnią mieszczką.
Zainteresowany doktryną anabaptyzmu, odbył w 1569 podróż do wspólnot braci huterskich, a w 1572 przyjął chrzest braci polskich i od 1573 rozpoczął działalność jako kaznodzieja braci polskich w Krakowie, w Lutosławicach (1586–1588) i w Chmielniku.
Swoje radykalne poglądy społeczne przedstawiał w pismach polemicznych i w wielu dysputach, m.in. na sejmach i synodach; do najsłynniejszych należała dysputa Szomana z jezuitą Piotrem Skargą w domu żupnika Prospera Provany w Krakowie (w domu tym gościli czołowi włoscy unitarianie, m.in. Jerzy Blandrata, Bernardino Ochino, Gianpaolo Alciati i Giovanni Valentino Gentile). Polemizował także z Socynem. 
Najważniejszym dziełem Szomana jest autobiograficzny "Testamentum ultimae voluntatis" (opublikowany w 1684 w Amsterdamie w „Bibliotheca antitrinitariorum” Ch. Sandiusa), tłumaczenie na język polski: "Testament", tłum. I. Uchońska, w: „Literatura ariańska w Polsce XVI wieku. Antologia”, oprac. L. Szczucki, J. Tazbir, Warszawa, 1959.

</doc>
<doc id="1090994" url="https://pl.wikipedia.org/wiki?curid=1090994" title="184 Warszawski Pułk Piechoty">
184 Warszawski Pułk Piechoty

184 Warszawski Pułk Piechoty (ros. "184 пехотный Варшавский полк") – oddział piechoty Armii Imperium Rosyjskiego.
Pułk sformowany został 27 marca 1811 za panowania Aleksandra I Romanowa. Nazwę wyróżniającą "Warszawski" otrzymał w okresie Królestwa Kongresowego. Święto pułku obchodzone było 27 marca. W 1914 jednostka stacjonowała w miejscowości Szuja, położonej 300 km na północny wschód od Moskwy. Wchodziła w skład 46 Dywizji Piechoty (XXV Korpus Armijny).
Żołnierzem pułku był między innymi Paweł Argiejew, późnieszy as myśliwski z okresu I wojny światowej, a w latach 1907-1909 Konstanty Kalinin, znany konstruktor samolotów.

</doc>
<doc id="1090997" url="https://pl.wikipedia.org/wiki?curid=1090997" title="Historia Śremu">
Historia Śremu

Historia Śremu – jednego z najstarszych miast w Polsce. Jego dzieje sięgają X wieku, kiedy istniała tu osada w strefie wczesnego panowania Piastów. W 1253 nadano Śremowi magdeburskie prawa miejskie. Miasto znajdowało się wówczas na lewym brzegu Warty (dzisiejsza ulica Mickiewicza). Dopiero w 1393 przeniesiono je na prawy brzeg.
Za dynastii Piastów.
Śrem przed 1000 rokiem pełnił rolę opola (centrum handlu i rzemiosła). Pod koniec X wieku gród znajdował się w strefie najwcześniejszego panowania dynastii Piastów. Na prawym brzegu Warty mieszkano w półziemiankach i w naziemnych chatach.
. W 1298 roku biskup poznański Andrzej Zaremba ustanowił archidiakonat średni dla ziemi śremskiej.
XIV - XVIII wiek.
. 28 kwietnia 1762 roku pożar wzniecony przez ciągnące przez miasto wojska rosyjskie strawił ponad 100 budynków, w tym szkółkę parafialną i ratusz. Pożoga ta stanowiła największy w historii Śremu pożar. Następny wielki pożar miał miejsce 26 maja 1785 roku, który strawił odbudowany po poprzednim pożarze ratusz, a także uszkodził kościół i klasztor Franciszkanów.
Od rozbiorów do I wojny światowej.
Dnia 6 sierpnia 1791 roku na śremskim rynku Józef Wybicki przysiągł następującymi słowami:"zwierzchności miasta Srzemu, w którym do obywatelstwa przyłączony jestem, podległym bydź chcę i obowiązki wszalakie zachowam."
Dwa lata później według postanowień II rozbioru Polski Śrem został włączony do Prus Południowych. W 1794 roku tenutariusz śremski Józef Niemojewski z polecenia Tadeusza Kościuszki stoczył zwycięskie walki na terenie Wielkopolskich w okolicach Śremu, Czempinia, Czmonia, Rąbinia i Mosiny. Następnie przyłączył się do wojsk generała Jana Dąbrowskiego.
W okresie od 1806 do 1813 roku Śrem wrócił do Polski, należał do Księstwa Warszawskiego, po tym czasie do 1815 roku miasto okupowały wojska rosyjskie. Po kongresie wiedeńskim Śrem należał do Prus jako miasto powiatowe Wielkiego Księstwa Poznańskiego. Pod zaborem pruskim wprowadzono niemiecką nazwę miasta "Schrimm". Miasto było brane pod uwagę w kwestii budowy twierdzy, jednakże opinia gen. Karla von Grolmana zaważyła o tym, że twierdza została zbudowana w Poznaniu.
W 1827 roku rozpoczęła się przebudowa miasta, drewniane domy, których liczba wynosiła 210, przebudowano na murowane, a także wybudowano 20 nowych, uregulowano Wartę, przeniesiono landrata śremskiego z Kórnika do Śremu, połączono przedmieścia z centrum, powstały nowe ulice, zbudowano drewniany, zwodzony most, powstał murowany ratusz, który istnieje do dziś.
Gmina żydowska wybudowała bożnicę, a także w 1836 roku murowany cheder. Żydzi mocą zarządzeń państwowych otrzymali prawa obywatelskie i nie musieli mieszkać w osobnej dzielnicy miasta.
W 1831 roku w mieście wybuchła epidemia cholery, w podzięce za zakończenie epidemii, na rynku wystawiono figurę Matki Boskiej z Dzieciątkiem.
W 1830 roku szkołę przeniesiono z ulicy Farnej do budynku szpitala Świętego Ducha, zorganizowano trzy klasy, w tym jedną w prywatnym mieszkaniu. 21 sierpnia 1832 roku utworzono klasę rektorską, a stanowisko rektora objął Kuhn. W 1835 roku następuje likwidacja zakonu klarysek, a w 1840 roku Franciszkanów. W tym samym roku szkołę przeniesiono do klasztoru na ulicę Poznańską.
W 1841 roku w Śremie otworzono filię Towarzystwa Naukowej Pomocy. Miejscem, w którym zbierali się śremscy działacze patriotyczni był dom Ignacego Madalińskiego (plac 20 Października 5).
Wiosną 1848 roku wybuchła rewolucja zwaną Wiosną Ludów. W kwietniu tego roku roztoczyła się bitwa w pobliskim Książu Wielkopolskim, rannych leczono w lazarecie na terenie śremskiego klasztoru Klarysek. Zmarli w nim zostali pochowani we wspólnej mogile na cmentarzu staromiejskim.
W 1850 roku w mieście powstało Towarzystwo Oszczędności i Pożyczek Wekslowych w Śremie z Kasą Oszczędności i Pożyczki, w latach 60. XIX wieku przeżywała kryzys. Ksiądz Florian Stablewski w 1871 roku założył Towarzystwo Przemysłowe. 29 maja 1873 roku powstał Bank Ludowy w Śremie, w pierwszym roku działalności dyrektorem był Antoni Broekere, a przez kolejne 24 lata ksiądz Piotr Wawrzyniak.
8 kwietnia 1858 roku szkoła znajdująca się w klasztorze pofranciszkańskim stała się gimnazjum, w latach 1861 - 1862 zostaje przekształcona w progminazjum, a w 1866 roku w gimnazjum z pełnymi prawami. W 1870 roku gimnazjum przeniesiono do obecnego budynku przy ulicy Poznańskiej 11.
W 1862 roku został wybudowany lazaret wojskowy przy ulicy Farnej z kaplicą Św. Józefa. Po roku 1863 przybyło w mieście żołnierzy, których liczba następnie spadła podczas wojny francusko-pruskiej w 1870 roku. Liczba żołnierzy w roku 1880 wyniosła 545, utworzono cztery kompanie westfalskiego pułku fizylierów.
Dzięki kredytom Banku Ludowego w mieście pojawiły się nowe zakłady, m.in. młyny parowe Sylwestra Szczepskiego i Antoniego Muślewskiego, tartak parowy Józefa Łożyńskiego, kuźnia parowa oraz fabryka maszyn rolniczych i powozów z odlewnią żeliwa Stanisława Malinowskiego. Wybudowano m.in. gazownię, pocztę, port rzeczny, straż pożarną i system wodociągowy. W 1877 roku powstała szkoła wieczorowa dla rzemieślników przy Towarzystwie Przemysłowym, a w 1878 prywatna szkoła żeńska, następnie w 1883 roku bezpłatna trzyletnia szkoła rzemieślnicza. W 1884 roku powstała linia kolejowa do Czempinia.
W tym okresie powstało wiele towarzystw, w tym Towarzystwo Gimnastyczne "Sokół", założone w 1893 roku przez Czesława Dutkiewicza, a także Towarzystwo Ku Upiększaniu Miasta, założyciel parku miejskiego, obecnego Parku Powstańców Wielkopolskich.
W drugiej połowie XIX wieku rozpoczęła działalność kolejna organizacja patriotyczna, była nią tajne Towarzystwo Historyczno-Literackie "Marianie", czołowymi działaczami byli ksiądz Piotr Wawrzyniak, Heliodor Święcicki i Sylwester Szczepski. Według spisu powszechnego w 1905 r. w mieście żyło 6625 osób, z czego 65,3% stanowili Polacy, 28,6% Niemcy, zaś 6% Żydzi W 1912 roku powstała gimnazjalna drużyna im. Przemysława, a w 1913 roku pozaszkolna drużyna im. Tadeusza Rejtana, do której należał Czesław Klaczyński, ostatni mieszkający w Śremie powstaniec wielkopolski, zmarły w 2004 r. Były to drużyny harcerskie, które brały udział w czynnej walce zbrojnej.
Od powstania wielkopolskiego do II wojny światowej.
W 1918 roku zakończyła się I wojna światowa, w mieście powstał tajny Komitet Obywatelski podległy Komitetowi Narodowemu. Po upadku cesarza niemieckiego powstały organizacje zrzeszające wojskowych dezerterów: Centralna Rada Żołnierska i Rada Robotników, a następnie Rada Robotniczo-Żołnierska. Stworzono Radę Uczniowską zorganizowaną przez uczniów gimnazjum. Do formowania władzy w mieście i powiecie oprócz Komitetu Obywatelskiego przyczyniła się Rada Ludowa, której członkami byli Władysław Szczepkowski, ksiądz Jan Beisert i Seweryn Matuszewski, organizowano również siły zbrojne.
27 grudnia 1918 roku w Poznaniu wybuchło powstanie wielkopolskie. 30 grudnia 1918 roku podpisano z niemieckim ppłk. Kramerem kapitulację śremskiego garnizonu. Śrem stał się polskim miastem.
Śremianie brali udział w walkach o Poznań, Zbąszyń, Rawicz i Leszno. Żołnierze śremscy walczyli w wojnie polsko-bolszewickiej i w bitwie pod Warszawą.
W obliczu kryzysu powojennego w mieście odbyły się strajki w latach 1922, 1929 i 1931. Pomimo niepowodzeń, miasto się rozwijało, powstały nowe budynki, nowe dzielnice na lewym brzegu Warty: Glinki i Górczyn.
W latach 1924 - 1928 uruchomiono regularne linie autobusowe do Poznania, Dolska, Gostynia, Książa Wielkopolskiego, Kórnika, Mosiny, Zaniemyśla i Środy Wielkopolskiej.
Po 1924 roku Towarzystwo Upiększania Miasta pod kierunkiem Sylwestra Szczepskiego dokonano rozbudowy parku miejskiego, wybudowano obiekty sportowe.
Rozbudowany został szpital przy ulicy Farnej. W 1926 roku wybudowano strażnicę przeciwpożarową. W 1934 roku ulice miasta uzyskały oświetlenie gazowe, a rok później dokonano elektryfikacji Śremu. Spowodowało to rozwój rzeźni z chłodnią przy ulicy Wąskiej, Fabryki Maszyn Rolniczych i Odlewni Franciszka Malinowskiego, młynów, mleczarni i fabryki wyrobów słodowych.
W dwudziestoleciu międzywojennym powstały organizacje kulturalne, orkiestry (m.in. Orkiestra Towarzystwa Muzycznego i Reprezentacyjna Gimnazjalna Orkiestra Harcerska, zespół jazzowy "Jazz Boro Band", orkiestry dęte, zespoły teatralne. Powstało kino "Nowości" (na placu naprzeciw Gimnazjum nr 2). Wzrosło znaczenie sportu w Śremie, sukcesy przynosiła śremska drużyna piłkarska, Oktawian Misiurewicz był mistrzem Polski w boksie w kategorii półśredniej, a Helena Świetlikówna mistrzynią Polski w strzelaniu z broni.
W 1932 roku dokonano otwarcia Szkoły Podoficerskiej dla Małoletnich nr 2.
Około godziny dziesiątej 1 września 1939 roku wybuchły pierwsze bomby lotnicze w okolicach parku miejskiego. W gimnazjum swoją siedzibę miał sztab Wielkopolskiej Brygady Kawalerii pod dowództwem gen. Romana Abrahama. 3 września odbyła się egzekucja 11 niemieckich dywersantów. 4 września 15 Pułk Ułanów Poznańskich opuścił Śrem. 5 września został zerwany most, a 8 września do miasta wkroczyli pierwsi niemieccy żołnierze, mieszkańców zmuszano do niewolniczej pracy, rekwirowano majątek.
Pod koniec września 1939 roku powstała podziemna walka z okupantem. Powstała Śremska Komenda Obwodowa Związku Walki Zbrojnej.
20 października 1939 roku po godzinie dziesiątej na śremskim rynku niemiecki pluton egzekucyjny rozstrzelał dziewiętnastu polskich zakładników.
Podczas wojny z powiatu śremskiego wysiedlono 6651 osób, na roboty przymusowe wywieziono 2731 osób, zginęło 1000 osób, trwałego kalectwa doznało 500 osób. Ludność Śremu zmniejszyła się o 25%. W tym okresie Śrem nadal pozostał stolicą powiatu, tym razem ziemskiego ("Landkreis Schrimm").
Od 1945 do 1989 roku.
Dnia 23 stycznia 1945 roku zakończyła się walka o Śrem. Śrem stał się wolnym miastem, polskim miastem.
Nastały czasy Polskiej Rzeczypospolitej Ludowej, rozdawano chłopom ziemię, upaństwowiono zakłady pracy, organizowano społeczeństwo posłuszne moskiewskiej władzy, zlikwidowano urząd starosty i burmistrza, likwidowano prywatne rzemiosło, liczba rzemieślników spadła pięciokrotnie. W mieście istniał podziemny, zbrojny ruch oporu przeciwko władzy.
W 1963 roku rozpoczęto budowę odlewni żeliwa. W epoce I sekretarza PZPR Edwarda Gierka zrealizowano budowę sieci dróg, stadionu, basenu, przystani jachtowej, szpiatalu, domów pomocy społecznej. W Śremie powstała VI Brygada Dowodzenia Wojsk Lotniczych i Obrony Powietrznej. Budowy realizowano za pomocą kredytów zaciągniętych w krajach Zachodu. Powstały społeczne komitety. Rozpoczęto budowę największego osiedla w Śremie, Jeziorany. W 1968 roku został uruchomiony pierwszy wydział Odlewni Żeliwa. Dwa lata później wybudowano nowy most na Warcie i trasę przelotową przez miasto (dzisiejsza ul. Piłsudskiego), przecinająca dawną dzielnicę żydowską. W 1976 roku otwarto Muzeum Śremskie po przejęciu przez państwo części zbiorów Feliksa Sałacińskiego. W lutym 1977 roku została utworzona Parafia Najświętszego Serca Jezusa. W 1981 roku rozpoczął działalność szpital na ul. Chełmońskiego. W 1989 roku jedną z osób zasiadającym przy "Okrągłym Stole" był Tadeusz Rączkiewicz ze Śremu.
W tym okresie w Śremie powstały nowe szkoły: Szkoła Podstawowa nr 1 (1957), Zespół Szkół Zawodowych przy Odlewni Żeliwa (1963), Szkoła Podstawowa nr 4 im. M. Konopnickiej (1971), Szkoła Podstawowa nr 5 im. A. Fiedlera (1983). Powstają różne sekcje sportowe: szermiercza, żużlowa, brydża sportowego, żeglarska. Swoje sukcesy mieli: Irena Ignaszewska w 1952 roku w biegu na 60 m, Janusz Marciniak w 1956 roku w pływaniu na 5 tys. m w stylu dowolnym, Józef Stachowiak w 1973 i 1976 roku w boksie w wadze półśredniej.
Po 1989 roku.
Po przemianach ustrojowych w Śremie odtworzono instytucję burmistrza, w mieście stworzono około 3000 przedsiębiorstw nowych lub sprywatyzowanych.
Współczesne lata to między innymi dynamiczny rozwój prywatnej przedsiębiorczości. Największym zakładem jest Odlewnia Żeliwa Śrem S.A. produkująca odlewy do silników okrętowych, obrabiarek, motoryzacji i armatury przemysłowej. W mieście mają siedzibę firmy o kapitale polskim i zagranicznym: transportu międzynarodowego, stolarki budowlanej, meblowej i konfekcji.
W 1990 roku reaktywowano samorząd lokalny. Rok 1991 to dla miasta początek corocznych Wielkopolskich Przeglądów Piosenki Religijnej "Śremsong". W tym roku również rozpoczęła działalność Szkoła Podstawowa nr 6 im. Braci Barskich. W 1993 z inicjatywy prof. Jerzego Langera przeznaczono budynek przy ul. Marciniaka 2 na potrzeby Laboratorium Półprzewodników Organicznych Zakładu Syntezy i Struktury Związków Organicznych Wydziału Chemii Uniwersytetu im. Adama Mickiewicza w Poznaniu. We wrześniu 1994 roku otwarto Zespół Szkół Ekonomicznych im. Cyryla Ratajskiego. W dniach 23-28 czerwca 1997 roku w Śremie odbyło się sympozjum naukowe poświęcone nanotechnologii z udziałem naukowców z Japonii, USA, Niemiec i Rosji.
W 1995 roku Śrem otrzymał najwyższe wyróżnienie - I nagrodę w konkursie organizowanym przez Radę Ekologiczną przy Prezydencie RP i uznany został za najbardziej ekologiczną gminę w Polsce w kategorii gmin miejsko - wiejskich. Z kolei w 2000 roku gmina otrzymała nominacje w konkursie "Przyjaźni środowisku". Podpisano Porozumienie o Partnerstwie z miastami partnerskimi, w 1998 roku z Rožnov pod Radhoštěm, natomiast w 1999 roku z Bergen. W roku 1999 Śrem stał się 
miastem powiatowym, a w 2000 w mieście powstał oddział zamiejscowy Uniwersytetu im. A. Mickiewicza w Poznaniu, który w 2002 roku został przeniesiony do Collegium Heliodora Święcickiego przy ul. Grunwaldzkiej. W 2005 roku wybudowano pierwsze rondo w Śremie jako skrzyżowanie ulic Kilińskiego i Grunwaldzka. W 2007 roku otwarto do użytku kołowego obwodnicę Śremu dla drogi Łubowo-Kórnik-Śrem-Rawicz, skierowano na nią ruch pojazdów powyżej 10 ton z i w kierunku Leszna, ograniczono ruch w centrum miasta. W 2008 roku remont miał rynek oraz ratusz miejski, w grudniu wybudowano kolejne rondo na ważnym skrzyżowaniu w mieście: ulic Kilińskiego, Sikorskiego i Powstańców Wielkopolskich.

</doc>
<doc id="1090998" url="https://pl.wikipedia.org/wiki?curid=1090998" title="List do (album)">
List do (album)

List do – pierwszy album polskiego, bydgoskiego zespołu muzycznego Hołd. Nagrano go w lipcu 2007 w MG Studio. Pomysł nagrania płyty wiązał się z wyruszeniem na letnią trasę koncertową. Wraz z nagraniem krążka, zespół zmienił nazwę z Projekt MM na Hołd.
Większość tekstów wzięta jest z Pisma Świętego. Na płycie znajduje się też cover zespołu 2Tm2,3 "Shalom"

</doc>
<doc id="1091000" url="https://pl.wikipedia.org/wiki?curid=1091000" title="Czortomłyk">
Czortomłyk

Czortomłyk (ukr. Чортомлик) – kurhan scytyjski z przełomu III i IV wieku p.n.e., usytuowany nad Dnieprem, 22 km na północny zachód od Nikopola, w obwodzie dniepropietrowskim Ukrainy. Zaliczany jest do tzw. królewskich kurhanów scytyjskich, zawierających pochówki władców i członków ich rodzin.
Jego nazwa pochodzi od współczesnej nazwy rzeczki, nad którą został postawiony.
Został odkryty i zbadany w 1862 przez I.J. Zabielina.
Kurhan Czortomłyk jest jednym z największych kurhanów scytyjskich – w momencie odkrycia jego wysokość wynosiła prawie 20 m, średnica – 350 m, a objętość – 82 000 m³. W kurhanie znajdował się dromos o długości 31 m, prowadzący do komory grobowej z 4 izbami bocznymi, przy czym w komorze głównej pochowany został król z 2 wojownikami. Osobno znaleziono pochówek 12 koni ze złotymi i srebrnymi uzdami i ozdobami siodeł (wyłącznie złotych kompletów rzędu końskiego było tutaj 7) oraz pochówek 2 koniuszych. Kurhan był już wcześniej ograbiony – dotknęło to jednak tylko komory głównej. Zachowały się tam resztki drewnianego polichromowanego sarkofagu.
Do najcenniejszych znalezisk w tym kurhanie zalicza się:
Przedmioty z Czortomłyka przechowywane są w Ermitażu.
Linki zewnętrzne.
Zdjęcia znalezisk z kurhanu Czortomłyk:

</doc>
<doc id="1091008" url="https://pl.wikipedia.org/wiki?curid=1091008" title="Dolina Rzeki Wałszy">
Dolina Rzeki Wałszy

Dolina Rzeki Wałszy – krajobrazowy rezerwat przyrody o powierzchni 205,74 ha położony w województwie warmińsko-mazurskim, w gminie Pieniężno. Został ustanowiony w 1957 roku, a celem ochrony jest zachowanie walorów krajobrazowych przełomowego odcinka doliny rzeki Wałszy porośniętej typowo wykształconymi zbiorowiskami grądowymi i łęgowymi. Rezerwat objęty jest ochroną czynną i krajobrazową.
Do atrakcji turystycznych rezerwatu należy zwłaszcza krajobraz morenowy z głęboko wciętą doliną rzeczną. Z rzadziej spotykanych i chronionych gatunków roślin występują w nim: widłak jałowcowaty, buławnik czerwony, wawrzynek wilczełyko, podkolan biały, a do ciekawych przedstawicieli miejscowej fauny należy największy w Polsce przedstawiciel ryjkowcowatych – rozpucz lepiężnikowiec.

</doc>
<doc id="1091013" url="https://pl.wikipedia.org/wiki?curid=1091013" title="Roman Kobendza">
Roman Kobendza

Roman Kobendza (ur. 15 lutego 1886 w Niechcicach k. Piotrkowa Trybunalskiego, zm. 24 listopada 1955 w Warszawie) – polski botanik, dendrolog, profesor SGGW. Jego żona Jadwiga była polską geografką i geomorfolożką.
Życiorys.
Syn wiejskiego kołodzieja Tomasza i Józefy ze Światłowiczów. Naukę w szkole średniej rozpoczął w Piotrkowie Trybunalskim, lecz po strajku szkolnym, w którym brał udział, przeniósł się do Warszawy i tam w 1908 otrzymał świadectwo dojrzałości. W latach 1908–1910 uczęszczał na wykłady na Wydziale Przyrodniczym Towarzystwa Kursów Naukowych. Pracował jako nauczyciel w szkole Gazowni Miejskiej w Warszawie, następnie w latach 1910–1917 w Szkole Handlowej we Włocławku. W 1915 założył Uniwersytet Powszechny i bibliotekę szkolną, brał udział w pracach Polskiego Towarzystwa Krajoznawczego. Był zaangażowany w ochronę Puszczy Kampinoskiej i doprowadził do utworzenia na jej terenie w 1937 roku pierwszego rezerwatu przyrody Sieraków. Pod jego opieką był Ogród Botaniczny Uniwersytetu Warszawskiego (1926–1951). Na SGGW kierował Katedrą Botaniki Leśnej i Dendrologii.
Od 1924 był współpracownikiem Komisji Fizjograficznej Polskiej Akademii Umiejętności. Roman Kobendza był jednym z inicjatorów powołania Kampinoskiego Parku Narodowego. Publikacje naukowe z dziedziny dendrologii, fitosocjologii i florystyki.
Roman Kobendza i jego żona Jadwiga z Kaczorowskich (1895–1989) zostali pochowani na służewskim cmentarzu przy ul. Wałbrzyskiej. Rosnącej przy ich grobie metasekwoi nadano ich imię i uznano za pomnik przyrody.
Imieniem Romana Kobendzy nazwano gołoborze na stoku Łysej Góry w Górach Świętokrzyskich.

</doc>
<doc id="1091016" url="https://pl.wikipedia.org/wiki?curid=1091016" title="Godło Mołdawii">
Godło Mołdawii



</doc>
<doc id="1091023" url="https://pl.wikipedia.org/wiki?curid=1091023" title="Jantazaur">
Jantazaur

Jantazaur ("Ianthasaurus") – jest nazwą rodzajową synapsyda, zaliczanego do rodziny "Edaphosauridae", żyjącego pod koniec karbonu (późny pensylwan, około 300 milionów lat temu). Jego szczątki odkryto na terenie obecnego stanu Kansas, w formacji, w której zachowały się szczątki innych wczesnych owodniowców, jak haptodus i petrolakozaur.
Jantazaur spokrewniony był blisko ze znacznie bardziej znanym, żyjącym później edafozaurem, jednakże był od niego dużo mniej wyspecjalizowany. Jego czaszka przypominała do pewnego stopnia czaszkę haptodusa, który stanowił dość pierwotną formę synapsyda. Także uzębienie jantazaura odróżniało go od roślinożernego edafozaura, ponieważ bardziej przypominało to występujące u form owadożernych (delikatne, stożkowate zęby, zakrzywione delikatnie na końcach). Także uzębienie żuchwy i podniebienia nie wykazywało cech specjalizacji. Brak było zestawu zębów potrzebnego do miażdżenia materiału roślinnego.
Jantazaur był formą dużo bardziej delikatną i zwinną od edafozaura. Tak jak on, posiadał jednak żagiel kostno-skórny, wykorzystywany zapewne do regulacji temperatury ciała.

</doc>
<doc id="1091024" url="https://pl.wikipedia.org/wiki?curid=1091024" title="Ianthasaurus">
Ianthasaurus



</doc>
<doc id="1091034" url="https://pl.wikipedia.org/wiki?curid=1091034" title="Rewident taboru kolejowego">
Rewident taboru kolejowego

Rewident taboru kolejowego – pracownik kolei wykonujący prace związane z badaniem (oględzinami) stanu technicznego oraz drobną naprawą taboru kolejowego w szczególności wagonów pasażerskich, towarowych lub specjalnego przeznaczenia znajdujących się w składach pociągów rozpoczynających lub kończących bieg w obrębie posterunku rewizji technicznej, wagonowni, lokomotywowni. To właśnie rewident taboru decyduje o tym czy dany wagon może zostać wyprawiony w drogę, jeżeli pojazd zagraża bezpieczeństwu ruchu kolejowego, zostaje on bezzwłocznie wyłączony z pociągu przez rewidenta taboru.
Podstawowe obowiązki rewidenta taboru:
Zawód rewidenta taboru wiąże się z dużą odpowiedzialnością. W pracy na tym stanowisku liczy się spostrzegawczość i umiejętność działania pod presją czasu. Przydaje się również wiedza i doświadczenie w pracy na kolei. Przed rozpoczęciem szkolenia, kandydaci muszą przejść specjalne testy oraz badania, których celem jest sprawdzenie predyspozycji do wykonywania zawodu rewidenta. Szkolenie trwa około 2 lata i kończy się egzaminem, dzięki którym osoba otrzymuje uprawnienia rewidenta taboru kolejowego i może pracować na tym stanowisku.
Często kurs rewidenta taboru i pracę na tym stanowisku wybierają osoby, które zdobyły już doświadczenie na kolei, bądź skończyły szkołę o profilu kolejowym.

</doc>
<doc id="1091036" url="https://pl.wikipedia.org/wiki?curid=1091036" title="Elizabeth Gaskell">
Elizabeth Gaskell

Elizabeth Cleghorn Gaskell, z domu Stevenson (ur. 29 września 1810, zm. 12 listopada 1865), często nazywana po prostu "Panią Gaskell" – angielska pisarka z czasów wiktoriańskich. Najbardziej znana jest z biografii pisarki Charlotte Brontë. Jej powieści są portretem życia różnych warstw społecznych.
Wczesne lata.
Elizabeth Stevenson urodziła się w 1810 roku w domu o numerze 93 przy Cheyne Walk w Chelsea, które było wtedy przedmieściem Londynu. Jej matka, Elizabeth Holland, pochodziła z wpływowej rodziny ze środkowej Anglii. Zmarła w 1812 roku, gdy Elizabeth była jeszcze dzieckiem. Elizabeth była jedną z ośmiorga dzieci, wśród których tylko ona i jej brat John (urodzony w 1806) przeżyli dzieciństwo. John, pływając w Marynarce Handlowej, zaginął w 1827 roku w drodze do Indii.
Ojciec Elizabeth, William Stevenson, który był pastorem kościoła unitariańskiego i pisarzem, ożenił się ponownie po śmierci żony.
Elizabeth większość dzieciństwa spędziła w Cheshire, gdzie mieszkała z ciotką, Hannah Lumb, w Knutsford, miejscowości będącej pierwowzorem Cranford z powieści pod tym samym tytułem.
Spędziła również trochę czasu w Newcastle upon Tyne (z wielebnym Williamem Turnerem) i w Edynburgu. Jej macocha była siostrą szkockiego artysty, Williama Johna Thomsona, który specjalizował się w miniaturach i w 1832 namalował portret Elizabeth. W tym samym roku Elizabeth poślubiła Williama Gaskella, pastora kaplicy unitariańskiej przy Cross Street w Manchesterze, który robił karierę jako pisarz. Miesiąc miodowy spędzili w Północnej Walii, zatrzymali się u wuja Elizabeth, Samuela Hollanda, mieszkającego blisko Porthmadog.
Małżeńskie życie w Plymouth Grove.
Gaskellowie zamieszkali w Manchesterze, mieście przemysłowym, które stało się inspiracją do pisania powieści. Mieli kilkoro dzieci: córkę, urodzoną martwą w 1833 roku, następnie była Marianne (1834), Margaret Emily (1837), znaną jako Meta, Florence Elizabeth (1842), Williama (1844–1845) i Julię Bradford (1846). Później, w 1862 roku, Florence poślubiła adwokata Charlesa Cromptona.
Po publikacji pierwszej książki w 1850 roku wynajęli willę w Plymouth Grove, gdzie Gaskell mieszkała przez 15 lat – aż do śmierci. Oprócz jednej, wszystkie książki napisała w Plymouth Grove. Kręgi, w jakich obracali się Gaskellowie, obejmowały wielkich pisarzy, innowierców i reformatorów społecznych, takich jak William i Mary Howitt. Dom przy Plymouth Grove odwiedzali Charles Dickens, John Ruskin, Harriet Beecher Stowe czy amerykański pisarz Charles Eliot Norton, zaś dyrygent Charles Hallé mieszkał blisko i uczył jedną z córek Gaskell gry na pianinie. Charlotte Brontë, bliska przyjaciółka Gaskell, odwiedziła ją trzy razy, zaś raz schowała się za zasłoną w pokoju gościnnym, gdyż była zbyt nieśmiała, by spotkać się z innymi gośćmi Gaskell.
Elisabeth Gaskell zmarła w Holybourne w Hampshire w 1865 roku w wieku 55 lat. Dom przy Plymouth Grove, znany jako Gaskell House, był w posiadaniu rodziny Gaskellów do 1913 roku.
Twórczość.
Pierwsza powieść Gaskell, Mary Barton, została anonimowo opublikowana w 1848 roku. Najbardziej znanymi powieściami są "Cranford" (1853), "North and South" (1854) i "Wives and Daughters" (1865). Stała się popularna głównie dzięki historiom o duchach, w których pisaniu wspierał ją Charles Dickens i który publikował je w magazynie „Household Words”. Styl tych opowiadań, zaliczanych do fikcji gotyckiej, był zupełnie inny od stylu, który stosowała w powieściach.
Gaskell ponadto napisała pierwszą biografię Charlotte Brontë, która odegrała znaczną rolę w odbiorze tej pisarki.

</doc>
<doc id="1091038" url="https://pl.wikipedia.org/wiki?curid=1091038" title="Zamach stanu w Etiopii (1960)">
Zamach stanu w Etiopii (1960)

Pucz wojskowy w Etiopii w 1960 roku, znany też jako Zamach grudniowy – nieudana próba przejęcia władzy w kraju przez wojskowych z otoczenia cesarza Haile Selassiego I oraz komunistów. Na czele przewrotu stali Germame Neway (gubernator prowincji Dżidżigi), gen. Mengistu Neway (dowódca gwardii cesarskiej), gen. Tsigue Dibou (szef cesarskiej policji) oraz płk Workneh Gebayehu (szef ochrony pałacu). 
Przebieg.
Do buntu doszło 13 grudnia 1960 roku, podczas wizyty cesarza i przedstawicieli dworu w Brazylii. Spiskowcy przejęli władzę nad stolicą kraju Addis Abebą, aresztowali wiernych cesarzowi arystokratów i urzędników oraz odcięli łączność telefoniczną w mieście. W specjalnym komunikacie radiowym pod groźbą rozstrzelania następca tronu Asfa Uesen ogłosił powstanie rządu ludowego na którego czele miał stanąć. Cesarz poinformowany o zamachu natychmiast przerwał podróż i powrócił w kierunku kraju, jeszcze tego samego dnia lądując w Monrowii, skąd nawiązał kontakt ze swoim zięciem gen. Abiye Abebe, gubernatorem Erytrei. 15 grudnia wierne cesarzowi wojsko okrążające dotąd miasto weszło na przedmieścia stolicy. Siłami lojalistów dowodzili gen. Merid Mengesza, Assefa Ayena i Kebede Gebre. Początkowo gen. Mengistu Neway nie zarządził obrony, ostatecznie jednak poprosił o pomoc studentów. W mieście wybuchła strzelanina, zginęło kilkaset osób – głównie przypadkowych ofiar i gapiów. 16 grudnia spiskowcy i przedstawiciele rady rewolucyjnej bronili się już tylko w pałacu cesarskim, szturmowanym przez kapitana Deredżi Haile Mariama. Pucz upadł, a niedobitki gwardzistów wycofały się za miasto, gdzie zostały wymordowane przez chłopów i oddziały wojska. Wśród ciał zabitych w pałacu odnalezione zostało ciało gen. Dibou, które wywieszono na widok publiczny. Płk. Workneh Gebayehu okrążony na przedmieściach miasta popełnił samobójstwo, jego ciało lud wywiesił przed Katedrą św. Jerzego. 
Cesarz wyznaczył nagrodę za ujawnienie miejsca pobytu pozostałych żyjących przywódców spisku. Tydzień po zamachu okrążeni przez chłopów spiskowcy próbowali popełnić samobójstwo. Germame Neway zginął na miejscu. Gen. Mengistu Neway przeżył strzał w głowę i został postawiony przed trybunałem wojennym, który za zdradę skazał go na śmierć.
Sytuacja społeczna w czasie puczu.
Większość społeczeństwa Etiopii pozostała wierna cesarzowi nie wierząc spiskowcom bądź nie rozumiejąc ich obietnic. Z powodu słabo rozwiniętej komunikacji w kraju i małego dostępu do radia wielu obywateli nie wiedziało nawet o przewrocie do jakiego doszło w stolicy. Wojsko i cesarza poparł nawołując do potępienia spiskowców także patriarcha Basilios. 
Skutki puczu.
Po próbie puczu w 1960 zaczął się okres bardziej konserwatywnego sprawowania władzy. Część uprawnień konstytucyjnych z 1955 została cofnięta, a kraj zaczął być z powrotem rządzony metodami bardziej autorytarnymi. Haile Selassie związał się od tego czasu na stałe z Zachodem i odciął od wszelkich związków z radykalnymi ruchami rewolucyjnymi, które powstawały w tym czasie licznie w wielu ościennych państwach afrykańskich.

</doc>
<doc id="1091040" url="https://pl.wikipedia.org/wiki?curid=1091040" title="Stanisław Krajewski (filozof)">
Stanisław Krajewski (filozof)

Stanisław Krajewski (ur. 10 stycznia 1950 w Warszawie) – polski filozof żydowskiego pochodzenia, matematyk i publicysta, działacz mniejszości żydowskiej w Polsce. Profesor zwyczajny na Wydziale Filozofii Uniwersytetu Warszawskiego. Od 2012 do 2020 przewodniczący Rady Naukowej Instytutu Filozofii UW.
Życiorys.
Urodził się w rodzinie polsko-żydowskiej, jako syn filozofa Władysława Krajewskiego (1919–2006), wnuk działacza komunistycznego Władysława Stein-Krajewskiego (1886–1937) i Zofii Warskiej (1895–1937), prawnuk Adolfa Warskiego (1868–1937). Jako student matematyki, potem doktorant, w 1972 protestował przeciw zjednoczeniu studenckich organizacji młodzieżowych. Z powodów politycznych nie pozwolono mu pracować na uczelniach w Warszawie i Krakowie; mógł uczyć w Filii Uniwersytetu Warszawskiego w Białymstoku. 
Po powstaniu NSZZ "Solidarność", od 1981 w Instytucie Matematycznym Polskiej Akademii Nauk, a od 1997 na Uniwersytecie Warszawskim. Uzyskał doktorat z matematyki, habilitację z filozofii i tytuł profesora nauk humanistycznych. Zajmował się logiką matematyczną i filozofią matematyki, potem również filozofią judaizmu i dialogu międzyreligijnego.
Poza pracami naukowymi przed 1989 publikował artykuły w prasie podziemnej (m.in. pod pseudonimami "Abel Kainer", "Plusminus" i "Piotr Kamil") oraz w pismach inteligencji katolickiej. W 1979 jeden ze współtwórców grupy samokształceniowej zwanej ŻUL (Żydowski Uniwersytet Latający). Członek "Solidarności" w latach 1980–1990.
Po 1989 roku współtworzył Towarzystwo Przyjaźni Polsko-Izraelskiej, Polską Radę Chrześcijan i Żydów (której współprzewodniczącym jest od początku) oraz Fundację Forum Żydowskie, w ramach której zainicjował „żydowski telefon zaufania”. W latach 1992–1998 członek komitetu wykonawczego Międzynarodowej Rady Chrześcijan i Żydów (ICCJ). Od 1997 do 2005 w zarządzie Związku Gmin Wyznaniowych Żydowskich w Polsce. Od 2002 do 2018 przewodniczący Sądu Polubownego Gminy Wyznaniowej Żydowskiej w Warszawie. Od 1991 do 2006 członek Międzynarodowej Rady Oświęcimskiej; od 2008 do 2021 członek Rady Państwowego Muzeum Auschwitz-Birkenau. Od 1992 do 2009 polski konsultant Amerykańskiego Komitetu Żydów (AJC). Członek zespołu opracowującego wystawę w Muzeum Historii Żydów Polskich POLIN.
14 kwietnia 2021 zrezygnował z członkostwa w Radzie Muzeum Auschwitz po nominacji do tego grona dla Beaty Szydło.
W grudniu 2021 został członkiem korespondentem Towarzystwa Naukowego Warszawskiego.
Życie prywatne.
Jest mężem artystki Moniki Krajewskiej, z którą ma dwóch synów.
Twórczość.
Publikacje własne.
Publikacje z logiki, filozofii matematyki, dialogu międzyreligijnego, historii Żydów, w tym książki:

</doc>
<doc id="1091041" url="https://pl.wikipedia.org/wiki?curid=1091041" title="Dalian Shide">
Dalian Shide

Dalian Shide (), dawniej "Dalian Wanda" – chiński klub piłkarski z siedzbią w Dalian.

</doc>
<doc id="1091044" url="https://pl.wikipedia.org/wiki?curid=1091044" title="Rezerwat przyrody Dylewo">
Rezerwat przyrody Dylewo

Rezerwat przyrody „Dylewo” – rezerwat leśny położony na Pojezierzu Chełmińsko-Dobrzyńskim, na terenie gminy Ostróda (województwo warmińsko-mazurskie), w obrębie Parku Krajobrazowego Wzgórz Dylewskich. Obszar leśny znajduje się w zarządzie Nadleśnictwa Olsztynek.
Utworzony w 1970. Powierzchnia 10,12 ha (akt powołujący podawał 9,46 ha). Ochroną obejmuje kompleks 115-letniej buczyny pomorskiej, która porasta wschodnie zbocza Dylewskiej Góry. W drzewostanie dominuje buk zwyczajny, w domieszce występuje jawor, modrzew europejski, dąb bezszypułkowy, świerk pospolity i sporadycznie inne gatunki drzew. Na terenie rezerwatu występuje ponadto rzadki w tym rejonie pióropusznik strusi, a także marzanka wonna, kostrzewa leśna, perłówka jednokwiatowa i gnieźnik leśny.

</doc>
<doc id="1091047" url="https://pl.wikipedia.org/wiki?curid=1091047" title="Thinking Plague">
Thinking Plague

Thinking Plague jest progresywno-awangardową grupą rockową, założoną w 1982 roku przez gitarzystę/kompozytora Mike'a Johnsona i basistę/perkusistę Boba Drake'a. Założony w Denver, Colorado, zespół był, z okresowymi przerwami, aktywny od 1982 roku. Skład zespołu zmieniał się często na przestrzeni lat. Dorobek płytowy Thinking Plague to sześć płyt studyjnych wydanych w latach 1984-2012 oraz jedna płyta koncertowa, rejestrująca występ grupy na NEARfest w 2000 roku.
Ich muzyka to konglomerat rocka, folku, jazzu i XX-wiecznej muzyki poważnej.
Muzyka Thinking Plague była silnie inspirowana ruchem Rock in Opposition, w szczególności twórczością takich zespołów jak Henry Cow czy Art Bears.
10 lutego ukaże się siódmy album studyjny grupy zatytułowany "Hoping Against Hope". Album został ufundowany przez fanów zespołu na Kickstarterze.
Członkowie.
Przez zespół przewinęło się kilkunastu członków. Mike Johnson jest jedynym muzykiem, który pozostał w składzie zespołu od momentu jego utworzenia. Poniższe daty wskazują okres aktywności członków w zespole.

</doc>
<doc id="1091049" url="https://pl.wikipedia.org/wiki?curid=1091049" title="Liga Polskich Miast i Miejsc UNESCO">
Liga Polskich Miast i Miejsc UNESCO

Liga Polskich Miast i Miejsc UNESCO – powstała w Zamościu organizacja zrzeszająca niektóre instytucje i samorządy w Polsce, związane z miejscami wpisanymi na Listę Światowego Dziedzictwa Kulturowego i Przyrodniczego UNESCO. Siedzibą Ligi jest Toruń.
Historia.
Polska jest jednym z pierwszych państw-sygnatariuszy Konwencji Dziedzictwa Światowego. Zgodnie ze stanem z lipca 2022 roku, na listę Światowego Dziedzictwa zostało wpisanych 17 miejsc z Polski.
26 czerwca 2004 roku, na II Forum Polskich Miast i Miejsc UNESCO, niektóre polskie samorządy i instytucje, opiekujące się bądź terenowo związane z Miejscami wpisanymi na Listę Światowego Dziedzictwa, zawiązały Ligę Polskich Miast i Miejsc UNESCO. Miało to służyć współpracy, lepszej promocji obiektów oraz krzewieniu działań kulturalnych i wspierania turystyki.
Władze.
Władze Ligi:
Członkowie Ligi Polskich Miast i Miejsc UNESCO.
Ligę Polskich Miast i Miejsc UNESCO w Polsce tworzą:

</doc>
<doc id="1091059" url="https://pl.wikipedia.org/wiki?curid=1091059" title="José Zorrilla">
José Zorrilla

José Zorrilla y Moral (21 lutego 1817 - 23 stycznia 1893) – hiszpański poeta i dramaturg epoki romantyzmu. 
W Polsce znany dzięki klasycznej sztuce "Don Juan" ("Don Juan Tenorio", 1844) przetłumaczonej na język polski przez Antoniego Langego. Był też autorem eposu "Granada. Poema oriental", 1852.

</doc>
<doc id="1091064" url="https://pl.wikipedia.org/wiki?curid=1091064" title="Piotr Stoiński">
Piotr Stoiński

Piotr Stoiński (także: Stojeński, w jęz. franc.: Pierre Statorius, ur. około 1530 w Thionville, zm. 1591 w Krakowie) – francuski i polski działacz reformacji (kalwiński i ariański), polemista innowierczy, pedagog, jeden z tłumaczy Biblii brzeskiej, autor pierwszego podręcznika gramatyki języka polskiego. 
Życiorys.
Studiował w Lozannie razem z Teodorem de Bèze i stał się jednym z ważnych propagatorów kalwinizmu we Francji i Szwajcarii. W 1551 zaproponowano mu stanowisko rektora szkoły kalwińskiej w Krakowie, jednak do Polski przybył dopiero w 1559 pieszo, uchodząc przed prześladowaniami. Osiedlił się w Pińczowie, dokąd sprowadził wiele dzieł teologicznych szwajcarskich i francuskich reformatorów. W kalwińskiej szkole w Pińczowie uczył języka greckiego. Statorius jeszcze w Lozannie spotkał się z ideą rozpowszechniania w nauce języków ojczystych za sprawą rektora szkoły w Lozannie, Maturina Cordiera, który zwalczał wyłączność łaciny jako przeżytek katolickiego średniowiecza i domagał się pełniejszego wyzyskania języka francuskiego. W myśl tych wskazówek Statorius ułożył program nauczania dla gimnazjum pińczowskiego. Polszczyzna pełniła w nim funkcję języka pomocniczego. W najniższej klasie uczyło się po polsku katechizmu, do zakresu zajęć w starszych klasach Statorius wprowadził po raz pierwszy w Polsce systematyczne nauczanie języka polskiego przy pomocy ćwiczeń w przekładaniu z łaciny na polski i odwrotnie.
Piotr Statorius uczestniczył w pracach nad tłumaczeniem Biblii brzeskiej. Został naturalizowany jako Polak i zmienił nazwisko na "Stoiński". Jego syn Piotr Stoiński (ur. około 1560) był również wybitnym działaczem reformacji w Polsce.
W 1603 roku jako autor trafił do pierwszego polskiego Indeksu Ksiąg Zakazanych powstałego z inicjatywy biskupa Bernarda Maciejowskiego. 
Twórczość.
"Gramatyka języka polskiego".
Jego największym dziełem jest wydany w roku 1568 w Krakowie pierwszy (najstarszy) podręcznik do nauki gramatyki języka polskiego pt. "Polonicae grammatices institutio".
Badacze Przemysław Zwoliński i Władysław Kuraszkiewicz ustalili, że przytoczone w gramatyce przykłady pochodzą w 75% z "Wizerunku" Mikołaja Reja, pozostała jedna czwarta została zaczerpnięta z utworów Jana Kochanowskiego i z mowy potocznej. Gramatykę rozpoczynają podane w porządku alfabetycznym kolejnych liter przykłady wyrazów zawierających daną literę. Zestaw ten ilustruje określone cechy fonetyczne głosek występujące w tamtym okresie rozwoju polszczyzny. Statorius odróżnia "a" jasne (oznaczane przez "á") od "a" pochylonego. Nie zapisuje tej różnicy w wymowie "e", chociaż zdaje sobie sprawę z odmiennego brzmienia. Nie zaleca także odróżniania w piśmie "o" jasnego od pochylonego. Zaznacza jednak, że niektórzy zaczęli niedawno "o" pochylone odróżniać za pomocą kreski umieszczonej nad literą "o". Przestrzega przed graficznym mieszaniem "y" z "i".
Największa część dzieła poświęcona jest fleksji. Podstawowym kryterium podziału rzeczowników jest kryterium rodzajowe z podziałem na deklinację męską, żeńską oraz nijaką. Paradygmat odmiany obejmuje sześć łacińskich przypadków. W ostatnim przypadku Ab. (ablativus) pomieszczono kilka obocznych form (N. "Herb/Herby", Ab. "Herbu/Herbem", a w liczbie mnogiej: "Herbow/Herby/Herbiech"). W wypadku fleksji przymiotników podano stopniowanie, formy odmiany prostej i złożonej. W części poświęconej fleksji werbalnej są zarejestrowane informacje o czasach, trybach i stronie. Statorius wypisuje również w formie gniazd słowotwórczych czasowniki derywowane za pomocą prefiksów od wspólnego rdzenia, np. "bić" i pochodne: "dobić, obić, odbić, pobić" itd. Znamienna w zakresie fleksji czasowników jest obecność liczby podwójnej odmienianych wyrazów ("Stoimy/Stoicie/Stoią/Stoiwá/Stoitá").
Gramatyka zawiera ponadto różnorodne typy semantyczno-morfologiczne rzeczowników, takie jak nazwy patronimiczne, odojcowskie nazwy kobiet (z przyrostkami "-owná" i "-anká") czy żeńskie odpowiedniki osobowych i zwierzęcych nazw męskich ("Dziewic/Dziewica, Łotr/Łotryni, Osieł/Oślica, Kozieł/Koza").
Statorius wykazał się również dobrym wyczuciem przy rozpoznawaniu regionalizmów. O mazurzeniu pisze, że jest cechą Mazurów i niektórych kobiet. W odniesieniu do kobiet Statorius miał na myśli rozmyślne, pieszczotliwe seplenienie

</doc>
<doc id="1091065" url="https://pl.wikipedia.org/wiki?curid=1091065" title="Led Zeppelin BBC Sessions">
Led Zeppelin BBC Sessions

BBC Sessions – kompilacja utworów studyjnych i nagranych na żywo angielskiego zespołu rockowego Led Zeppelin wydana w 1997. Pierwszy dysk składa się z materiału z trzech sesji nagraniowych dla radia BBC z 1969, natomiast na drugim znalazła się większa część koncertu z 1 kwietnia 1971 z "Paris Theatre" w Londynie.
Przed ukazaniem się tego wydawnictwa pojawiało się mnóstwo bootlegów z nagraniami z koncertu z Londynu. Fani zespołu byli bardzo entuzjastycznie nastawieni do tego albumu, jako że prezentował pierwszy materiał z koncertów Led Zeppelin wydany od roku 1976. Niektórzy krytykowali decyzję o montażu niektórych utworów i odrzucenie innych, nagranych dla BBC – chodzi tu głównie o nowy niepublikowany dotąd utwór "Sunshine Woman" oraz o dużą część "mieszanki" z "Whole Lotta Love" z 1971.
Informacje na temat nagrań.
Sesja 1: Top Gear Johna Peela
Sesja 2: Rhythm and Blues Alexisa Kornera, (BBC World Service)
Sesja 3: "Tasty Pop Sundae" Chrisa Granta (choć pierwotnie miały się ukazać w programie "Symonds on Sunday" Dave’a Symondsa)
Sesja 4: Top Gear Johna Peela (podwójna sesja nagraniowa)
Sesja 5: One Night Stand
Sesja 6: In Concert (MC: John Peel)

</doc>
<doc id="1091066" url="https://pl.wikipedia.org/wiki?curid=1091066" title="Pierre Statorius">
Pierre Statorius



</doc>
<doc id="1091067" url="https://pl.wikipedia.org/wiki?curid=1091067" title="Topologiczna suma prosta">
Topologiczna suma prosta



</doc>
<doc id="1091069" url="https://pl.wikipedia.org/wiki?curid=1091069" title="Andwelé Slory">
Andwelé Slory

Andwélé Slory (ur. 27 września 1982 w Paramaribo) – piłkarz holenderski grający na pozycji napastnika.
Kariera klubowa.
Andwélé karierę zaczynał w drugoligowym holenderskim klubie o nazwie Telstar. Został włączony do pierwszego zespołu w wieku 18 lat. Było to w sezonie 2000/2001. W tym sezonie nie rozegrał jednak żadnego spotkania w Eerstedivisie. W następnym sezonie rozegrał 9 spotkań, nie zdobywając żadnego gola. Tak było do sezonu 2003/2004. Wówczas to Slory stał się gwiazdą swojej drużyny. W 35 spotkaniach Eerstedivisie zdobył 12 goli zostając najlepszym strzelcem swojej drużyny. W kolejnym sezonie zdobył 9 bramek w 31 meczach i swoją postawą zwrócił uwagę włodarzy czołowego klubu II ligi Excelsioru. Przejście do tego klubu dało mu możliwość walki o awans do Eredivisie. Andwélé jako czołowy zawodnik drużyny z Rotterdamu awansował wraz z kolegami z zespołu do Eredivisie. W swoim pierwszym sezonie na boiskach pierwszej ligi "Andy" pokazał się z bardzo dobrej strony. W 29 spotkaniach zdobył 12 bramek. Nie obeszło się to bez zainteresowania czołowych klubów holenderskich jednak Andwélé tuż przed rozpoczęciem rundy wiosennej Eredivisie podpisał kontrakt z Feyenoordem. Było to dokładnie 21 grudnia 2006.
Z kolei w 2010 roku podpisał umowę z West Bromwich Albion. Po zakończeniu tego sezonu piłkarz zagrał w bułgarskim Lewskim Sofia, a w 2011 roku reprezentował barwy Adelaide United. W 2015 roku był zawodnikiem Dordrechtu, a potem nie grał już w żadnym klubie.
Kariera reprezentacyjna.
W dniu 2 lipca 2007 Slory zadebiutował w reprezentacji Holandii w meczu towarzyskim przeciwko Korei Południowej. Marco Van Basten dał mu drugą szansę tym razem w spotkaniu z reprezentacją Tajlandii. Dorobek reprezentacyjny Andwélé to 2 występy i 0 goli.

</doc>
<doc id="1091076" url="https://pl.wikipedia.org/wiki?curid=1091076" title="Led Zeppelin (box set)">
Led Zeppelin (box set)

Led Zeppelin (znany jako Led Zeppelin (Box Set)) – zestaw utworów angielskiego zespołu rockowego Led Zeppelin, zawierający przetworzone cyfrowo popularne utwory na 4 płytach CD, wydany w 1990.

</doc>
<doc id="1091077" url="https://pl.wikipedia.org/wiki?curid=1091077" title="DW186">
DW186



</doc>
<doc id="1091078" url="https://pl.wikipedia.org/wiki?curid=1091078" title="DW192">
DW192



</doc>
<doc id="1091079" url="https://pl.wikipedia.org/wiki?curid=1091079" title="Mokrzyca (przystanek kolejowy)">
Mokrzyca (przystanek kolejowy)

Mokrzyca – zlikwidowany przystanek kolejowy w Ustce, w województwie pomorskim, w Polsce, na linii kolejowej nr 405, łączącej stację Piła Główna z Ustką.
Ostatni pociąg zatrzymał się tu 01.09.2019.

</doc>
<doc id="1091080" url="https://pl.wikipedia.org/wiki?curid=1091080" title="DW371">
DW371



</doc>
<doc id="1091081" url="https://pl.wikipedia.org/wiki?curid=1091081" title="Led Zeppelin Box Set, Vol. 2">
Led Zeppelin Box Set, Vol. 2

Led Zeppelin Boxed Set 2 – zestaw utworów angielskiego zespołu rockowego Led Zeppelin wydany w 1993 roku. Zawiera pozostałe utwory z albumów studyjnych zespołu, które nie znalazły się na kompilacji "Led Zeppelin (boxed set)" oraz nowy utwór studyjny "Babe Come on Home".
Album zadebiutował na 87 miejscu listy Pop Albums Billboardu.

</doc>
<doc id="1091091" url="https://pl.wikipedia.org/wiki?curid=1091091" title="Numb3rs">
Numb3rs



</doc>
<doc id="1091094" url="https://pl.wikipedia.org/wiki?curid=1091094" title="Port lotniczy Katmandu">
Port lotniczy Katmandu

Port lotniczy Katmandu – międzynarodowy port lotniczy położony 6 km od centrum Katmandu. Jest największym portem lotniczym w Nepalu i głównym węzłem linii lotniczych Nepal Airlines.
Historia.
Lotnisko rozpoczęło działalność jako Port lotniczy Gauchar, nazwany od obszaru Katmandu, w którym został położony. Formalny początek działalności lotniczej w Nepalu datuje się na 1949 roku, miało miejsce wtedy lądowanie 4 osobowego starego samolotu Beechcraft Bonanza, z ambasadorem Indii. Pierwszy lot czarterowy, miały miejsce między Gauchera i Kalkutą liniami Himalayan Aviation 20 lutego 1950.
W roku 1955 lotnisko zostało otwarte przez króla Mahendra i przemianowany na Port lotniczy Tribhuvan, w celu upamiętnienia jego ojca. Lotnisko zmieniło nazwę Tribhuvan International Airport w 1964 roku. Oryginalny pas trawiasty został przebudowany na betonowy w 1957 roku z 1140 m do 2000 m długości w 1967 roku. Pas startowy został ponownie przedłużony do 3000 m w 1975.

</doc>
<doc id="1091096" url="https://pl.wikipedia.org/wiki?curid=1091096" title="Bazylika Laterańska">
Bazylika Laterańska



</doc>
<doc id="1091097" url="https://pl.wikipedia.org/wiki?curid=1091097" title="Nędza (stacja kolejowa)">
Nędza (stacja kolejowa)

Nędza – stacja kolejowa położona we wsi Nędza, w powiecie raciborskim, w województwie śląskim.
W 2017 stacja obsługiwała 100–149 pasażerów na dobę
Historia.
Stacja Nędza wielokrotnie zmieniała swoją nazwę. Od 1846 do 1896 nosiła nazwę "Nensa", od 1896 do 1914 – "Nendza", od 1914 do 1945 – "Buchenau" i ostatecznie od 1945 – "Nędza". Kiedyś istniała tutaj wieża wodna.
Informacje.
Nędza jest ważną stacją przesiadkową, ponieważ łączy linię kolejową z Rybnika w kierunku Raciborza z linią z Kędzierzyna Koźla.
Między peronami z których odjeżdżają pociągi w kierunku Rybnika a peronami przy których znajdują się tory do Kędzierzyna Koźla wznosi się nieczynny budynek dworca kolejowego. W końcowej części peronu (w kierunku Raciborza) znajduje się jednoosobowy schron z okresu II wojny światowej.
Przy stacji znajduje się także kilka bocznych torów postojowych na których na wolne tory lub jazdę manewrową oczekują składy towarowe.

</doc>
<doc id="1091100" url="https://pl.wikipedia.org/wiki?curid=1091100" title="Reakcja skoordynowana">
Reakcja skoordynowana

Reakcja skoordynowana (inaczej "uzgodniona") – rodzaj reakcji chemicznej, w trakcie której wszystkie uczestniczące w niej wiązania chemiczne są zrywane i powstają w jednym akcie elementarnym. W związku z tym w reakcji tej nie występują pośrednie produkty ani dające się zbadać nietrwałe stany pośrednie. 
Przykładami tego rodzaju procesu jest reakcja Dielsa-Aldera, część cykloaddycji i część reakcji metatezy. 
Większość reakcji chemicznych nie przebiega według mechanizmu skoordynowanego, lecz składają się one z ciągu wielu aktów elementarnych - niektóre te akty mogą również mieć charakter skoordynowany, nie jest to jednak wystarczającym powodem uznania całego procesu za reakcję skoordynowaną. Normalnie, do tej klasy reakcji zalicza się tylko te, w których występuje tylko jeden skoordynowany akt elementarny. Przykładem procesu, w którym kluczowym aktem jest reakcja skoordynowana, ale który składa się też z innych aktów elementarnych jest podstawienie nukleofilowe zachodzące według mechanizmu SN2.
Cechami charakterystycznymi typowych reakcji skoordynowanych są:
Za odkrywców reakcji skoordynowanych uważa się Kurta Aldera i Otto Dielsa, którzy otrzymali za to Nagrodę Nobla w 1950 r.

</doc>
<doc id="1091104" url="https://pl.wikipedia.org/wiki?curid=1091104" title="SilkAir">
SilkAir

SilkAir – SilkAir (Singapore) Private Limited – singapurska linia lotnicza, działająca w latach 1989-2021 i będąca spółką zależną w 100% kontrolowaną przez linie Singapore Airlines w ramach holdingu Singapore Airlines Group.
Towarzystwo lotnicze obsługiwało regionalne połączenia do 28 miast Azji Południowo-Wschodniej, Subkontynencie indyjskim, Dalekim Wschodzie oraz Chin.
Siedzibą i głównym port przesiadkowym (hubem) linii SilkAir był Port lotniczy Singapur-Changi.
18 maja 2018 roku, główny udziałowiec - linie Singapore Airlines - ogłosił, że od roku 2020 będzie stopniowo przejmować trasy i połączenia dotychczas eksploatowane przez linie SilkAir, a wnętrza kabin pasażerskich we wszystkich, dotychczas eksploatowanych samolotach zostaną dostosowane do wysokich standardów i wymogów towarzystwa Singapore Airlines | SIA.
Agencja ratingowa Skytrax przyznała linii 4 gwiazdki.
28 stycznia 2021 roku proces integracyjny z macierzystą linią Singapore Airlines został zakończony i linie lotnicze SilkAir zaprzestały działalności. 

</doc>
<doc id="1091112" url="https://pl.wikipedia.org/wiki?curid=1091112" title="184 Rezerwowy Warszawski Pułk Piechoty">
184 Rezerwowy Warszawski Pułk Piechoty



</doc>
<doc id="1091124" url="https://pl.wikipedia.org/wiki?curid=1091124" title="Puchar Polski w piłce nożnej (1997/1998)">
Puchar Polski w piłce nożnej (1997/1998)

Puchar Polski w piłce nożnej mężczyzn 1997/1998 – 44. edycja rozgrywek mających na celu wyłonienie zdobywcy Pucharu Polski, który uzyskał tym samym prawo gry w I rundzie Pucharu Zdobywców Pucharów w sezonie 1998/1999. Mecz finałowy odbył się na Stadionie Miejskim w Poznaniu.
Tytuł zdobyła Amica Wronki, dla której był to pierwszy tryumf w historii klubu.
Runda Wstępna.
Mecze zostały rozegrane 26 czerwca 1997.
I runda.
Mecze zostały rozegrane w dniach 30–31 lipca i 2–3 sierpnia 1997.
II runda.
Mecze zostały rozegrane 12 i13 sierpnia 1997.
III runda.
Mecze zostały rozegrane 27 sierpnia 1997.
Avia Świdnik – KSZO Ostrowiec Świętokrzyski 1:2 ""
Chemik Police – Dyskobolia Grodzisk Wielkopolski 2:4 ""
Ruch Radzionków – RKS Radomsko 1:0 ""
Podlasie Biała Podlaska – Stal Stalowa Wola 1:2 ""
Bucovia Bukowa – Unia Tarnów 1:0 ""
Flota Świnoujście – Aluminium Konin 1:4 ""
GKP Gorzów Wielkopolski – Pogoń Szczecin 1:4 ""
Krisbut Myszków – Petrochemia Płock 0:4 ""
Legia Chełmża – Jeziorak Iława 0:1 ""
Pogoń Świebodzin – KemBud Jelenia Góra 1:0 ""
Polar Wrocław – Odra Opole 1:0 ""
Polonia/Szombierki II Bytom – Okocimski Brzesko 2:1 ""
Siarka Tarnobrzeg – Górnik Łęczna 0:1 ""
Zatoka Braniewo – Zawisza Bydgoszcz 1:7 ""
1/16 finału.
Mecze zostały rozegrane 10 września 1997.
GKS Bełchatów – Raków Częstochowa 2:1 ""
Pogoń Świebodzin – Amica Wronki 1:3 dogr. ""
Stomil Olsztyn – Dyskobolia Grodzisk Wielkopolski 3:1 ""
Śląsk Wrocław – Górnik Zabrze 0:1 ""
Aluminium Konin – Wisła Kraków 2:0 ""
Bucovia Bukowa – Legia Warszawa 0:3 ""
Górnik Łęczna – ŁKS Łódź 1:0 ""
Hutnik Kraków – Odra Wodzisław Śląski 1:4 ""
Jeziorak Iława – Lech Poznań 1:2 ""
Polar Wrocław – Widzew Łódź 1:0 ""
Polonia/Szombierki II Bytom – GKS Katowice 0:2 ""
Ruch Radzionków – KSZO Ostrowiec Świętokrzyski 1:0 dogr. ""
Stal Stalowa Wola – Polonia Warszawa 1:2 ""
Zagłębie Lubin – Petrochemia Płock 2:3 ""
Zawisza Bydgoszcz – Pogoń Szczecin 0:2 ""
Ruch Chorzów – "wolny los"
1/8 finału.
Mecze zostały rozegrane 12 listopada 1997.
Ruch Radzionków – Ruch Chorzów 2:1 ""
Górnik Zabrze – Stomil Olsztyn 2:1 ""
GKS Katowice – Petrochemia Płock 2:1 ""
Polar Wrocław – Polonia Warszawa 1:2 ""
Górnik Łęczna – Lech Poznań 2:2, k. 2:4 ""
Aluminium Konin – Odra Wodzisław Śląski 2:1 ""
Amica Wronki – Legia Warszawa 3:0 ""
GKS Bełchatów – Pogoń Szczecin 3:1 ""
Ćwierćfinały.
Mecze zostały rozegrane 15 kwietnia 1998.
Polonia Warszawa – Lech Poznań 1:0 ""
Aluminium Konin – GKS Katowice 1:0 ""
Górnik Zabrze – Ruch Radzionków 1:1, k. 7:6 ""
GKS Bełchatów – Amica Wronki 1:2 dogr. ""
Półfinały.
Mecze zostały rozegrane 13 maja 1998.
Aluminium Konin – Polonia Warszawa 0:0, k. 7:6
Amica Wronki – Górnik Zabrze 3:1 dogr. ""

</doc>
<doc id="1091129" url="https://pl.wikipedia.org/wiki?curid=1091129" title="Telemach Pilitsidis">
Telemach Pilitsidis

Telemach (Tilemachos) Pilitsidis (ur. 7 stycznia 1941 w Kiwotos, zm. 6 lutego 2022 w Głogowie) – urodzony w Grecji, zamieszkały w Głogowie malarz i poeta.
Życiorys.
W latach 1961–1967 studiował na krakowskiej Akademii Sztuk Pięknych, uzyskując tytuł magistra sztuki, dyplom z malarstwa w pracowni profesora Jerzego Nowosielskiego. Członek Związku Polskich Artystów Plastyków od 1977 roku.
Tworzył obrazy olejne, rysunki, grafiki, pisał poezje. Zrealizował 56 wystaw indywidualnych prezentując kompozycje abstrakcyjne, cykl obrazów poświęconych ochronie środowiska, cykl przemysłowy, cykl obrazów o tematyce antywojennej, cykl batalistyczny, cykl poświęcony faunie morskiej, obrazy erotyczne i obrazy metaforyczne. Brał udział w ponad trzystu wystawach zbiorowych. Na przestrzeni 40 lat namalował ponad 3 tys. prac. Wydał pięć tomików wierszy: "Ukrzyżowanie według Telemacha" (1992 r.), "Powrót do Itaki" (1997 r.), "Aliki" (2005 r.), "Niobe" (2008 r.), "Auryga" (2008 r.) oraz powieść autobiograficzną "Bezsenne Oko".
Pilitsidis pracował również jako wykładowca malarstwa i rysunku w szkołach plastycznych. Był także animatorem wielu przedsięwzięć związanych z działalnością głogowskiego środowiska artystycznego. Odznaczony tytułem Zasłużony dla Miasta Głogowa (dwukrotnie), Zasłużony dla Województwa Legnickiego, Złotą Odznaką Zasłużony dla Kultury Polskiej, Srebrnym Krzyżem Zasługi.

</doc>
<doc id="1091131" url="https://pl.wikipedia.org/wiki?curid=1091131" title="Zasłużony dla Kultury Polskiej">
Zasłużony dla Kultury Polskiej



</doc>
<doc id="1091139" url="https://pl.wikipedia.org/wiki?curid=1091139" title="Obszar normalny">
Obszar normalny

Obszar (w formula_1) normalny względem osi "OX" – podzbiór "D" płaszczyzny z wyróżnionym kartezjańskim układem współrzędnych, który jest ograniczony dwoma wykresami funkcji ciągłych oraz prostymi równoległymi do osi "OY".
Zbiór formula_2 jest obszarem normalnym względem osi "OX", jeśli
gdzie formula_4 są funkcjami ciągłymi, formula_5 i formula_6 ograniczają obszar po prawej i lewej stronie, a krzywe formula_7 i formula_8 odpowiednio od góry i dołu.
Pole obszaru normalnego.
Pole formula_9 obszaru normalnego formula_10 dane jest wzorem
Dowód:
formula_12 jest ciągła w przedziale formula_13 zatem spełnia założenia , więc formula_14 zachodzi formula_15 dla pewnego formula_16
Jeżeli formula_17 to przesuwamy obszar formula_18 o wektor formula_19
Otrzymany obszar formula_20 bo przesunięcie o wektor (czyli translacja) jest izometrią.
Oznaczmy formula_21 i formula_22
Pole tego obszaru normalnego jest równe różnicy dwóch trapezów krzywoliniowych:
ponieważ formula_24 i formula_25 różnią się od formula_24 i formula_25 tylko o stałą.
q.e.d.
Obszar normalny w przestrzeni trójwymiarowej.
Zbiór formula_28 jest obszarem normalnym względem płaszczyzny "xy" jeśli istnieje obszar normalny formula_29 oraz funkcje ograniczone i ciągłe formula_30 takie, że:
Analogicznie definiuje się obszar normalny względem innych płaszczyzn.

</doc>
<doc id="1091141" url="https://pl.wikipedia.org/wiki?curid=1091141" title="Palitoksyna">
Palitoksyna

Palitoksyna – organiczny związek chemiczny z grupy glikozoamin – jedna z najsilniejszych niebiałkowych substancji trujących. Jej dawka śmiertelna wynosi 0,15 µg/kg masy ciała.
Wytwarzana jest przez jamochłona – koralowca z rodziny "Palythoa sp." Palitoksyna powoduje przepuszczanie jonów sodu i potasu przez błony komórkowe erytrocytów.

</doc>
<doc id="1091147" url="https://pl.wikipedia.org/wiki?curid=1091147" title="Słupno (przystanek kolejowy)">
Słupno (przystanek kolejowy)

Słupno – przystanek kolejowy na nieistniejącej już linii Mareckiej Kolei Dojazdowej w miejscowości Słupno koło Marek.

</doc>
<doc id="1091148" url="https://pl.wikipedia.org/wiki?curid=1091148" title="Ilustrowany Kurier Codzienny">
Ilustrowany Kurier Codzienny

Ilustrowany Kurier Codzienny, I.K.C. – wysokonakładowy dziennik polityczno-informacyjny wydawany w latach 1910–1939 w Krakowie; pierwszy dziennik ogólnopolski, zapoczątkował działalność koncernu wydawniczego Ilustrowany Kurier Codzienny. Z gazetą współpracowali czołowi polscy dziennikarze i publicyści oraz ludzie kultury i nauki.
Periodykowi towarzyszyły dodatki, m.in. „Kurier Literacko-Naukowy” (wyd. 1924–1939) i „Kurier Kobiecy” (wyd. 1927–1939).
Wydawanie „Ilustrowanego Kuriera Codziennego” przerwała wojna: ostatni numer ukazał się z datą 26 października 1939 roku. Już następnego dnia w jego miejsce został wydany nr 1 „Gońca Krakowskiego”. Po wojnie nie wznowiono wydawania dziennika.
W latach 2011–2013 dokonano digitalizacji wszystkich wydań „Ilustrowanego Kuriera Codziennego”, wydawanego w latach 1910–1939. Małopolska Biblioteka Cyfrowa udostępnia pełnotekstowe archiwum tego dziennika w wersji elektronicznej. Narodowe Archiwum Cyfrowe posiada zbiór ponad 188 tysięcy fotografii wydawnictwa prasowego Ilustrowany Kurier Codzienny.

</doc>
<doc id="1091149" url="https://pl.wikipedia.org/wiki?curid=1091149" title="Marki (przystanek kolejowy)">
Marki (przystanek kolejowy)

Marki – przystanek kolejowy na nieistniejącej już linii Mareckiej Kolei Dojazdowej.

</doc>
<doc id="1091152" url="https://pl.wikipedia.org/wiki?curid=1091152" title="Morfogen">
Morfogen

Morfogen – substancja, która wpływa na przyszły los komórki oraz wywiera na niej różny skutek w zależności od swego stężenia. Stworzono tzw. model morfogenu, który zakłada, że informacja pozycyjna powstaje wzdłuż danej osi organizmu na skutek syntezy morfogenu przez jego źródło, którym może być np. inna komórka, które znajduje się na jednym z krańców osi. Dyfuzja morfogenu z tego miejsca prowadzi do wytworzenia się gradientu morfogenu – w zależności od odległości od źródła jego stężenie jest inne co ma także odmienny wpływ na komórki docelowe, które różnicują się w odmienny sposób. By wyzwolić określony wzór ekspresji stężenie morfogenu musi przekroczyć pewne stężenie progowe.
Dobrym przykładem na zilustrowanie tego typu oddziaływań w rozwoju organizmu jest rozwój larwalny Drosophila melanogaster. W zarodku "Drosophila", który w początkowym stadium rozwoju stanowi duże syncytium białko Hunchback jest rozmieszczone gradientowo wzdłuż osi przednio-tylnej zarodka. Białko to jest czynnikiem transkrypcyjnym, który w zależności od swego stężenia aktywuje określone geny luki. W ogólności we wczesnym rozwoju tego owada czynniki transkrypcyjne często pełnią funkcje morfogenów, głównie dzięki temu, że w tym okresie rozwojowym możliwa jest ich swobodna dyfuzja w obszarze całego organizmu (brak obecności błon komórkowych oddzielających od siebie poszczególne jądra zarodka).
Innym przykładem na działalność morfogenów może być rozwój kończyny kręgowców, gdzie rolę morfogenu pełni białko sygnałowe Sonic hedgehog. Na skutek jego działania ekspresja genów zespołu HoxD układa się koncentrycznie w stosunku do tylnej strefy różnicującej co jest konieczne dla prawidłowego wykształcenia palców.
Różnicowanie komórek może też przebiegać na nieco innej drodze: mianowicie może być też związana z gradientem "antymorfogenu" tzn. sam morfogen posiada takie samo stężenie w określonym obszarze, ale jego aktywność może być modyfikowana poprzez gradient stężenia inhibitora tego morfogenu. Przykładami na ten typ oddziaływań jest działanie organizatorów rozwojowych u kręgowców, które wydzielają inhibitory dla białek z grupy BMP ("bone morphogenetic proteins") i Wnt.
Morfogeny "Drosophila melanogaster".
Wyróżnia się 4 grupy genów matecznych muszki "Drosophila melanogaster" odpowiedzialna za prawidłowy rozwój jej morfologiczny ciała:

</doc>
<doc id="1091156" url="https://pl.wikipedia.org/wiki?curid=1091156" title="Warszawa Zacisze">
Warszawa Zacisze

Warszawa Zacisze, do 1951 Zacisze – przystanek kolejowy na nieistniejącej już linii Mareckiej Kolei Dojazdowej.

</doc>
<doc id="1091164" url="https://pl.wikipedia.org/wiki?curid=1091164" title="Drewnica (stacja kolejowa)">
Drewnica (stacja kolejowa)

Drewnica – stacja kolejowa, na nieistniejącej już linii Mareckiej Kolei Dojazdowej.

</doc>
<doc id="1091165" url="https://pl.wikipedia.org/wiki?curid=1091165" title="Koszt operacyjny">
Koszt operacyjny

Koszt operacyjny (ang. "OPEX", "operating expense") – to koszt ponoszony w związku z codziennym działaniem przedsiębiorstwa, niepowiązany bezpośrednio z produkcją.
Pojęcie kontrastuje z nakładem inwestycyjnym (ang. "CAPEX", "capital expenditures"), czyli wydatkiem na rozwój środka trwałego. Do kosztów operacyjnych należą m.in. energia elektryczna czy utrzymanie czystości. Różnica między nakładem kapitałowym a kosztem operacyjnym może nie być oczywista dla części nakładów; na przykład, odmalowanie parkingu może być uznane za część działalności operacyjnej centrum handlowego. Jako rozgraniczenie przyjmuje się to, czy korzyść z nakładu przekracza aktualny rok obrotowy.
W przeciwieństwie do nakładów inwestycyjnych, nakłady operacyjne stanowią koszty, wykazuje się je w rachunku zysków i strat przedsiębiorstwa.
W prawie bilansowym Unii Europejskiej, dzielą się na:
Uwzględnia się w nich korekty wartości środków trwałych, czyli m.in. odpisy amortyzacyjne.

</doc>
<doc id="1091167" url="https://pl.wikipedia.org/wiki?curid=1091167" title="Królewska Sosna (rezerwat przyrody)">
Królewska Sosna (rezerwat przyrody)

Rezerwat przyrody Królewska Sosna – rezerwat leśny położony na terenie gminy Piecki w powiecie mrągowskim (województwo warmińsko-mazurskie). Leży w granicach Mazurskiego Parku Krajobrazowego. Przylega od wschodu do Jeziora Mokrego.
Utworzony został w 1959 roku dla ochrony drzewostanu Puszczy Piskiej oraz boru mieszanego.
Początkowo zajmował jedynie 16,50 ha. W 1982 roku powiększono go do 103,76 ha. Obecnie jego powierzchnia wynosi 97,42 ha.
Rezerwat chroni ponad 200-letni mieszany starodrzew (sosna z domieszką dębu szypułkowego, świerka i brzozy brodawkowatej) oraz trzy dystroficzne jeziorka Kruczki z reliktową florą torfowisk wysokich. Rośnie tu niemal 400-letni „Dąb nad Mukrem” im. Karola Małłka o wysokości 30 m i obwodzie pnia ponad 5 m. Natomiast pomnikowa obumarła sosna, od której pochodzi nazwa rezerwatu, została powalona przez wichurę w lutym 2022.

</doc>
<doc id="1091169" url="https://pl.wikipedia.org/wiki?curid=1091169" title="Paudorf">
Paudorf

Paudorf – gmina targowa w Austrii, w kraju związkowym Dolna Austria, w powiecie Krems-Land. Według Austriackiego Urzędu Statystycznego liczyła 2 499 mieszkańców (1 stycznia 2014).

</doc>
<doc id="1091170" url="https://pl.wikipedia.org/wiki?curid=1091170" title="Ołtarz Świętego Stanisława w katedrze na Wawelu">
Ołtarz Świętego Stanisława w katedrze na Wawelu

Ołtarz Świętego Stanisława – ołtarz baldachimowy w katedrze krakowskiej, stanowiący mauzoleum Świętego Stanisława ze Szczepanowa, biskupa krakowskiego i męczennika. Zajmuje centralną część świątyni. Głównymi elementami ołtarza są srebrna-trumna relikwiarz, dzieło Piotra von der Rennena oraz baldachim, dzieło Jana Trevano, ufundowany przez biskupa Marcina Szyszkowskiego.
Historia.
W 1184 roku spoczęły tu szczątki św. Floriana, sprowadzone do Polski przez księcia Kazimierza Sprawiedliwego, a w 1254 roku złożono tutaj relikwie św. Stanisława, dając początki ideowemu centrum katedry. Ponadto ołtarz był bogato uposażany w relikwiarze oraz rozmaite sprzęty, służące do liturgii. Znaczącą rolę odgrywały tu polskie królowe: dzięki Elżbiecie Łokietkównej ołtarz otrzymał srebrny relikwiarz w typie skrzynkowym, podtrzymywany przez cztery anioły. Ostatnia żona Władysława II Jagiełły Zofia Holszańska sprawiła katedrze srebrny i pozłacany relikwiarz na głowę (późniejszy relikwiarz św. Floriana); Elżbieta Rakuszanka dla relikwii głowy świętego sprawiła szczerozłoty i kameryzowany relikwiarz ozdobiony półplastycznymi scenami z żywota św. Stanisława wykonany przez Marcina Marcińca; zaś Anna Jagiellonka wzbogaciła wspomniany dar Zofii Holszańskiej o szczerozłotą koronę wotywną. Przez wieki ołtarz była miejscem składania wotów, trofeów wojennych, np. przez króla Władysława Jagiełłę, który po zwycięstwie grunwaldzkim zawiesił przy grobie świętego chorągwie krzyżackie.
Obecne mauzoleum zostało wzniesione z fundacji biskupa Marcina Szyszkowskiego w latach 1626–1629 według projektu Jana Trevano. Wtedy szczątki świętego umieszczono w trumnie-relikwiarzu, ufundowanym przez Zygmunta III Wazę, a oddanym po śmierci króla do katedry przez jego synów: Władysława IV, który ufundował również srebrny, pozłacany posąg "Św. Stanisława z Piotrowinem", oraz królewicza Jana Kazimierza. Jednakże ani posąg, ani trumna nie przetrwały potopu szwedzkiego. Ołtarz srebrny Świętego Stanisława w formie tryptyku szafiastego ofiarowany przez Zygmunta I Starego, w czasie potopu szwedzkiego został ukryty przez kanonika Szymona Starowolskiego i zakopany na cmentarzysku przy katedrze. O ukryciu ołtarza komendant szwedzki Paul Würtz dowiedział się od Żydów z Kazimierza, odnalazł go i sprzedał Żydowi Pinkusowi z Kazimierza. Według inkwizycji komendanta zamkowego z 1657 roku dwie części tego ołtarza ważyły 80 grzywien, nie ustalono wagi trzeciej głównej części. Żydzi ołtarz ten połamali, potłukli i stopili na srebro. Po inkwizycji Krakowska Kapituła Katedralna wytoczyła Żydom proces, w 1659 roku zapadł wyrok skazujący Żydów kazimierskich na zapłacenie 10 000 złotych za zniszczenie ołtarza i za doprowadzenie Szwedów do jego odnalezienia. Stacjonujące na Wawelu wrogie wojska obrabowały całe wzgórze.
W 1669 r. kapituła zamówiła nowy relikwiarz u gdańskiego złotnika Piotra von der Rennena, który wykonał również trumnę na relikwie św. Wojciecha. Tymczasem relikwie złożono chwilowo w starej trumnie, pochodzącej z fundacji księżnej Kingi. Relikwiarz był już gotowy w 1670 r., jednak kapituła nie miała czym zapłacić. Postanowiła więc przetopić i oddać starą trumnę złotnikowi, a szczątki spoczęły w nowej.
Legenda.
Według legendy, przyczyną fundacji relikwiarza była pomoc aniołów, które budząc biskupa Marcina Szyszkowskiego (przebywającego w pałacu biskupów krakowskich w Kielcach), uratowały go i jego świtę od pożaru, który wybuchł w pałacu.
Wygląd.
Pod kopułą, wspartą na czterech kolumnach, znajduje się barokowy ołtarz ze srebrną trumną-relikwiarzem, ozdobioną dwunastoma płaskorzeźbami, przedstawiającymi sceny z życia i śmierci oraz cudów św. Stanisława. Kopułę z zewnątrz pokrywa złota łuska, a wewnątrz ozdobiona jest polichromią, przedstawiającą cztery cnoty kardynalne, przeplatane motywami rogów obfitości, zwierząt itp. Na kolumnach umieszczone są złocone posągi z brązu, przedstawiające czterech Ewangelistów. Ponadto konfesję zdobią figury patronów Polski. Złocenia wykonał Antoni Lagostini.
Po prawej stronie relikwiarza stoją: świecznik ukazujący sceny z życia Chrystusa – dar biskupów niemieckich z 1980 roku oraz świeca wotywna ofiarowana przez Jana Pawła II.
Nad relikwiarzem wiszą trzy lampy: środkowa, będąca darem księżnej Izabeli Czartoryskiej, pochodzi z 1805 roku, a boczne, ufundowane przez kardynała Jana Puzynę, z 1900 roku.
Nagrobki.
Z ołtarzem związane są ideowo i artystycznie cztery marmurowe nagrobki biskupów krakowskich przy narożnych filarach transeptu:

</doc>
<doc id="1091171" url="https://pl.wikipedia.org/wiki?curid=1091171" title="Pustelnik I (przystanek kolejowy)">
Pustelnik I (przystanek kolejowy)

Pustelnik I – przystanek kolejowy na nieistniejącej już linii Mareckiej Kolei Dojazdowej.

</doc>
<doc id="1091185" url="https://pl.wikipedia.org/wiki?curid=1091185" title="Maria da Gloria Orleańska-Bragança">
Maria da Gloria Orleańska-Bragança

Księżniczka Maria da Gloria Orleańska-Bragança, właściwie: "Maria da Glória Henriqueta Dolores Lúcia Miguela Rafaela Gabriela de Orléans e Bragança" (ur. 13 grudnia 1946 w Petrópolis) - księżniczka brazylijska, była królewiczowa Jugosławii jako żona Aleksandra Karadziordziewića, obecna księżna Segorbe jako żona Ignacio de Medina y Fernández de Córdoba.
Jest córką księcia Piotra Gastona, z dynastii Orleańskiej-Bragança oraz Marii de la Esperanza Burbon, księżniczki Obojga Sycylii, córki z drugiego małżeństwa Karola Tankreda Sycylijskiego. Poprzez oboje swoich rodziców jest siostrą cioteczną: 
Małżeństwa.
Pierwsze lata życia Maria da Gloria spędziła w Brazylii, gdzie zamieszkali jej rodzice po swoim ślubie. 1 lipca 1972, w Villamanrique de la Condesa w Hiszpanii, poślubiła Aleksandra, księcia Jugosławii (obecnie księcia Serbii). Para zamieszkała w USA i miała razem trzech synów:
W 1985 para rozwiodła się. 24 października 1985 w Sewilli, Maria da Gloria poślubiła Ignacio de Medina y Fernández de Córdoba, księcia Segorbe, granda Hiszpanii (ur. 1947). Z drugim mężem ma dwie córki:
Obecnie mieszka w hiszpańskiej Andaluzji. 

</doc>
<doc id="1091187" url="https://pl.wikipedia.org/wiki?curid=1091187" title="12 Pułk Piechoty">
12 Pułk Piechoty

Pułki piechoty noszące numer „12”:
Wojska Polskiego:
Amerykańskie:
Armii Cesarstwa Niemieckiego:
Armii Cesarstwa Austriackiego:
Cesarskiej i królewskiej Armii:
Armii Imperium Rosyjskiego:
Armii Brytyjskiej:

</doc>
<doc id="1091191" url="https://pl.wikipedia.org/wiki?curid=1091191" title="Rezerwat przyrody Krutynia Dolna">
Rezerwat przyrody Krutynia Dolna

Krutynia Dolna – krajobrazowo-florystyczno-faunistyczny rezerwat przyrody położony na terenie Mazurskiego Parku Krajobrazowego. Na terenie rezerwatu leżą: dolny odcinek rzeki Krutyni oraz jeziora: Gardyńskie, Malinówko, Dłużec i Smolak, należą do niego także przyległe lasy, torfowiska i łąki.
Celem utworzenia rezerwatu było zachowanie w naturalnym stanie krajobrazu polodowcowego, naturalnych ekosystemów wodnych oraz unikalnego bogactwa flory i fauny, a w szczególności torfowisk wysokich, przejściowych i niskich wraz z ich florą, oraz biotopów ptaków drapieżnych. Rezerwat charakteryzuje się bardzo urozmaiconym ukształtowaniem powierzchni.
Rzeka Krutynia jest popularnym szlakiem wodnych spływów kajakowych, a przez teren rezerwatu przebiegają lądowe szlaki turystyczne.
Na terenie rezerwatu występują.
rośliny:
ptaki:

</doc>
<doc id="1091192" url="https://pl.wikipedia.org/wiki?curid=1091192" title="14 Pułk Piechoty">
14 Pułk Piechoty

Pułki piechoty (strzelców) noszące numer „14”:
Wojska Polskiego
Niemiecki
Austro-węgierskie
Rosyjskie

</doc>
<doc id="1091195" url="https://pl.wikipedia.org/wiki?curid=1091195" title="Żelazocyjanek potasu">
Żelazocyjanek potasu

Żelazocyjanek potasu, heksacyjanożelazian(II) potasu, – nieorganiczny związek chemiczny z grupy żelazocyjanków, sól kompleksowa, w której atomem centralnym jest żelazo na II stopniu utlenienia, a ligandami 6 anionów cyjankowych.
Właściwości.
Z wody krystalizuje tworząc cytrynowożółte kryształy trihydratu . Nie rozpuszcza się w etanolu, jest za to dobrze rozpuszczalny w wodzie. Roztwór pod wpływem światła słonecznego powoli przebarwia się na niebiesko w wyniku powstawania błękitu pruskiego. Logarytm stałej trwałości kompleksu (logβ6) wynosi 24.
Sól uwodniona traci wodę w temperaturze 60–80 °C. Podobnie jak inne żelazocyjanki metali alkalicznych, jest trwały termicznie aż do temperatury czerwonego żaru, w której ulega rozkładowi do wielu produktów, nie osiągając temperatury topnienia.
Pod wpływem rozcieńczonych kwasów rozkłada się z wydzieleniem cyjanowodoru:
Stężony kwas siarkowy powoduje rozkład związku z wydzieleniem tlenku węgla. Kwas azotowy 25% przekształca jony żelazocyjankowe w nitroprusydkowe, co jest podstawowym sposobem otrzymywania nitroprusydku sodu:
W reakcji z metalami ciężkimi tworzy nierozpuszczalne lub prawie nierozpuszczalne osady.
Zastosowanie.
Podstawowym zastosowaniem żelazocyjanku potasu jest produkcja niebieskich pigmentów, takich jak błękit pruski. Duże ilości tego związku są wykorzystywane jako substancja przeciwdziałająca zbrylaniu soli kuchennej. Przykładowo, w Unii Europejskiej (kod E536) jego maksymalna dozwolona zawartość w soli wynosi 20 mg/kg, a w Kanadzie 13 mg/kg. Jego zdolność do strącania metali ciężkich wykorzystywana jest przy produkcji kwasu cytrynowego, uszlachetniania wina, galwanostegii cyny oraz w chemii analitycznej. Jest stosowany też w fotografice kolorowej i w procesie oddzielania molibdenu od miedzi.
W stomatologii używany jako strącalnik dla 30 lub 50% chlorku cynku używanego do impregnacji zębów mlecznych.
Zagrożenia.
Żelazocyjanek potasu nie jest toksyczny. Dawka śmiertelna dla zwierząt wynosi ponad 3 g/kg masy ciała, np. 3,6 g/kg dla szczura (doustnie), tj. w przybliżeniu tyle samo, co dla soli kuchennej (LD50 = 3,5 g/kg). Zatrucie żelazocyjankiem potasu przez jego spożycie jest trudne – w organizmie kompleksowy jon jest trwały, a wydzielanie jonów cyjankowych jest znikome, sam związek jest szybko wydalany z organizmu. Do roku 2010 w literaturze opisany został jeden przypadek śmiertelnego zatrucia – 56-letniego emerytowanego farmaceuty, który wypił dwie szklanki roztworu tego związku. Toksyczne są jednak opary cyjanowodoru, które wydzielają się w czasie reakcji żelazocyjanku potasu z kwasami.

</doc>
<doc id="1091198" url="https://pl.wikipedia.org/wiki?curid=1091198" title="Adriana Manuela Ramona Jellinek">
Adriana Manuela Ramona Jellinek



</doc>
<doc id="1091202" url="https://pl.wikipedia.org/wiki?curid=1091202" title="Obdam (stacja kolejowa)">
Obdam (stacja kolejowa)

Obdam – stacja kolejowa w Obdam, w prowincji Holandia Północna, w Holandii. Stacja została otwarta w 1898.

</doc>
<doc id="1091205" url="https://pl.wikipedia.org/wiki?curid=1091205" title="Funkcje semiotyczne">
Funkcje semiotyczne

Funkcje semiotyczne – relacje wyrażenia językowego, zdolne do tworzenia reprezentacji rzeczy, wobec:
Podział funkcji semiotycznych odpowiada podstawowemu podziałowi semiotyki:
Dla każdej z tych dziedzin wiedzy odpowiednie funkcje semiotyczne są podstawowym przedmiotem badań.
Podstawowe funkcje semantyczne:
Podstawowe funkcje pragmatyczne:
Podstawowe funkcje syntaktyczne:

</doc>
<doc id="1091207" url="https://pl.wikipedia.org/wiki?curid=1091207" title="Abrafax i piraci z Karaibów">
Abrafax i piraci z Karaibów

Abrafax i piraci z Karaibów (niem. "Die Abrafaxe – Unter schwarzer Flagge", 2001) – niemiecko-południowokoreański film animowany, oparty na popularnych komiksach autorstwa Lony Rietschel, publikowanych w serii Mosaik.
Wersja polska.
Wersja polska: Studio Lingua
Reżyseria: Krzysztof Staroń
Dialogi polskie: Anna Klink
Teksty piosenek: Paweł Królikowski
Realizacja dźwięku: Robert Buczkowski
W wersji polskiej udział wzięli:
Lektor: Janusz German

</doc>
<doc id="1091208" url="https://pl.wikipedia.org/wiki?curid=1091208" title="Bzura Chodaków">
Bzura Chodaków

Bzura Chodaków – polski klub sportowy z siedzibą w Sochaczewie, od sezonu 2020/21 występujący w IV lidze. Klub założony został w roku 1929 w Chodakowie (obecnie jedna z dzielnic Sochaczewa). Jest najbardziej utytułowanym sochaczewskim klubem piłkarskim. 
Czasy świetności klubu przypadają na lata pięćdziesiąte, kiedy to piłkarze Bzury grali w II lidze. W sezonie 2011/2012 drużyna piłki nożnej, trenowana przez trenera Grzegorza Szypszaka, uzyskała awans do IV ligi mazowieckiej. Grała tam przez 5 sezonów. W sezonie 2017/18 Bzura została wycofana z rozgrywek. Po zmianie zarządu w 2018 roku, w sezonie 2018/2019 przystąpiła do rozgrywek w klasie A grupy płockiej. Sezon 2019/2020 drużyna Bzury zakończyła na 4 miejscu w tabeli, po przegranym meczu barażowym drużyna nie dostała się do wyższej klasy rozgrywkowej, lecz ostatecznie po wycofaniu się dwóch klubów z rozgrywek IV ligi, drużyna Bzury uzyskała awans i sezon 2020/2021 rozpoczęła od rozgrywek w lidze IV. 
Stadion Bzury, znajdujący się przy ul. Chopina, ma pojemność około 440 miejsc siedzących.
Dawniej klub działał jako klub wielosekcyjny, prowadząc oprócz piłki nożnej m.in. sekcje hokeja, siatkówki, judo oraz boksu, które obecnie już nie działają.

</doc>
<doc id="1091209" url="https://pl.wikipedia.org/wiki?curid=1091209" title="Funkcja semiotyczna">
Funkcja semiotyczna



</doc>
<doc id="1091210" url="https://pl.wikipedia.org/wiki?curid=1091210" title="Hoorn (stacja kolejowa)">
Hoorn (stacja kolejowa)

Hoorn – stacja kolejowa w Hoornie, w prowincji Holandia Północna, w Holandii. Stacja została otwarta w 1883.

</doc>
<doc id="1091217" url="https://pl.wikipedia.org/wiki?curid=1091217" title="Zmienna porządkowa">
Zmienna porządkowa



</doc>
<doc id="1091221" url="https://pl.wikipedia.org/wiki?curid=1091221" title="Termy (buddyzm)">
Termy (buddyzm)

Termy (tyb.: གཏེར་མ་, Wylie: "gter-ma", ZWPY: "Dêrma") – nauki buddyzmu tybetańskiego zwane „Ukrytymi Skarbami”. Są to ukryte w Tybecie, Bhutanie i rejonach sąsiadujących w VII w. przez wielkich mistrzów dzogczen i wadżrajany „skarby” zawierająca przede wszystkim teksty buddyjskich nauk, relikwie, przedmioty rytualne, a w szczególności opisy i instrukcje tantr tzw. starożytnego przekazu (ningma) Maha Jogi, Anu Jogi i Ati Jogi z linią przekazu w osobie ich odkrywcy tj. tertona.
Geneza.
Termy mają swoje pochodzenie od nauk największych mistrzów Tybetu z okresu pierwszego rozwoju buddyzmu w tej krainie. Mistrzami tymi byli głównie Padmasambhawa i Wimalamitra, główni nauczyciele, który przenieśli buddyzm Wadżrajany z krainy Oddijana do Tybetu oraz ich 25 uczniów i uczennic – mahasiddhów. Termy to szczególne nauki związane z tradycją ningma oraz naukami dzogczen. Powstanie tradycji ukrywania i odnajdowania nauk, w przychylnej ku temu przyszłości, ma swoją przyczynę w trosce, że najbardziej zaawansowanych nauk buddyzmu w pełni nie da się ówcześnie ugruntować w Tybecie oraz że zagraża im w przyszłości niezrozumienie, a nawet zanik. Za czasów panowania króla Langdarmy (836–842 r. n.e.) nauki buddyzmu zaczęły zanikać. Konkurencją dla buddyzmu był bön, a dla tradycji Dzogczen tendencje nauczania Mahajany tylko z punktu widzenia stopniowego rozwoju (gradualizmu), a nie natychmiastowego zrealizowania. 
Odnajdywanie term zbiegło się z czasem, kiedy równocześnie do Tybetu zaczęły docierać nowe nauki tantr późniejszego przekazu szkół sarma za sprawą takich nauczycieli jak hinduski mistrz Atiśa (inicjator tradycji kadam), Drokmi Lotsała (reprezentant sakja) oraz Marpa Tłumacz (inicjator kagju). Wtedy to, pod wpływem „ukrytych skarbów”, tradycja Padmasambhawy i Wimalamitry nabrała ponownie wielkiego znaczenia i zaczęto ją, w odróżnieniu od nowych nauk sarma, powszechnie nazywać jako ningma, „starożytna tradycja”. Odkrycia termy dokonuje odpowiednia osoba, głównie z tradycji Ningma, która jest reinkarnowanym nauczycielem tulku, zwanym jest "Tertonem". Odnalezieniu termy towarzyszy odpowiedni przekaz tertona, który wyjaśnia ukryte znaczenia termy oraz potwierdza autentyczność nieprzerwanej linii przekazu. Uzasadnieniem tego jest, gdyż tertoni to głównie osoby tulku, czyli przyszłe reinkarnacje Padmasambhawy i Wimalamitry, bądź ich 25 uczniów i uczennic, które posiadają umiejętności pamiętania owej swojej przeszłości. Często odkrywane nauki przez tertonów potrzebują ich dalszych wyjaśnień, ze względu na użycie tajemnych formuł i skrótów np. tzw. "skryptu dakiń" (transliteracja Wyliego: mkha’ ‘gro brda).
Klasyfikacja term.
Termy można podzielić na „Termy Ziemi” (Sa Ter), i „Termy Umysłu” (Gong Ter) oraz „Termy Czystych Wizji'. Dodatkowo istnieją również trzy szczególne przekazy Term; autoryzacja poprzez proroctwo, przekaz mocy, poprzez dążenie i powierzenie się Dakiniom. 
'Termy Ziemi” (Sa Ter), to nauki i przedmioty głównie schowane bądź zakopane w szczelinach górskich, ziemi, jaskiniach, świętych miejscach lub posągach.
'Termy Umysłu” (Gong Ter), to zapamiętany przekaz nauk w strumieniu umysłu tertona, tak aby mógł go sobie przypomnieć nawet po wielu żywotach duchowej praktyki.
Dodatkowo można wyróżnić termy „Czystych Wizji', odkrywane na podstawie wizji przekazywanych do zrealizowanych mistrzów tantrycznych, takich jak pierwszy terton Sangye Lama (ok. 1000 r n.e.), Yuthok Yonten czy podczas 25 wizji Wielkiego Piątego Dalajlamy.
Odkrywcy term.
W Tybecie wyróżnia się pięciu najważniejszych odkrywców term „Pięciu Królów Term”:
Jednym z największych współczesnych Tertonów był J.Ś. Dudziom Rinpocze (1904–1987).
Wielkim tertonami nie byli i nie są wyłącznie reprezentanci szkoły Ningma. Wielkimi historycznym tertonami byli np. Karmapa Rangdziung Dordże (1284–1339) z tradycji kagju, Drikung Rinchen Phuntsog (1509–?) z tradycji drikung i Wielki Piąty Dalajlama Ngałang Lobsang Gjaco (1617–1682) z tradycji gelug. Poza tym obok buddyzmu również istnieją tertoni w religii bön.
Obecnie najbardziej znanym zbiorem term jest kolekcja tertona i uczonego Jamgon Kongtrul Lodrö Thaye (1813–1899): „Skarbnica Drogocennych Term” (ang. "The Treasury of Precious Termas"; transliteracja Wyliego: rin chen gter mdzod)

</doc>
<doc id="1091222" url="https://pl.wikipedia.org/wiki?curid=1091222" title="Podział administracyjny Krakowa">
Podział administracyjny Krakowa

Podział administracyjny Krakowa – podział administracyjny obszaru miasta Krakowa na jednostki pomocnicze gminy (samorządowy) i integralne części miasta (rejestr TERYT).
Samorządowy podział administracyjny.
Obecny podział administracyjny.
Od 27 marca 1991 Kraków podzielony jest na 18 dzielnic oznaczonych cyframi rzymskimi i nazwami. Podział ten wprowadziła uchwała Nr XXI/143/91 Rady Miasta Krakowa z dnia 27 marca 1991 r., a granice zostały ustalone uchwałą Nr XVI/192/95 z dnia 19 kwietnia 1995 r.. 26 września 2006 Rada Miasta Krakowa zadecydowała w formie uchwały o utworzeniu jednostki pomocniczej niższego rzędu funkcjonującej w ramach dzielnicy (Dzielnicy X Swoszowice) – Osiedla Uzdrowisko Swoszowice.
Obecne granice zostały w niewielkim stopniu zmienione z powodu przyjęcia Statutów Dzielnic przyjętych uchwałami Rady Miasta Krakowa z dnia 12 marca 2014.
Wykaz dzielnic administracyjnych Krakowa z wyszczególnieniem ich powierzchni oraz liczby stałych mieszkańców (stan na 31 grudnia 2018):
Historyczne części Krakowa.
Byłe dzielnice katastralne wchodzące w skład miasta:
Wsie lub ich części włączone do miasta po 1973 r.:
Osiedla i zwyczajowe jednostki urbanistyczne.
Poniższe zestawienie przedstawia nieformalny, tradycyjny podział krakowskich dzielnic na mniejsze jednostki urbanistyczne i osiedla:
Etymologia.
W Krakowie nazwy dzielnic pochodzą zazwyczaj od nazw miast, wsi, jurydyk, folwarków, osad itp. tworzących kiedyś oddzielne jednostki osadnicze a na przestrzeni wieków włączanych w granice administracyjne miasta w większości wypadków jako jego dzielnice.
Przykładami są dawne wsie: Dębniki, Krowodrza, Bieńczyce, Czyżyny, Mistrzejowice, Krzesławice, Mogiła, Bieżanów, Płaszów, Prokocim, Wola Justowska, Zabłocie, Zwierzyniec, Bronowice Małe, Bronowice Wielkie, Swoszowice, Kurdwanów lub miasta: Kazimierz, Kleparz, Podgórze, Nowa Huta.

</doc>
<doc id="1091226" url="https://pl.wikipedia.org/wiki?curid=1091226" title="Tilemachos Pilitsidis">
Tilemachos Pilitsidis



</doc>
<doc id="1091228" url="https://pl.wikipedia.org/wiki?curid=1091228" title="Klub Sportowy Bzura Chodaków">
Klub Sportowy Bzura Chodaków



</doc>
<doc id="1091229" url="https://pl.wikipedia.org/wiki?curid=1091229" title="2 Tears in a Bucket">
2 Tears in a Bucket

2 Tears in a Bucket – singel amerykańskiej grupy hip-hopowej Ruff Ryders wydany w 2000 roku. Promuje "Ryde or Die Vol. 2". Występują na nim Method Man, Redman, Sheek Louch i Styles P (w refrenie). Podkład został wykonany przez Swizz Beatza. Trudno jest określić tematykę utworu. Raperzy mówią o wszystkim, o czym tylko zechcą.
Występujący.
Pierwsza zwrotka należy do Sheeka Loucha, z kolei drugą wykonuje Redman, a trzecią Method Man. W refrenie można usłyszeć Stylesa P.

</doc>
<doc id="1091231" url="https://pl.wikipedia.org/wiki?curid=1091231" title="Bertrand Brazylijski">
Bertrand Brazylijski

Bertrand Orleański-Bragança, właściwie: "Bertrand Maria José Pio Januário Miguel Gabriel Raphael Gonzaga de Orléans e Bragança" (ur. 2 lutego 1941 w Mandelieu-la-Napoule, Francja) – głowa cesarskiej rodziny Brazylii i pretendent do tronu tego kraju, książę krwi Francji i Portugalii.
Urodził się jako trzeci syn księcia Piotra Henryka Brazylijskiego, i księżniczki Marii Elżbiety Bawarskiej (1914-2011), córki księcia Franciszka Marii Wittelsbacha i księżniczki Isabelli von Croÿ. Bertrand jest prawnukiem Izabeli Brazylijskiej, księżniczki cesarskiej, najstarszej córki ostatniego cesarza Piotra II. Jego starszymi braćmi są Ludwik (I) (1938–2022) – głowa cesarskiej rodziny (w latach 1981–2022) oraz książę Eudes Orleański-Bragança, który zrzekł się w imieniu swoim i swoich potomków wszelkich praw do tronu, aby móc poślubić kobietę nieurodzoną w szlachetnym rodzie.
Według brazylijskich monarchistów Bertranda należałoby tytułować: "Jego Cesarska i Królewska Wysokość, Książę Cesarski Brazylii, Dom Bertrand Orleański-Bragança" (w języku portugalskim: "Sua Alteza Imperial e Real, Princípe Imperial do Brasil, Dom Bertrand de Orléans e Bragança").
Młodość.
Bertrand podobnie jak jego dwaj starsi bracia urodził się we Francji. Razem z rodziną powrócił do ojczyzny, dopiero po 1945 roku. Osiedli wtedy w okolicy Rio de Janeiro, a potem w Paraná – tam Bertrand spędził swoje dzieciństwo. Kiedy skończył 18 lat, poszedł na uniwersytet w São Paulo, gdzie studiował prawo. W São Paulo mieszka do dzisiejszego dnia.
Dziedzictwo.
Bertrand jest tradycjonalistycznym katolikiem. Nigdy się nie ożenił i nie ma potomstwa. W razie jego śmierci następcą tronu zostanie jego młodszy brat – książę Antonio Orleański-Bragança, który poślubił belgijską księżniczkę Christinę de Ligne i dlatego nie stracił praw dynastycznych.
Bertrand i jego starszy brat – Ludwik (1938–2022), obaj byli zaangażowani w działalność ruchu monarchistycznego w Brazylii. Obaj odegrali pierwszoplanowe role w czasie kampanii plebiscytowej w 1993 – plebiscyt, który stanowił najbardziej realną szansę na przywrócenie monarchii w Brazylii, po obaleniu jej w 1889. W czasie plebiscytu ludzi zapytano, jaką preferują formę rządów (prezydencką czy parlamentarną) i jaką formę państwa (republikę czy monarchię konstytucyjną). Monarchiści przegrali w plebiscycie, ale otrzymali zaskakująco dużą liczbę głosów – ponad 20%.
15 lipca 2022 po śmierci swojego brata Ludwika, został głową cesarskiej rodziny Brazylii i pretendentem do tronu tego kraju.

</doc>
<doc id="1091237" url="https://pl.wikipedia.org/wiki?curid=1091237" title="Dębowe Tarasy">
Dębowe Tarasy

Dębowe Tarasy – osiedle mieszkaniowe w Katowicach, znajdujące się w rejonie ulic: J. Baildona, Bożogrobców i ks. P. Ściegiennego, na obszarze dzielnicy Dąb. Jest ono położone w pobliżu Parku Śląskiego oraz Drogowej Trasy Średnicowej, obok centrum handlowego Silesia City Center, na terenach dawnej Kopalni Węgla Kamiennego „Gottwald”.
Jest to osiedle typu zamkniętego, z kaskadowa architekturą północnych budynków schodząca w kierunku południowym. Część mieszkań posiada ogródki lub tarasy, a także balkony. Pod budynkami znajdują się podziemne parkingi, skomunikowane bezpośrednio z klatkami schodowymi poszczególnych bloków za pomocą wind.
Historia.
Osiedle Dębowe Tarasy to inwestycja rozpoczęta przez węgierską firmę TriGranit jako część wielofunkcyjnej przestrzeni mieszkaniowo-komercyjnej na terenach po dawnej kopalni „Gottwald”. Budowa osiedla podzielona została na cztery etapy, a każdy z nich zakładał pierwotnie budowę jednego 11-piętrowego oraz dwóch 4-piętrowych budynków. Uroczystość wbudowania kamienia węgielnego pod I i II etap miała miejsce 22 lutego 2007 roku. W 2008 roku twarzą kampanii reklamowej osiedla został Piotr Kupicha – lider zespołu Feel, który mieszkał na tym osiedlu do 2013 roku. W dniu 27 września 2008 roku w Londynie firma TriGranit otrzymała maksymalną notę w konkursie "CNBC Europe Property Awards 2008" za katowickie osiedle Dębowe Tarasy, zwyciężając w kategorii "Best Development in Hungary and Poland".
W 2010 roku rozpoczęła się rozbudowa Silesia City Center. Mieszkańcy osiedla, skarżący się na hałas dochodzący z budowy, w dniu 12 marca 2011 roku zorganizowali protest blokując ulicę Johna Baildona w rejonie ronda ks. Józefa Kani, stanowiącą główną drogę dojazdową do centrum handlowego. Domagali się usytuowania przy osiedlu ekranów akustycznych, których umieszczenie obiecał jeszcze we wrześniu 2010 roku inwestor budowy nowej części Silesii City Center.
Prace nad III etapem osiedla rozpoczęto 6 czerwca 2012 roku. Rozpoczęła je ceremonia wmurowania kamienia węgielnego z udziałem ówczesnego prezydenta Katowic – Piotra Uszoka. Trzy pierwsze etapy obejmują łącznie 509 mieszkań w I i II etapie oraz 317 w III etapie. Trzeci etap ukończono w czerwcu 2014 roku. W styczniu 2019 roku firma Murapol rozpoczęła prace nad realizacją ostatniego etapu osiedla pod nazwą Murapol Dębowe Tarasy. W ramach tego etapu zaplanowano wybudowanie trzech budynków posiadających łącznie 406 mieszkań. Prace te zrealizowano do marca 2022 roku.
Charakterystyka.
Osiedle Dębowe Tarasy składa się z czterech wysokich budynków o wysokości od 5 do 11 pięter, a także ośmiu niższych, z czego 4 pierwsze budynki sięgają 4 piętra. W pierwotnym projekcie zaplanowano po ok. 200 mieszkań w wysokich budynkach i po 29 mieszkań w niskich. Mieszkania mają powierzchnię od 26 do 122 m². Budynki te wybudowano w kierunku południowym celem zapewnienia odpowiedniej ilości światła słonecznego. Do każdego z nich zaplanowano taras bądź balkon. W III etapie dwa niższe budynki mają po 5 pięter i posiadają łącznie 100 mieszkań. Za trzy pierwsze etapy odpowiada węgierska firma TriGranit. Dwa pierwsze etapy zrealizowała firma Bipromet – kontrakt na prace budowlane opiewał na kwotę 100 mln złotych. Za projekt odpowiada katowicka pracownia architektoniczna Stabil, zaś koncepcję osiedla opracowali architekci z firmy Bose International Planing &amp; Architecture.
Ostatni etap osiedla został zrealizowany przez firmę Murapol pod nazwą Murapol Dębowe Tarasy. Obejmuje on trzy budynki (z czego najwyższy ma 13 pięter), w których zaprojektowano łącznie 406 mieszkań o powierzchni od 26 do 60 m². 
Teren osiedla jest zajęty pod drogi wewnątrzosiedlowe, tereny zielone oraz place zabaw. W budynkach zastosowano takie rozwiązania jak m.in.: indywidualne wymienniki ciepła w mieszkaniach, ceramiczne wykończenia powierzchni wspólnych i szybkie windy. Na osiedlu znajdują się parkingi podziemne, do których w pierwszych dwóch etapach przypisano po 211 miejsc na wysoki budynek i po 29 na niski, a także 200 miejsc dla gości osiedla. Na osiedlu obecny jest system monitoringu i ochrony , a wejście na teren osiedla odbywa się za pomocą elektronicznych kart. 

</doc>
<doc id="1091238" url="https://pl.wikipedia.org/wiki?curid=1091238" title="Visuddhimagga">
Visuddhimagga

Visuddhimagga (pāli. "Ścieżka oczyszczenia") – jest komentarzem, pochodzącym z nauk buddyzmu theravāda, napisanym przez mnicha imieniem Bhadantācariya Buddhaghosa, prawdopodobnie w 430 roku n.e. na Sri Lance. Jest on uważany za najważniejszy tekst theravādy, jaki powstał poza kanonem pism z tej tradycji, określanym jako Tipiṭaka.
Jest to podręcznik buddyjskiej medytacji, bazujący na starożytnych komentarzach, napisanych w języku pālijskim i syngaleskim. Było to pierwsze dzieło Buddhaghosy, napisane na żądanie starszyzny klasztoru Mahāvihara, która chciała w ten sposób sprawdzić jego umiejętności, zanim zostaną mu powierzone inne zadania. "Visuddhimagga" skupia się na praktykach medytacyjnych, które są ledwo wspominane w suttach (medytacja kasina), podsycając kontrowersje związane z relacjami między jhanami a vipassaną, które to kontrowersje istnieją po dziś dzień .
Struktura "Visuddhimaggi" bazuje na "Rathavinita Sutta" ("Sutta o wyliczaniu wozów" MN.24), która opisuje postęp od czystości, poprzez dyscyplinę, po Nibbanę - nauka ta zawarta tu została w formie opisu siedmiu kolejnych kroków .
Streszczenie.
Dzieło składa się z czterech części (w 23 księgach), które opisują kolejno:
1. "Śīla" (dyscyplina) - księgi: 1 i 2
2. "Samādhi" (koncentracja medytacyjna) - księgi od 3 do 13
3. "Pañña" (mądrość) - księgi od 14 do 23.
Sam podział jednak, wydaje się późniejszy.
Siedem Kroków.
Porównanie między praktyką i "siedmioma wymienianymi wozami" wskazuje na soteriologiczny cel. Każde kolejne oczyszczenie jest warunkiem koniecznym, aby osiągnąć następne. Wyróżnia się tu (w odpowiedniej kolejności):

</doc>
<doc id="1091241" url="https://pl.wikipedia.org/wiki?curid=1091241" title="Express ilustrowany">
Express ilustrowany



</doc>
<doc id="1091242" url="https://pl.wikipedia.org/wiki?curid=1091242" title="Portret Krystyny Duńskiej">
Portret Krystyny Duńskiej

Portret Krystyny Duńskiej – portret księżnej Mediolanu, Krystyny Duńskiej, wykonany przez Hansa Holbeina młodszego około roku 1538 na zamówienie króla Henryka VIII.
Okoliczności powstania dzieła zostały opisane przez Johna Huttona, ambasadora angielskiego w Brukseli, w liście z 14 marca 1538 roku do Thomasa Cromwella. Zgodnie z jego relacją, 10 marca do Brukseli przybył dworzanin Philipp Hobby wraz z malarzem Hansem Holbeinem, który miał wykonać portret Krystyny Duńskiej (1522-1590). Krystyna była córką króla Chrystiana II i Izabelli Burgundzkiej, siostry Karola V. W 1533 roku, w wieku 11 lat, Krystyna poślubiła Franciszka II Sforzę, księcia Mediolanu. Dwa lata później, w wieku 13 lat, została wdową i powróciła do Brukseli, gdzie trzy lata później przyjechał namalować ją Holbein. Słynęła z urody i intelektu. Cromwell chciał zaproponować królowi Henrykowi VIII 16-letnią wówczas Krystynę jako kandydatkę na żonę. Henryk VIII był wtedy wdowcem, nie żyły jego trzy poprzednie żony: Katarzyna Aragońska, Anna Boleyn i Jane Seymour. Porteret miał wzbudzić zainteresowanie króla księżną.
Spotkanie malarza i Krystyny zorganizował Hutton. Księżna pozowała 12 marca 1538 roku od 13.00, przez trzy godziny. Najprawdopodobniej czas ten był za krótki, by móc malować i Holbein stworzył same szkice. Bazując na tych rysunkach Holbein stworzył portret ukazujący całą postać księżnej. Ubrana jest w żałobny strój i stoi na tle zielono-niebieskawej ściany. W rękach trzyma rękawiczki. Wendy Beckett napisała:
Stefano Zuffi natomiast stwierdził:
Podobno król zakochał się w Krystynie, gdy tylko zobaczył jej portret, lecz dwuletnie negocjacje w sprawie zawarcia małżeństwa spełzły na niczym. 6 stycznia 1540 roku król Henryk ożenił się z księżną Anną. W 1541 roku Krystyna Duńska poślubiła Franciszka I, księcia Lotaryngii.

</doc>
<doc id="1091243" url="https://pl.wikipedia.org/wiki?curid=1091243" title="Julius Ehrentraut">
Julius Ehrentraut

Julius Ehrentraut (ur. 3 kwietnia 1841 we Frankfurcie nad Odrą, zm. 25 marca 1923 w Berlinie) – niemiecki malarz i litograf.
Pochodził z rodziny litografów. Ok. roku 1861 przejął po ojcu pracownię, podejmując jednocześnie studia na berlińskiej Akademii Sztuk Pięknych. Trudna sytuacja materialna rodziny zmusiła go do porzucenia studiów i powrotu do zawodu litografa. We współpracy z malarzem Beckerem wykonał serię litografii przedstawiających wieśniaków w strojach ludowych z różnych krajów niemieckich, zyskując duże uznanie i poprawę finansów rodzinnych. Wkrótce był w stanie otworzyć własne atelier malarskie i poświęcić się malarstwu o tematyce wojskowej, opracowując głównie pod wpływem Jean-Louis Meissoniera motywy z XVII wieku.
Wykonując kopie obrazów malarzy holenderskich ze zbiorów berlińskich i drezdeńskich, zdobył dużą wprawność przy rysunku i umiejętność pewnego prowadzenia pędzla. Uważany był za jednego z najlepszych artystów tzw. szkoły berlińskiej pracujących w małych formatach.
W 1878 powołano go na stanowisko profesora berlińskiej Akademii Sztuk Pięknych.

</doc>
<doc id="1091254" url="https://pl.wikipedia.org/wiki?curid=1091254" title="Zespół Szkół im. Michała Konarskiego w Warszawie">
Zespół Szkół im. Michała Konarskiego w Warszawie

Zespół Szkół im. Michała Konarskiego w Warszawie, zwyczajowo „Konar” – zespół szkół średnich i zawodowych w Warszawie znajdujący się w dzielnicy Wola przy ul. Okopowej 55a. W jego skład wchodzą LXXXVIII Liceum Ogólnokształcące oraz Technikum nr 26.
Kalendarium.
Szkoła należy do grona członków założycieli Towarzystwa Najstarszych Szkół w Polsce. Szkolna biblioteka posiada aż 28000 książek przez co stanowi największą szkolną bibliotekę dzielnicy Wola. Technikum jest jedyną szkołą w kraju kształcącą techników ortopedów. Od 1 września 2010 Technikum im. Michała Konarskiego zmieniło nazwę na Technikum Nr 26.

</doc>
<doc id="1091256" url="https://pl.wikipedia.org/wiki?curid=1091256" title="Pustelnik I (stacja kolejowa)">
Pustelnik I (stacja kolejowa)



</doc>
<doc id="1091257" url="https://pl.wikipedia.org/wiki?curid=1091257" title="Blackburn Skua">
Blackburn Skua

Blackburn Skua – brytyjski pokładowy samolot myśliwsko-bombowy – bombowiec nurkujący i samolot rozpoznawczy. Produkowany w wytwórni Blackburn Aircraft w latach 1938-1940 w liczbie 190 sztuk.
Historia rozwoju.
Samolot miał być w założeniu uniwersalną maszyną pokładową, zastępującą samoloty myśliwskie, bombowce nurkujące i samoloty rozpoznawcze. Pierwotnie projekt nosił oznaczenie Blackburn B-24 i był pierwszym jednopłatowym samolotem zamówionym przez Royal Navy. Ostatecznie otrzymał nazwę Skua (wydrzyk).
9 lutego 1937 roku oblatano pierwszy prototyp (pilot A. M. Blake) a 6 czerwca 1937 drugi prototyp. Od 20 października 1937 do 8 listopada 1938 roku prowadzono testy 4 maszyn (K5179, L2867, L2868, L2888) w Doświadczalnym Ośrodku Lotnictwa i Uzbrojenia w Matlesham Heath. W grudniu 1938 roku prowadzono testy kwalifikacyjne na pokładzie lotniskowca .
Pierwsze Skua napędzane były silnikiem Bristol Mercury IX o mocy 633 kW (862 KM).
28 sierpnia 1938 roku pierwsza maszyna seryjna opuściła wytwórnię. Samolot otrzymał oznaczenie Mk.II z powodu zmiany silnika na Bristol Perseus XII o mocy 664 kW (902 KM).
Służba.
W październiku 1938 pierwsze Blackburn Skua zostały przekazane na stan 800 dywizjonu FAA bazującego w Worth Down.
W kwietniu 1939 samoloty zostały przebazowane na lotniskowiec .
Do wybuchu II wojny światowej Skua weszły na wyposażenie następujących jednostek:
W kwietniu 1940 samoloty Skua otrzymał 806 Dywizjon przechodzący szkolenie w bazie Weastleigh. Jednostka ta w okresie późniejszym zaokrętowana została czasowo na lotniskowiec .
Użycie bojowe.
14 września 1939 roku trzy Skua bombardowały niemiecki okręt podwodny U-30, lecz nalot był całkowicie nieudany. Stracono dwie maszyny, uszkodzone wybuchami własnych bomb, wraz z załogami (piloci dostali się do niewoli).
26 września 1939 jedna z maszyn 803 Dywizjonu (HMS „Ark Royal”) zestrzeliła Dorniera Do 18 D-1 z 1/Ku.Fl.Gr.406. Było to pierwsze zwycięstwo lotnictwa FAA.
Wiosną 1940 roku 800 i 803 Dywizjon zostały przebazowane na lotnisko Hatston na Orkadach.
10 kwietnia 1940 szesnaście samolotów Skua z 800 i 803 Dywizjonów, startując z Hatston, zbombardowało norweski port Bergen, topiąc w fiordzie niemiecki krążownik lekki „Königsberg”. Tylko jeden samolot zaginął po drodze, a jeden został zestrzelony.
21 kwietnia 1940 roku maszyny z obu dywizjonów startujące z pokładu HMS „Ark Royal” bombardowały norweski port Narwik. Nalot zakończył się całkowitym fiaskiem i utratą wszystkich biorących w nim udział samolotów.
W nocy 13/14 czerwca 1940 roku 15 Skua z „Ark Royal” atakowało niemieckie pancerniki w Trondheim, uzyskując tylko jedno trafienie w „Scharnhorst”, lecz bomba nie wybuchła, a utracono 8 samolotów.
W czerwcu 1940 roku maszyny 801 Dywizjonu zostały przebazowane na lotnisko w Detling w celu osłony ewakuacji z Dunkierki.
800 i 803 Dywizjon przesunięte zostały na Morze Śródziemne.
We wrześniu 1940 samoloty z 800 Dywizjonu (HMS „Ark Royal”) zbombardowały w Dakarze francuski pancernik „Richelieu”.
Blackburn Skua zakończyły służbę bojową w jednostkach FAA w pierwszej połowie 1940 roku. Pozostałe maszyny przekazano do jednostek szkolnych. W 1940 i 1941 roku były jeszcze używane jako przewodniki myśliwców RAF-u transportowanych przez lotniskowce w celu wzmocnienia obrony Malty.
W oparciu o konstrukcję Skua opracowany pokładowy samolot myśliwski Blackburn Roc.
Zachowane egzemplarze.
Skua L2940 pilotowany przez R. Partridge'a, zestrzelony podczas ataku na Narwik, wydobyty w 1974 roku, obecnie eksponowany w Muzeum FAA w Yeovilton.

</doc>
<doc id="1091259" url="https://pl.wikipedia.org/wiki?curid=1091259" title="49 Brzeski Pułk Piechoty">
49 Brzeski Pułk Piechoty

49 Brzeski Pułk Piechoty Jego Wysokości Wielkiego Księcia Michała Michajłowicza (ros. "49-й Брестский пехотный полк lub pełna nazwa: 49-й Брестский пехотный Его Императорского Высочества Великого Князя Михаила Михайловича полк") – pułk piechoty Imperium Rosyjskiego, sformowany 16 sierpnia 1806 za panowania Aleksandra I Romanowa.
Święto pułku: 9 maja. Dyslokacja w 1914: Sewastopol ("Севастополь") na Półwyspie Krymskim.

</doc>
<doc id="1091260" url="https://pl.wikipedia.org/wiki?curid=1091260" title="Patricio de la Escosura">
Patricio de la Escosura

Patricio de la Escosura Morrogh (ur. 5 września 1807 w Madrycie, zm. 22 stycznia 1878) – hiszpański pisarz, dramaturg, mitolog, polityk, publicysta związany z romantyzmem. Autor powieści "Los desterrados a Siberia" (1839).

</doc>
<doc id="1091268" url="https://pl.wikipedia.org/wiki?curid=1091268" title="Mohan Singh Deb">
Mohan Singh Deb

Mohan Singh Deb (ur. 3 stycznia 1909 w wiosce Ugoke, Indie Brytyjskie, zm. 26 grudnia 1989 w Jugiana, Indie) – indyjski wojskowy (kapitan), komendant Indyjskiej Armii Narodowej w randze generała w początkowej fazie jej istnienia, a następnie jeden z jej dowódców, indyjski działacz polityczny w okresie powojennym.
Życiorys.
Był synem rodziny chłopskiej pochodzącej z wioski Ugoke koło Sialkot (obecnie na terytorium Pakistanu). Po śmierci ojca jego matka przeniosła się do swoich rodziców w wiosce Badiana w tym samym dystrykcie. Po zakończeniu edukacji w 1927 roku. Mohan Singh Deb wstąpił do 14 Pułku Pendżabskiego Brytyjskiej Armii Indyjskiej. Po przeszkoleniu wojskowym w Hrozpur przydzielono go do 2. batalionu. Służył w Północno-Zachodniej Prowincji Granicznej. W 1931 roku został wybrany na kandydata na oficera. W związku z tym szkolił się 6 miesięcy w Kitchener College w Nowgong, a następnie 2,5 roku w Indyjskiej Akademii Wojskowej w Dehradun. W 1934 roku dostał roczny przydział do brytyjskiego 2 Pułku Granicznego, po czym powrócił do macierzystego 14 Pułku Pendżabskiego. Służył w jego 1. batalionie. W 1940 roku awansował na kapitana. W tym czasie jego jednostka została wysłana na Daleki Wschód, co było związane z rosnącym zagrożeniem japońskim. 4 marca 1941 roku trafiła ona na Półwysep Malajski.
Po rozpoczęciu wojny przez Japonię niespodziewanym uderzeniem 7 grudnia na amerykańską bazę wojskową w Pearl Harbor na Hawajach, wojska japońskie wylądowały też na Malajach. 14th Punjab Regiment wraz z pozostałymi siłami brytyjskimi był zmuszony stale wycofywać się na południe. Kapitan Mohan Singh Deb z kilkoma żołnierzami stracił kontakt ze swoim batalionem. W rejonie miejscowości Alorstar nawiązał kontakt z oddziałem dowodzonym przez innego indyjskiego oficera Giani Pritama Singha, który porozumiał się z mjr. Fujiwara, szefem japońskiego wywiadu w regionie. W rezultacie w połowie grudnia kpt. Mohan Singh Deb poddał się Japończykom, po czym podjął z nimi kolaborację. Po upadku Kuala Lumpur 11 stycznia 1942 roku i Singapuru 15 lutego, do niewoli japońskiej dostało się ok. 50 tys. Hindusów. Mohan Singh Deb stanął na czele kolaboracyjnej formacji zbrojnej nazwanej Azad Hind Fauj (Armia Wolnych Indii), do której wstąpiło wielu hinduskich jeńców wojennych, głównie Sikhów. Miała ona walczyć u boku Cesarskiej Armii Japońskiej w celu wyzwolenia Indii spod brytyjskiego panowania. Do 1 września 1942 roku liczba ochotników osiągnęła ok. 20 tys. ludzi. Japończycy awansowali Mohana Singha Deba do rangi generała. Na konferencji Indyjskiej Ligi Niepodległościowej w Bangkoku 15-23 czerwca, został on mianowany głównodowodzącym Indyjskiej Armii Narodowej (INA). Jednakże duży wzrost liczebny formacji zaniepokoił Japończyków. W grudniu została ona ostatecznie rozwiązana, a kpt. M. Singha Deba aresztowano i zesłano do Pulau Ubin. Po objęciu przywództwa Indyjskiej Ligi Niepodległościowej i INA przez przybyłego z Niemiec Subhasa Czandra Bose na początku lipca 1943 roku, M. Singh Deb został zwolniony. Powrócił do służby w INA jako jeden z jej dowódców. Uczestniczył w japońskiej ofensywie na obszarze Birmy w lutym 1944 roku, a następnie w ciężkich walkach 1 Dywizji INA w północnych Indiach (patrz np. bitwa o Imphal). Pod koniec 1944 r. siły japońsko-indyjskie zostały jednak zmuszone do odwrotu do Birmy. INA w liczbie ok. 40 tys. żołnierzy wzięła jeszcze w styczniu 1945 roku udział w końcówce kampanii birmańskiej, wystawiając tam łącznie dwie dywizje – w rejonie Mandalay. Ostatecznie na wiosnę Rangun został zajęty przez Brytyjczyków.
W okresie maj-czerwiec większość oficerów i żołnierzy INA, w tym gen. M. Singh Deb, dostało się do niewoli brytyjskiej. Zostali oni odesłani do Indii, gdzie większość wypuszczono na wolność do końca 1945 roku Mohan Singh Deb, podobnie jak inni żołnierze INA, byli uważani za bohaterów narodowych. Po odzyskaniu przez Indie niepodległości 15 sierpnia 1947 roku i podziale kraju na Indie i Pakistan, został zmuszony do przeniesienia się do Indii. Otrzymał ziemię w wiosce Jugiana koło miejscowości Ludhiana, gdzie zamieszkał. Zaangażował się w działalność polityczną, wstępując do Indyjskiego Kongresu Narodowego. Został wybrany do wyższej izby indyjskiego parlamentu, gdzie zasiadał przez dwie kadencje. Zabiegał o pomoc i odpowiednie uczczenie byłych żołnierzy INA. Zmarł 26 grudnia 1989 roku w Jugiana.

</doc>
<doc id="1091275" url="https://pl.wikipedia.org/wiki?curid=1091275" title="Ilja Cymbałar">
Ilja Cymbałar

Ilja Władimirowicz Cymbalar, ros. Илья Владимирович Цымбаларь, ukr. Ілля Володимирович Цимбалар, "Illa Wołodymyrowicz Cymbalar" (ur. 17 czerwca 1969 w Odessie, Ukraińska SRR, zm. 28 grudnia 2013 tamże) – rosyjski piłkarz pochodzenia ukraińskiego, grający na pozycji środkowego pomocnika. Zmienił obywatelstwo z ukraińskiego na rosyjskie.
Kariera piłkarska.
Kariera klubowa.
Cymbalar jest z pochodzenia Ukraińcem. Urodził się w Odessie i tam też stawiał pierwsze piłkarskie kroki w klubie Dynamo Odessa, ale niedługo potem trafił do SKA Odessa i w 1986 roku zadebiutował w IV lidze ZSRR. W SKA występował do 1988 roku (awansował do III ligi) i wtedy przeszedł do lokalnego rywala, Czornomorca Odessa. Wtedy to zaczął występować w pierwszej lidze ZSRR, a w 1991 roku zajął 4. miejsce w rozgrywkach. Po uzyskaniu niepodległości przez Ukrainę i utworzeniu Wyszczej Ligi występował z Czornomorcem w tej lidze i w 1993 roku zajął z nim 3. pozycję.
Na początku 1993 roku Cymbalar wyjechał jednak do Rosji i podpisał kontrakt ze stołecznym Spartakiem. Już w tym samym sezonie wywalczył miejsce w składzie, a następnie został po raz pierwszy w karierze mistrzem Rosji. W barwach Spartaka zadebiutował też w rozgrywkach Ligi Mistrzów. W 1994 roku wywalczył dublet (mistrzostwo + puchar), a w następnie w 1996, 1997, 1998 i 1999 roku zdobywał kolejne tytuły mistrza kraju, do tego dokładając krajowy puchar w 1998. W 1995 roku został wybrany Piłkarzem Roku w Rosji. Przy jego boku rozbłysła wówczas gwiazda Jegora Titowa, który z czasem wygryzł Ilję ze składu i w 1999 roku odszedł on z zespołu. Dla Spartaka wystąpił w 146 meczach i strzelił w nich 42 gole.
W 2000 roku Cymbalar przeszedł do lokalnego rywala Spartaka, Lokomotiwu Moskwa i wspomógł go w walce o mistrzostwo, jednak ostatecznie to Spartak został mistrzem, a Lokomotiw uplasował się na drugiej pozycji. W 2001 roku przeszedł do Anży Machaczkała, gdzie sporadycznie występował przez dwa lata, a w 2002 roku po spadku klubu do Pierwszej Dywizji postanowił zakończyć karierę.
Kariera reprezentacyjna.
W 1992 roku Cymbalar zaliczył 3 mecze w nowo powstałej reprezentacji Ukrainy, ale niedługo potem zezwolono mu na reprezentowanie barw Rosji. Tam zadebiutował w 1994 roku i w tym samym roku został powołany do kadry na Mistrzostwa Świata w USA, na których wystąpił we dwóch spotkaniach: przegranym 0:2 z Brazylia i wygranym 6:1 z Kamerunem. W 1996 roku wystąpił na Euro 96. Na tym turnieju zaliczył trzy mecze w podstawowej jedenastce: z Włochami (1:2 i gol w 21. minucie spotkania), z Niemcami (0:3) i z Czechami (3:3). Karierę reprezentacyjną zakończył w 1999 roku. Łącznie w kadrze narodowej zagrał 28 razy i zdobył 4 bramki.
Kariera trenerska.
Po zakończeniu kariery piłkarskiej Cymbalar był wiceprezydentem Anżi Machaczkała, a następnie szkolił rezerwy Spartaka Moskwa. W 2004 prowadził FK Chimki. W 2006 pracował na stanowisku trenera klubu Spartak-MŻK Riazań, grającego w Drugiej Dywizji. Od 2008 trenował FK Niżny Nowogród. 22 grudnia 2009 przyjął propozycję Igora Lediachowa pomagać mu trenować Szynnik Jarosławl. Po dymisji trenera w maju 2010 również podał się do dymisji.

</doc>
<doc id="1091276" url="https://pl.wikipedia.org/wiki?curid=1091276" title="49 Pułk Piechoty">
49 Pułk Piechoty

Pułki piechoty (strzelców) noszące numer „49”.
Wojska Polskiego
Cesarskiej i królewskiej Armii
Armii Cesarstwa Niemieckiego
Armii Imperium Rosyjskiego

</doc>
<doc id="1091278" url="https://pl.wikipedia.org/wiki?curid=1091278" title="Dolina Prądnika">
Dolina Prądnika

Dolina Prądnika – dolina rzeki Prądnik na obszarze Ojcowskiego Parku Narodowego oraz leżących na południe od niego obszarów rolniczych.
Położenie.
Położona jest w województwie małopolskim na Wyżynie Olkuskiej, będącej częścią Wyżyny Krakowsko-Częstochowskiej. Ma powierzchnię ok. 2146 ha, rozpoczyna się w okolicach Sułoszowej, gdzie znajdują się źródła Prądnika i biegnie przez całą długość Ojcowskiego Parku Narodowego. Znajduje się na terenie miejscowości: Sułoszowa, Ojców i Prądnik Korzkiewski. Jest z rzadka zabudowana.
W Krakowie wzdłuż Prądnika od ul. Górnickiego do granic miasta, celem ochrony meandrującego koryta rzeki, będącego siedliskiem chronionych gatunków zwierząt, utworzono użytek ekologiczny „Dolina Prądnika” o powierzchni ok. 14 ha.
Budowa geologiczna i ukształtowanie powierzchni.
Dolina zbudowana jest głównie z wapieni z okresu górnej jury i kredy (150 mln lat). Ich grubość dochodzi do 200 m. W niektórych miejscach pokryte są warstwą lessu. W wapieniach tych bardzo dobrze rozwinęły się zjawiska krasowe. Powstały liczne jaskinie (ok. 300), wąwozy i jary z wywierzyskami, bramy skalne, iglice i ostańce o fantastycznych kształtach. Wystające nad powierzchnię formy skalne zbudowane są ze skalistych wapieni o dużej twardości i zwięzłości, położonych pomiędzy bardziej miękkimi wapieniami ławicowymi. Wśród skamieniałości najczęściej występują gąbki i ramienionogi, bardzo rzadko spotyka się amonity.
Dolina powstała głównie w wyniku erozyjnego działania płynącej jej dnem wody. Na jej zboczach obserwować można terasy powstające w różnych okresach powstawania doliny. W Pieskowej Skale znajdują się one na wysokości 12 i 40 m nad współczesnym dnem, w Ojcowie na wysokości 30–40 m oraz 80 m. To na tych właśnie terasach wznosi się Zamek w Ojcowie i Zamek w Pieskowej Skale.
W dolinie zlokalizowano ponad 30 źródeł krasowych. Przy Prądniku zlokalizowane są liczne młyny pochodzące z XVIII w. (św. Floriana), XIX w. (Boronia, Katarzyńskich, Natkańca, Tarnówki) i z I. poł. XX w. (Bosaka, Krzemienia, Krzystanka, Mosura, Wilka).
Klimat.
Klimat doliny różni się od klimatu pozostałej części Wyżyny Olkuskiej. Nasłonecznieniem, dużymi dobowymi zmianami temperatur, częstymi inwersjami termicznymi i wilgotnością przypomina klimat górski. Średnia roczna temperatura wynosi +7 °C, średni opad roczny 737,7 mm. Dominują wiatry zachodnie, przy czym w dnie doliny są one słabsze i wieją wzdłuż jej osi, a w bocznych dolinach jeszcze bardziej tracą na impecie. Częściej niż na sąsiednich terenach bywają okresy bezwietrzne.
Przyroda ożywiona.
Szata roślinna doliny jest bogata i urozmaicona. Oprócz fragmentów lasów cenne są zespoły wapieniolubnych roślin zielnych, występujące na skalistych zboczach.
Na zboczach parowu w Hamerni, osadzie wsi Prądnik Korzkiewski, w 1805 r. Willibald Besser odkrył po raz pierwszy występowanie brzozy ojcowskiej. W 1948 r. nieliczne okazy tego taksonu stwierdzono również w sąsiedniej osadzie Swawola.
Historia.
Wysoko położone nad dnem doliny terasy i skały stanowiły z natury doskonałe miejsce obronne. W dolinie Prądnika zachowało się kilka śladów grodzisk z wczesnego Średniowiecza. Są to: gród na Górze Okopy, Ogrojec obok Jaskini Ciemnej oraz grodziska w Sułoszowej i Grodzisku Skale. W Ojcowie i w jego okolicach znalazł schronienie Władysław Łokietek w czasie swoich walk o zjednoczenie Polski (stąd legenda o Jaskini Łokietka). Z czasów Kazimierza Wielkiego pochodzi zachowana do dziś warownia – Zamek w Pieskowej Skale i ruiny zamku w Ojcowie. Warownie te strzegły szlaku handlowego z Krakowa na Śląsk.
Od XVI w. zaczęły powstawać zabudowania w samej Dolinie Prądnika: domy, tartaki, młyny, folusze, papiernie, prochownie. Dolina stała się popularnym miejscem turystyki i rekreacji wśród krakowskiej inteligencji. Bywali w niej m. in: Julian Ursyn Niemcewicz, Fryderyk Chopin, Jadwiga Łuszczewska (od jej pseudonimu pochodzi nazwa Igła Deotymy), Wojciech Gerson, Stanisław Staszic. Niektórzy z nich pozostawili publikacje naukowe, pamiętniki i opisy doliny. W czasie powstania styczniowego ukrywali się w niej powstańcy z oddziału Mariana Langiewicza (okresowo nawet w liczbie 2 tys.), stoczono walki w Pieskowej Skale i w Skale. Ruch oporu przeciwko okupantowi działał również w czasie II wojny światowej. Po wojnie należące do rodu Czartoryskich obszary doliny przeszły na własność Skarbu Państwa. W 1956 r. niemal cała Dolina Prądnika włączona została do utworzonego wtedy Ojcowskiego Parku Narodowego.
Atrakcje turystyczne doliny.
Jest powszechnie uznawana za najładniejszą dolinę całej Jury. Do największych jej atrakcji należą:
Informacje turystyczne.
Dolina może być zwiedzana pieszo lub na rowerze. Parkingi dla samochodów osobowych znajdują się: pod zamkiem w Ojcowie, na Złotej Górze, w Czajowicach i w Pieskowej Skale. Na Złotej Górze urządzono pole namiotowe.

</doc>
<doc id="1091279" url="https://pl.wikipedia.org/wiki?curid=1091279" title="Francisco de Quevedo y Villegas">
Francisco de Quevedo y Villegas

Francisco de Quevedo y Villegas (ur. 14 września 1580 w Madrycie, zm. 8 września 1645 w Villanueva de los Infantes (Ciudad Real)) – hiszpański poeta barokowy, polityk, patriota, jeden z głównych przedstawicieli konceptyzmu w okresie Złotego Wieku.
Życiorys.
Urodził się w szlacheckiej rodzinie ściśle związanej z dworem króla Filipa II, gdzie jego rodzice zajmowali wysokie stanowiska (matka była damą dworu królowej). Wcześnie osierocony, pobierał nauki u jezuitów w Ocaña, potem studiował w Alcalá de Henares. 
Od roku 1606 mieszkał w Madrycie, poświęcając się pracy literackiej. Nawiązał tam liczne kontakty i przyjaźnie, m.in. z Lope de Vegą i Cervantesem. Głośniej było jednak o jego antypatiach literackich i osobistych: krytykował np. dramaturga Juana Ruiza de Alarcón, którego ośmieszał nie tylko jako literata, lecz także ze względu na wygląd fizyczny (Alarcón był rudy i garbaty). Przeciwnicy nie pozostawali mu dłużni, tym bardziej że sam Quevedo miał kilka widocznych defektów fizycznych; utykał na jedną nogę, a ze względu na krótki wzrok nosił grube, okrągłe okulary, powszechnie nazywane z tego powodu w Hiszpanii "quevedos". Najzajadlejszą walkę toczył jednak z Luisem de Góngora, przywódcą szkoły tzw. kulteranizmu. Pod jego adresem napisał serię jadowitych satyr, zarzucając mu żydowskie pochodzenie, skłonność do hazardu, zboczenia seksualne i cała serię innych grzechów.
W 1613 wyjechał do Włoch jako sekretarz swego protektora, ; ponownie przebywał tam od 1616, kiedy Osuna uzyskał urząd wicekróla Neapolu. W tym czasie wypełnił kilka misji dyplomatycznych, za co w 1618 został nagrodzony habitem rycerskiego Zakonu Santiago.
Kiedy książę Osuna popadł w niełaskę w 1620, pociągnął za sobą swego protegowanego. Quevedo został wygnany z Madrytu do swego majątku w Torre de Juan Abad (Ciudad Real), gdzie dzielił swój czas między książki i procesy z sąsiadami, podważającymi jego prawo do majątku.
Początek panowania Filipa IV oznaczał dla Queveda powrót do Madrytu, a wraz z tym – do czynnego życia politycznego i literackiego. Pisał liczne dzieła moralne i polityczne oraz traktaty religijne. Ten płodny okres trwał aż do 1639, kiedy to z powodu anonimowego memoriału krytykującego politykę potężnego faworyta królewskiego, hrabiego de Olivares, pisarz został uwięziony w w Leónie. W zimnej, wilgotnej celi spędził cztery lata, aż do upadku Olivaresa w 1643. Wyszedł z więzienia ze zrujnowanym zdrowiem, zdecydowany wycofać się z życia publicznego. Ostatnie lata spędził w Torre de Juan Abad. Zmarł we wrześniu 1645.
Dzieła.
Podobnie jak osobowość Queveda, jego dzieła są pełne kontrastów. Ze szczerą pobożnością i surowością moralną sąsiadują złośliwość, cynizm i skłonność do skatologii; stoicka pogarda dla świata miesza się z ambicją; chrześcijańska pokora nie wyklucza nienawiści i okrutnej drwiny. Stąd twórczość Queveda obejmuje zarówno traktaty religijno-moralne, projekty polityczne czy filozoficzne rozważania, jak i bezlitosne satyry i obrazy ludzkiej głupoty, brzydoty i słabości.
Wśród dzieł prozatorskich na wyróżnienie zasługują przede wszystkim: powieść łotrzykowska "Żywot młodzika niepoczciwego" (', 1626) oraz alegoryczno-satyryczne "Sny" ('), zredagowane w latach 1606–1620, ale wydane drukiem dopiero w 1627.

</doc>
<doc id="1091281" url="https://pl.wikipedia.org/wiki?curid=1091281" title="Francisco de Quevedo">
Francisco de Quevedo



</doc>
<doc id="1091282" url="https://pl.wikipedia.org/wiki?curid=1091282" title="Rząd Wiktora Zubkowa">
Rząd Wiktora Zubkowa

Rząd Wiktora Zubkowa – rząd Federacji Rosyjskiej (od 14 września 2007 do 8 maja 2008) pod przewodnictwem Wiktora Zubkowa.

</doc>
<doc id="1091284" url="https://pl.wikipedia.org/wiki?curid=1091284" title="Pustelnik II (stacja kolejowa)">
Pustelnik II (stacja kolejowa)

Pustelnik II – stacja kolejowa na nieistniejącej już linii Mareckiej Kolei Dojazdowej.

</doc>
<doc id="1091285" url="https://pl.wikipedia.org/wiki?curid=1091285" title="Uciec przed śmiercią">
Uciec przed śmiercią

Uciec przed śmiercią (ang. "Harrison's Flowers") – dramat wojenny produkcji francuskiej w reżyserii Elie Chouraqui z 2000 roku. Zrealizowany w języku angielskim i z udziałem angielskojęzycznych aktorów.
Opis fabuły.
Rok 1991. Sarah pracuje w redakcji "Newsweeka". Jest żoną Harrisona Lloyda, znanego dziennikarza i fotoreportera, laureata Nagrody Pulitzera. Harrison zawsze pojawiał się w punktach zapalnych, narażał własne życie, by zdobyć sensacyjny materiał do gazety. Razem z żoną postanawia, że zwolni tempo, chce
więcej czasu poświęcić rodzinie, zająć się domem. Taka postawa jednego z najlepszych dziennikarzy oburza przyjaciela Harrisona. Kyle uważa, że skoro wybrał taki zawód, to musi być przygotowany na wszystko i nie powinien unikać niebezpiecznych misji.
Wkrótce Harrison wyrusza na ostatnią wyprawę do Chorwacji, gdzie szaleje wojna domowa. Ma udokumentować docierające stamtąd doniesienia o czystkach etnicznych. Obiecuje żonie, że wróci przed urodzinami ich syna, Cesara. Ale walki w byłej Jugosławii przybierają na sile i niebawem Sarah otrzymuje wiadomość o zaginięciu męża, a następnie o jego śmierci. Ale nie może sprowadzić do kraju jego ciała. Głęboko przekonana, że Harrison jednak żyje, wyrusza do Osijeku na jego poszukiwanie. Znajduje się na froncie, gdzie sama może stracić życie z rąk serbskich czetników. Ratuje ją ekipa francuskiej telewizji, z którą Sarah kontynuuje podróż. W Osijeku odnajduje Kyle'a i nakłania go, aby pojechał z nią do Vukovaru. Po drodze dołączają do nich dwaj inni reporterzy: Yeager i Stevenson. Stając raz po raz w obliczu śmierci, cała czwórka dociera do Vukovaru w chwili, gdy miasto zostaje zdobyte przez Serbów. Dziennikarze bezsilnie obserwują krwawą rzeź, jaka dokonuje się w mieście. Kyle ginie. Sarah nie poprzestaje poszukiwań męża.
Nagrody.
Międzynarodowy Festiwal Filmowy San Sebastian – główne nagrody za reżyserię i zdjęcia.

</doc>
<doc id="1091286" url="https://pl.wikipedia.org/wiki?curid=1091286" title="Igor Mołodecki">
Igor Mołodecki

Igor Mołodecki (ur. 1959) - polski reżyser i scenarzysta. Autor filmów dokumentalnych, reklamowych i fabularnych. 
Absolwent filmoznawstwa na Uniwersytecie Jagiellońskim. Laureat wielu nagród, w tym nominacja do "Studenckiego Oskara" w Los Angeles. Do innych ważnych nagród zaliczają się: "Nagroda dla najlepszego reżysera dla dzieci w konkursie międzynarodowym", "Nagroda w Międzynarodowym Konkursie Eurocities za najlepszy film reklamowy europejskich metropolii" stworzony we współpracy z ks. Andrzejem Augustyńskim, oraz wyróżnienie jury "Film poza Kinem" i wiele innych. 
Igor Mołodecki jest również właścicielem firmy "ITM FILM".

</doc>
<doc id="1091289" url="https://pl.wikipedia.org/wiki?curid=1091289" title="Kostka akwarystyczna">
Kostka akwarystyczna

Kostka akwarystyczna – kamień rozbijający strumień powietrza doprowadzony z napowietrzacza na wiele drobnych pęcherzyków, przez co ma ułatwić napowietrzanie wody w akwarium. Kostka akwarystyczna jest często nazywana kamieniem napowietrzającym.
Ze względu na szybkie zużywanie się kamieni napowietrzających, coraz częściej stosuje się tzw. 
kurtyny napowietrzające.Kurtyna napowietrzająca jest to cienki wężyk z pianki z jednej strony zatkany korkiem. Przepuszcza on powietrze na całej swojej powierzchni, a dzięki materiałowi z jakiego jest wykonany, daje się dowolnie formować. Obecnie spotyka się kurtyny samoobciążające lub obciążane specjalnymi ciężarkami.

</doc>
<doc id="1091291" url="https://pl.wikipedia.org/wiki?curid=1091291" title="Zasoby złoża">
Zasoby złoża

Zasoby złoża - oszacowana i wyceniona ilość kopaliny w złożu. Ilość zasobów jest o tyle istotna, że dopiero wycena kopaliny w złożu, pomniejszona o przewidywaną ilość strat, związanych z systemem eksploatacji decyduje o tym, czy inwestycja w udostępnienie złoża i budowę zakładu eksploatacyjnego zwróci się i przyniesie zysk. Ilość zasobów obok koncentracji składnika użytecznego i udziału substancji szkodliwych, stanowi główny parametr pozwalający zaliczyć koncentrację minerałów jako złoże.
Najogólniejszą kategorią są zasoby geologiczne. Z nich wydziela się zasoby bilansowe i pozabilansowe, oraz granice złoża. Kryterium bilansowości zwykle przyjmowane jest na poziomie zwrotu kosztów ruchomych prowadzonej działalności.
Dodatkową kategorią ekonomiczną są zasoby przemysłowe. Są to te partie złoża, w których koncentracja składnika użytecznego pozwala na ekonomiczne prowadzenie eksploatacji z zyskiem.
W Polsce, do końca roku 2011, kryteria bilansowości oraz szczegółowe zasady prowadzenia ewidencji zasobów ustalane były przez rozporządzenia ministra ochrony środowiska. Z dniem 1 stycznia 2012 r., nowo uchwalona ustawa - Prawo geologiczne i górnicze wprowadziła w miejsce kryteriów bilansowości pojęcie granicznych wartości parametrów złoża, unormowanych w rozporządzeniu Ministra Środowiska z dnia 22 grudnia 2011 r. w sprawie dokumentacji geologicznej złoża kopaliny.
W rozwiązaniach zachodnich stosuje się kryteria zbliżone do bankowej wyceny ryzyka inwestycyjnego w ramach studium opłacalności projektu.

</doc>
<doc id="1091294" url="https://pl.wikipedia.org/wiki?curid=1091294" title="Krakowski Koncern Prasowy IKC">
Krakowski Koncern Prasowy IKC



</doc>
<doc id="1091297" url="https://pl.wikipedia.org/wiki?curid=1091297" title="Leopoldynów">
Leopoldynów

Leopoldynów – przystanek kolejowy w Radzyminie, na nieistniejącej już linii Mareckiej Kolei Dojazdowej.

</doc>
<doc id="1091298" url="https://pl.wikipedia.org/wiki?curid=1091298" title="Pago Pago (teleturniej)">
Pago Pago (teleturniej)



</doc>
<doc id="1091299" url="https://pl.wikipedia.org/wiki?curid=1091299" title="Parafia św. Jakuba Większego w Barcinie">
Parafia św. Jakuba Większego w Barcinie

Parafia pw. św. Jakuba Większego – jedna z 11 parafii rzymskokatolickich leżących w granicach dekanatu barcińskiego. Proboszczem parafii jest ks. Arkadiusz Wzięch, wicedziekan dekanatu barcińskiego.
Rys historyczny.
Pierwszy kościół został zbudowany z drewna i nosił imię św. Wojciecha i św. Mikołaja. Stał on na wzgórzu, ale spłonął. Obecny kościół pochodzi z 1901 roku i jest zbudowany z cegły. Parafia posiada cmentarz, znajduje się on na ul. Żnińskiej i mieści się tam od II połowy XIX wieku.
Dokumenty.
Księgi metrykalne: 
Zasięg parafii.
Do parafii należą wierni wyznania rzymskokatolickiego, mieszkający przy ulicach: Dąbrowiecka, Kasztanowa, Kościelna, Łąkowa, Żnińska, Mostowa, Pl. 1 Maja, Podgórna, Powstańców Wlkp., 4 Stycznia, Wioślarska, św. Wojciecha, Wyzwolenia oraz we wsiach: Barcin-Wieś, Dąbrówka Barcińska, Józefinka, Julianowo, Knieja, Mamlicz (część), Pturek, Złotowo (część).

</doc>
<doc id="1091301" url="https://pl.wikipedia.org/wiki?curid=1091301" title="Tyszka">
Tyszka

Tyszka (liczba mnoga: Tyszkowie) – polskie nazwisko; na początku lat 90. w Polsce nosiło je ok. 2800 osób.
Historia.
Nazwisko Tyszka jest pochodzenia szlacheckiego. Tyszkowie pieczętowali się herbem Trzaska. Wywodzili się prawdopodobnie z zachodniego Mazowsza (aczkolwiek istnieją poszlaki wskazujące na litewsko-ruskie pochodzenie nazwiska). W końcu XIV w. mazowieccy władcy nadali kilku przedstawicielom tego rodu ziemie w okolicach Ostrołęki i Kolna. Na terenach tych powstała pewna liczba wsi gniazdowych. Do dziś w tym rejonie istnieją osady mające w nazwie człon pochodzący od nazwiska dawnych właścicieli: Andrzejki-Tyszki, Tyszki-Ciągaczki, Tyszki-Gostery, Tyszki-Łabno, Tyszki-Nadbory, Tyszki-Wądołowo; kilka wsi z tych terenów, dawniej posiadających dwuczłonową nazwę obecnie nie posiada już elementu wskazującego na związek z rodem Tyszków (np. Pomian, dawniej Tyszki-Pomian czy Piotrowo, dawniej Tyszki-Piotrowo). Na zachodnim Mazowszu świadectwem po Tyszkach pozostała tylko osada Tyszki-Bregendy.
Rozpowszechnienie.
W Polsce nazwisko "Tyszka" nosi ok. 3 tys. osób, zamieszkujących głównie w północno-wschodniej części kraju. Ponad połowa wszystkich osób noszących to nazwisko żyje na zwartym obszarze złożonym z 8 graniczących ze sobą powiatów: 2 miast na prawach powiatu: Ostrołęki i Łomży, oraz 6 powiatów: kolneńskiego, łomżyńskiego, ostrowskiego, ostrołęckiego, piskiego i zambrowskiego. Ponadto ponad 200 osób z nazwiskiem "Tyszka" zamieszkuje w Warszawie.

</doc>
<doc id="1091302" url="https://pl.wikipedia.org/wiki?curid=1091302" title="Tyszkowie">
Tyszkowie



</doc>
<doc id="1091305" url="https://pl.wikipedia.org/wiki?curid=1091305" title="Level C">
Level C

 – manga i anime z gatunku yaoi, które bazuje na miłości homoseksualnej pomiędzy dwoma mężczyznami. Jak przystało dla tego gatunku, "Level-C" również zawiera sceny erotyczne, które jednakże zostały nieco ocenzurowane. Bohaterami opowiadania są Kazuomi Honjiyo i Mizuki Shinohara. Spotykają się przypadkowo na przejściu dla pieszych, kiedy to dziewiętnastoletni Mizuki wpada w oko Kazuomiemu. Chwilę później mężczyźni w wyniku splotu sytuacji dzielą ze sobą mieszkanie Mizukiego, a ich z początku niepozorna znajomość zamienia się w romans i ostatecznie, przeradza w miłość.

</doc>
<doc id="1091306" url="https://pl.wikipedia.org/wiki?curid=1091306" title="Parafia św. Maksymiliana Marii Kolbego w Barcinie">
Parafia św. Maksymiliana Marii Kolbego w Barcinie

Parafia św. Maksymiliana Marii Kolbego w Barcinie jest jedną z 11 parafii należących do dekanatu barcińskiego w archidiecezji gnieźnieńskiej.
Historia.
Parafia powstała 1 grudnia 1982 roku. Kościół został konsekrowany w 2004 przez abp. Henryka Muszyńskiego – metropolitę gnieźnieńskiego. 
Długoletnim proboszczem parafii był ksiądz Bronisław Wiśniewski, dziekan dekanatu barcińskiego, gospodarz i budowniczy parafii (1996–2016).
Dokumenty.
Księgi metrykalne: 
Zasięg parafii.
Ulice Barcina na obszarze parafii: Artylerzystów, Dworcowa, Kasprowicza, Kochanowskiego, Konopnickiej, Krotoszyńska, Lotników, Mickiewicza, Mogileńska, Orzeszkowej, Pakoska, Polna, Reymonta, Sienkiewicza, Słowackiego, Wojska Polskiego.
Miejscowości na obszarze parafii: Krotoszyn, Sadłogoszcz, Wolice Dolne

</doc>
<doc id="1091316" url="https://pl.wikipedia.org/wiki?curid=1091316" title="Hrabia Guilford">
Hrabia Guilford

Informacje ogólne.
Hrabiowie Guilford 1. kreacji (parostwo Anglii)
Hrabiowie Guilford 2. kreacji (parostwo Anglii)
Baronowie Guilford 1. kreacji (parostwo Anglii)
Hrabiowie Guilford 3. kreacji (parostwo Wielkiej Brytanii)
Najstarszy syn 10. hrabiego Guilford: Frederick North, lord North

</doc>
<doc id="1091317" url="https://pl.wikipedia.org/wiki?curid=1091317" title="Parafia Najświętszego Serca Pana Jezusa w Janikowie">
Parafia Najświętszego Serca Pana Jezusa w Janikowie

Parafia pw. Najświętszego Serca Pana Jezusa w Janikowie – rzymskokatolicka parafia w Janikowie należąca do dekanatu barcińskiego w archidiecezji gnieźnieńskiej.
Rys historyczny.
Z powodu dynamicznego rozwoju miasta pod względem demograficznym na początku lat sześćdziesiątych jedyna do tej pory parafia w mieście (pw. św. Jana Chrzciciela) stała się niewystarczająca. W 1965 roku powstał tu ośrodek duszpasterski. Jego siedzibą była kaplica wybudowana w 1925 roku przez pracowników cukrowni. W latach 1978–1979 kaplicę tę rozbudowano do rozmiarów kościoła. 2 lutego 1978 roku Prymas Polski kard. Stefan Wyszyński podniósł dotychczasowy ośrodek duszpasterski do rangi pełnoprawnej parafii. 2 kwietnia 1978 roku świątynia została poświęcona przez bp. Jana Czerniaka. W 1982 roku na ścianie prezbiterium została ułożona mozaika z 75 000 kawałków przedstawiająca modlącego się Jezusa. W 1987 roku z terenu wspólnoty wydzielono trzecią parafię w Janikowie (pw. bł. Michała Kozala). Pełnej konsekracji 15 września 2013 roku dokonał Prymas Polski abp Józef Kowalczyk.
Dokumenty
Księgi metrykalne: 

</doc>
<doc id="1091320" url="https://pl.wikipedia.org/wiki?curid=1091320" title="Mieczysław Radwan">
Mieczysław Radwan

Mieczysław Radwan (ur. 5 kwietnia 1889 w Żarnowie, zm. 30 stycznia 1968 w Krakowie) – polski metalurg i historyk, krajoznawca, działacz krajoznawczy, historyk techniki, pionier badań nad starożytnym hutnictwem świętokrzyskim, po II wojnie światowej nauczyciel akademicki, najpierw na Politechnice Śląskiej w Gliwicach, a od roku 1954 w krakowskiej Akademii Górniczo-Hutniczej, założyciel Muzeum AGH.
Życiorys.
Kształcił się w Radomiu, a następnie w Kijowie, gdzie ukończył studia na tamtejszej Politechnice.
W dwudziestoleciu międzywojennym mieszkał w Ostrowcu Świętokrzyskim, gdzie jego ojciec Bronisław Radwan, był dyrektorem cukrowni „Częstocice”. W Ostrowcu objął stanowisko dyrektora biura technicznego Zakładów Ostrowieckich i stworzył ośrodek konstrukcyjno-projektowy. Zaprojektował samowyładowcze wagony (zwane "radwanami"), które można podziwiać w skansenie taboru i urządzeń kolejowych w Chabówce. Był inicjatorem powstania pierwszego w Ostrowcu muzeum. Propagował również udostępnienie zwiedzającym neolitycznej kopalni krzemienia pasiastego w Krzemionkach.
Był działaczem Polskiego Towarzystwa Krajoznawczego regionu świętokrzyskiego inicjując liczne akcje ochrony przyrody, popularyzując bogatą historię hutnictwa i przemysłu tych ziem, organizując wystawy, odczyty i publikując liczne artykuły w miejscowej prasie. Nawoływał do ochrony ginących zabytków techniki. W okresie międzywojennym założył wiele placówek Muzeum Regionalnego na Kielecczyźnie. W roku 1934 stworzył pierwsze na Ziemi Świętokrzyskiej Muzeum Techniki w dawnej walcowni w Sielpi Wielkiej. Początkowo był kuratorem zabytków hutnictwa, przewodniczył Komisji Historii i Zabytków przy Zarządzie Głównym SIiTH, potem został przewodniczącym Zespołu Historii Polskiej Techniki Hutniczej przy Komitecie Historii Nauki PAN, a także zasiadał w prezydium Rady Naukowej Muzeum Techniki NOT w Warszawie.
Pracował jako zastępca dyrektora ds. technicznych w „Hucie Pokój”, w Politechnice Śląskiej w Gliwicach, a od 1954 roku – Akademii Górniczo-Hutniczej, gdzie został kierownikiem Katedry Maszyn Hutniczych na Wydziale Mechanizacji Górnictwa i Hutnictwa. Tego samego roku rozpoczął badania nad starożytnym hutnictwem świętokrzyskim, jako rozwinięcie i kontynuację swoich prac z okresu lat. 30. XX w., opublikowanych w „Ziemi” (1936) i „Hutniku”(1936,1937). Badania te kontynuował od 1957 roku jako kierownik zorganizowanej przez siebie Katedry Historii Techniki i Nauk Technicznych AGH. Stały się one jego największą pasją i osiągnięciem życiowym. Badał historię hutnictwa z okresu wpływów rzymskich oraz historię Staropolskiego Okręgu Przemysłowego w XIX w. Szczególne zainteresowanie budził w nim dawny żużel żelazny zalegający masowo tereny między Łysogórami a rzeką Kamienną w Górach Świętokrzyskich. Zainicjowane przez niego badania tego zjawiska doprowadziły do wielkiego sukcesu naukowego i odkrycia rangi światowej. Przy ścisłej współpracy z Kazimierzem Bieleninem z krakowskiego Muzeum Archeologicznego i przy współudziale licznych specjalistów z różnych dziedzin nauki, opisano starożytny ośrodek hutniczy, którego centrum zajmuje powierzchnię ok. 800 km².
Osiągnięcia zawodowe.
Mieczysławowi Radwanowi nauka zawdzięcza powstanie zupełnie nowego, nieznanego wcześniej problemu badawczego o nazwie „starożytne hutnictwo świętokrzyskie”, który zgłębiany jest nadal przez specjalistów z wielu dziedzin nauki. W pracy: „Pierwotne hutnictwo żelazne na północnem zboczu Łysogór” opublikowanej w czasopiśmie krajoznawczym „Ziemia” 2/3 1936, Mieczysław Radwan jako pierwszy stworzył typologię żużli. Podzielił je na: pierwotne – występujące na zboczach i szczytach gór; dymarskie –znajdowane nad strumieniami i będące pozostałością po średniowiecznych zakładach metalurgicznych; oraz nowożytne – pozostałości hutnictwa wielkopiecowego. Podał też wyniki pierwszych analiz chemicznych żużli. Jako pierwszy wysnuł on także przypuszczenie, że surowcem używanym do wytopu żelaza był hematyt z Rudek pod Górą Chełmową. Określił obszar występowania pierwotnego żużla dymarskiego: ...obszar występowania tych żużli daje się zamknąć w granicach od północy przez pola wsi Bronkowice, Pawłów, Chocimów, podchodzi pod Ostrowiec...obejmuje pola wsi Truskolasy, dosięga linii Łysogór a więc przez pola wsi Witosławic, Skoszyna, Jeleniowa, wdziera się na Łysicę i obejmuje pola wsi Huty Szklanej, występuje obficie dookoła Chełmowej Góry, Chybic, poprzez Mirocice, Dembno, spotyka się na polach Wilkowa a stąd na północ poprzez Psary i Sieradowice zamyka granicę. ...linia najstarszych żużli dymarskich.
Autor licznych prac naukowych, m.in. dzieła pt. "Rudy, kuźnice i huty żelaza w Polsce". Z zaangażowaniem działał dla dobra Kielecczyzny, inicjując i organizując prelekcje, artykuły prasowe, wystawy, wycieczki. Przez wiele dziesiątków lat propagował bogatą historię hutnictwa i przemysłu świętokrzyskiego oraz unikalne walory krajoznawczo-przyrodnicze tego regionu. Przez wiele lat był prezesem założonego w 1921 r. Oddziału Polskiego Towarzystwa Krajoznawczego (PTK) w Ostrowcu Świętokrzyskim i Zarządu Okręgu PTK w Kielcach, w latach 1935–1939 był członkiem władz naczelnych PTK. Po wojnie był inicjatorem reaktywowania 23 kwietnia 1948 roku Zarządu Okręgu PTK w Kielcach, a po połączeniu w 1950 PTK z PTT w PTTK działał w towarzystwie do śmierci. Podczas jubileuszu 50-lecia powstania PTK w 1956 roku odznaczony został Złotą Honorową Odznaką PTTK i Krzyżem Kawalerskim Orderu Odrodzenia Polski.
Upamiętnienie.
Imię Mieczysława Radwana noszą: jedna z głównych ulic Ostrowca Świętokrzyskiego, stanowiąca fragment drogi wojewódzkiej nr 754, ostrowiecki oddział PTTK oraz szlak rowerowy. W Nowej Słupi znajduje się Muzeum Starożytnego Hutnictwa Świętokrzyskiego jego imienia.

</doc>
<doc id="1091321" url="https://pl.wikipedia.org/wiki?curid=1091321" title="Niewolnicy">
Niewolnicy



</doc>
<doc id="1091322" url="https://pl.wikipedia.org/wiki?curid=1091322" title="Parafia bł. Michała Kozala BM w Janikowie">
Parafia bł. Michała Kozala BM w Janikowie

Parafia pw. bł. Michała Kozala BM w Janikowie – rzymskokatolicka parafia w Janikowie należąca do dekanatu barcińskiego w archidiecezji gnieźnieńskiej.
Rys historyczny.
Rozwój demograficzny Janikowa w PRL-u wymuszał budowę trzeciego kościoła w mieście, gdyż dwie pozostałe parafie (pw. NSPJ i pw. św. Jana Chrzciciela) okazały się niewystarczające. Po wieloletnich negocjacjach z władzami komunistycznym Prymas Polski kard. Józef Glemp erygował parafię 1 października 1987 roku. W początkowym okresie kult był sprawowany w tymczasowym baraku, który rozebrano po wybudowaniu domu parafialnego i kaplicy. Później rozpoczęła się budowa właściwego kościoła, w którym msze św. są sprawowane od 2007 roku. Nowa świątynia została konsekrowana przez Prymasa Polski abpa Józefa Kowalczyka 5 maja 2013 roku, natomiast ukończona wieża kościoła została poświęcona wraz z chrzcielnicą przez Prymasa Polski abpa Wojciecha Polaka w 2018 roku.
Dokumenty.
Księgi metrykalne:
Zasięg parafii.
Ulice Janikowa na obszarze parafii: Dworcowa, Główna, bpa Michała Kozala, Klonowa, Kwiatowa, Miła, Młodzieżowa, Ogrodowa, Północna, Przemysłowa, Przybyszewskiego, Słoneczna, Spacerowa, Sportowa, Wewnętrzna, Wilkońskiego, Wiśniowa, Zachodnia, Zacisze.

</doc>
<doc id="1091324" url="https://pl.wikipedia.org/wiki?curid=1091324" title="Lista szkół w Radomiu">
Lista szkół w Radomiu

Oświata w Radomiu – Radom jest w województwie mazowieckim największym po Warszawie ośrodkiem akademickim. W mieście znajduje się siedem szkół wyższych i trzy kolegia nauczycielskie.

</doc>
<doc id="1091330" url="https://pl.wikipedia.org/wiki?curid=1091330" title="Kewaladwajta">
Kewaladwajta



</doc>
<doc id="1091331" url="https://pl.wikipedia.org/wiki?curid=1091331" title="Parafia św. Jana Chrzciciela w Janikowie">
Parafia św. Jana Chrzciciela w Janikowie

Parafia pw. św. Jana Chrzciciela w Janikowie – rzymskokatolicka parafia w Janikowie należąca do dekanatu barcińskiego w archidiecezji gnieźnieńskiej.
Rys historyczny.
Parafia została erygowana przez bpa Władysława Oporowskiego 20 kwietnia 1447 roku. Głównymi przyczynami jej powstania były trudności w dostaniu się okolicznych mieszkańców do innych kościołów z powodu podnoszącego się poziomu wody na terenach zalewowych. Najpierw powstał tu kościół drewniany, a następnie w 1460 roku murowany. Wnętrze budynku wyposażone jest w XVIII-wieczne, barokowe ołtarze (główny i dwa boczne). W roku 1840 kościół rozbudowano o nową zakrystię i podwyższoną więżę. Lokalny artysta Henryk Czaman w 1948 roku na sklepieniu prezbiterium wykonał polichromię przedstawiającą czterech ewangelistów. W roku 1960 wspólnotę parafialną odwiedził Prymas Polski kard. Stefan Wyszyński. W 1965 roku z parafii wyodrębniono nowy ośrodek duszpasterski dla Janikowa, który w 1978 roku przekształcony został w pełnoprawną parafię pw. NSPJ. Od lat 80. XX wieku do początku XXI wieku w parafii znajdował się diecezjalny ośrodek oazowy Ruchu Światło-Życie. W 1987 roku powstała kolejna wspólnota w Janikowie (Parafia bł. Michała Kozala BM w Janikowie) ustalając trwający do dziś podział miasta na trzy parafie. Przy kościele znajduje się cmentarz parafialny.
Dokumenty.
Księgi metrykalne: 
Zasięg parafii.
Ulice Janikowa na obszarze parafii: Łączna, Przemysłowa (część), Przyjezierna, Wędkarska. Miejscowości na obszarze parafii: Giebnia.
Proboszczowie.
Lista proboszczów z początkowego okresu funkcjonowania parafii (XV–XVI w.) jest trudna do ustalenia z powodu braku wiarygodnych źródeł, jednak od połowy XVII wieku przekazy te są już dokładniejsze.

</doc>
<doc id="1091332" url="https://pl.wikipedia.org/wiki?curid=1091332" title="Histeria (serial animowany)">
Histeria (serial animowany)

Histeria (1998–2000) – amerykański animowany serial telewizyjny. W każdym odcinku widzowie przenoszą się w odległe czasy, aby w zabawny sposób dowiedzieć się o najważniejszych wydarzeniach historycznych oraz poznać największych bohaterów tamtych czasów.
W podróży będzie można spotkać m.in. Joannę d’Arc, Napoleona Bonaparte, Attylę, Kleopatrę, Aleksandra Wielkiego, Juliusza Cezara, Józefa Stalina, Krzysztofa Kolumba, Thomasa Jeffersona, Vincenta van Gogha, a nawet Mikołaja Kopernika, Fryderyka Chopina, czy Neila Armstronga.
Serial stworzony przez Toma Rueggera, twórcę m.in. "Animaniaków", "Animków" oraz "Pinky i Mózg".
"Histeria" pojawiła się na Canal+ w 1999 roku, a potem na ZigZapie w 2007 roku.
Wersja polska.
Opracowanie wersji polskiej: na zlecenie Canalu+ – Start International Polska
Reżyseria:
Dialogi polskie:
Teksty piosenek:
Dźwięk i montaż:
Kierownictwo muzyczne: Marek Klimczuk
Kierownik produkcji: Bogumiła Adler
Udział wzięli:
Chór przygotowała: Agnieszka Piotrowska
Śpiewali: Jacek Bończyk, Joanna Jeżewska, Agnieszka Piotrowska, Katarzyna Pysiak, Adam Krylik, Krzysztof Pietrzak, Wojciech Paszkowski, Tomasz Marzecki, Jonasz Tołopiło, Olga Bończyk, Dorota Miśkiewicz, Eugeniusz Robaczewski, Anna Apostolakis, Dariusz Odija, Jarosław Domin, Grzegorz Kucias, Mieczysław Morański, Tomasz Kozłowicz, Artur Kaczmarski, Beata Wyrąbkiewicz, Wojciech Machnicki, Stefan Każuro, Jarosław Boberek, Janusz Szrom i inni
Wiersz „Baranek” Williama Blake’a w tłumaczeniu Zygmunta Kubiaka 
Lektor: Roch Siemianowski
Odcinki.
Premiery w Polsce:

</doc>
<doc id="1091335" url="https://pl.wikipedia.org/wiki?curid=1091335" title="Płacmistrz armii (Wielka Brytania)">
Płacmistrz armii (Wielka Brytania)

Płacmistrz armii (ang. "Paymaster of the Forces"), urząd ministerialny w Wielkiej Brytanii zajmujący się sprawami finansowania wojsk. Uznawany za jeden z najbardziej lukratywnych urzędów, nieczęsto jednak wchodził w skład gabinetu. Został zniesiony w 1836 r.

</doc>
<doc id="1091340" url="https://pl.wikipedia.org/wiki?curid=1091340" title="GKS 71 II Tychy">
GKS 71 II Tychy



</doc>
<doc id="1091342" url="https://pl.wikipedia.org/wiki?curid=1091342" title="Zasoby geologiczne">
Zasoby geologiczne

Zasoby geologiczne – najbardziej ogólna kategoria określania zasobów złóż i potencjalnych złóż kopalin lub wystąpień mineralnych. Zasoby te są określane zarówno na najniższym stopniu rozpoznania złoża, jak i w oparciu o niesprecyzowane, lub bardzo ogólnie sprecyzowane kryteria bilansowości. Nierzadko na tym etapie określony jest tylko współczynnik koncentracji. W ten sposób można określić całkowitą, znaną i potencjalnie dostępną w ramach znanych technologii ilość składnika użytecznego, bez przesądzania o warunkach i celowości jego eksploatacji.

</doc>
<doc id="1091343" url="https://pl.wikipedia.org/wiki?curid=1091343" title="Hialina">
Hialina

Hialina stanowi glikoproteinę budującą podwójną warstwę wokół jaja jeżowców. Obecność tej warstwy jest konieczna dla zapewnienia integracji komórek w czasie bruzdkowania. Ponadto hialina warunkuje prawidłowy przebieg tworzenia się blastocelu i jest niezbędna w procesie gastrulacji. Powstanie otoczki hialinowej jest związane z zajściem reakcji korowej po zapłodnieniu.

</doc>
<doc id="1091347" url="https://pl.wikipedia.org/wiki?curid=1091347" title="Szlak rowerowy im. Mieczysława Radwana">
Szlak rowerowy im. Mieczysława Radwana

 Szlak rowerowy im. Mieczysława Radwana - szlak biegnący głównie na terenie miasta Ostrowiec Świętokrzyski, a w części na terenie gminy Bodzechów o łącznej długości 27 km.
Początek i koniec szlaku rowerowego usytuowany jest na Rynku Denkowskim (rynku dawnego miasta Denkowa) przy figurze św. Floriana i przebiega następującymi ulicami: Ostrowiecką, Topolową, Tomaszów, Stawki Denkowskie, Ogrodową, 11 Listopada, Władysława Sikorskiego, Świerkową, Bałtowską, Zbożową, Gajową, duktem leśnym do ulicy Malinowej, Siennieńską, duktem leśnym do ulicy Gościniec, Miodową, duktem leśnym przez Las Rzeczki, Kasztanową, Kolonię Robotniczą, Henryka Sienkiewicza, Dobrą, Stefana Żeromskiego, Szewieńską → Szewna: Armii Krajowej, Armii Ludowej, Zarzecze, osiedle Widok → Ostrowiec: Winnicę, Opatowską, Stalową → Denkówek → Ostrowiec: Mostową, Spółdzielczą, Rynek Denkowski.

</doc>
<doc id="1091348" url="https://pl.wikipedia.org/wiki?curid=1091348" title="Chryzogon Reisch">
Chryzogon Reisch

Chryzogon Reisch, właściwie Antoni Reisch (ur. 11 maja 1870 w Zawiszycach, zm. 12 grudnia 1923 w Głubczycach) – niemiecki historyk, duchowny katolicki, franciszkanin.
Życiorys.
W 1887 wstąpił do zakonu franciszkańskiego, przybierając imię zakonne Chryzogon, pod którym następnie działał i publikował. Od tego też roku studiował filozofię w Düsseldorfie i teologię w Paderbornie. 16 sierpnia 1895 otrzymał święcenia kapłańskie. Co najmniej od 1897 przebywał w klasztorze franciszkańskim na Górze św. Anny aż do 1900, gdy został przeniesiony do Wrocławia, gdzie wykładał m.in. prawo kanoniczne we franciszkańskim seminarium duchownym, a w okresie 1917-1918 był gwardianem klasztoru św. Idziego w tym mieście. W 1918 został gwardianem klasztoru w Prudniku, gdzie 2 października 1918 założył cmentarz klasztorny. W 1921 przeniesiono go na stanowisko gwardiana klasztoru w Głubczycach, gdzie przebywał do śmierci. Był pierwszą osobą pochowaną na cmentarzu klasztornym w Prudniku.
Prace.
Prace historyczne rozpoczął w 1900, zajmując się historią franciszkanów na Śląsku.
Do głównych jego prac należą:
Monografia o klasztorze Góry św. Anny była dwukrotnie tłumaczona na polski i wydawana jako:

</doc>
<doc id="1091358" url="https://pl.wikipedia.org/wiki?curid=1091358" title="Anatolij Wajser">
Anatolij Wajser

Anatolij Wajser, ros. Анатолий Вольфович Вайсер (ur. 5 marca 1949 w Ałmaty) – francuski szachista pochodzenia kazachskiego, arcymistrz od 1985 roku.
Kariera szachowa.
Pierwsze sukcesy na arenie międzynarodowej zaczął odnosić na początku lat 80. W roku 1982 podzielił II miejsce (za Symbatem Lyputianem, wraz z Thomasem Casperem) w Berlinie, w 1983 był drugi w Trnawie (za Lubomirem Ftaćnikiem) oraz zwyciężył (wraz z Jewgienijem Swiesznikowem) w Soczi.
W kolejnych latach odniósł wiele turniejowych sukcesów, m.in. w:
W 2010 r. zdobył w Arco tytuł mistrza świata seniorów (zawodników pow. 60. roku życia), natomiast w 2012 r. zdobył w zawodach tego cyklu medal srebrny. W 2013 r. w Opatii zdobył drugi w karierze tytuł mistrza świata seniorów, natomiast w 2014 r. w Katerini – trzeci (w kategorii pow. 65 lat).
Wielokrotnie brał udział w finałach indywidualnych mistrzostw kraju, w roku 1997 w Narbonne zdobywając tytuł mistrza Francji. W swoim dorobku posiada również dwa medale srebrne (1996, 2001) oraz jeden brązowy (1998).
Reprezentował Francję w turniejach drużynowych, m.in.: oraz .
Najwyższy ranking w swojej karierze osiągnął 1 stycznia 1998 r., z wynikiem 2595 punktów dzielił wówczas 79-89. miejsce na liście światowej FIDE, jednocześnie zajmując 3. miejsce (za Joelem Lautierem i Josifem Dorfmanem) wśród francuskich szachistów.

</doc>
<doc id="1091359" url="https://pl.wikipedia.org/wiki?curid=1091359" title="Gmina Franklin (Minnesota)">
Gmina Franklin (Minnesota)

Franklin - gmina w USA, w stanie Minnesota, w hrabstwie Wright. Według danych z 2000 roku gmina miała 2774 mieszkańców.
Geografia.
Całkowita powierzchnia gminy wynosi 113,8 km² z czego 110,9 to ląd, a 2,8 to wody.

</doc>
<doc id="1091363" url="https://pl.wikipedia.org/wiki?curid=1091363" title="Radcliffe Camera">
Radcliffe Camera

Radcliffe Camera – budynek w Oksfordzie w Anglii zaprojektowany przez Jamesa Gibbsa w stylu palladyńskim i wybudowanym w latach 1737–1749 dla Radcliffe Science Library. Budynek został wybudowany za wynoszącą funtów spuściznę po zmarłym w 1714 Johnie Radcliffe'ie.
Po tym jak Radcliffe Science Library została przeniesiona do innego budynku, Radcliffe Camera został dodatkową czytelnią Biblioteki Bodlejańskiej. Obecnie przechowuje się w niej książki z zakresu języka angielskiego, historii i teologii. Poniżej Radcliffe Square znajduje się miejsce dla około książek.
Termin "camera" z łaciny tłumaczy się jako „pokój”, „pomieszczenie”, „izba”.

</doc>
<doc id="1091366" url="https://pl.wikipedia.org/wiki?curid=1091366" title="Linia kolejowa Zegrze – Warszawa Wawer">
Linia kolejowa Zegrze – Warszawa Wawer

Zegrze – Warszawa Wawer – zlikwidowana linia kolei wąskotorowej łącząca Warszawę z Zegrzem.
Historia.
W latach 1913–1914 wojska rosyjskie rozpoczęły budowę nasypów, przepustów, mostów itp, lecz nie zdążyły wybudować linii, ponieważ na te tereny w roku 1915 wkroczyły wojska niemieckie, które domagały się budowy linii łączącej Zegrze z Wawrem. Rozpoczęto prace nad odcinkiem Struga – Zegrze. Budowa była ułatwiona, ponieważ elementy wybudowane przez Rosjan można było wykorzystać. W 1916 przystąpiono do budowy drugiego odcinka, ze Strugi do Wawra.
Obecnie w śladzie linii kolejowej przebiega droga wojewódzka nr 631.

</doc>
<doc id="1091368" url="https://pl.wikipedia.org/wiki?curid=1091368" title="121 Kompania Czołgów Lekkich">
121 Kompania Czołgów Lekkich

121 Samodzielna Kompania Czołgów Lekkich – pododdział broni pancernych Wojska Polskiego w II Rzeczypospolitej.
Kompania nie występowała w organizacji pokojowej wojska. Zgodnie z planem mobilizacyjnym „W” została zmobilizowana w mobilizacji alarmowej w grupie "czarnej" 13 sierpnia 1939 roku przez 2 batalion pancerny z Żurawicy z przeznaczeniem dla 10 Brygady Kawalerii. 15 sierpnia 1939 roku osiągnęła rejon koncentracji brygady w rejonie na zachód od Krakowa.
121 kczl w kampanii wrześniowej.
1 września 1939 roku kompania została skierowana do odwodu brygady, zajęła rejon w okolicach Krzeczowa. Nocą 2/3 września 121 kczl przejechała do Tremczyna, 3 września w godzinach popołudniowych wykonała dwa kontrataki na obchodzącą lewe skrzydło obrony 10 pułku strzelców konnych, piechotę niemieckiej 2 Dywizji Pancernej. Pozwoliło to na zamknięcie przez 10 psk skrzydła brygady odwodowym szwadronem. Z uwagi na włamanie się nieprzyjaciela na wschodnie skrzydło brygady o świcie 4 września 121 kczl została przegrupowana w rejon Kasiny Wielkiej. Rano wraz ze szwadronem 24 pułku ułanów po ześrodkowaniu ognia artylerii 16 dywizjonu artylerii motorowej uderzyła na stanowiska niemieckiej piechoty górskiej ze 138 pułku strzelców górskich 3 Dywizji Górskiej w kierunku Mszany Dolnej, wykonała manewr oskrzydlający i zajęła wzgórza i wspólnie ze 101 samodzielną kompanią czołgów rozpoznawczych i ułanami odparła niemieckie kontrataki. W walkach stracono dwa Vickersy. Wieczorem pododdziały czołgów wycofały się do rejonu wyjściowego, a stamtąd do odwodu brygady w rejonie Dobczyc. 5 września kompania dwukrotnie wykonywała kontrataki – raz pod Wiśniową wraz ze szwadronem 24 puł odtwarzając przedni skraj obrony i po raz drugi w godzinach popołudniowych – w celu zabezpieczenia skrzydła 24 puł.
6 września 121 kompania przeszła do odwodu 10 BK, wraz z 10 psk. W godzinach popołudniowych śmiałym atakiem umożliwiła wyjście z okrążenia 24 puł i wycofanie na kolejną rubież obrony. W czasie tych walk kompania straciła jeden czołg. Po południu kompania wraz z dowództwem brygady wycofała się do Dołuszyc. 7 września rano kompania ubezpieczała przeprawę przez Dunajec w Biskupicach. Pluton czołgów wraz z plutonem motocyklistów 10 psk przeprowadził rozpoznanie na kierunku Wojnicz Tarnów, wchodząc w kontakt ogniowy z patrolami rozpoznawczymi 2 DPanc. W godzinach wieczornych brygada wycofała się przez Mielec i Kolbuszową do lasów w rejonie Głogowa Małopolskiego. W trakcie przegrupowania, z powodu braku paliwa, w lasach koło Przyłęka kompania została unieruchomiona. Straciła ona kontakt z siłami głównymi brygady i już do niej nie dołączyła.
Załogi trzech czołgów kompanii dotarły do Kolbuszowej, gdzie wieczorem 8 września ppłk Górecki (dowódca broni pancernej Armii Kraków) skierował je w kierunku Sanu. 10 września w Zarzeczu oddał je do dyspozycji dowódcy Grupy Operacyjnej „Boruta”. Trzy dalsze unieruchomione pod Mielcem czołgi dotarły nieco później do Kolbuszowej i wzięły udział w jej obronie. 9 września zostały one zniszczone przez oddział wydzielony niemieckiej 2 DPanc w trakcie walk osłonowych na podejściach do Dzikowca, Raniżowa i lasu Weryni. Dowódca GO "Boruta", gen. bryg. Mieczysław Boruta-Spiechowicz na prośbę dowódcy 6 Dywizji Piechoty „swoje” Vickersy skierował do Ulanowa celem podniesienia morale żołnierzy dywizji. 12 września czołgi wraz z 6 DP przeszły na prawy brzeg Tanwi i zatrzymały się na postój we wsi Sól koło Biłgoraju. 13 września przydzielono je do 21 Dywizji Piechoty Górskiej, mającej otworzyć wojskom drogę na wschód do Lwowa. Pluton 121 kczl, jako straż tylna, ubezpieczał odwrót dywizji. Postój nocny 14/15 września zorganizowano w okolicach Cewkowa, gdzie uzupełniono paliwo uzyskane ze zniszczonych samochodów pancernych oraz ze zdobytej niemieckiej kolumny zaopatrzeniowej. 15 września zorganizowano zasadzki przeciwpancerne w głębi obrony 21 DPG, a w dniu następnym wraz ze zbiorczym batalionem 3 psp czołgi osłaniały sztab dywizji. W okolicach wsi Koziejówka koło Ułazowa sztab dywizji wpadł w zasadzkę zorganizowaną przez pododdział niemieckiej 28 DP. W walkach jeden czołg został zniszczony, a dwa pozostałe wraz z 300 jeńcami dostały się w ręce Niemców podczas kapitulacji zarządzonej po śmierci gen. Józefa Kustronia.
Obsada personalna.
Stan osobowy: 4 oficerów i 110 szeregowych.
Skład i etat kompanii.
Razem w kompanii:

</doc>
<doc id="1091371" url="https://pl.wikipedia.org/wiki?curid=1091371" title="Pseudomonas aeruginosa">
Pseudomonas aeruginosa



</doc>
<doc id="1091373" url="https://pl.wikipedia.org/wiki?curid=1091373" title="Gmina Adams (Illinois)">
Gmina Adams (Illinois)

Adams - gmina w USA, w stanie Illinois, w hrabstwie LaSalle. Według danych z roku 2000 gmina miała 1589 mieszkańców.

</doc>
<doc id="1091380" url="https://pl.wikipedia.org/wiki?curid=1091380" title="Gabinet lorda Northa">
Gabinet lorda Northa

Rząd pod przewodnictwem Fredericka Northa, lorda North, został powołany 28 stycznia 1770 r. Lord North podał rząd do dymisji 20 marca 1782 r. po wyrażeniu mu przez Izbę Gmin wotum nieufności. Było to po klęsce wojsk brytyjskich pod Yorktown w wojnie o niepodległość USA. Było to pierwsze wotum nieufności w historii parlamentaryzmu.

</doc>
<doc id="1091383" url="https://pl.wikipedia.org/wiki?curid=1091383" title="Zegrze (przystanek kolejowy)">
Zegrze (przystanek kolejowy)

Zegrze – nieczynny przystanek osobowy oraz ładownia publiczna, w Zegrzu Południowym, w gminie Nieporęt, w województwie mazowieckim, w Polsce, na istniejącej nieprzejezdnej linii nr.28 Wieliszew – Zegrze i nieistniejącej już linii wąskotorowej Zegrze – Warszawa Wawer.
Najbliższą czynną stacją kolejową jest Wieliszew.
Pociągi pasażerskie kursowały do Zegrza do 1994. Rozważane jest ponowne uruchomienie połączeń osobowych przez SKM pod warunkiem reaktywacji linii kolejowej. W 2019 ogłoszono przetarg na projekt i budowę linii kolejowej wraz z przystankami Wieliszew Osiedle i Zegrze. W kwietniu 2020 zawarto umowę i zapowiedziano oddanie inwestycji do użytku w 2022 roku. Prace budowlane rozpoczęły się w styczniu 2022

</doc>
<doc id="1091384" url="https://pl.wikipedia.org/wiki?curid=1091384" title="Firme en Español">
Firme en Español

Firme en Español – trzeci studyjny album zespołu Voodoo Glow Skulls. Album został wydany 26 marca 1996 roku przez Epitaph Records. Na płycie znajdują się piosenki z poprzedniej płyty napisane w języku hiszpańskim.

</doc>
<doc id="1091392" url="https://pl.wikipedia.org/wiki?curid=1091392" title="Aleksander twerski">
Aleksander twerski

Aleksander twerski (ur. 7 października 1301, zm. 29 października 1339) – książę nowogrodzki 1325-1327, wielki książę twerski 1326-1327, 1338-1339 oraz włodzimierski 1326-1327.
Życiorys.
Aleksander był drugim synem księcia Michała Twerskiego i jego drugiej żony Anny Kaszyńskiej. Jako młody człowiek otrzymał we władanie Chełm Nowogrodzki oraz Mikulin. W roku 1326, przejął schedę po bezdzietnym bracie Dymitrze Groźne Oczy, zabitym na rozkaz chana Ozbega.
Następnego roku wódz tatarski, Szewkal (kuzyn Uzbega), przybył z Ordy ze sporym oddziałem. Zatrzymali się w pałacu Aleksandra i zajmowali się bandyckimi wypadami na miasto. Zaczęły się plotki, że Szewkal chce sam odebrać tron Aleksandrowi i wprowadzić islam w księstwie. Kiedy 15 kwietnia 1327 Tatarzy chcieli odebrać konia diakonowi Djudce, ten zwrócił się o pomoc do tłumu i odbył się samosąd. Szewkal i jego pozostali ludzie zostali spaleni żywcem w domu, w którym się schronili.
Pogrom doprowadził do odwetu. Iwan Kalita, brat Jerzego Moskiewskiego zamordowanego przez Dymitra Groźne Oczy w 1322, natychmiast udał się do Ordy i zanim Aleksander zdążył się wytłumaczyć Ozbegowi, uprosił u niego jarłyk dla książąt moskiewskich o panowanie nad Włodzimierzem. Aby ukarać Twer, chan wysłał Iwana na czele 50 000 armii. Aleksander wraz z rodziną uciekł do Nowogrodu, ale nie przyjęto go tam, więc podążył dalej do Pskowa.
Pskowianie nie tylko wpuścili go do miasta, ale uczynili go swym księciem. Chcąc ocalić ziemie ruskie przed dalszym spustoszeniem przez ekspedycje karne Tatarów i Kality Aleksander chciał opuścić miasto, lecz lud nie chciał go puścić. Metropolita kijowski Teognost wraz z arcybiskupem nowogrodzkim Mojżeszem ekskomunikowali miasto na rozkaz Iwana Kality. W 1329, na rozkaz chana Iwan Kalita wraz z innymi książętami wypowiedział wojnę Pskowowi. Aleksander zbiegł na Litwę i do Szwecji, po czym ekskomunika Pskowa została zdjęta. Pół roku później Aleksander wrócił do Tweru pod patronatem Giedymina.
W 1335 Aleksander wysłał swojego syna, Fiodora do Ordy z prośbą o wybaczenie. Dwa lata później udał się tam sam. Ozbeg tym razem mu wybaczył i odesłał do Tweru, co spowodowało kolejne intrygi Moskwy. W październiku 1339 Aleksander i Fiodor zostali w Saraju poćwiartowani z rozkazu chana.
Rodzina.
Aleksander ożenił się około r. 1320 z Anastazją halicką, z którą miał ośmioro dzieci:

</doc>
<doc id="1091397" url="https://pl.wikipedia.org/wiki?curid=1091397" title="101 Kompania Czołgów Rozpoznawczych">
101 Kompania Czołgów Rozpoznawczych

101 Samodzielna Kompania Czołgów Rozpoznawczych – pododdział broni pancernych Wojska Polskiego w II Rzeczypospolitej.
Kompania nie występowała w organizacji pokojowej wojska. Zgodnie z planem mobilizacyjnym „W” została zmobilizowana 13 sierpnia 1939 roku przez 2 batalion pancerny z Żurawicy z przeznaczeniem dla 10 Brygady Kawalerii Zmotoryzowanej. 15 sierpnia 1939 roku kompania przybyła do rejonu koncentracji brygady na zachód od Krakowa. Kompania składała się z 13 czołgów rozpoznawczych TKS.
101 skczr w kampanii wrześniowej.
1 września 1939 roku w godzinach południowych brygada otrzymała zadanie prowadzić rozpoznanie na lewym skrzydle Armii „Kraków”. W tym celu przegrupowała się do rejonu Beskidu Wyspowego. Jej 1 pluton z 10 pułkiem strzelców konnych skierowany został do Lubienia, a 2 pluton z 24 pułkiem ułanów do Jordanowa. 2 września dwa szwadrony 24 pułk ułanów z plutonem 1/101 kczr kontratakował w celu odtworzenia pozycji obronnej na grzbiecie Wysoka i Górze Ludwiki. Pozycji nie odtworzono, lecz kontratak zwolnił tempo natarcia nieprzyjaciela w kierunku Rabka – Myślenice. 3 września 1 pluton wykorzystując powodzenie kontrataku 121 kompanii czołgów lekkich przeprowadził dalsze rozpoznanie w kierunku Jordanowa. O świcie 4 września kompania przeszła z Lubienia do Dobczyc i wzięła udział w kontrataku na wchodzący do walki drugi rzut 138 pułku strzelców górskich pod Kasiną Wielką wspólnie ze 121 kczl. Natarcie niemieckie powstrzymano, a kompanię w godzinach wieczornych wycofano do odwodu brygady w Dobczycach. 5 września po przełamaniu obrony 10 psk, został wycofany na tyły i wspólnie ze 101 skczr stanowił odwód 10 BK, tego dnia wieczorem 1 pluton w sile trzech czołgów TKS ubezpieczał przeprawę przez Dunajec w Brzesku tyłów brygady. Wycofał się z pozycji rano 7 września, gdy za ostatnim pojazdem taborowym pojawiły się niemieckie samochody pancerne. 8 września w trakcie odmarszu brygady z Radomyśla w kierunku lasów głogowskich koło Rzeszowa kompania wraz z 121 kczl stanowiła straż tylną 10 BK. Następnie przeszła do odwodu brygady. W tym samym dniu do oddziału wcielono resztki 51 samodzielnej kompanii czołgów. 
Dniem chwały kompanii był 9 września, kiedy kolejno opóźniano nieprzyjaciela na kierunku Rzeszów – Łańcut plutonem z trzema czołgami przy 24 puł, po czym w śmiałym kontrataku całością kompanii na skrzydło niemieckiego natarcia odrzucono pancerne jednostki wroga, niszcząc ogniem nkm 3 niemieckie czołgi. Pozwoliło to dywizjonowi rozpoznawczemu odzyskać utracone stanowiska obronne. Ok godz.19 101 kompania wykonała natarcie na oddział wydzielony niemieckiej 4 Dywizji Lekkiej, który usiłował zając stację kolejową w Łańcucie. 9/10 września w nocy kompania osłaniała odwrót 10 BK w kierunku Sanu. Osiągnęła rejon Mąkowiska, gdzie odtwarzała zdolność bojową w 101 kompanii pozostało 10 czołgów TKS. Kolejne walki prowadzono w dniach 11–12 września pomiędzy Radymnem, a Jaworowem. Maszerujący w straży przedniej kompania była atakowana przez lotnictwo niemieckie utraciła w wyniku ataku 1 czołg. Z kompanii wysłano patrol pancerny wraz z motocyklistami 10 psk, który rozpoznawał przeprawy na Sanie w rejonie Radymna. W trakcie patrolu utracono jeden czołg. 12 września kompania rozpoznawała kierunek na Krakowiec i Janowiec, w trakcie czego pluton ppor. Kossaka zniszczył niemiecki patrol motocyklistów. Nieco później na drodze Jaworów-Krakowiec w boju spotkaniowym rozproszył niemiecki oddział, gdzie niemieckie czołgi ugrzęzły na podmokłych poboczach, a piechota została rozproszona, zniszczono armatę ppanc., zniszczeniu uległ jeden czołg. Wieczorem 101 kczr przeszła do odwodu brygady w Jaworowie. 13 września podczas wycofania się z Jaworowa pozostawiono dwa niesprawne czołgi, w Soposzynie kompanię wzmocniono czołgami z rozwiązanego szwadronu czołgów rozpoznawczych, dywizjonu rozpoznawczego brygady. 14 września wspierała grupę ppłk. Moszczeńskiego pod Zboiskami, gdzie odrzucono niemiecki pododdział blokujący przejazd kolumny 71 baterii artylerii przeciwlotniczej Wraz z grupą ppłk. Moszczeńskiego 15 września zdobyła Zboiska, po czym na skutek ciągłych kontrataków została z miasteczka wyparta. 16 września ok. godz.13, 101 kompania prowadziła natarcie ponownie na Zboiska na styku nacierających sił głównych brygady tj. 24 puł i 10 psk, w natarciu tym ranni zostali dowódca kompanii por. Ziemski i ppor. Kossak. Po zdobyciu dostępu do Lwowa 17 września przez 10 BK, otrzymano rozkaz Naczelnego Wodza marszu brygady na tzw. "Przedmoście Rumuńskie". Straż przednią stanowiła 101 kczr wraz z plutonem motocyklistów i plutonem ppanc. 18 września poprzedzająca brygadę wzmocniona 101 kompania poprzez Przemyślany dojechała do Halicza nad Dniestrem, i zajęła lasy pomiędzy Haliczem, a Stanisławowem. Na rozkaz Szefa Sztabu NW brygada w dniu 18 września ok. godz.10 wyruszyła w kierunku granicy węgierskiej na Przełęczy Tatarskiej. Po zwolnieniu jeńców niemieckich, żołnierzy narodowości ukraińskiej, 10 BK przeszła granicę 19 września 1939 roku ok. godz. 8-10. 101 skczr przez granicę przeprowadziła i zdała wojskowym władzom węgierskim 15 czołgów TKF/TKS/TK-3, w tym 4 sprawne oraz samochody i motocykle. 21 września zdano broń maszynową i sprzęt, a żołnierzy transportem kolejowym przewieziono do obozów internowania.
Obsada personalna.
Kompania była uzbrojona w 13 czołgów rozpoznawczych TKS, w tym cztery z 20 mm nkm wz. 1938FK.

</doc>
<doc id="1091400" url="https://pl.wikipedia.org/wiki?curid=1091400" title="Ewa Smuk Stratenwerth">
Ewa Smuk Stratenwerth

Ewa Smuk Stratenwerth (ur. 21 sierpnia 1954 roku w Warszawie) – polska ekolog i społeczniczka.
Absolwentka LO im. Tadeusza Czackiego w Warszawie, skończyła antropologię na UW. Pracowała w Ośrodku Edukacji Ekologicznej EKO-OKO (przy Ośrodku Kultury Ochoty), była jednym z inicjatorów akcji Rodzić po Ludzku. Od 1993, wraz z mężem, mieszka w gospodarstwie ekologicznym w Grzybowie; prowadzi edukację ekologiczną i działa społecznie (warsztaty dla dzieci, szkoły ludowe dla kobiet wiejskich i in.); wchodzi w skład zarządu Stowarzyszenia Ekologiczno-Kulturalnego „Ziarno”. i jest dyrektorką ośrodka „Arka” będącego własnością stowarzyszenia; wydaje lokalną gazetę „Wieści znad Wisły”. Od roku 1998 członkini Stowarzyszenia Innowatorów Społecznych „Ashoka”.
Matka pięciu córek.
Za swą działalność nominowana do wielu nagród. Otrzymała:

</doc>
<doc id="1091401" url="https://pl.wikipedia.org/wiki?curid=1091401" title="Baile de Los Locos">
Baile de Los Locos

Baile de Los Locos – czwarty studyjny album zespołu Voodoo Glow Skulls. Album został wydany 5 maja 1997 roku przez Epitaph Records.

</doc>
<doc id="1091404" url="https://pl.wikipedia.org/wiki?curid=1091404" title="Amdír">
Amdír



</doc>
<doc id="1091406" url="https://pl.wikipedia.org/wiki?curid=1091406" title="Reakcja korowa">
Reakcja korowa

Reakcja korowa – proces tzw. powolnego bloku przeciw polispermii, którego głównym celem jest zabezpieczenie powstałej zygoty przed wnikaniem do niej innych plemników. Fuzja komórki jajowej z plemnikiem prowadzi do połączenia się ziaren korowych umieszczonych w cytoplazmie komórki jajowej z jej błoną komórkową czego efektem jest wyrzucenie ich zawartości pomiędzy błonę komórkową a osłonkę żółtkową. Ziarna korowe zawierają mieszaninę enzymów w skład której wchodzą: peroksydaza tyrozynowa oraz liczne proteazy, której celem jest uniemożliwienie wniknięcia innym plemnikom do cytoplazmy zapłodnionej komórki jajowej. Poza tym pęcherzyki zawierają hialinę, która jest glikoproteiną pełniącą wiele funkcji w dalszym rozwoju organizmu. Dodatkowo obecność mukopolisacharydów pod osłonką żółtkową podwyższa potencjał osmotyczny tego obszaru co owocuje wchłanianiem wody i uformowaniem tzw. otoczki zapłodnieniowej. Reakcja korowa jest indukowana przez uwolnienie jonów wapnia z retikulum endoplazmatycznego jaja w miejscu wniknięcia plemnika. Związanie plemnika prowadzi do uaktywnienia kaskady sygnałowej związanej z trisfosforanem inozytolu (IP3). Ponieważ w błonach retikulum endoplazmatycznego znajdują się kanały wapniowe zależne od IP3 to podniesienie stężenia tego przekaźnika w powoduje aktywację kanałów i napływ kationów wapnia do cytoplazmy. Proces ten charakteryzuje się przebiegiem autokatalitycznym, ponieważ sam wapń może wiązać się z tymi kanałami i je aktywować, dzięki temu reakcja korowa może szybko rozprzestrzeniać się w obszarze całej cytoplazmy. Mimo iż pierwotnie reakcję korową badano głównie u szkarłupni to występuje ona także u ssaków, jednakże w przypadku tych zwierząt nie dochodzi do wytworzenia otoczek: zapłodniowej i halinowej.

</doc>
<doc id="1091414" url="https://pl.wikipedia.org/wiki?curid=1091414" title="Radzymin Wąskotorowy">
Radzymin Wąskotorowy

Radzymin Wąskotorowy – stacja kolejowa na nieistniejącej już linii Mareckiej Kolei Dojazdowej znajdująca się w Radzyminie.
Obecnie w zrewitalizowanym budynku działają firmy świadczące usługi prawne.

</doc>
<doc id="1091415" url="https://pl.wikipedia.org/wiki?curid=1091415" title="Jarosław Włodarczyk (astronom)">
Jarosław Włodarczyk (astronom)

Jarosław Remigiusz Włodarczyk (ur. 13 sierpnia 1961) – polski historyk astronomii.
Życiorys.
Absolwent II Liceum Ogólnokształcącego w Świdnicy, a następnie Wydziału Matematyki, Fizyki i Chemii, kierunek astronomia, na Uniwersytecie Wrocławskim, doktorat i habilitacja z historii astronomii w Instytucie Historii Nauki PAN w Warszawie.
Od 2014 profesor zwyczajny; uczeń Jerzego Dobrzyckiego; pracownik Instytutu Historii Nauki im. Ludwika i Aleksandra Birkenmajerów PAN (w latach 2015–2019 dyrektor) i Uniwersytetu Marii Curie-Skłodowskiej w Lublinie (2007–2021).
Autor licznych artykułów naukowych (m.in. w „Journal for the History of Astronomy”, "Notes and Records: The Royal Society journal of the history of science" i „Kwartalniku Historii Nauki i Techniki”), popularnonaukowych (m.in. w „Wiedzy i Życiu”) i tłumaczeń książkowych; wydał cykl zeszytów "Niebo za oknem" (dla lat 1999–2002).
W 1995 „za popularyzację wiedzy o Wszechświecie” otrzymał medal im. prof. Włodzimierza Zonna, przyznawany przez Polskie Towarzystwo Astronomiczne. Twórca i wieloletni redaktor naczelny serii książek popularnonaukowych „Na ścieżkach nauki”.
Redaktor naczelny (od 2007) serii Studia Copernicana. Twórca i redaktor naukowy serii „Biblioteka Klasyków Nauki” wydawanej przez Wydawnictwa Uniwersytetu Warszawskiego oraz serii "Bibliotheca Heveliana" wydawanej przez Instytut Historii Nauki PAN i PAN Bibliotekę Gdańską. Od 2010 kieruje polskim zespołem, działającym w ramach międzynarodowego projektu edycji korespondencji Jana Heweliusza pod egidą Union Académique International oraz Académie Internationale d’Histoire des Sciences. 
W 2007 Jarosław Włodarczyk opublikował w czasopiśmie „Journal for the History of Astronomy” pracę, w której udowadnia, że Mikołaj Kopernik stosował do obserwacji zaćmień Słońca camera obscura. Włodarczyk porównał wyniki uzyskane przez Kopernika z wyliczonymi współcześnie maksymalnymi fazami zaćmień Słońca we Fromborku. Różnice pomiędzy nimi mogły wynikać z błędów generowanych przez camera obscura.
Członek Polskiego Towarzystwa Astronomicznego, Komitetu Historii Nauki i Techniki PAN (w kadencji 2011–2015 zastępca przewodniczącego), Johannes Kepler Working Group przy Międzynarodowej Unii Astronomicznej, Komitetu Kasy im. Józefa Mianowskiego – Fundacji Popierania Nauki (od 1994), członek korespondent , Polskiej Akademii Nauk (od 2022) i Towarzystwa Naukowego Warszawskiego.

</doc>
<doc id="1091417" url="https://pl.wikipedia.org/wiki?curid=1091417" title="Zrąb (górnictwo)">
Zrąb (górnictwo)

Zrąb – pojęcie górnicze. Jest to miejsce przecięcia się szybu z powierzchnią ziemi.
Inne znaczenia hasła:

</doc>
<doc id="1091419" url="https://pl.wikipedia.org/wiki?curid=1091419" title="Wodzowie Dunedainów">
Wodzowie Dunedainów



</doc>
<doc id="1091420" url="https://pl.wikipedia.org/wiki?curid=1091420" title="Murilo Fischer">
Murilo Fischer

Murilo Antonio Fischer (ur. 16 czerwca 1979 w Brusque) – brazylijski kolarz szosowy, zawodnik profesjonalnej grupy FDJ. 
Jest sprinterem. Czterokrotnie startował w igrzyskach olimpijskich.

</doc>
<doc id="1091421" url="https://pl.wikipedia.org/wiki?curid=1091421" title="Murilo Antonio Fischer">
Murilo Antonio Fischer



</doc>
<doc id="1091426" url="https://pl.wikipedia.org/wiki?curid=1091426" title="Wiesław Zych">
Wiesław Zych

Wiesław Zych (ur. 7 stycznia 1947 w Bobowej) – międzynarodowy sędzia koszykarski, komisarz i obserwator FIBA oraz PLK, prezes PLKK, założyciel Polskiej Ligi Koszykówki.
Życiorys.
Gdy miał rok wraz z rodzicami przeprowadził się do Kłodzka. W trakcie nauki w liceum rozpoczął sędziowanie meczów koszykówki. W 1965 uzyskał licencję trenerską. Po maturze uczył się w Studium Nauczycielskim w Jeleniej Górze. Następnie podjął naukę w Wyższej Szkole Rolniczej we Wrocławiu, gdzie uzyskał tytuł "magister inżynier technologii przemysłu mięsnego". W wieku 24 lat został arbitrem ekstraklasy. W 1979 w Tallinnie zdał egzamin na Sędziego Międzynarodowego. W 1988 roku sędziował wszystkie trzy finały europejskich pucharów: Koracza, Saporty i Europy Mistrzów Krajowych, czyli dzisiejszy Final Four Euroligi. Sędziował podczas najważniejszych imprez koszykarskich, m.in. igrzysk olimpijskich (Seul 1988, Barcelona 1992 i Atlanta 1996 – w dwóch ostatnich także mecze finałowe), mistrzostw świata (1986, 1990, 1994) i Europy, pięć finałów Euroligi (1987, 1988, 1990, 1993 i 1995).

</doc>
<doc id="1091429" url="https://pl.wikipedia.org/wiki?curid=1091429" title="The Band Geek Mafia">
The Band Geek Mafia

The Band Geek Mafia – piąty studyjny album zespołu Voodoo Glow Skulls. Album został wydany 14 lipca 1998 roku przez Epitaph Records.

</doc>
<doc id="1091436" url="https://pl.wikipedia.org/wiki?curid=1091436" title="Osadnik polowy">
Osadnik polowy

Osadnik polowy – wyrobisko podziemne wykonane w pokładzie węgla (lub innej kopaliny) służące do oczyszczania wody podsadzkowej oraz do gromadzenia wody spływającej z podsadzanych wyrobisk w kopalniach. 

</doc>
<doc id="1091439" url="https://pl.wikipedia.org/wiki?curid=1091439" title="Naidoo">
Naidoo



</doc>
<doc id="1091441" url="https://pl.wikipedia.org/wiki?curid=1091441" title="KPK Białystok">
KPK Białystok



</doc>
<doc id="1091442" url="https://pl.wikipedia.org/wiki?curid=1091442" title="László Bölöni">
László Bölöni



</doc>
<doc id="1091446" url="https://pl.wikipedia.org/wiki?curid=1091446" title="For the Queen">
For the Queen

For the Queen – czwarty album studyjny niemieckiego DJ-a i producenta - Tomcrafta. Wydany w Niemczech 14 września 2007 roku przez wytwórnię Kosmo Records.

</doc>
<doc id="1091447" url="https://pl.wikipedia.org/wiki?curid=1091447" title="Graeme Brown">
Graeme Brown

Graeme Allen Brown (ur. 9 kwietnia 1979 w Darwin) – australijski kolarz torowy i szosowy, dwukrotny mistrz olimpijski i dwukrotny medalista torowych mistrzostw świata.
Kariera.
Pierwszy sukces w karierze Graeme Brown odniósł w 1997 roku, kiedy został mistrzem świata juniorów w drużynowym wyścigu na dochodzenie. W 2000 roku brał udział w igrzyskach olimpijskich w Sydney, gdzie zajął piąte miejsce w tej samej konkurencji. Dwa lata później, podczas igrzysk Wspólnoty Narodów w Manchesterze zdobył złote medale w drużynowym wyścigu na dochodzenie i scratchu. Na rozgrywanych w 2003 roku mistrzostwach świata w Stuttgarcie Australijczycy w składzie: Peter Dawson, Brett Lancaster, Luke Roberts i Graeme Brown wywalczyli złoty medal w drużynowym wyścigu na dochodzenie, a na igrzyskach w Atenach w 2004 roku wspólnie z Lancasterem, Robertsem i Bradleyem McGee zdobył złoty medal olimpijski w tej samej konkurencji. Na greckich igrzyskach najlepszy okazał się także w madisonie (startując w parze ze Stuartem O’Gradym). Medal zdobył także na mistrzostwach świata w Manchesterze w 2008 roku, gdzie wraz z kolegami z reprezentacji zajął trzecie miejsce w drużynowym wyścigu na dochodzenie. W tej konkurencji wystąpił również na igrzyskach olimpijskich w Pekinie, gdzie Australijczycy zajęli czwartą pozycję.

</doc>
<doc id="1091451" url="https://pl.wikipedia.org/wiki?curid=1091451" title="Droga magistralna M1 (Białoruś)">
Droga magistralna M1 (Białoruś)

Droga magistralna M1 (biał. Магістраль М1, ros. Магистраль М1) – trasa szybkiego ruchu na terenie Białorusi. Droga stanowi fragment trasy europejskiej E30 i jest bardzo ważnym połączeniem drogowym Mińska oraz Moskwy z zachodnią częścią Europy. Magistrala M1 biegnie od przejścia granicznego na granicy białorusko-rosyjskiej przez Orszę, Borysów, Mińsk i Baranowicze w kierunku Brześcia (granica polsko-białoruska) i dalej polskiej drogi krajowej nr 2. Trasa biegnie równolegle do linii kolejowej Warszawa – Moskwa. Maksymalna dopuszczalna prędkość w ciągu drogi to 120 km/h.
Historia.
Droga została zbudowana w latach 70. XX w. jako białoruski fragment planowanej autostrady „Olimpijki” z okazji zbliżających się Letnich Igrzysk Olimpijskich, które miały się odbyć w Moskwie w 1980.
Modernizacje.
W latach lat 90. rozpoczęto modernizację trasy. W 1998 zakończono przebudowę odcinka Iwacewicze – Mińsk o długości 234 km do parametrów autostrady. W tym samym roku dokonano remontu trasy między Borysowem a Orszą (123 km), a w 1999 przebieg drogi M1 wyprowadzono poza Mińsk.
W latach 2002 – 2005 przeprowadzono remont odcinków przy granicach z Polską oraz Rosją. W 2004 w ramach współpracy z polską Generalną Dyrekcją Dróg Krajowych i Autostrad (GDDKiA) oddano do użytku nowy most nad Bugiem. Obecnie trasa M1 omija Brześć od północy, a stary przebieg przez miasto do granicy z Polską wykorzystywany jest głównie przez ruch lokalny.
Opłaty.
Przejazd drogą M1 jest płatny – należy zakupić urządzenie pokładowe do uiszczania opłaty BelToll (analogiczne do polskiego viaTOLL), ponieważ na trasie obowiązuje elektroniczny system poboru opłat. System działa od 1 lipca 2013 roku, a koszt przejazdu na terenie Białorusi można obliczyć na stronie systemu BelToll (dla samochodu osobowego jest to 24,4 €). Dawniej w ciągu arterii znajdowały się cztery punkty poboru opłat – Fiedkowicze (35. km), Kolosowo (295. km), Krupki (468. km) i Redźki (609. km).

</doc>
<doc id="1091457" url="https://pl.wikipedia.org/wiki?curid=1091457" title="Bloated">
Bloated



</doc>
<doc id="1091458" url="https://pl.wikipedia.org/wiki?curid=1091458" title="The Potty Training Years 1988–1992">
The Potty Training Years 1988–1992

The Potty Training Years 1988 – 1992 – album kompilacyjny zespołu Voodoo Glow Skulls, wydany przez Signal Sound Systems Records i El Pocho Loco Records.

</doc>
<doc id="1091460" url="https://pl.wikipedia.org/wiki?curid=1091460" title="Targówek (stacja kolejowa)">
Targówek (stacja kolejowa)

Targówek – stacja kolejowa w Warszawie na nieistniejącej już linii Mareckiej Kolei Dojazdowej i Targówek – Warszawa Most.

</doc>
<doc id="1091462" url="https://pl.wikipedia.org/wiki?curid=1091462" title="Droga magistralna M3 (Białoruś)">
Droga magistralna M3 (Białoruś)

Droga magistralna M3 (, ) – trasa szybkiego ruchu na terenie Białorusi. Droga M3 łączy stolicę Białorusi, Mińsk, z północą kraju. Trasa biegnie od Mińska w kierunku miasta Lepel i Witebska. Droga ta jest często używana przez turystów pragnących dotrzeć nad Jezioro Narocz.

</doc>
<doc id="1091464" url="https://pl.wikipedia.org/wiki?curid=1091464" title="Emergency 2 - The Ultimate Fight for Life">
Emergency 2 - The Ultimate Fight for Life



</doc>
<doc id="1091466" url="https://pl.wikipedia.org/wiki?curid=1091466" title="Samsung SGH-Z370">
Samsung SGH-Z370

Samsung Z370 – telefon komórkowy 2.5G firmy Samsung.

</doc>
<doc id="1091468" url="https://pl.wikipedia.org/wiki?curid=1091468" title="Jewgienij Pigusow">
Jewgienij Pigusow

Jewgienij Pigusow, ros. Евгений Анисимович Пигусов (ur. 31 marca 1961 w Kemerowie) – rosyjski szachista, arcymistrz od 1987 roku.
Kariera szachowa.
Na przełomie 1979 i 1980 roku podzielił II-V miejsce w rozegranych w Groningen mistrzostwach Europy juniorów do lat 20. W połowie lat 80. zaczął odnosić znaczące sukcesy na arenie międzynarodowej. W 1984 r. podzielił I m. (wspólnie z Giennadijem Tunikiem) w Ułan Bator, w 1985 r. zwyciężył w kołowym turnieju w Bayamo oraz podzielił III m. w Hawanie (turniej B memoriału Jose Raula Capablanki, za Carlosem Garcią Palermo i Anatolijem Wajserem, a wraz z Miloradem Knezeviciem), w 1986 r. podzielił II m. w Taszkencie (za Igorem Nowikowem, wraz z Aleksandrem Chasinem, Lembitem Ollem i Aleksandrem Jermolińskim) oraz zwyciężył (wraz z Wasilijem Smysłowem, Aleksandrem Czerninem i Laszlo Cserną) w Kopenhadze, natomiast w 1987 r. podzielił II m. w Moskwie (za Grigorijem Kajdanowem, wraz z Aleksiejem Wyżmanawinem) oraz zwyciężył (wraz z Siergiejem Smaginem i Andriejem Charitonowem) w Soczi.
W kolejnych latach sukcesy odniósł m.in. w: Dordrechcie (1988, dz. II m. za Aleksandrem Chalifmanem, wraz z Ralfem Lau i Lukiem Winantsem), Belgradzie (1988, turniej eliminacyjny "GMA", dz. I m wraz z m.n. Michaiłem Gurewiczem, Lwem Psachisem i Lwem Poługajewskim), Sankt Petersburgu (1993, turniej strefowy, dz. I m.), Komotini (1993, dz. I m. m.in. wraz z Ildarem Ibragimowem i Vasiliosem Kotroniasem), Reykjaviku (1994, dz. I m. wraz z Hannesem Stefanssonem i Wadimem Zwiagincewem), Pekinie (1997, III m. za Siergiejem Tiwiakowem i Borysem Altermanem), Tuli (dz. II m. za Andriejem Charłowem) oraz w Dubaju (2002, dz. II m. za Aleksandrem Gołoszczapowem, m.in. wraz z Jaanem Ehlvestem, Siergiejem Wołkowem i Michaiłem Ułybinem).
W 1993 r. awansował do rozegranego w Biel/Bienne turnieju międzystrefowego, w którym zajął 42. miejsce wśród 73 uczestników. Wystąpił również w pucharowym turnieju o mistrzostwo świata, w roku 2001 w Moskwie pokonał w I rundzie Zhang Pengxianga, ale w II przegrał z Aleksiejewem Driejewem i odpadł z dalszej wywalizacji.
Najwyższy ranking w karierze osiągnął 1 stycznia 2002 r., z wynikiem 2623 punktów zajmował wówczas 65. miejsce na światowej liście FIDE.

</doc>
<doc id="1091471" url="https://pl.wikipedia.org/wiki?curid=1091471" title="Symbolic (album Voodoo Glow Skulls)">
Symbolic (album Voodoo Glow Skulls)

Symbolic – siódmy studyjny album zespołu Voodoo Glow Skulls. Album został wydany 12 września 2000 roku przez Epitaph Records.

</doc>
<doc id="1091472" url="https://pl.wikipedia.org/wiki?curid=1091472" title="The Potty Training Years">
The Potty Training Years



</doc>
<doc id="1091481" url="https://pl.wikipedia.org/wiki?curid=1091481" title="Elfride Jelinek">
Elfride Jelinek



</doc>
<doc id="1091491" url="https://pl.wikipedia.org/wiki?curid=1091491" title="Drogi na Białorusi">
Drogi na Białorusi

Drogi na Białorusi () – sieć dróg krajowych, republikańskich oraz lokalnych na terenie Białorusi przeznaczonych dla ruchu samochodowego.
Zarządcą większości dróg jest Bieławtodor () podlegający pod Ministerstwo Transportu i Komunikacji Republiki Białorusi (biał. Міністэрство транспарта і камунікацый Рэспублікі Беларусь). 
Całkowita długość dróg publicznych na Białorusi wynosi ok. 83 tys. km oraz istnieje ponad 200 tys. km dróg innego znaczenia (m.in. przemysłowe, leśne). Liczba utwardzonych dróg stanowi 337 km/1000 km2 powierzchni, co daje niski wskaźnik w porównaniu z państwami europejskimi o rozwiniętej sieci drogowej - średnio 906 km/1000 km2.
Istnieją dwie główne grupy dróg publicznych:
Numeracja dróg.
Po upadku Związku Radzieckiego w 1991 roku, na Białorusi ustanowiono nową numerację dróg. Główna trasa tranzytowa – M1 – nadal posiada numer z czasów ZSRR. Pozostałe drogi mają inne numery. Obecnie magistrale mają numery M1 – M12 oraz M14, przy czym M9 jest obwodnicą Mińska, znaną także jako MKAD. Istnieje ograniczona liczba dróg oznaczonych jako republikańskie. Po samym numerze drogi nie można rozróżnić czy jest ona autostradą. Nie wszystkie drogi magistralne są autostradami. 
Lista dróg ekspresowych.
Oznaczenie drogi ekspresowej ma M1 ma od węzła z M10 do miejsca 0,5 km na zachód od skrzyżowania z drogą P87.
Drogi płatne na Białorusi.
1 lipca 2013 uruchomiony został system elektronicznego poboru opłat za przejazd drogami Białorusi (BelToll). Opłata pobierana jest za przejazd na wybranych odcinkach dróg magistralnych:
Opłacie podlegają pojazdy o dopuszczalnej masie całkowitej powyżej 3,5 tony oraz pojazdy o masie poniżej 3,5 t niezarejestrowane w żadnym z państw Unii Celnej Białorusi, Kazachstanu i Rosji. Na system składają się bramownice nad jezdnią oraz urządzenia instalowane w pojazdach. Stawka opłaty jest wyrażona w euro i dla samochodów osobowych wynosi 0,04 € za kilometr. Płatność przeliczana jest na ruble po aktualnym kursie.

</doc>
<doc id="1091492" url="https://pl.wikipedia.org/wiki?curid=1091492" title="Centrino Duo">
Centrino Duo



</doc>
<doc id="1091493" url="https://pl.wikipedia.org/wiki?curid=1091493" title="Radio Kampus">
Radio Kampus



</doc>
<doc id="1091494" url="https://pl.wikipedia.org/wiki?curid=1091494" title="Centrino Pro">
Centrino Pro



</doc>
<doc id="1091495" url="https://pl.wikipedia.org/wiki?curid=1091495" title="Sandro Achmeteli">
Sandro Achmeteli

Aleksandre (Sandro) Achmeteli (; ur. 13 kwietnia 1886 we wsi Anaga, zm. 27 czerwca 1937) – gruziński pisarz, malarz, reżyser. 
Życiorys.
Sandro Achmeteli urodził się w górskiej wiosce Anaga w regionie Kachetii w rodzinie księdza. Pracował w teatrze im. Szoty Rustawelego w Tbilisi, gdzie do 1937 roku był dyrektorem artystycznym i głównym reżyserem. Po przemówieniu Berii z dnia 15 maja 1937 roku, w którym Beria zaatakował grupę artystów gruzińskich, za niewystarczające jego zdaniem poparcie ustroju sowieckiego, aresztowany i zabity w 1937 roku.

</doc>
<doc id="1091499" url="https://pl.wikipedia.org/wiki?curid=1091499" title="Down Bottom">
Down Bottom

Down Bottom to wydany w 1999 roku dwupłytowy singel amerykańskiej grupy hip-hopowej Ruff Ryders. Promuje z albumu "Ryde or Die Vol. 1".
W "Down Bottom" występują Drag-On (w pierwszej i trzeciej zwrotce), Juvenile (w drugiej zwrotce) i Swizz Beatz (w refrenie), w który jest autorem podkładu. "Down Bottom" można usłyszeć w grach Washington Wizards, kiedy drużyna wygra. Swizz Beatz nawiązał do refrenu w utworze "Busta Ya Gunz" ze swojej najnowszej płyty "One Man Band Man". Remiks tego utworu z Yung Wunem pojawił się na singlu Drag-Ona, "Spit These Bars", a potem na płycie "Ruff Ryders Presents – Drag-On".
B-Sidem singla jest "Some X Shit", w którym występuje DMX, a w refrenie dodatkowo Swizz Beatz, który skomponował podkład. Do tego utworu DMX wykorzystał swój tekst ze starego utworu "Ghetto Life".

</doc>
<doc id="1091506" url="https://pl.wikipedia.org/wiki?curid=1091506" title="Dendrerpeton">
Dendrerpeton

Dendrerpeton - rodzaj płaza z rzędu temnospondyli, żyjącego od wczesnego po późny karbon na terenie obecnej Ameryki Północnej (Joggins w Nowej Szkocji) oraz być może dzisiejszej Irlandii.
Większość znalezionych okazów zachowała się w szczątkach pni drzew. Odkryto jednak pojedynczy okaz zwierzęcia nieznajdujący się w środku drzewa i pozwalający na pełne odtworzenie jego anatomii.
Ciało dendrerpetona mierzyło do 100 cm długości. Stosunek długości głowy do tułowia był mniejszy niż 1 do 2 (zwierzę posiadało tylko 24 kręgi przedkrzyżowe). Dendrerpeton miał dużą głowę, zaokrągloną w części tylnej.
Uważa się, że był jednym z pierwszych temnospondyli o dobrze rozwiniętym uchu środkowym, na co wskazują wcięcia uszne w czaszce. Świadczy to o tym, że mógł już prowadzić głównie lądowy tryb życia, w przeciwieństwie do typowo wodnych i wodno-lądowych płazów żyjących przed nim i w czasie jego występowania. Dendrerpeton mógł odbierać prawdopodobnie drgania przenoszone przez ziemię, ale nie przez powietrze. Fakt ten świadczy, że ucho płazów rozwinęło się niezależnie od analogicznych organów u gadów i dzisiejszych ssaków.

</doc>
<doc id="1091509" url="https://pl.wikipedia.org/wiki?curid=1091509" title="Bitwa pod Łojowem (1651)">
Bitwa pod Łojowem (1651)

Bitwa pod Łojowem, znana także jako druga bitwa pod Łojowem miała miejsce 6 lipca 1651 koło Łojowa, ok. 50 km od Czernihowa, podczas powstania Chmielnickiego i podobnie jak pierwsza, zakończyła się zwycięstwem wojsk litewskich pod dowództwem Janusza Radziwiłła.
Już kilka tygodni po bitwie pod Beresteczkiem, Bohdanowi Chmielnickiemu udało się zebrać rozproszonych Kozaków i wsparty przez Tatarów ponownie stanowił poważne zagrożenie. Tymczasem po stronie polskiej pospolite ruszenie, podobnie jak i król Jan Kazimierz, odmówiło dalszej walki i wróciło do domów. W głąb Ukrainy ruszyły oddziały zaciężne. 3 września hetmani koronni (Potocki i Kalinowski) zajęli Lubar. Na spotkanie z oddziałami koronnymi zdążał na czele wojsk litewskich (11 chorągwi jazdy litewskiej, w tym 2 chorągwie tatarskie Sienkiewicza i Murzy, w sumie 4000 żołnierzy) Janusz Radziwiłł, rozbijając 6 lipca osłonowe oddziały kozackie pułkownika Martyna Nebaby (15 000 głównie piechoty) idące na Homel pod Łojowem nad Dnieprem. Zwycięski hetman polny litewski, po uwolnieniu trzytysięcznego oddziału jazdy kozackiej oblężonego w Krzyczewie, 4 sierpnia zajął Kijów.

</doc>
<doc id="1091511" url="https://pl.wikipedia.org/wiki?curid=1091511" title="Łowca dusz">
Łowca dusz

 – manga autorstwa Ryu Fujisakiego (znana również pod nazwą Soul Hunter). Fujisaki został zainspirowany antyczną chińską powieścią "Fēngshén yǎnyì". Manga była drukowana w magazynie „Shūkan Shōnen Jump” w latach 1996–2000. 
Na jej podstawie powstała seria anime, które w Polsce po raz pierwszy zostało wyemitowane pod koniec lat 90. przez stację RTL 7.
Fabuła.
Zaniepokojeni Bogowie z góry KunLun obserwują chaos w jakim zaczyna się pogrążać świat zwykłych śmiertelników po tym, jak ich władca zostaje opętany przez złe moce czarownicy Da Ji. Wysyłają młodego czarodzieja lekkoducha imieniem TaiKun, aby pokonał złych czarodziejów oraz Da Ji – przyczyny nieszczęść i głodu w świecie ludzi.

</doc>
<doc id="1091514" url="https://pl.wikipedia.org/wiki?curid=1091514" title="Micheil Dżawachiszwili">
Micheil Dżawachiszwili

Micheil Dżawachiszwili (gruz. მიხეილ ჯავახიშვილი, nazwisko rodowe: Adamaszwili gruz. ადამაშვილი; ur. 8 listopada 1880 w Cerakwi, zm. 30 września 1937 w Tbilisi) – gruziński pisarz, uważany za jednego z czołowych gruzińskich pisarzy XX wieku. Był wybitną postacią publiczną i polityczną, jednym z liderów narodowego ruchu wyzwoleńczego 1921–1924. Jego pierwsza krótka historia ukazała się w 1903 roku, chociaż jego kolejne dzieło zostało opublikowane dopiero w latach dwudziestych XX wieku.
Życiorys.
Młodość.
Urodził się 8 listopada 1880 r. jako Micheil Adamaszwili we wsi Cerakwi. Kwestia nazwiska została wyjaśniona przez samego pisarza: jego dziadek, urodzony jako Dżawachiszwili, zabił człowieka i uciekł do Kachetii, gdzie przyjął nazwisko Toklikiszwili. Jego syn Saba został zarejestrowany jako Adamaszwili. Micheil również nosił to nazwisko w młodości, ale później wrócił do Dżawachiszwili.
Zapisał się na studia, ale rodzinna tragedia zmusiła go do ich porzucenia: zabito jego matkę i siostrę, a jego ojciec wkrótce potem zmarł. Po powrocie do Gruzji w 1901 r. pracował w hucie miedzi w Kachetii. Jego pierwsza historia została opublikowana w 1903 r. pod pseudonimem Dżawachiszwili. W 1906 r. represje zmusiły go do wyjazdu do Francji, gdzie studiował sztukę i ekonomię polityczną na Uniwersytecie Paryskim. Po długich podróżach w latach 1908–1909 w tajemnicy powrócił do swojej ojczyzny, aby w 1910 r. zostać aresztowany i zesłany. Powrócił w 1917 r. i po prawie piętnastu latach przerwy wznowił pisanie. W 1921 r. wstąpił do Narodowo-Demokratycznej Partii Gruzji i był w opozycji do rządu radzieckiego ustanowionego w Gruzji w tym samym roku. Jego kolejnymi publikacjami była seria artykułów publicystycznych krytykujących rosyjskie władze.
W 1923 r. Dżawachiszwili został aresztowany i skazany na śmierć, ale został zwolniony za wstawiennictwem Gruzińskiego Związku Pisarzy i zwolniony po sześciu miesiącach więzienia. Pogodzenie Dżawachiszwilego z reżimem sowieckim było jedynie powierzchowne, a jego stosunki z nowymi władzami pozostawały niepewne.
Kariera zawodowa.
Dżawachiszwili umiejętnie włączył frazeologię ludową do znormalizowanego języka narracji. W swoich najlepszych pismach powieściopisarz łączy niszczycielski realizm i charakterystyczne dowcipne akcenty z leżącym u ich podstaw pesymizmem i anarchią, aby kontrastować życie wiejskie i miejskie, czasy carskie i radzieckie. Jego fabuły, czasami otwarcie zbuntowane, pełne przemocy i seksualne, namiętnie przecinają tradycyjne tabu i wierzą w jakiekolwiek pojednanie z nowym światem.
W swojej najbardziej typowej i wpływowej powieści "Dżakos chiznebi", opublikowanej po raz pierwszy w 1924 r., Dżawachiszwili przeciwstawia zarozumiałość, chwytanie i oszustwo Jaqo z jego ofiarą, księciem Teimurazem Chevistavim, sympatycznym intelektualistą i nieefektywnym filantropem. Jaqo rabuje jego fortunę, jego piękną i ukochaną żonę Margo. W osobie Teimuraza ukazany został upadek starej szlachty, rozczarowanie.
Ukoronowaniem twórczości Dżawachiszwilego była powieść "Arsena Marabdeli", napisana w latach 1933–1936. Pisarz spędził lata na badaniach i przepisywaniu rosyjskiej i gruzińskiej wersji powieści. Fabuła oparta jest na życiu prawdziwej postaci historycznej, zbójczyni Arseny Odzelaszwili. Dżawachiszwili koncentruje się na tragicznej potrzebie, która powoduje, że rycerska chłopska Arsena przekształca się w typowego XIX-wiecznego bandytę. Chociaż historię walki, wyjętej spod prawa Arseny, ze szlachtą uważano za „ideologicznie poprawną”, lewicowi krytycy byli podejrzliwi wobec rozpoznawalnych podobieństw Dżawachiszwilego między Rosją Cesarską a państwem sowieckim. Dżawachiszwili włożył wiele swoich myśli do ust Arseny. Jednym z przykładów jest jego słynne zdanie: „Rosja galopuje po Europie, a krwawiące ciało, które ciągnie po niej na linie, to Gruzja”.
Poglądy polityczne.
Z powodu patriotycznych poglądów Dżawachiszwili był kilkukrotnie aresztowany. Po aneksji Gruzji był zawsze pod specjalnym nadzorem ze względu na swoje poglądy i byłe członkostwo w Partii Narodowo-Demokratycznej. W 1924 r. był podejrzany o udział w rebelii patriotycznej, został uwięziony, a po serii przesłuchań i tortur skazany na śmierć. Przeżył z powodu „dobrego nastroju” Sergo Ordżonikidze.
Po dojściu do władzy Ławrientija Berii zakaz został cofnięty, a Dżawachiszwili na krótki czas zyskał przychylność. Jego "Arsena Marabdeli" została ponownie opublikowana. Nie był jednak w stanie uniknąć ostrej krytyki ze strony bolszewików. Co więcej, był podejrzany o ostrzeżenie pisarza Grigola Robakidze o zbliżającym się aresztowaniu i pomocy mu w ucieczce do Niemiec w 1930 r.
Ostatnie lata życia.
Powieściopisarz został aresztowany 14 sierpnia 1937 r. i torturowany w obecności Berii, dopóki nie podpisał „spowiedzi”. Został zastrzelony 30 września 1937 r. Jego majątek został skonfiskowany, a archiwa zniszczone. Jego brat został również zastrzelony.
Dżawachiszwili pozostał cenzurowany do późnych lat 50. XX wieku, kiedy to został zrehabilitowany a jego prace zostały ponownie opublikowane.

</doc>
<doc id="1091515" url="https://pl.wikipedia.org/wiki?curid=1091515" title="Barbie i magia tęczy">
Barbie i magia tęczy

Barbie i magia tęczy (ang. "Barbie Fairytopia: Magic Rainbow", 2007) – amerykański film animowany z lalką Barbie w roli głównej.
Fabuła.
Bajka opowiada kolejną część przygód wróżki Eliny. Tym razem Elinę odwiedza Azura aby przekazać jej, że wybrała ją jako swą uczennicę do nauki Wiosennego Lotu. Elina zgadza się. Lecąc do pałacu, spotyka ucznia - Lipca, który także jest tu dla nauki wiosennego lotu. Jak się okazuje, tylko Lipiec i Radość są mili dla Eliny, za to reszta uczniów wprost przeciwnie. Elina pomaga żabie, która okazuje się być Laverną. Opiekunowie zostają uśpieni i uczniowie muszą wykonać wiosenny lot. Jednak pod postacią Błyskotki( jednej z uczennic) ukrywa się Laverna. Na szczęście Elina ratuje Błyskotkę i wszyscy pokonują Lavernę. W ostatniej chwili udaje się uwolnić pierwszą wiosenną tęcze.
Obsada.
i inni
Wersja polska.
W wersji polskiej udział wzięli:
Dialogi: Barbara Robaczewska
Reżyseria: Joanna Węgrzynowska
Zgranie: Jens Ryberg
Kierownictwo produkcji: Beata Jankowska
Koordynator produkcji: Agnieszka Zwolińska
Wersja polska: Sun Studio

</doc>
<doc id="1091518" url="https://pl.wikipedia.org/wiki?curid=1091518" title="Nadzabijanie">
Nadzabijanie



</doc>
<doc id="1091530" url="https://pl.wikipedia.org/wiki?curid=1091530" title="Julianna twerska">
Julianna twerska

Julianna Aleksandrowna Twerska, ros. Ульяна Александровна Тверская (ur. ok. 1325, zm. 17 marca 1391) – córka wielkiego księcia Aleksandra twerskiego oraz Anastazji halickiej, druga żona księcia litewskiego Olgierda. Matka króla Polski Władysława II Jagiełły.
Życiorys.
Ojciec Julianny, Aleksander twerski w 1329 otrzymał schronienie i wsparcie od Giedymina w jego konflikcie z księciem moskiewskim Iwanem Kalitą, poddanym Ozbega.
W 1349 Olgierd Giedyminowic wielki książę litewski wysłał posłów do Złotej Ordy, proponując Dżani Begowi sojusz przeciwko księciu Siemionowi Moskiewskiemu, lecz oferta ta nie została przyjęta. W tej sytuacji w 1350 Olgierd zawarł z Siemionem pokój oraz ożenił się z jego szwagierką Julianną. Siostra Julianny, Maria, była już wtedy żoną Siemiona.
Wkrótce po przyjęciu przez Jagiełłę chrztu i objęciu przez niego polskiego tronu Julianna wycofała się do monasteru pieczerskiego w Kijowie, gdzie przyjęła imię Maryna (Marina). Według innej wersji wielka księżna spędziła resztę życia w ufundowanym przez siebie po śmierci męża monasterze Świętego Ducha w Witebsku. Tradycja przypisuje księżnej Juliannie działalność fundatorską. Decyzją księżniczki twerskiej wybudowana ok. 1340 r. drewniana cerkiew prawosławna w Wilnie została zastąpiona budowlą z cegły (dziś na tym miejscu znajduje się cerkiew św. Mikołaja). Zmarła 17 marca 1391 r. (dawniej badacze podawali 1392 jako rok jej śmierci). Na inskrypcję z datą dzienną zgonu księżnej natrafiono w marcu 2012 r. w czasie remontu monasteru Przemienienia Pańskiego w Połocku. 5 grudnia 2018 r. Julianna Twerska została kanonizowana przez Ukraińską Autokefaliczną Cerkiew Prawosławną.
Julianna i Olgierd mieli szesnaścioro dzieci:

</doc>
<doc id="1091533" url="https://pl.wikipedia.org/wiki?curid=1091533" title="Manuel Apicella">
Manuel Apicella

Manuel Apicella (ur. 19 kwietnia 1970 w Longjumeau) – francuski szachista, arcymistrz od 1996 roku.
Kariera szachowa.
W latach 90. XX wieku należał do ścisłej czołówki francuskich szachistów. Trzykrotnie (1994, 1996, 2000) reprezentował narodowe barwy na szachowych olimpiadach oraz dwukrotnie (1989, 1992) w drużynowych mistrzostwach Europy. Wielokrotnie startował w finałach indywidualnych mistrzostw Francji, największy sukces osiągając w roku 1992 w Strasburgu, gdzie zdobył tytuł mistrza kraju. Drugi medal (srebrny) zdobył dwa lata później w Chambéry, po porażce z Marcem Santo-Romanem w dogrywce o złoty medal.
Wielokrotnie brał udział w turniejach międzynarodowych, zwyciężając bądź dzieląc I miejsca w m.in. Béthune (1994), Belfort (1995), Clichy (1995), Tunisie (1997), Chanac (1999), Avoine (1999), Cap d'Agde (2002), Élancourt (2003), Bois-Colombes (2003, 2004, 2005), Saint-Chély-d’Aubrac (2004), Montecatini Terme (2006), Cannes (2006, 2007) oraz w Montpellier (2007, wspólnie z Sebastienem Maze).
Najwyższy ranking w karierze osiągnął 1 lipca 1996 r., z wynikiem 2560 punktów zajmował wówczas 5. miejsce wśród francuskich szachistów.

</doc>
<doc id="1091536" url="https://pl.wikipedia.org/wiki?curid=1091536" title="Józef Adamek (piłkarz)">
Józef Adamek (piłkarz)

Józef Janusz Adamek (ur. 21 lutego 1900 w Krakowie, zm. 1 października 1974 tamże) – polski piłkarz występujący na pozycji pomocnika lub napastnika, reprezentant Polski w latach 1924–1930.
Życiorys.
Urodził się 21 lutego 1900 w Krakowie jako synem Jana (z zawodu maszynista) oraz Józefaty. Miał dwie siostry: Annę i Stefanię, które były zawodniczkami sekcji lekkoatletycznej TS Wisła.
Przed II wojną światową pracował jako urzędnik skarbowy w Krakowie. Tam zmarł 1 października 1974. Pochowany na Cmentarzu Rakowickim (kwatera L-49-19).
Kariera klubowa.
Był wychowankiem Wisły Kraków i jej barwy reprezentował przez całą karierę. Debiutował w 1919 roku. Grał w finałach mistrzostw Polski, a później w lidze. Dwukrotnie zdobył tytuł mistrza Polski (1927, 1928), triumfował także w premierowej edycji Pucharu Polski w 1926. Sportową karierę zakończył w 1933 roku.
Kariera reprezentacyjna.
W kadrze debiutował 10 czerwca 1924 w meczu ze Stanami Zjednoczonymi, ostatni raz zagrał w 1930. Łącznie w biało-czerwonych barwach rozegrał 9 oficjalnych spotkań i strzelił 2 bramki.
Kariera trenerska.
Jako szkoleniowiec prowadził Fablok Chrzanów, KS Chełmek, Związkowca Kraków oraz Victorię Jaworzno. Pracował również jako trener młodzieży w Wiśle Kraków.
Linki zewnętrzne.
Biografia piłkarza

</doc>
<doc id="1091537" url="https://pl.wikipedia.org/wiki?curid=1091537" title="Paolo Iaszwili">
Paolo Iaszwili

Paolo Iaszwili (gruz. პაოლო იაშვილი; ur. 29 czerwca 1894 k. Kutaisi, zm. w 22 lipca 1937 w Tbilisi) - gruziński poeta, tłumacz, eseista. Był symbolistą, autorem wielu wierszy i poematów.
Życiorys.
Młodość.
Urodzony w pobliżu Kutaisi, kształcił się w Kutaisi, Anapa i Paryżu. Po powrocie do Gruzji w 1915r. stał się jednym ze współzałożycieli i ideologów gruzińskiej grupy symbolicznej Blue Horns oraz redagował czasopismo literackie Tsisperi Qantsebi („Niebieskie rogi”).
Na początku lat dwudziestych Iaszwili pojawił się jako lider gruzińskiej po-symbolistycznej i eksperymentalnej poezji. Jego oddanie mistyce i „czystej sztuce” zanikło pod sowiecką presją ideologiczną pod koniec lat dwudziestych, kiedy klasyka literatury gruzińskiej została skutecznie zakazana, a gruziński establishment literacki został zmuszony do poddania się dogmatom socjalistycznym. Wielu czołowych pisarzy zostało praktycznie uciszonych, ponieważ Iaszwili stał się agentem reklamowym dla inżyniera hydroelektrycznego Valodii Jikii.
Po dojściu do władzy Ławrientija Berii przywrócił wielu gruzińskich pisarzy do poparcia, próbując zepchnąć ich do sowieckiego obozu ideologicznego. Zanieczyszczenie byłych symbolistów dogmatem socjalistycznym było bolesnym procesem, ale Iaszwili musiał w końcu dostosować się do doktryn sowieckich, ponieważ jego poezja stawała się coraz bardziej ideologiczna. Beria uczynił go nawet członkiem Centralnego Komitetu Zakaukazia.
Rodzina.
Matka Paolo była szlachetną, cnotliwą, głęboko wierzącą i gościnną kobietą. Jego ojciec, Davit, był znaną postacią w całej zachodniej Gruzji, uczonym w Kijowie.
Przyjaciele Paolo często odwiedzali zamożną, dużą rodzinę. Jibo, znany farmaceuta, miał także dwupiętrowy dom w Kutaisi. To tutaj Edo Bina opublikował później wydania czasopism Paolo - „Golden Aries” i „Blue Kant”.
Edukacja.
Od 1 września 1900r. rodzice Paolo wysłali go do gimnazjum klasycznego w Kutaisi. Wybitni przedstawiciele przyszłej grupy literackiej „Bluesa”: Valerian Gaprindashvili i Titian Tabidze studiowali razem z nim. Już potężny narodowo-patriotyczny duch uczniów klasycznego gimnazjum został jeszcze bardziej wzmocniony przez rewolucję 1905 roku.
Od 1911 roku poeta kontynuował naukę w prywatnym gimnazjum w Anapa. W 1913 roku Paolo wyjechał do Paryża i wstąpił do Instytutu Sztuki w pobliżu Luwru. Można powiedzieć, że czas spędzony w Paryżu odegrał decydującą rolę w tworzeniu Paolo Iaszwili jako wielkiego artysty. Szczególnie zafascynowało go dzieło pisarzy symbolistycznych. W 1915 roku poeta, który uciekł przed pożarami II wojny światowej i chaosu Europy, osiadł w Kutaisi i aktywnie zaangażował się w życie literackie.
Wielka czystka.
W szczytowym okresie Wielkich Czystków z lat 30. XX wieku podejmował desperackie próby wyegzekwowania się, wyznając swoje „błędy w ocenie” i powtarzając swoje oddanie Stalinowi i Berii. Był świadkiem, a nawet musiał uczestniczyć w publicznych procesach, które wyparły wielu jego współpracowników ze Związku Pisarzy, skutecznie skazując ich na śmierć. Zdrada jego ideałów całkowicie zdemoralizowała poetę. 22 lipca 1937 udał się do biura Związku Pisarzy i zastrzelił się.

</doc>
<doc id="1091540" url="https://pl.wikipedia.org/wiki?curid=1091540" title="Stanisław Panek">
Stanisław Panek



</doc>
<doc id="1091550" url="https://pl.wikipedia.org/wiki?curid=1091550" title="Ewgeni Mikeladze">
Ewgeni Mikeladze

Ewgeni Mikeladze, gruz. ევგენი მიქელაძე (ur. 1903, zm. 1937) – gruziński muzyk i dyrygent.
W latach 1933–1937 pełnił funkcję kierownika artystycznego Gruzińskiego Teatru Opery i Baletu oraz naczelnego dyrygenta Państwowej Orkiestry Symfonicznej Gruzji. W 1936 przyznano mu tytuł zasłużonego działacza sztuki Gruzińskiej Socjalistycznej Republiki Radzieckiej. Był ceniony nie tylko w ZSRR, ale i w krajach Europy Zachodniej.
W czasie wielkiej czystki w ZSRR, na fali represji wymierzonych w inteligencję i artystów gruzińskich, zorganizowanej przez Ławrientija Berię, został aresztowany. Torturowany w więzieniu przez Bachczo Kobułowa, zastępcę szefa gruzińskiego NKWD, został ostatecznie stracony w 1937. Dodatkową przyczyną, dla której padł ofiarą terroru, mógł być fakt, iż jego żoną była Ketewan Orachelaszwili, córka gruzińskiego działacza bolszewickiego Iwane Orachelaszwilego, który podobnie jak większość miejscowych starych bolszewików został w czasie czystki uwięziony, a następnie stracony. Wdowa po Mikeladzem do 1955 była więziona w łagrze dla małżonek "zdrajców ojczyzny" w Akmolińsku.

</doc>
<doc id="1091554" url="https://pl.wikipedia.org/wiki?curid=1091554" title="Stanisław Panek (polityk)">
Stanisław Panek (polityk)

Stanisław Panek (ur. 20 sierpnia 1928 r. w Rakszawie, zm. 14 października 2011 r. w Brzózie Królewskiej) – polski działacz polityczny.
Jego rodzicami byli Jan i Zofia z domu Waniowska. W czasie okupacji brał udział w walkach AK – Oddział Dywersji Kolejowej, oraz był łącznikiem.
Na tajnych kompletach ukończył gimnazjum w Łańcucie. Następnie zdał maturę w w Leżajsku w 1946. Absolwent Uniwersytetu Poznańskiego, wydziału agrotechnicznego (magister inżynier nauk agrotechnicznych). Po dyplomie pełnił funkcję asystenta na wydziale leśnym Uniwersytetu Poznańskiego.
Wieloletni działacz Polskiej Zjednoczonej Partii Robotniczej, zastępca przewodniczącego Wojewódzkiej Rady Narodowej we Wrocławiu (1962-1969), następnie (9 czerwca 1969 – 6 grudnia 1972) przewodniczący Prezydium Miejskiej Rady Narodowej we Wrocławiu.
Po funkcjach w radach narodowych został konsulem Polski w Czechosłowacji. Następnie był dyrektorem hoteli Orbis we Wrocławiu.

</doc>
<doc id="1091564" url="https://pl.wikipedia.org/wiki?curid=1091564" title="Patriarchat Kościoła katolickiego obrządku ormiańskiego">
Patriarchat Kościoła katolickiego obrządku ormiańskiego



</doc>
<doc id="1091569" url="https://pl.wikipedia.org/wiki?curid=1091569" title="Droga wojewódzka nr 124">
Droga wojewódzka nr 124

Droga wojewódzka nr 124 (DW124) – droga wojewódzka w woj. zachodniopomorskim o długości 26,582 km łącząca granicę państwa z miastem Chojna, przez które przechodzi droga krajowa nr 26 oraz droga krajowa nr 31. Droga przebiega przez powiat gryfiński. Zachodniopomorski Zarząd Dróg Wojewódzkich w Koszalinie określił ją jako drogę klasy G. Trasa podlega Rejonowi Dróg Wojewódzkich Chojna.
Historia numeracji.
Na przestrzeni lat trasa posiadała różne oznaczenia i kategorie/klasyfikacje:
Dopuszczalny nacisk na oś.
Od 13 marca 2021 roku na drodze dozwolony jest ruch pojazdów o nacisku pojedynczej osi napędowej do 11,5 tony z wyjątkiem wybranych odcinków oznaczonych znakiem zakazu B-19.
Do 13 marca 2021 r..
We wcześniejszych latach występowały ograniczenia dopuszczalnego nacisku na oś:

</doc>
<doc id="1091580" url="https://pl.wikipedia.org/wiki?curid=1091580" title="Historia Bułgarii w średniowieczu">
Historia Bułgarii w średniowieczu

Bułgaria należy do najstarszych państw słowiańskich. Jej mieszkańcy mówią językiem z grupy języków południowosłowiańskich, bardzo wcześnie przyjęli chrzest i posługują się cyrylicą – pismem używanym przez wschodnich i południowych Słowian. W rzeczywistości jednak pierwsze państwo bułgarskie zostało stworzone przez Protobułgarów (istnieją różne hipotezy na temat ich pochodzenia), którzy – na przestrzeni wieków, szczególnie po przyjęciu chrześcijaństwa – ulegał procesowi slawizacji. Protobułgarzy dotarli do Europy zapewne w II wieku naszej ery. Początkowo zasiedlili rozległe stepy pomiędzy morzami Czarnym i Kaspijskim, a w połowie IV wieku kraje kaukaskie. Od końca V wieku zaczęli podejmować zbrojne wyprawy przeciwko Bizancjum.
Wielka Bułgaria.
Protobułgarzy należeli do ludów koczowniczych. Ich głównym zajęciem był wypas bydła i hodowla koni. Pod tym względem nie różnili się zbytnio od Hunów i innych ludów tej grupy etnicznej. Byli również biegli w kowalstwie oraz myślistwie. Około 590-600 roku przekroczyli Dunaj i osiedlili się w dawnej rzymskiej prowincji Mezji. Tu zetknęli się ze Słowianami, z którymi jakoś udało im się dojść do porozumienia, ponieważ oba ludy prowadziły podobny tryb życia. Aby działać skuteczniej, siedem protobułgarskich plemion utworzyło silny związek militarny i podporządkowało się jednemu z wodzów – Kubratowi. Dzięki temu przymierzu mogły one kontrolować stepy nadczarnomorskie i tereny po obu stronach dolnego Dunaju. Był to znaczny obszar; zapewne z tego względu ówcześni historycy nadali związkowi plemion protobułgarskich nazwę Wielkiej Bułgarii.
Państwo Kubrata okazało się nietrwałe. Po śmierci swego twórcy rozpadło się, zgodnie z wcześniejszymi podziałami plemiennymi. Poszczególne grupy etniczne stały się łatwym łupem zarówno Słowian, jak i Chazarów, którzy od połowy IV wieku zamieszkiwali obszary nad dolną Wołgą i wschodnią częścią stepu Kubańskiego. W VII wieku Chazarowie stali się prawdziwą potęgą i w krótkim czasie rozszerzyli kontrolowany przez siebie obszar aż po Dniepr. Rozbici Protobułgarzy nie byli w stanie skutecznie oprzeć się najeźdźcy. Część z nich przyjęła zwierzchnictwo Chazarów, część utworzyła później Bułgarię Wołżańsko-Kamską a jeszcze inni, pod wodza chana Asparucha, około 680 roku zajęli północno-wschodni obszar dzisiejszej Bułgarii.
Pod rządami dynastii Dulo (681-740).
Wieść o przybyciu na teren cesarstwa licznej grupy Protobułgarów prędko dotarła do Konstantyna IV. Obawiając się niepewnych sąsiadów, cesarz postanowił uderzyć pierwszy. W 680 roku osobiście stanął na czele wielkiej floty i zaatakował tereny położone na północ od delty Dunaju. Do walki z armią Asparucha ściągnął nawet jazdę z Anatolii, zaprawioną w bojach z Persami.
W trakcie kampanii Konstantyn IV rozchorował się jednak i porzucił swoje oddziały, co przesądziło o klęsce. Jego wysłannicy naprędce podpisali traktat pokojowy, który w rękach Protobułgarów pozostawił całą Mezję, a ponadto przyznawał im wysoką daninę od cesarza. Dzięki zwycięstwu w 681 r. powstało pierwsze państwo bułgarskie. Wtedy również została wzniesiona stolica nowego państwa – Pliska. Po śmierci Asparucha w roku 702 chanem został jego syn (lub wnuk?) Terwel (Terbel), który okazał się zręcznym politykiem i bardzo zaborczym władcą. Już na początku swojego panowania zajął kawałek wschodniej Tracji, czym złamał traktat podpisany przez Asparucha. W 705 roku przyjął u siebie wygnanego cesarza bizantyjskiego Justyniana II. Ten przekonał go, aby dopomógł mu w odzyskaniu władzy. Zamiar powiódł się i Justynian II triumfalnie powrócił na tron. Jego przeciwnik, cesarz Tyberiusz III, zginął. Terwel w nagrodę otrzymał tytuł „cezara” i cesarskie przyrzeczenie, że daniny ze strony cesarstwa będą nadal napełniać jego skarbiec. Oprócz tego pozwolono mu, aby włączył do swojego terytorium Zagorię – niewielki skrawek północno-wschodniej Tracji. W rzeczywistości Justynian II nie zamierzał jednak długo tolerować Terwela. W 708 roku wyprawił się przeciw niemu na czele wielkiej armii. Poniósł jednak klęskę i utracił Warnę.
Pechowy cesarz jeszcze tylko trzy lata cieszył się władzą. Padł ofiarą spisku i został zamordowany. Kolejni dwaj cesarze Filipikos Bardanes i Anastazjusz II woleli nie drażnić Terwela i płacili mu daniny. Podobnie uczynił następca Anastazjusza Teodozjusz III, który w roku 716 zawarł kolejne porozumienie z Terwelem. Nowa granica pomiędzy Bułgarią a Bizancjum miała przebiegać wzdłuż linii dawnych umocnień bułgarskich zwanych „wielkim murem”. Ponadto cesarz zobowiązał się do składania władcy Bułgarów bogatych darów (o wartości 30 funtów złota) i do wymiany jeńców bułgarskich na bizantyjskich. Zezwolono też kupcom jednej i drugiej strony na swobodny handel na obszarze Bułgarii i Bizancjum. Jedynym wymogiem były przepustki opatrzone stosownymi pieczęciami, czyli pierwowzory paszportów.
Po śmierci Teodozjusza na tron bizantyjski wstąpił Leon III. Wzorem poprzedników ratyfikował on porozumienie z Bułgarami. W 717 roku poprosił ich nawet o pomoc, bowiem pod Konstantynopol nadciągnęli Arabowie. Terwel istotnie przybył z posiłkami i zadał Arabom ciężkie straty, co walnie przyczyniło się do przetrwania przez Bizantyjczyków oblężenia, ale w 718 roku zmarł, a o tron zaczęli walczyć liczni następcy.
Upadek.
Nieznane jest imię sukcesora Terwela. Dopiero w 725 roku chanem został Sewar – władca niezbyt aktywny na arenie międzynarodowej. Panował do 740 r. Nie wiadomo czy pozostawił prawowitych następców. wiadomo jedynie, że po nim chanem został Kormisosz, następnie Winech – obaj z rodu Wokiłów (740-762).
Nic nie wskazuje na to, by prowadzili politykę podbojów. Wprost przeciwnie – starali się utrzymać stan posiadania, a i to przychodziło im z trudem. Cesarz Konstantyn V postanowił położyć kres bułgarskiemu państwu. W 755 roku rozbił wojska Kormisosza pod Konstantynopolem. Następnie osiedlił w Tracji Ormian i Syryjczyków, którzy mieli stanowić naturalną barierę etniczną dla Bułgarów.
Bojarzy nie zamierzali dłużej znosić nieudolnego władcy. W roku 761 podnieśli bunt. W następnym roku zabili Winecha wraz z całą rodziną. Do władzy doszły rody bojarskie (762-803), które przywróciły dawną demokrację plemienną. Pierwszym chanem został w 762 roku Telec. W czerwcu 763 roku stoczył pod Anchialos bitwę z wojskami Konstantyna V, ale poniósł klęskę. Nie spełnił więc pokładanych nadziei i podzielił los poprzednika.
Sytuacja uległa zmianie po śmierci Konstantyna V. W 780 roku na tron wstąpił młodziutki Konstantyn VI, ale pierwsze skrzypce w życiu politycznym cesarstwa odgrywała cesarzowa Irena. W 792 roku Konstantyn VI zaatakował Bułgarów w pobliżu twierdzy Markellai, jednak poniósł sromotną klęskę. Bizancjum po raz kolejny zostało zmuszone do płacenia trybutu. Pięć lat po tym dramatycznym wydarzeniu Irena kazała oślepić i uwięzić własnego syna i sama stanęła na czele państwa, ale nadal musiała opłacać się Bułgarom. Zmarła w roku 802, a w rok później chan Kardam. W obu państwach doszło do ważnych zmian personalnych. W Bizancjum władze przejął sprytny Logogeta (minister skarbu) Nicefor I, a chanem Bułgarów został Krum, zapoczątkowując rządy władców z dynastii Kruma (803-971).
Okres świetności.
Nowy chan starał się utrzymywać poprawne stosunki z Bizancjum. Być może jego bierna postawa wynikała z faktu pochodzenia z mniej znacznego rodu niż poprzednicy. Wszystkie wysiłki skierował na utrzymanie kopalni soli w Siedmiogrodzie i na Nizinie Panońskiej, które to obszary w 808 roku wcielił do swego państwa. Jednocześnie umocnił swoje panowanie nad zachodnią częścią stepów czarnomorskich. W ten sposób stał się władcą obszaru rozciągającego się od Tracji do północnych Karpat i od Sawy do dolnego Dniestru. Jego państwo graniczące z Bizancjum i monarchią Karola Wielkiego było trzecią europejska potęgą.
W roku 811 Krum zaatakował nagle bizantyjską twierdzę Serdikę. Podstępem wdarł się do wnętrza, dokonując rzezi sześciu tysięcy obrońców. W odpowiedzi na ten jawnie wrogi krok Nicefor I wyprawił się na Pliskę, gdzie dokonał prawdziwej masakry, i przystąpił do systematycznej grabieży bułgarskich wiosek. W lipcu rozpoczął pościg za bułgarskimi oddziałami w trudno dostępnych partiach Bałkanów, jednak podczas przemarszu przez wąski wąwóz wpadł w zasadzkę i poniósł śmierć wraz z większością swych ludzi. W czasie bitwy został poważnie ranny również syn Niecefora I – Staurakios, który panował bardzo krótko i w tym samym roku 811 zmarł wskutek odniesionych ran.
Nowy cesarz Michał I Rangabe odmówił ponownego zatwierdzenia traktatu z 716 roku. W tej sytuacji Krum w 812 roku zajął twierdzę Mesembrię, wraz zapasami złota, składem ognia greckiego i 36 miotaczami. W następnym roku cesarz usiłował odrobić straty, ale poniósł klęskę pod Wersenicą. To przyspieszyło jego upadek. W Konstantynopolu doszło do detronizacji nieudolnego władcy. Nowym cesarzem został w 813 roku Leon V.
Tymczasem pod mury Konstantynopola nadciągnęły oddziały Bułgarów i Słowian. Miasto ocalało dzięki potężnym fortyfikacjom. Rozwścieczony chan kazał podpalić nie osłonięte murami przedmieścia i okoliczne wioski.
W kwietniu 814 roku Krum rozpoczął przygotowania do ostatecznej rozprawy z Bizancjum. 14 kwietnia zmarł jednak nagle na wylew krwi do mózgu i to zapewne ocaliło cesarstwo.
Po śmierci Kruma walki z Bizancjum na dotychczasową skalę ustały. Jego następcy zajęli wprawdzie znaczne połacie Macedonii, ale nie atakowali Konstantynopola. W kraju problemem stały się waśnie religijne. Bułgarscy szamani i kapłani słowiańskiego boga Peruna, wydali bezpardonową walkę chrześcijanom, coraz liczniej osiedlającym się w Bułgarii.
Jednak chanowie zaczęli dostrzegać znaczenie nowej religii dla umocnienia jedności kraju i władzy monarszej. W roku 852 chanem został Borys. Początkowo usiłował zająć wschodnie dzielnice państwa Franków, podporządkować sobie Chorwatów, a nawet kilkakrotnie uderzył na terytorium Serbii. Po serii niepowodzeń zaprzestał militarnych akcji i skupił się nad sprawami wewnętrznymi. Obserwując wydarzenia na scenie europejskiej, zrozumiał, że musi przyjąć chrześcijaństwo. Chrzest odbył się w Konstantynopolu w 866 roku, gdzie otrzymał nowe imię Michał i odtąd znany jest jako Borys I Michał. Jednocześnie porzucił tytuł chana i zaczął używać tytułu kniaź. Stał się tak gorliwym wyznawcą nowej wiary, że w 889 roku, po 37 latach panowania, dobrowolnie abdykował i schronił się w klasztorze (prawdopodobnie w monasterze św. Pantalejmona w Presławiu).
Jego syn Włodzimierz okazał się władcą nader krótkowzrocznym. Niemal natychmiast po objęciu tronu porzucił chrześcijaństwo i przywrócił dawny kult. Czteroletnie panowanie Włodzimierza było ciągiem rozpustnym uczt i orgii; sprawy państwa pozostawił własnemu biegowi. W 893 roku Borys I Michał, nie mogąc dłużej słuchać wieści o wyczynach syna, opuścił klasztor i wiernym zwolennikom nakazał pojmanie Włodzimierza. Następnie rozkazał go oślepić i uwięzić, po czym zwołał zgromadzenie szlachty, aby podjąć decyzję co do dalszych losów państwa. Wspólnie postanowiono, że nowym władcą zostanie młodszy syn Borysa – Symeon.
Symeon pragnął stworzyć wielkie imperium, którego stolicą zostałby Konstantynopol. Ponieważ jednak do realizacji tak ambitnych planów było bardzo daleko, zaczął rozbudowywać Presław, który uczynił nową stolicą. W tym okresie jego stosunki z Bizancjum uległy pogorszeniu. Przyczyną stało się nałożenie przez władze bizantyjskie ceł na bułgarskie towary oraz przekazanie greckim kupcom monopolu na handel z Bułgarami. Symeon zażądał od cesarza Leona VI Filozofa odszkodowania za poniesione straty. Cesarz ani myślał płacić.
Wojna trwała trzy lata i zakończyła się pokojem korzystnym dla Bułgarów. Symeon miał utrzymać coroczny trybut z tytułu ewentualnych strat w handlu. To mu jednak nie wystarczyło i w trakcie kolejnych kampanii podbił Trację, Macedonię Egejska, część Albanii i Serbii. W roku 917 uroczyście ogłosił się cesarzem (carem) Bułgarów i Romejów (Rzymian). Jednocześnie zwołał sobór bułgarskich biskupów i obwieścił niezależność Cerkwi bułgarskiej od Konstantynopola. Cieszył się wielkim mirem u poddanych i przeszedł do historii jako Symeon I Wielki.
Okres niewoli.
Po śmierci Symeona w 927 roku państwo bułgarskie przeżywało ogromne trudności. W Europie wyrosły nowe potęgi: Czechy – (907), Węgry – (1001) i Święte Cesarstwo Rzymskie – (962) Następca Symeona I Wielkiego, car Piotr I, nie umiał odnaleźć się w nowej rzeczywistości. Jego 42-letnie panowanie było pasmem klęsk. W 967 roku Bułgarię zalały wojska ruskie księcia Świętosława. Dwa lata później Świętosław zajął Presław i uderzył na miasta Tracji. Cesarz Nicefor II Fokas poczuł się zagrożony postępami wojsk ruskich. Postanowił wyruszyć do Bułgarii, ale jego plany zniweczył zamach dokonany przez własną żonę i jej kochanka, Jana I Tzimiskesa, który objął tron cesarski.
W tym samym roku zmarł car Piotr I i nowym władcą został Borys II. Obaj cesarze porozumieli się co do wspólnej akcji przeciwko Rusinom. W 971 roku wojska cesarza Jana I Tzimiskesa pokonały armię Świętosława i zmusiły ją do wycofania się do linii Dunaju. Cesarz bizantyński uznał, że nadarzyła się świetna okazja, by uporządkować sprawy bułgarskie. Zatrzymał w swoim ręku wschodnią Bułgarię i uprowadził Borysa II wraz z rodziną do Konstantynopola. Sam jednak nie zamierzał przejąć bułgarskiej korony. W 976 w zachodniej części państwa bułgarskiego wybuchło antybizantyjskie powstanie, kierowane przez braci Komitopulów, Aarona, Mojżesza, Dawida i Samuela. Po kilku latach pełnię władzy objął Samuel, nie sięgnął jednak sam po koronę carską, uznając panowanie władców z dynastii Symeona, Borysa II a potem Romana. Dopiero po śmierci Romana w 997, Samuel zaczął zabiegać o koronę dla siebie. Uzyskał ją, wobec wrogości Bizancjum, najprawdopodobniej z Rzymu.
W 976 roku na tronie bizantyjskim zasiadł Bazyli II z dynastii macedońskiej. Samuel panował długo, a jego rządy charakteryzowała nieustanna walka z Bizancjum o panowanie na Półwyspie Bałkańskim. Samuel przeniósł centrum państwa na ziemie macedońskie, odnowił patriarchat bułgarski w Ochrydzie, zajął Epir i wiele lat z sukcesami prowadził wojny z Bizancjum. W 1014 roku poniósł straszliwą klęskę w górach Bełasica. Do bizantyjskiej niewoli dostało się 14 tysięcy jego wojowników. Bazyli II nakazał ich oślepić, zostawiając co setnemu jedno oko, aby mógł doprowadzić pokonanych do ich władcy. Zyskał wówczas przydomek Bułgarobójcy. Dwaj następcy Samuela zdołali panować w sumie cztery lata. Ostatni z nich, Iwan Władysław, jeszcze raz wystąpił przeciwko potędze Bizancjum. Poniósł jednak w 1018 roku klęskę pod Dyrrachion. Jego kraj został wcielony do Bizancjum.
Odrodzenie Cesarstwa.
W wieku XII sytuacja uległa zmianie. Bizancjum przeżywało kryzys. W kraju zaczęły szerzyć się herezje, z których najgroźniejsze okazały się poglądy bogomiłów i paulicjan. W dodatku Normanowie w ciągu kilkudziesięciu lat zagarnęli posiadłości bizantyjskie w Italii. W 1096 roku przez tereny Bułgarii przeszła I krucjata, a w następnym stuleciu kolejne. Wyprawy krzyżowe nadwątliły także skarbiec bizantyjski. W 1185 roku Normanowie zaatakowali wybrzeże iliryjskie i zajęli Dyrrachion. Kolejną ich zdobyczą stała się Tessalonika. Cesarz Andronik I Komnen zaczął tracić kontrolę nad sytuacją. 12 września 1185 roku rozszalały tłum wpadł do jego pałacu i rozerwał go dosłownie na strzępy. Na tron wstąpił Izaak II z rodu Angelosów. Zaraz po objęciu władzy zamierzał poślubić dziesięcioletnią księżniczkę węgierską i z tego tytułu ogłosił nowe podatki. Na wieść o tym do Konstantynopola przybyli bracia Asen i Piotr – przedstawiciele arystokracji wołoskiej lub kipczackiej, mieszkającej na Bałkanach. Usiłowali nakłonić cesarza, aby porzucił swój zamiar. Sami byli właścicielami znacznych włości w okolicach Tyrnowa i gdy rokowania nie przyniosły rezultatu, zażądali od cesarza gwarancji przynajmniej dla siebie. Cesarz wyśmiał ich, a jego dworzanin spoliczkował Asena. Znieważeni bracia wrócili do Tyrnowa i w jednym z kościołów ogłosili powstanie przeciwko cesarzowi. Izaak II wyruszył do Bułgarii, ale tutaj napotkał opór połączonych sił wołoskich i bułgarskich, sprzymierzonych ponadto z Kipczakami.
Po nieudanej próbie zdobycia twierdzy powstańczej Łowecza, cesarz zrezygnował z dalszej walki i w 1187 roku uznał niepodległość Bułgarii. Stolica nowego państwa zostało Wielkie Tyrnowo. W 1204 roku Bizancjum zajęli krzyżowcy. Zwycięzcy podzielili jego obszar między siebie. Najsilniejszymi państwami na gruzach Bizancjum stały się: Cesarstwo Nicejskie (1204-1261), Despotat Epiru (1204-1337), Cesarstwo Łacińskie (1204-1261), Cesarstwo Trapezuntu (1204-1461) i Księstwo Achai (1204-1432).
Car Iwan Asen II nie musiał obawiać się osłabionych Bizantyjczyków, ale dość szybko przyszło mu się zmierzyć z despotą Epiru Teodorem Angelosem Komnenem, którego pokonał nieopodal wsi Kłokotnica. Następnie przystąpił do porządkowania państwa. Ujednolicił monetę, rozbudował drogi, nie żałował pieniędzy na świątynie. Zniósł wiele ograniczeń celnych, dzięki czemu Bułgaria wkroczyła w okres rozkwitu gospodarczego. Kiedy umierał w 1241 roku, kraj był jeszcze potęgą, choć już zbierały się nad nim czarne chmury.
Najpierw nicejski cesarz Jan III Dukas Watatzes zajął w 1241 roku południowe rubieże Bułgarii. Później w jej granicach pojawili się Mongołowie, a w roku 1261 Węgrzy. Jednocześnie na zachodzie wyrosła groźna potęga – Serbia – a od południa coraz częściej dawali o sobie znać Turcy seldżuccy. W samej Bułgarii również nie działa się zbyt dobrze. Walki dynastyczne stały się przyczyną rozpadu połowie XIV w. Bułgarii na państewka feudalne. Około 1363 roku powstały dwa państwa bułgarskie, rządzące przez carów z tej samej dynastii Szyszmanowiczów (1323-1396): carstwo tyrnowskie i carstwo widyńskie, oba równie słabe i równie nieudolnie kierowane, natomiast nieco wcześniej, w pierwszej połowie wieku niezależność uzyskał despotat Dobrudży. Kiedy Turcy wkroczyli do Europy, los państw bułgarskich był właściwie przesądzony. W dwóch kampaniach, w latach 1393 i 1396, sułtan Bajazyt I podbił carstwo tyrnowskie.
Bułgarzy w latach niewoli nie zatracili swojej tożsamości narodowej. Po prawie 500 latach Bułgaria odzyskała niepodległość, najpierw jako księstwo w ramach Imperium Osmańskiego, a następnie jako suwerenne carstwo (1908). Aż do 1946 roku na bułgarskim tronie zasiadał władca, który nosił tytuł cara.

</doc>
<doc id="1091584" url="https://pl.wikipedia.org/wiki?curid=1091584" title="Droga wojewódzka nr 126">
Droga wojewódzka nr 126

Droga wojewódzka nr 126 (DW126) – droga wojewódzka w woj. zachodniopomorskim o długości 48 km łącząca przygraniczny Osinów Dolny z miastami Mieszkowice i Dębno. Droga przebiega przez powiat gryfiński i powiat myśliborski. Trasa podlega Rejonowi Dróg Wojewódzkich Chojna. Zachodniopomorski Zarząd Dróg Wojewódzkich w Koszalinie określił ją jako drogę klasy G. Na odcinku Osinów Dolny – okolice Mieszkowic biegnie przez obszar Cedyńskiego Parku Krajobrazowego.
W Gozdowicach od trasy odchodzi krótki łącznik do przeprawy promowej w kierunku niemieckiej miejscowości Güstebieser Loose. Z powodu pandemii COVID-19 kursowanie promu zostało zawieszone.
Historia numeracji.
Na przestrzeni lat trasa posiadała różne oznaczenia i kategorie/klasyfikacje:
Dopuszczalny nacisk na oś.
Od 13 marca 2021 roku na drodze dozwolony jest ruch pojazdów o nacisku pojedynczej osi napędowej do 11,5 tony, z wyjątkiem odcinków oznaczonych znakiem zakazu B-19.
Do 13 marca 2021 r..
We wcześniejszych latach droga wojewódzka nr 126 była objęta ograniczeniami dopuszczalnego nacisku pojedynczej osi:

</doc>
<doc id="1091591" url="https://pl.wikipedia.org/wiki?curid=1091591" title="DW124">
DW124



</doc>
<doc id="1091594" url="https://pl.wikipedia.org/wiki?curid=1091594" title="DW126">
DW126



</doc>
<doc id="1091597" url="https://pl.wikipedia.org/wiki?curid=1091597" title="Friedrich Oskar Hossfeld">
Friedrich Oskar Hossfeld



</doc>
<doc id="1091598" url="https://pl.wikipedia.org/wiki?curid=1091598" title="Giorgi Saakadze">
Giorgi Saakadze

Giorgi Saakadze (ur. około 1580, zm. 3 października 1629 w Aleppo) − gruziński wódz, bohater narodowy Gruzji. 
Życiorys.
W latach 90. XVI wieku służył w armii gruzińskiego królestwa Kartlia przeciwko Turcji. W następnych latach szybko awansował, m.in. dzięki małżeństwu jego siostry z władcą kraju Luarsabem II. Został m.in. gubernatorem Tbilisi, na czele wojsk gruzińskich walczył przeciwko Turcji i Persji usiłujących podporządkować sobie królestwa gruzińskie. Odniósł zwycięstwo nad Turkami w 1609 w bitwie pod Tasziskari. Po zamordowaniu króla przez spiskowców w 1612, blisko związany z zabitym Saakadze był zmuszony uciec do Persji, gdzie przyjął islam i został doradcą szacha Persji. W 1623 był jednym z wodzów wojsk perskich w czasie wypraw na Bagdad i Kandahar. W 1625 brał udział w ekspedycji przeciwko Gruzji, jednak w czasie jej trwania przeszedł na stronę rodaków, objął dowództwo armii gruzińskiej i doprowadził do klęski wojsk perskich pod Marabdą, a następnie do objęcia tronu Kartli i Kachetii przez Teimuraza I. Wkrótce potem, wygnany przez Teimuraza, zbiegł do Turcji, gdzie został wodzem wojsk tureckich w czasie zwycięskich kampanii przeciwko Persji w latach 1627-1628. Kiedy zdecydował się powrócić do ojczyzny, został zabity przez władze tureckie w 1629.

</doc>
<doc id="1091604" url="https://pl.wikipedia.org/wiki?curid=1091604" title="Władysław Kawula">
Władysław Kawula

Władysław Kazimierz Kawula (ur. 27 września 1937 w Krakowie, zm. 1 lutego 2008 tamże) – polski piłkarz występujący na pozycji obrońcy. Wieloletni zawodnik krakowskiej Wisły i reprezentant Polski.
Życiorys.
Wychowany na krakowskiej Olszy pierwsze kroki w sportowej karierze stawiał w pobliskiej Prądniczance.
Zawodnikiem Wisły Kraków został w 1951 i spędził w tym klubie równo 20 lat. W I lidze zadebiutował 17 czerwca 1956. Łącznie rozegrał 329 meczów pierwszoligowych, co przez lata było rekordem klubu (lepszy wynik osiągnął Arkadiusz Głowacki). Należy do elitarnego Klubu 300 – jest na 37. miejscu, kiedy kończył karierę był w pierwszej piątce zawodników o największej liczbie występów w najwyższej klasie rozgrywkowej. Znany był jako świetny wykonawca rzutów wolnych i karnych. Wielokrotnie pełnił funkcję kapitana drużyny. W 1967 zdobył Puchar Polski.
Po odejściu z Wisły występował w polonijnym klubie White Eagles Chicago, a następnie, po powrocie do kraju, w zespołach niższych lig – w Victorii Jaworzno oraz Kalwariance Kalwaria, gdzie zakończył karierę w wieku 40 lat.
Został pochowany na Cmentarzu wojskowym przy ul. Prandoty w Krakowie (kw. LXXXIX-11-19).
Od 29 kwietnia 2015 roku jego imię nosi stadion Prądniczanki.
Kariera reprezentacyjna.
W reprezentacji zadebiutował 28 września 1960 w meczu z Francją, ostatni raz zagrał w 1962. Łącznie w biało-czerwonych barwach rozegrał 5 spotkań.
Życie prywatne.
Jego starszy syn Artur również był piłkarzem.

</doc>
<doc id="1091606" url="https://pl.wikipedia.org/wiki?curid=1091606" title="Georg Adam von Starhemberg">
Georg Adam von Starhemberg

Georg Adam, hrabia, potem książę von Starhemberg (ur. 1724 w Londynie, zm. 1807 w Wiedniu) – austriacki mąż stanu i dyplomata.
Rodzina.
Jego ojcem był hrabia Conrad Sigmund von Starhemberg, ambasador Austrii w Londynie, matką zaś Maria Leopoldyna hrabina Löwenstein-Wertheim-Rochefort (1689-1763). (Jerzy I Hanowerski był ojcem chrzestnym Georga Adama).
Georg Adam żenił się dwukrotnie; pierwsza jego wybranką była (ślub 13 XI 1747) jego kuzynka hrabina Maria Theresia Esther von Starhemberg, drugą (1 VII 1761), księżna Maria Franciszka von Salm-Salm. Jego synem był Ludwig von Starhemberg (1762-1833).
W roku 1783 odziedziczył większość dóbr rodu Starhemberg. Przebudował wtedy Pałac Starhemberg przy Minoritenplatz.
Kariera polityczna.
Starhemberg został wysłannikiem ("ministre plénipotentiaire") Austrii w Lizbonie, następnie w Madrycie, a w końcu ambasadorem w Paryżu w latach 1753–1766. W marcu 1766 roku odwiedził go w Paryżu jego stary znajomy polski poseł Feliks Franciszek Łoyko.
Od roku 1766 Starhemberg zasiadał w Radzie stanu w Wiedniu. Józef II Habsburg nie cenił go jednak zbytnio, więc odesłał go w 1770 jako "ministre plénipotentiaire" do Brukseli.
Po 1780 Namiestnik Niderlandów Austriackich. Na tym stanowisku pomagał mu wydatnie Patrice-François, hrabia de Neny (1716-1784). 9 maja 1783 zawezwano Starhemberga z powrotem do Wiednia, gdyż nie dość entuzjastycznie był nastawiony do reform cesarza Józefa.
W roku 1759 otrzymał Order Złotego Runa, w listopadzie 1765 uczyniony księciem Rzeszy.

</doc>
<doc id="1091609" url="https://pl.wikipedia.org/wiki?curid=1091609" title="Isabelle Caro">
Isabelle Caro

Isabelle Caro (ur. 12 września 1982 w Paryżu, zm. 17 listopada 2010 tamże) – francuska aktorka i fotomodelka. Od 13. roku życia cierpiała na anoreksję. Przed śmiercią ważyła około 31 kg (przy wzroście 165 cm), natomiast w najtrudniejszym momencie swojej choroby w 2006, kiedy zapadła w śpiączkę, ważyła niespełna 25 kg.
Kampania "Nie – anoreksji".
Jej zdjęcia pojawiły się w gazecie La Repubblica oraz na bilbordach we Włoszech tuż przed rozpoczęciem Mediolańskiego Tygodnia Mody, 24 września 2007 roku. Przedstawiają one nagą, wychudzoną kobietę w półleżącej pozie w dwóch wariantach, z przodu i z tyłu. Autorem zdjęć jest fotograf Oliviero Toscani. 
„Pozostawałam w ukryciu zdecydowanie zbyt długo”, wyznała modelka Italian Vanity Fair. „Teraz chcę się bez strachu pokazać, choć wiem, że moje ciało jest ohydne. To... cierpienie, którego doświadczyłam, może mieć sens tylko wtedy, jeżeli pomoże ono komuś, kto wpadł w tę pułapkę, z której ja wciąż próbuję się wydostać”. Kampania finansowana była przez włoską firmę odzieżową Nolita. Poparcia udzieliła jej również włoska minister zdrowia, Livia Turco. Przeciw publikacji zdjęć wypowiedziała się badająca anoreksję Fabiola De Clercq. Nazwała je szkodliwymi i bezsensownymi („Mogą nawet wzmagać rywalizację o ekstremalną szczupłość między innymi chorymi” – komentowała). Włoska rada ds. reklamy zakazała publikacji tych zdjęć.

</doc>
<doc id="1091613" url="https://pl.wikipedia.org/wiki?curid=1091613" title="Łaziec indyjski">
Łaziec indyjski

Łaziec indyjski, łaziec ("Anabas testudineus") – gatunek drapieżnej ryby z rodziny błędnikowatych (Anabantidae).
Długość ciała wynosi do 25 cm, zamieszkuje wody słodkie południowej Azji. Może wędrować lądem przy użyciu ogona, wspierając ciało na płetwach parzystych (piersiowych i brzusznych) oraz rozstawionych pokrywach skrzelowych.
Łaziec indyjski potrafi przetrwać na lądzie bez wody przez 6 dni, a w błocie lub wysychającym potoku może przetrwać okres nawet do sześciu miesięcy.

</doc>
<doc id="1091614" url="https://pl.wikipedia.org/wiki?curid=1091614" title="Galaktion Tabidze">
Galaktion Tabidze

Galaktion Tabidze (gruz. გალაკტიონ ტაბიძე; ur. 17 listopada 1892 w Czkwiszi koło Wani, zm. 17 marca 1959 w Tbilisi) – gruziński poeta. 
W czasie rewolucji październikowej popierał bolszewików.
W poezji początkowo, w drugiej dekadzie XX wieku był symbolistą, potem tworzył głównie lirykę. Po zabiciu przez władze w 1937 kuzyna Tycjana, który również był poetą i po aresztowaniu i zesłaniu w latach 30. XX wieku do gułagu ukochanej Galaktiona – Olgi Okudżawy (krewnej Bułata Okudżawy) zaczął pisać wiersze w stylu socrealistycznym sławiących komunizm. Być może zapobiegło to aresztowaniu i śmierci Galaktiona. Jednak przeżycia i zagrożenie doprowadziły poetę do choroby psychicznej pod koniec lat 30. XX wieku, a następnie do samobójczej śmierci w szpitalu psychiatrycznym. 
W Polsce jego wiersze wydano w obrębie antologii:

</doc>
<doc id="1091616" url="https://pl.wikipedia.org/wiki?curid=1091616" title="Droga wojewódzka nr 125">
Droga wojewódzka nr 125

Droga wojewódzka nr 125 (DW125) – droga wojewódzka w woj. zachodniopomorskim o długości 34,092 km łącząca wieś przygraniczną Bielinek z Cedynią i Moryniem oraz dalej z drogą krajową nr 31. Zachodniopomorski Zarząd Dróg Wojewódzkich w Koszalinie określił ją jako drogę klasy Z. Przebiega przez powiat gryfiński i podlega Rejonowi Dróg Wojewódzkich Chojna. Punkt początkowy drogi znajduje się tuż przy brzegu Odry.
Historia numeracji.
Na przestrzeni lat trasa posiadała różne oznaczenia i kategorie/klasyfikacje:
Dopuszczalny nacisk na oś.
Od 13 marca 2021 roku na drodze dozwolony jest ruch pojazdów o nacisku pojedynczej osi napędowej do 11,5 tony z wyjątkiem wybranych odcinków oznaczonych znakiem zakazu B-19.
Do 13 marca 2021 r..
We wcześniejszych latach największy dopuszczalny nacisk na oś na drodze wynosił 8 ton.

</doc>
<doc id="1091618" url="https://pl.wikipedia.org/wiki?curid=1091618" title="DW125">
DW125



</doc>
<doc id="1091621" url="https://pl.wikipedia.org/wiki?curid=1091621" title="Afera rublowa">
Afera rublowa

Afera rublowa – proceder kradzieży walut z polskiego skarbu państwa i transferowania ich za granicę, poprzez zawieranie fikcyjnych umów z rosyjskimi firmami na dostawy towarów, za które polska strona płaciła w rublach transferowych. Był prowadzony w 1990 przez spółki nomenklaturowe (powiązane z przedsiębiorstwami państwowymi m.in. typu PHZ). Proceder został wykryty przez Najwyższą Izbę Kontroli.
Rosyjskie firmy zamieniały ruble transferowe na złote w polskich bankach. Ze względu na to, że rubel transferowy był wirtualną walutą, która została zlikwidowana po 1 stycznia 1991, płatności te faktycznie obciążyły skarb państwa kwotą szacowaną na 400 milionów dolarów amerykańskich do momentu uregulowania wzajemnego zadłużenia z tytułu operacji pomiędzy Polską, a dawnym ZSRR. W wyniku porozumienia zawartego w 1994, wzajemnej kompensacie podlegały wszystkie wzajemne zobowiązania w rublach transferowych, USD, dolarach clearingowych i rublach radzieckich powstałe przed 1 stycznia 1991 roku - 7 mld rubli transferowych i 336 mln USD zobowiązań ZSRR skompensowano zobowiązaniami Polski w kwocie 4,7 mld rubli transferowych oraz 2 mld USD.

</doc>
<doc id="1091624" url="https://pl.wikipedia.org/wiki?curid=1091624" title="Prezydent Wrocławia">
Prezydent Wrocławia

Prezydent Wrocławia – organ wykonawczy Miasta Wrocławia.
Przed II wojną światową nie było urzędu prezydenta miasta, istniał natomiast urząd nadburmistrza.
Bezpośrednio po II wojnie światowej, aż do reformy organów władzy w Polsce w 1950, na urząd ten wyznaczały swoich przedstawicieli bezpośrednio władze centralne. Pierwszym prezydentem był Bolesław Drobner, po nim Aleksander Wachniewski, a następnie Bronisław Kupczyński.
Po reformie w czerwcu 1950 rolę prezydentów miast przejęli przewodniczący Miejskich Rad Narodowych, ten stan rzeczy obowiązywał do grudnia 1973. W czerwcu 1975 połączono Miejską Radę Narodową z Wojewódzką Radą Narodową, a funkcję prezydenta Wrocławia pełnił (do czerwca 1984, kiedy funkcje te ponownie rozdzielono) wojewoda wrocławski.
Począwszy od 4 czerwca 1990 prezydenta Wrocławia wybierała Rada Miasta bezwzględną większością głosów ustawowego swego składu, pochodzącego z bezpośrednich wyborów samorządowych. Pierwszym wybranym w ten sposób prezydentem Wrocławia został Bogdan Zdrojewski (pełnił ten urząd 11 lat, do maja 2001); po nim przez półtora roku prezydentem był Stanisław Huskowski. Od 2002 r. wójtowie (burmistrzowie, prezydenci miast) wybierani są przez wyborców w wyborach bezpośrednich. Przez cztery kadencje urząd ten piastował (po wygranych wyborach w 2002, 2006, 2010 i 2014) Rafał Dutkiewicz, a od 2018 r. – Jacek Sutryk.
Przedmiot działalności.
Prezydentowi bezpośrednio podlegają następujące komórki organizacyjne Urzędu Miejskiego Wrocławia:
Prezydent nadzoruje Straż Miejską Wrocławia.
Prezydent Wrocławia urzęduje w Nowym Ratuszu w Rynku (adres: Sukiennice 9).
Lista prezydentów.
Lista nadburmistrzów, prezydentów i przewodniczących Miejskiej Rady Narodowej znajduje się w artykule zarządcy Wrocławia.

</doc>
<doc id="1091627" url="https://pl.wikipedia.org/wiki?curid=1091627" title="Marc Santo-Roman">
Marc Santo-Roman

Marc Santo-Roman (ur. 13 września 1960) – francuski szachista, arcymistrz od 1996 roku.
Kariera szachowa.
W latach 1978 i 1980 dwukrotnie wystąpił w mistrzostwach świata juniorów do lat 20. W 1985 roku w Lucernie reprezentował Francję na pierwszych drużynowych mistrzostwach świata. Największe sukcesy w swojej karierze odniósł w pierwszej połowie lat 90., trzykrotnie (1990, 1991, 1994) zdobywając tytuł indywidualnego mistrza Francji oraz również trzykrotnie (1990, 1992, 1994) występując na olimpiadach szachowych.
Do sukcesów Marca Santo-Romana w turniejach międzynarodowych należą m.in. dz. II m. w Uzès (1989, za Malcolmem Peinem, wraz z m.in. Nikołą Spiridonowem, Miodragiem Todorceviciem i Keithem Arkellem), dz. II m. w Val Thorens (1990, za Wiktorem Moskalenko), dz. II m. w Paryżu (2001, za Christianem Bauerem, wraz z m.in. Laurent Fressinetem i Stanisławem Sawczenko), dz. II m. w Saint-Affrique (2004, wraz z m.in. Glennem Flearem i Jean-Markiem Degraeve'em) oraz dz. II m. w Rochefort (2005, za Jurijem Sołodowniczenko, wraz z m.in. Wencisławem Inkiowem i Érikiem Prié).
Najwyższy ranking w karierze osiągnął 1 stycznia 1991 r., z wynikiem 2500 punktów zajmował wówczas 3. miejsce (za Borysem Spasskim i Joëlem Lautierem) wśród francuskich szachistów.

</doc>
<doc id="1091628" url="https://pl.wikipedia.org/wiki?curid=1091628" title="Węgorzyk ciernisty">
Węgorzyk ciernisty

Węgorzyk ciernisty ("Macrognathus aculeatus") – gatunek słodkowodnej ryby z rodziny długonosowatych, czasami nazywany ostronosem. Bywa hodowany w akwariach. W Europie pojawił się już na początku XX wieku w roku 1912.
Występowanie.
Występuje zarówno w wodach słodkich jak i lekko zasolonych. Spotykany w Azji Południowej (Indie, Bangladesz), na Dalekim Wschodzie (Chiny, w dorzeczu rzeki Jangcy, na Półwyspie Indochińskim (Wietnam, Laos, Tajlandia) w dorzeczu rzeki Mekong, na Półwyspie Malajskim, w Indonezji (Sumatra, Borneo, Jawa), w Archipelagu Malajskim w grupie wysp Moluki. Spotykany na Półwyspie Koreańskim i na Tajwanie.
Opis.
Ciało wydłużone (węgorzowate) barwy brązowej. Przez ciało przebiega marmurkowy deseń. Brzuch jaśniejszy. Na płetwie grzbietowej, która występuje w tylnej części grzbietu występują plamy w ilości do 10 sztuk. 
Prowadzi nocny tryb życia, nie jest agresywna wobec ryb zamieszkujących ten sam zbiornik. W dzień lubi "leniuchować" (zagrzebywać się) w piasku. Dorasta do 35-38 cm długości. 
Dymorfizm płciowy.
Płeć trudna do rozróżnienia. Samica jest większa od samca, w okresie tarła posiada bardziej zaokrąglony brzuch.
Warunki w akwarium.
Rybę trzeba trzymać w akwarium z przykryciem, wodą z dodatkiem soli (ok. 2 łyżeczki/10 l), oraz dobrą filtracją. Akwarium powinno posiadać piasek lub drobny żwirek oraz wiele kryjówek z korzeni, kamieni czy łupin np. kokosa. 
Tarło.
Do tarła ryba jest gotowa gdy osiągnie ok. 15 cm długości.
Linki zewnętrzne.
Zdjęcie długonosa ciernistego

</doc>
<doc id="1091631" url="https://pl.wikipedia.org/wiki?curid=1091631" title="Hrabstwo Fillmore (Minnesota)">
Hrabstwo Fillmore (Minnesota)

Hrabstwo Fillmore ze stolicą w Preston znajduje się w południowo-wschodniej części stanu Minnesota, USA. Według danych z roku 2005 zamieszkuje je 21 368 mieszkańców, z czego 98,92% stanowią biali. Nazwa hrabstwa pochodzi od nazwiska Millarda Fillmore, polityka, 13. prezydent USA, urzędującego w latach 1850 - 1853 z ramienia Partii Wigów. 
Warunki naturalne.
Hrabstwo zajmuje obszar 2233 km² (862 mi²), z czego 2231 km² (861 mi²) to ląd, a 2 km² (1 mi²) woda. Graniczy z 6 innymi hrabstwami: 
Demografia.
Według spisu z 2000 roku hrabstwo zamieszkuje 21 122 osób, które tworzą 8228 gospodarstw domowych oraz 5718 rodzin. Gęstość zaludnienia wynosi 9 osób/km². Na terenie hrabstwa jest 8908 budynków mieszkalnych o częstości występowania wynoszącej 4 budynki/km². Hrabstwo zamieszkuje 98,92% ludności białej, 0,17% ludności czarnej, 0,1% rdzennych mieszkańców Ameryki, 0,15% Azjatów, 0,17% ludności innej rasy oraz 0,49% ludności wywodzącej się z dwóch lub więcej ras, 0,49% ludności to Hiszpanie, Latynosi lub inni. Pochodzenia norweskiego jest 39,9% mieszkańców, 31,1% niemieckiego, a 5,8% irlandzkiego.
W hrabstwie znajduje się 8228 gospodarstw domowych, w których 30,9% stanowią dzieci poniżej 18. roku życia mieszkający z rodzicami, 60,6% małżeństwa mieszkające wspólnie, 6,1% stanowią samotne matki oraz 30,5% to osoby nie posiadające rodziny. 26,6% wszystkich gospodarstw domowych składa się z jednej osoby oraz 14% żyję samotnie i jest powyżej 65. roku życia. Średnia wielkość gospodarstwa domowego wynosi 2,5 osoby, a rodziny 3,05 osoby.
Przedział wiekowy populacji hrabstwa kształtuje się następująco: 26,1% osób poniżej 18. roku życia, 7% pomiędzy 18. a 24. rokiem życia, 25,1% pomiędzy 25. a 44. rokiem życia, 22,5% pomiędzy 45. a 64. rokiem życia oraz 19,4% osób powyżej 65. roku życia. Średni wiek populacji wynosi 40 lat. Na każde 100 kobiet przypada 97,3 mężczyzn. Na każde 100 kobiet powyżej 18. roku życia przypada 95,8 mężczyzn.
Średni dochód dla gospodarstwa domowego wynosi 36 651 dolarów, a średni dochód dla rodziny wynosi 44 883 dolarów. Mężczyźni osiągają średni dochód w wysokości 29 094 dolarów, a kobiety 21 906 dolarów. Średni dochód na osobę w hrabstwie wynosi 17 067 dolarów. Około 6,8% rodzin oraz 10,1% ludności żyje poniżej minimum socjalnego, z tego 14,4% poniżej 18 roku życia oraz 11,2% powyżej 65. roku życia.

</doc>
<doc id="1091636" url="https://pl.wikipedia.org/wiki?curid=1091636" title="Droga wojewódzka nr 127">
Droga wojewódzka nr 127

Droga wojewódzka nr 127 (DW127) – droga wojewódzka w woj. zachodniopomorskim o długości 20,038 km łącząca teren przygraniczny w pobliżu wsi Porzecze z miastem Dębnem, w którym droga 127 łączy się z drogą krajową nr 23. Droga przebiega przez powiat myśliborski i podlega Rejonowi Dróg Wojewódzkich Chojna. Zachodniopomorski Zarząd Dróg Wojewódzkich w Koszalinie określił ją jako drogę klasy Z.
Punkt początkowy trasy znajduje się przy brzegu Odry. Do czasów II wojny światowej istniał most nad rzeką.
Historia numeracji.
Na przestrzeni lat trasa posiadała różne oznaczenia i kategorie/klasyfikacje:
Dopuszczalny nacisk na oś.
Od 13 marca 2021 roku na drodze dozwolony jest ruch pojazdów o nacisku pojedynczej osi napędowej do 11,5 tony, z wyjątkiem odcinków oznaczonych znakiem zakazu B-19.
Do 13 marca 2021 r..
We wcześniejszych latach na całej długości drogi wojewódzkiej nr 127 był dopuszczalny ruch pojazdów o nacisku na pojedynczą oś nie przekraczającym 8 ton.

</doc>
<doc id="1091637" url="https://pl.wikipedia.org/wiki?curid=1091637" title="Nikołaj Wawiłow">
Nikołaj Wawiłow

Nikołaj Wawiłow ros. Николай Иванович Вавилов (ur. w Moskwie, zm. 26 stycznia 1943 w Saratowie) – rosyjski biolog, genetyk, który wsławił się swoimi badaniami na temat pochodzenia roślin uprawnych oraz hodowli ulepszonych odmian pszenicy, kukurydzy i innych roślin zbożowych. Odkrył m.in. zjawisko upodabniania się chwastów do roślin, wśród których rosną (tzw. mimikra Wawiłowa). Brat fizyka Siergieja Wawiłowa.
W 1923 wybrany na członka Akademii Nauk ZSRR, od 1928 akademik tejże. W latach 1933–1940 kierował Instytutem Genetyki ZSRR, który później został nazwany jego imieniem (Instytut Wawiłowa). Jego sprzeciw przeciwko teoriom antydarwinowskim i antygenetycznym Łysenki i przeciwko łysenkizmowi doprowadził do tego, że 6 sierpnia 1940 został aresztowany, a 6 lipca 1941 skazany na śmierć pod zarzutem udziału w szpiegowskiej organizacji i zwalczania łysenkizmu. Następnie wyrok zamieniono na 20 lat łagru, z tym że skierowano go nie do obozu, ale do więzienia w Saratowie. W wyniku wyczerpania warunkami śledztwa i uwięzienia, a zwłaszcza kilkudniowym trzymaniem na dworze późną jesienią w więzieniu w Saratowie oraz późniejszym umieszczeniem w celi, gdzie wszyscy więźniowie musieli stać z powodu braku miejsca, zmarł wkrótce z wyniszczenia organizmu.
Laureat Nagrody Leninowskiej z 1926.

</doc>
<doc id="1091638" url="https://pl.wikipedia.org/wiki?curid=1091638" title="Islandia na Zimowych Igrzyskach Olimpijskich 2006">
Islandia na Zimowych Igrzyskach Olimpijskich 2006

Islandię na Zimowych Igrzyskach Olimpijskich 2006 reprezentowało 5 zawodników. Żaden z nich nie zdobył medalu.

</doc>
<doc id="1091639" url="https://pl.wikipedia.org/wiki?curid=1091639" title="DW127">
DW127



</doc>
<doc id="1091642" url="https://pl.wikipedia.org/wiki?curid=1091642" title="Rocket to Russia">
Rocket to Russia

Rocket to Russia – trzeci album studyjny amerykańskiego zespołu punkrockowego Ramones, wydany 4 listopada 1977 roku przez Sire Records. Reedycja z 2001 (Rhino Records) została uzupełniona dodatkowymi utworami.
W 2003 album został sklasyfikowany na 105. miejscu listy 500 albumów wszech czasów magazynu „Rolling Stone”.

</doc>
<doc id="1091644" url="https://pl.wikipedia.org/wiki?curid=1091644" title="William Finch">
William Finch

William Finch (ur. 1691, zm. 25 grudnia 1766) – brytyjski dyplomata.
Jego ojcem był Daniel Finch, 2. hrabia Nottingham, a bratem Edward Finch (zm. 1771).
Poślubił Charlotte Fermor, córkę Thomasa Fermora, 1. hrabiego Pomfret. Ich dziećmi byli Sophia Finch i jej młodszy brat George Finch, 9. hrabia Winchilsea.
Gdy w latach 1719-1720 ambasadorem brytyjskim w Sztokholmie był John Carteret, 2. hrabia Granville, William Finch pracował jako jego sekretarz. W latach 1721-24 sam piastował godność ambasadora, aż w 1728 zastąpił go Stephen Poyntz.
W okresie 1724-1728 i ponownie w latach 1733-1734 był posłem brytyjskim w Hadze, w okresach 1727-1747 i 1755-1761 zasiadał jako poseł Izby Gmin w parlamencie brytyjskim.

</doc>
<doc id="1091650" url="https://pl.wikipedia.org/wiki?curid=1091650" title="Polipektomia">
Polipektomia

Polipektomia – zabieg polegający na usunięciu polipa ze światła przewodu pokarmowego. Może być ona wykonana endoskopowo.
Polipektomia jest stosowana w celu prewencji raka jelita grubego.

</doc>
<doc id="1091651" url="https://pl.wikipedia.org/wiki?curid=1091651" title="Prezydenci Wrocławia">
Prezydenci Wrocławia



</doc>
<doc id="1091659" url="https://pl.wikipedia.org/wiki?curid=1091659" title="Władimir Antonow-Owsiejenko">
Władimir Antonow-Owsiejenko

Władimir Antonow-Owsiejenko, właściwe nazwisko "Owsiejenko" ros. "Владимир Александрович Антонов-Овсеенко" (ur. w Czernihowie, rozstrzelany 10 lutego 1938 w miejscu egzekucji Kommunarka) – radziecki dowódca, polityk komunistyczny, dziennikarz; pseudonim partyjny – "Sztyk", pseudonim literacki – "A. Galski".
Życiorys.
Młodość.
Urodził się w rodzinie porucznika armii carskiej, szlachcica Ołeksandra (Aleksandra) Owsiejenki. W latach 1902–1904 kształcił się w Woroneskim Korpusie Kadetów, następnie w junkierskiej szkole oficerskiej w Petersburgu. Brał udział w ruchu rewolucyjnym od 1901 r. Od 1903 w Socjaldemokratycznej Partii Robotniczej Rosji. Carski oficer, za udział w rewolucji 1905 r., zwłaszcza za organizację buntu w Puławach, a potem w 1906 w Sewastopolu skazany na karę śmierci, zamienioną na 20 lat zesłania, z którego zbiegł. Jako przedstawiciel wojskowej organizacji SDPRR wchodził w skład petersburskiego komitetu partii. Później prowadził konspiracyjną pracę w Rosji i Finlandii. Od 1910 r. na emigracji we Francji, gdzie współpracował z mienszewikami.
Działalność polityczna i wojenna.
W 1914 r. zerwał współpracę z mienszewikami, przechodząc po wybuchu I wojny światowej do frakcji międzydzielnicowców. Po rewolucji lutowej i obaleniu caratu powrócił w czerwcu 1917 r. do Rosji i przyłączył się do frakcji bolszewików. Jeden z kierujących Bolszewicką Organizacją Wojskową w armii rosyjskiej. Po nieudanej próbie przejęcia władzy przez bolszewików w lipcu 1917 (tzw. "dni lipcowe") aresztowany przez Rząd Tymczasowy i osadzony w Kriestach, uwolniony na początku września 1917, po tzw. puczu Korniłowa. W październiku 1917 sekretarz Piotrogrodzkiego Komitetu Wojskowo-Rewolucyjnego. Był jednym z organizatorów ataku na Pałac Zimowy w Petersburgu, jako dowódca oddziałów, które zajęły Pałac, aresztował Rząd Tymczasowy. 8 listopada 1917 wybrany do pierwszej Rady Komisarzy Ludowych jako członek Komitetu Wojskowego i Morskiego. Od końca 1917 do początku 1918 r. dowodził wojskami rewolucyjnymi przeciw kozackiemu atamanowi Aleksiejowi Kaledinowi i frontem bolszewickim przeciw wojskom Ukraińskiej Republiki Ludowej. W tym samym czasie wspierał, poprzez dostarczanie wyposażenia, anarchistyczne oddziały dowodzone przez swoją dawną znajomą – Marię Nikiforową. Tzw. Wolna Drużyna Bojowa (ros. Вольная боевая дружина) współpracowała kilkukrotnie z bolszewikami w działaniach przeciwko Ukraińskiej Republice Ludowej oraz oddziałom Białych. W późniejszym okresie, kiedy dowództwo bolszewickie uznało Rewolucyjną Powstańczą Armię Ukrainy za wroga, Antonow-Owsjenko dalej wyrażał poparcie dla anarchistów, przez co jego pozycja polityczna osłabła.
Od marca do maja 1918 naczelny dowódca Wojsk Południa Rosji. Brał udział w opracowaniu planów wojennych przeciw Ukraińskiej Republice Ludowej. 3 stycznia 1919 r. na czele wojsk bolszewickich opanował Charków, który stał się siedzibą marionetkowego bolszewickiego Tymczasowego Robotniczo-Chłopskiego Rządu Ukrainy. Dowodził radziecką interwencją na Ukrainie, wiosną został mianowany głównodowodzącym wojsk Ukraińskiej SRR. Od stycznia do czerwca 1919 dowodził Frontem Zachodnim. W latach 1919–1920 przewodniczący komitetu guberni tambowskiej. W 1921 r. przedstawiciel pełnomocny Komisji Wszechrosyjskiego Komitetu Wykonawczego (WCIK) do zwalczania powstania tambowskiego. W latach 1922–1924 szef Zarządu Politycznego Rewolucyjnej Rady Wojennej ZSRR. W latach 1923–1927 współpracował z Lewicową Opozycją. W 1928 r. zerwał z nią.
Od 1924 r. attaché handlowy (ros. "torgpred") ZSRR w Czechosłowacji, od 1928 r. na Litwie, w latach 1930–1934 poseł nadzwyczajny i minister pełnomocny ZSRR w Polsce. W latach 1934–1935 był prokuratorem generalnym ZSRR. W czasie wojny domowej w Hiszpanii był generalnym konsulem ZSRR w Barcelonie.
Śmierć.
W czasie wielkiej czystki odwołany do Moskwy i po przyjeździe 12 października 1937 aresztowany przez NKWD. 8 lutego 1938 został skazany na śmierć przez Kolegium Wojskowe Sądu Najwyższego ZSRR z zarzutu o "udział w kontrrewolucyjnej organizacji terrorystycznej".
Stracony 10 lutego 1938 w miejscu egzekucji Kommunarka pod Moskwą, pochowany anonimowo.
Zrehabilitowany 25 lutego 1956 postanowieniem Kolegium Wojskowego SN ZSRR.

</doc>
<doc id="1091661" url="https://pl.wikipedia.org/wiki?curid=1091661" title="Jan Kotlarczyk">
Jan Kotlarczyk

Jan Andrzej Kotlarczyk (ur. 22 listopada 1903 w Krakowie, zm. 18 lipca 1966 tamże) – polski piłkarz, pomocnik. Długoletni zawodnik krakowskiej Wisły. Brat Józefa, ojciec Tadeusza.
Kariera.
Był wychowankiem Nadwiślana. Barwy Wisły reprezentował przez 14 lat. Debiutował w 1922. Dwukrotnie zdobył tytuł mistrza Polski (1927, 1928), triumfował także w premierowej edycji Pucharu Polski w 1926. Jeden z najlepszych ówczesnych polskich piłkarzy, wraz z bratem stanowił o sile przedwojennej Wisły i reprezentacji. Sportową karierę zakończył w 1936.
W reprezentacji debiutował 10 czerwca 1928 w meczu ze Stanami Zjednoczonymi, ostatni raz zagrał w 1935. Łącznie w biało-czerwonych barwach rozegrał 20 oficjalnych spotkań. Raz był kapitanem zespołu.
Pochowany na Cmentarzu Rakowickim w Krakowie.

</doc>
<doc id="1091666" url="https://pl.wikipedia.org/wiki?curid=1091666" title="Droga wojewódzka nr 128">
Droga wojewódzka nr 128

Droga wojewódzka nr 128 (DW128) – była droga wojewódzka w woj. zachodniopomorskim o długości 28,1 km. Droga zaczynała bieg odbijając na wschód od dawnej drogi wojewódzkiej nr 121 (Pniewo – Rów) we wsi Rów. Posiadała klasę techniczną Z na odcinku od Rowu do Myśliborza oraz klasę techniczną G na pozostałym odcinku. Trasa przebiegała przez powiat myśliborski i podlegała pod Rejon Dróg Wojewódzkich Pyrzyce. 
Po wybudowaniu drogi ekspresowej S3 DW 128 "utraciła swoje dotychczasowe znaczenie, gdyż szybsze połączenie Myśliborza z Gorzowem Wlkp. zapewniają obecnie drogi krajowe nr 26 i nr S3. Droga na odcinku Rów - Myślibórz zapewnia dojazd do 5 miejscowości położonych na terenie jednej gminy, nie pełniąc w zasadzie żadnej roli w systemie komunikacyjnym województwa, nie wpisuje się w definicję drogi wojewódzkiej [...] Droga ta poprzez fakt, że służy praktycznie tylko mieszkańcom Rowu, Kierzkowa, Tarnowa, Otanowa, Czółnowa, Dąbrowy, Klicka i Ław do dojazdów do siedziby miejscowej gminy - Myśliborza, stanowi wyłącznie połączenie o charakterze lokalnym służące potrzebom miejscowym a nie wojewódzkim (regionalnym)". 
Zgodnie z Uchwałą Nr VIII/155/15 Sejmiku Województwa Zachodniopomorskiego z dnia 17 listopada 2015 r. pozbawiono drogę kategorii drogi wojewódzkiej i nadano status drogi powiatowej nr 2161Z zachowując w całości jej przebieg.

</doc>
<doc id="1091667" url="https://pl.wikipedia.org/wiki?curid=1091667" title="DW128">
DW128



</doc>
<doc id="1091673" url="https://pl.wikipedia.org/wiki?curid=1091673" title="Jan Joachim Tarło">
Jan Joachim Tarło

Jan Joachim Tarło herbu Topór (ur. 30 listopada 1658 w woj. sandomierskim, zm. 13 sierpnia 1732 w Wiedniu) – biskup kijowski i poznański, jezuita, archidiakon krakowskiej kapituły katedralnej w latach 1705–1713
W źródłach występuje także jako Jan XII Tarło.
Syn wojewody sandomierskiego Jana i Anny Czartoryskiej, brat biskupa Bartłomieja. W młodości związany z Towarzystwem Jezusowym. W 1718 został biskupem kijowskim, a w 1722 poznańskim. W starszym wieku udał się do Rzymu, gdzie Klemens XII ustanowił go asystentem Tronu Papieskiego.
Tak opisuje biskupa Kasper Niesiecki:
"Był ten Jan pobożny, nikomu nie naprzykrzony, submissyi przedziwnej, w życiu swojem wstrzemięźliwy, na ubóstwo miłosierny, boso w kapie pod czas Jubileuszu w Krakowie kościoły obchodził ze zbudowaniem wszystkich".
Pochowany w kościele misjonarzy Św. Krzyża w Warszawie.

</doc>
<doc id="1091674" url="https://pl.wikipedia.org/wiki?curid=1091674" title="Latino house">
Latino house



</doc>
<doc id="1091684" url="https://pl.wikipedia.org/wiki?curid=1091684" title="Martin Schulz">
Martin Schulz

Martin Schulz (ur. 20 grudnia 1955 w Hehlrath) – niemiecki polityk, poseł do Parlamentu Europejskiego IV, V, VI, VII i VIII kadencji, w latach 2004–2012 oraz w 2014 przewodniczący frakcji socjalistów w Parlamencie Europejskim, w latach 2012–2014 oraz 2014–2017 przewodniczący Parlamentu Europejskiego, w latach 2017–2018 przewodniczący Socjaldemokratycznej Partii Niemiec (SPD), przewodniczący Fundacji im. Friedricha Eberta.
Życiorys.
Martin Schulz urodził się w 1955 w miejscowości Hehlrath (przekształconej później w dzielnicę Eschweiler) jako najmłodsze z pięciorga dzieci Alberta i Clary Schulzów. W latach 1966–1974 uczył się w szkole średniej Heilig-Geist-Gymnasium w Würselen. W 1974 przerwał naukę w szkole z tzw. małą maturą (mittlere Reife), gdyż dwukrotnie nie zdał jedenastej klasy. W tym czasie planował zawodową karierę piłkarską, jednak na skutek kontuzji plany te nie mogły zostać zrealizowane; Martin Schulz wpadł w alkoholizm i depresję. Ostatecznie po rocznej przerwie kontynuował naukę w latach 1975–1977, zdobywając wykształcenie w zawodzie księgarza. W latach 1977–1982 współpracował z różnymi księgarniami i domami wydawniczymi. Od 1982 do 1994 był właścicielem księgarni w Würselen.
W 1984 został radnym miejscowości Würselen w Nadrenii Północnej-Westfalii, następnie w latach 1987–1998 sprawował urząd burmistrza.
Działalność polityczna obejmowała kolejne szczeble władz w ramach Socjaldemokratycznej Partii Niemiec. W 1974 przystąpił do młodzieżowej organizacji socjaldemokratycznej „Jusos”. W latach 1991–1999 był członkiem rady partyjnej SPD. W 1995 wszedł w skład zarządu okręgowego w Mittelrhein, w następnym roku wybrano go na przewodniczącego władz partii w Akwizgranie. W 1999 został członkiem zarządu krajowego partii.
W 1994 po raz pierwszy został wybrany w skład Parlamentu Europejskiego. W kolejnych wyborach (1999, 2004, 2009 i 2014) z powodzeniem ubiegał się o reelekcję. Zajmował stanowisko koordynatora podkomisji do spraw obrony praw człowieka (DROI) w grupie PES w latach 1994–1996. Następnie pełnił podobną funkcję w Komisji ds. Wolności Obywatelskich, Sprawiedliwości i Spraw Wewnętrznych (LIBE) w latach 1996–2000. W latach 2000–2004 był przewodniczącym grupy parlamentarnej socjaldemokratów niemieckich. Od 2002 był pierwszym wiceprzewodniczącym parlamentarnej grupy socjalistów, by w 2004 zostać jej przewodniczącym w okresie VI kadencji.
2 lipca 2003, dzień po objęciu prezydencji w UE przez Włochy, Martin Schulz publicznie skrytykował włoskiego premiera Silvia Berlusconiego. Ten z kolei stwierdził, że niemiecki europoseł mógłby zagrać rolę kapo, później tłumacząc to nawiązaniem do komediowego serialu wojennego "Hogan's Heroes" i postaci mało rozgarniętego sierżanta.
Po wyborach z 2009 został przewodniczącym frakcji Postępowego Sojuszu Socjalistów i Demokratów. W ramach porozumienia między grupami chadecką i socjalistyczną Martin Schulz 17 stycznia 2012 zastąpił Jerzego Buzka na stanowisku przewodniczącego Europarlamentu VII kadencji.
1 marca 2014 Martin Schulz został oficjalnym kandydatem Partii Europejskich Socjalistów na nowego przewodniczącego Komisji Europejskiej.
18 czerwca 2014 został wybrany na przewodniczącego grupy socjalistów i demokratów w VIII kadencji PE, wobec czego na niespełna dwa tygodnie przed końcem VII kadencji zrezygnował z funkcji przewodniczącego Europarlamentu. 1 lipca 2014 został ponownie wybrany na przewodniczącego Parlamentu Europejskiego (VIII kadencji). Pełnił tę funkcję do 17 stycznia 2017, kiedy to w połowie kadencji na czele PE stanął Antonio Tajani. W styczniu 2017 ogłoszono go kandydatem SPD na kanclerza Niemiec w wyborach parlamentarnych w 2017. 29 stycznia jego kandydaturę zatwierdził zarząd partii, nominując go również na przewodniczącego SPD. 10 lutego Martin Schulz złożył mandat eurodeputowanego, a 19 marca 2017 oficjalnie przejął przywództwo w partii w miejsce Sigmara Gabriela.
Wybory parlamentarne zakończyły się porażką socjaldemokratów, którzy ponownie ulegli chadekom. Martin Schulz uzyskał jeden z mandatów poselskich, które przypadły jego ugrupowaniu. Socjaldemokraci pod jego przywództwem ostatecznie przystąpili do rozmów koalicyjnych z CDU/CSU, zakończonych podpisaniem wstępnego porozumienia. 13 lutego 2018, wkrótce po jego ogłoszeniu, Martin Schulz ustąpił z funkcji przewodniczącego partii.
W 2021 nie kandydował w wyborach federalnych. Wcześniej (w 2020) został przewodniczącym Fundacji im. Friedricha Eberta.
Odznaczenia i wyróżnienia.
Doktor honoris causa Kaliningradzkiego Państwowego Uniwersytetu Technicznego (2009), SNSPA w Bukareszcie (2012) oraz Uniwersytetu Hebrajskiego w Jerozolimie (2014).
W 2015 otrzymał Nagrodę Karola Wielkiego.
Życie prywatne.
Martin Schulz jest żonaty, ma syna i córkę. Jego żona urodziła się w Polsce, jako małe dziecko wyjechała z rodzicami do Niemiec.

</doc>
<doc id="1091686" url="https://pl.wikipedia.org/wiki?curid=1091686" title="Gastrafetes">
Gastrafetes

Gastrafetes, gastrafet (gr. γαστραφέτης, dosł. „łuk brzuszny”) – rodzaj udoskonalonego łuku wynalezionego i używanego przez starożytnych Greków, przejętego przez Rzymian.
Broń ta, zwana też łukiem brzusznym (od sposobu naciągu cięciwy) lub greckim, historycznie była stadium pośrednim pomiędzy antycznym łukiem i średniowieczną kuszą. Po raz pierwszy opisana została przez Herona z Aleksandrii w I wieku n.e. w jednym z jego pism ("Belopoeika"). Jej powstanie datuje się jednak na IV wiek p.n.e. i łączy się z udoskonaleniem starszej konstrukcji (z V stulecia p.n.e.) przez Zopyrosa z Tarentu.
Gastrafetes zbudowany na podobnej zasadzie jak łuk kompozytowy, obsługiwany był indywidualnie. Cięciwę napinano za pomocą suwaka ciągniętego po prowadnicy i zabezpieczanego przed powrotem przez mechanizm zapadkowy. Nazwa „łuk brzuszny” pochodzi od sposobu napinania broni z użyciem nie tylko rąk, gdyż koniec suwaka opierano o ziemię, a kolbę specjalnej konstrukcji – o brzuch (co ułatwiało jej odpowiednie ukształtowanie). Mechanizm spustowy miał dodatkowy mechanizm zapadkowy (rygiel). Po napięciu cięciwy umieszczano strzałę w rowku wyżłobionym w suwaku.
Obsługa cięższego gastrafetesu wymagała więcej czasu niż typowego lekkiego łuku, lecz większa donośność i siła przebicia decydowały o zainteresowaniu tą konstrukcją. Mimo to, grecki łuk brzuszny jako broń piechoty nigdy nie zyskał większego znaczenia i szerszego rozpowszechnienia ze względu na złożony mechanizm i wyższy koszt wytwarzania. Broń ta była na wyposażeniu armii rzymskiej już w czasie podboju Galii w I wieku p.n.e. (o czym wspomina Ammianus Marcellinus), lecz Rzymianie używali jej zwykle w obronie legionowych obozów, a nie w bojowych warunkach polowych.
Ulepszoną i powiększoną około 375 roku p.n.e. odmianą gastrafeta był oksybeles (οξυβελής), osadzony na wysokiej, stabilnej podstawie (statywie) i o naciągu cięciwy wyposażonym w windę korbową (kołowrót).
Podobna broń znana też była w piechocie chińskiej w II/I w p.n.e., a konstrukcyjna różnica dotyczyła jedynie stałego suwaka. Choć lżejszej odmiany gastrafetesa używano w Bizancjum, w zachodniej Europie ponownie pojawił się on dopiero w średniowieczu już jako kusza w epoce wypraw krzyżowych, znany wśród powracających z Bliskiego Wschodu rycerzy (początkowo określany niewłaściwą nazwą łacińską "balista"; później we Francji jako "arbalete", a w Niemczech "Armbrust").

</doc>
<doc id="1091690" url="https://pl.wikipedia.org/wiki?curid=1091690" title="Stanisław Szpakowski">
Stanisław Szpakowski

Stanisław Szpakowski (ur. 18 stycznia 1868 w Pińsku, zm. 11 marca 1926 w Tatrach) – polski inżynier architekt związany z Kielecczyzną.
Życiorys.
W 1892 roku ukończył studia w Instytucie Inżynierów Cywilnych w Petersburgu, otrzymując tytuł zawodowy inżyniera cywilnego w zakresie architektury. Po uzyskaniu dyplomu objął posadę inżyniera-architekta powiatowego we Włoszczowie. Rok później przeniesiony na analogiczne stanowisko do Stopnicy. W 1901 zamieszkał w Kielcach, otrzymując posadę pomocnika inżyniera architekta guberni kieleckiej. Po czterech latach mianowany inżynierem-architektem gubernialnym. Po wybuchu I wojny światowej ewakuował się wraz z władzami guberni do Moskwy. Do kraju powrócił w sierpniu 1918. Kilka miesięcy później objął stanowisko inżyniera powiatu kieleckiego, z którego ustąpił po sześciu miesiącach z powodu choroby. W latach dwudziestych prowadził przedsiębiorstwo budowlane. Zmarł w Tatrach Słowackich, pochowany w Zakopanem.
Razem z żoną Barbarą mieli troje dzieci.

</doc>
<doc id="1091695" url="https://pl.wikipedia.org/wiki?curid=1091695" title="Czarowny kwiecień">
Czarowny kwiecień

Czarowny kwiecień (ang. "Enchanted April") – film obyczajowy produkcji brytyjskiej w reżyserii Mike’a Newella z 1991 roku. Scenariusz powstał na podstawie powieści "Zaczarowany kwiecień" ("The Enchanted April", wyd. 1922) autorstwa Elizabeth von Arnim.
Obraz zdobył nominacje do Złotych Globów (aktorki Miranda Richardson i Joan Plowright otrzymały statuetki) i nominacje do Oscarów.
Fabuła.
Londyn, początek lat 20. Dwie Angielki: Lotty Wilkins i Rose Arbuthnot, sąsiadki i przyjaciółki, nie czują się zbyt szczęśliwe w swych związkach małżeńskich, a deszczowa angielska aura pogłębia ich frustrację i przygnębienie. Po długich wahaniach obie panie decydują się wynająć na miesiąc – bez wiedzy mężów – willę we Włoszech. Mają nadzieję, że słońce Południa pozwoli im odzyskać radość życia i choć na krótko zapomnieć o codziennych troskach. By zmniejszyć koszty pobytu, postanawiają znaleźć sobie współlokatorki. Na ich ogłoszenie odpowiadają tylko dwie panie: bogata lady Caroline Dester, ozdoba londyńskich salonów, oraz pani Fisher, apodyktyczna wdowa surowych obyczajów.
Nie zważając na protesty małżonków, oburzonych samowolą swych żon, Lotty i Rose przyjeżdżają do Włoch. W willi czekają już na nie lady Caroline i pani Fisher. Wszystkie cztery są urzeczone stylowym domem i jego otoczeniem. W rajskim zakątku Lotty szybko zapomina o urazach wobec męża i namawia go listownie na przyjazd, aby i on skorzystał z uroków włoskiej wiosny. Zachęca Rose, żeby zrobiła to samo, ale przyjaciółka nie wierzy, że Frederick, pisujący pod pseudonimem brukowe romanse, zechce spełnić jej prośbę.
Wkrótce w willi zjawia się Mellersh Wilkins. Zastawszy żonę wypoczętą, w znamienitym towarzystwie, zaczyna patrzeć na nią innymi oczami, traktować z szacunkiem, a nawet podziwem. Ich związek powoli nabiera żywszych barw. Niebawem grono lokatorów willi powiększa się jeszcze o George’a Briggsa, jej właściciela, który przyjechał z kurtuazyjną wizytą. Widok samotnej Rose wywołuje w nim zainteresowanie jej osobą. Zaczyna się do niej zalecać. Zaniedbywana od dawna kobieta przyjmuje jego komplementy. Briggs nie ma jednak możliwości bliżej poznać pani Arbuthnot, gdyż do willi niespodziewanie przyjeżdża Frederick. Nie otrzymał listu żony. Do Włoch ściągnął w ślad za swą kochanką, lady Caroline, nieświadomą, że pisarz, znany jej wyłącznie pod swym literackim pseudonimem, jest właśnie mężem Rose.

</doc>
<doc id="1091696" url="https://pl.wikipedia.org/wiki?curid=1091696" title="Dominikus Zimmermann">
Dominikus Zimmermann

Dominikus Zimmermann (ur. 30 czerwca 1685 w Gaispoint koło Wessobrunn; zm. 16 listopada 1766 w Wies koło Steingaden) – bawarski architekt i sztukator, jeden z najznamienitszych przedstawicieli rokoko w Niemczech. 
Życie.
Dominikus Zimmermann pochodził z artystycznej rodziny sztukatorów tworzących tzw. Szkołę Wessobruńską (niem. "Wessobrunner Schule"). Z początku pracował jako sztukator, później jako niezależny budowniczy w Landsbergu nad Lechem, gdzie w latach 1748-53 piastował urząd burmistrza. Często współpracował z bratem, malarzem i sztukatorem Johannem Zimmermannem.
Prace.
 
Znaczenie.
Sztuka architektoniczna Zimmermanna jest w dużej mierze inspirowana tzw. "Vorarlberger Bauschule". Architektury Dominikus uczył się najprawdopodobniej od Johanna Jakuba Herkomera w Füssen. Poznał również tradycje mistrzów szwajcarskiej "Vorarlberger Bauschule" ("Auer Lehrgänge"). Rozwinął styl "Vorarlberger Bauschule", w unikatowy sposób łącząc ornament z formą architektoniczną. Kościoły Zimmermanna wznoszone były na planie elipsy, a ich wnętrza bogato zdobione freskami i sztukateriami. Kolumny dotychczas spełniające funkcje konstrukcyjne, stały się ważnymi elementami dekoracyjnymi.
Styl Zimmermanna wywarł ogromny wpływ na prace licznych budowniczych w Górnej Szwabii, m.in. Dossenbergerów i Jakuba Emele.

</doc>
<doc id="1091698" url="https://pl.wikipedia.org/wiki?curid=1091698" title="Taniec z gwiazdami (II edycja)">
Taniec z gwiazdami (II edycja)



</doc>
<doc id="1091707" url="https://pl.wikipedia.org/wiki?curid=1091707" title="Elana">
Elana

Elana – nazwa handlowa włókien poliestrowych produkowanych z poli(tereftalanu etylenu) (PET), tkanina otrzymywana z tych włókien również nazywana jest elaną.
Cechy materiału.
W połączeniu z bawełną jako elanobawełna czy wełną jako elanowełna nadawała się doskonale do produkcji ubrań, płaszczy i sukienek. Odporna na ścieranie. Uchodziła za niezgniatalną. Stosowana do koszul typu "non-iron" (ang.: nie prasować), modnych w okresie PRL, zwłaszcza w latach 70.
Produkcja.
Technika produkcji bardzo popularna w Polsce i na świecie, zwłaszcza w PRL, w latach 60. i 70. XX wieku. Wiązała się z dużą liczbą fabryk przemysłu ciężkiego i chemicznego budowanych w tamtym czasie. Największym zakładem produkcji włókien „elany” były toruńskie Zakłady Włókien Sztucznych Chemitex-Elana (obecnie Zakłady Chemiczne ELANA SA wchodząca w skład spółki Boryszew SA).
Włókna poliestrowe produkowane mogą być z tworzywa pochodzącego z recyklingu, np. w "Elanie" wykorzystuje się w tym celu płatki uzyskane ze zmielonych butelek PET.

</doc>
<doc id="1091709" url="https://pl.wikipedia.org/wiki?curid=1091709" title="Germanowy tranzystor stopowy">
Germanowy tranzystor stopowy

Germanowy tranzystor stopowy to tranzystor stopowy wykonany z cienkiej płytki słabo domieszkowanego germanu będącego bazą z wtopionymi w temperaturze około 550 °C po przeciwnych stronach kulkami metalu. Wtopienie metalu zmienia typ półprzewodnika na przeciwny, tworząc obszary emitera i kolektora.
Typy.
Tranzystor typu p-n-p powstawał przez wtopienie kulek z indu z domieszką galu w płytkę półprzewodnika typu n.
Tranzystor typu n-p-n powstawał przez wtopienie kulek z ołowiu z domieszką antymonu w płytkę półprzewodnika typu p.

</doc>
<doc id="1091710" url="https://pl.wikipedia.org/wiki?curid=1091710" title="Oman Air">
Oman Air

Oman Air – omańskie narodowe linie lotnicze, z siedzibą w Maskacie, który jest również głównym węzłem. Mają połączenia z Afryką, Azją i Europą.
Agencja ratingowa Skytrax przyznała liniom cztery gwiazdki.
Połączenia codeshare.
Oman Air ma codeshare z następującymi liniami:
Flota.
Stan floty Oman Air na lipiec 2019:

</doc>
<doc id="1091711" url="https://pl.wikipedia.org/wiki?curid=1091711" title="Łuk brzuszny">
Łuk brzuszny



</doc>
<doc id="1091714" url="https://pl.wikipedia.org/wiki?curid=1091714" title="Magistrala M1 (Białoruś)">
Magistrala M1 (Białoruś)



</doc>
<doc id="1091715" url="https://pl.wikipedia.org/wiki?curid=1091715" title="Jerzy Jurowicz">
Jerzy Jurowicz

Jerzy Leszek Jurowicz (ur. 21 maja 1920 w Krakowie, zm. 19 października 1989 tamże) - polski piłkarz, występujący na pozycji bramkarza, długoletni zawodnik Wisły Kraków, drukarz.
Życiorys.
Całą karierę spędził w Wiśle. Przed wojną zdobywał mistrzostwo Polski juniorów. Po jej zakończeniu dwukrotnie zdobył tytuł mistrza Polski seniorów (1949, 1950), w 1951 wygrał ligę. Wielokrotnie był kapitanem drużyny. 
W pierwszym zespole "Białej Gwiazdy" Jurowicz zadebiutował 5 września 1937, mając jedynie 17 lat i 107 dni. Podczas derbowego spotkania z Cracovią miała miejsce niecodzienna sytuacja - podstawowy golkiper Wisły, Edward Madejski, doznał kontuzji i opuścił plac gry po ledwie 17 minutach. Zespół nie posiadał rezerwowego bramkarza, toteż Wisła grała w dziesiątkę, a między słupkami stanął napastnik Bolesław Habowski. Działacze udali się na poszukiwanie juniora Jurowicza, który wszedł na boisko w 35 minucie meczu. Wisła przegrała 0:1, ale nikt młodego bramkarza nie winił za porażkę.Do wybuchu II wojny światowej Jurowicz miał na koncie 16 rozegranych spotkań. 
Był reprezentantem Krakowa i Polski. W kadrze kraju debiutował 17 września 1947 w meczu z Finlandią, ostatni raz zagrał w 1950. Łącznie w biało-czerwonych barwach rozegrał 8 spotkań.
W 1979 został wybrany sportowcem 35-lecia GTS Wisła Kraków.
Zawodowo był związany z branżą drukarską. Kształcił się w Ilustrowanym Kurierze Codziennym, przez wiele lat pracował w Prasowych Zakładach Graficznych, gdzie pełnił stanowisko chemigrafa, odpowiadał za druk „Dziennika Polskiego”
Był żonaty, miał córki. Został pochowany na Cmentarzu Rakowickim w Krakowie.

</doc>
<doc id="1091716" url="https://pl.wikipedia.org/wiki?curid=1091716" title="Loty księżycowe od 1991">
Loty księżycowe od 1991



</doc>
<doc id="1091717" url="https://pl.wikipedia.org/wiki?curid=1091717" title="Wojna moskiewska">
Wojna moskiewska



</doc>
<doc id="1091722" url="https://pl.wikipedia.org/wiki?curid=1091722" title="Dystrykt Manuʻa">
Dystrykt Manuʻa

Dystrykt Manuʻa – jednostka administracyjna Samoa Amerykańskiego.
Dystrykt Manuʻa składa się z wysp: Taʻū, Ofu oraz Olosega. Na jego terenie znajduje się 8 wiosek:

</doc>
<doc id="1091725" url="https://pl.wikipedia.org/wiki?curid=1091725" title="Budowlani Kielce">
Budowlani Kielce

Budowlani Kielce – wielosekcyjny klub sportowy z Kielc działający w latach 1948–2004.
Historia.
Klub powstał w 1948 roku. W trakcie swojej działalności klub dysponował stadionem lekkoatletycznym, który został wybudowany na Pakoszu w 1989 roku na Ogólnopolską Spartakiadę Młodzieży, powstałą w 1954 roku skocznią drewnianą i wybudowaną na jej miejscu w 1970 skocznią betonową na stoku Pierścienicy oraz oświetloną narciarską trasą biegową powstałą w 1974 roku.
7 grudnia 2004 roku klub Budowlani został rozwiązany. Zawodników jedynej działającej sekcji przejął Kielecki Klub Lekkoatletyczny, który powstał 11 grudnia 2004 roku.

</doc>
<doc id="1091726" url="https://pl.wikipedia.org/wiki?curid=1091726" title="Żarno">
Żarno



</doc>
<doc id="1091727" url="https://pl.wikipedia.org/wiki?curid=1091727" title="Loty księżycowe 1958-1965">
Loty księżycowe 1958-1965



</doc>
<doc id="1091739" url="https://pl.wikipedia.org/wiki?curid=1091739" title="Razom nas bahato, nas ne podołaty">
Razom nas bahato, nas ne podołaty

Razom nas bahato (ukr. Разом нас багато) – hip-hopowy utwór ukraińskiego zespołu muzycznego Gryndżoły, wydany w formie singla w 2005 roku, promujący ich debiutancki album studyjny, zatytułowany "Chaj bude tak" z 2005 roku.
Po premierze piosenki pojawiły się doniesienia, że singel jest przeróbką hymnu rewolucyjnego „El pueblo unido jamás será vencido” z 1973.. Zespół odrzucał zarzuty o plagiat słowami: "Tak, przekaz jest podobny, ale linia melodyczna już nie. I to sprawia, że te obie piosenki są od siebie różne".
W 2004 roku singel stał się wyrazem poparcia dla Wiktora Juszczenki, dzięki czemu został wybrany na hymn pomarańczowej rewolucji. Kompozycja wygrała krajowe eliminacje eurowizyjne, dzięki czemu reprezentowała Ukrainę, gospodarza 50. Konkursu Piosenki Eurowizji w Kijowie. Na potrzeby konkursu napisano nowy tekst piosenki, z którego usunięto treści polityczne, a refren piosenki wzbogacono o zwroty w ośmiu wersjach językowych: ukraińskiej, angielskiej, polskiej ("Jest nas wielu, nas nie pokonacie"), niemieckiej ("Alle wir in allem, sind wir nicht zufallen"), francuskiej ("Le people uni serait jamais vaincu"), czeskiej ("V ednote ja nase sila"), hiszpańskiej ("Si estamos juntos, somos invencibles") i rosyjskiej ("Вместе мы едины, мы не победимы"). Tekst piosenki początkowo nawiązywał do rewolucji, po zmianie słów miał mieć wydźwięk bardziej pokojowy, dlatego singiel był określony przez zespół jako „europejska piosenka o pokoju”. W finale Eurowizji piosenka zajęła dwudzieste miejsce z dorobkiem 30 punktów.
Utwór został ukryty jako easter egg w grze komputerowej "".
Polskojęzyczny remiks piosenki – „Jest nas wielu” – zyskał popularność w Polsce i dotarł do siódmego miejsca listy przebojów "30 ton – lista, lista przebojów". Utwór powstał dzięki współpracy takich raperów, jak Ascetoholix (czyli Doniu, Liber i Kris), Duże Pe, Mezo, Owal, Emcedwa i Pięć Dwa, a także znalazł się na specjalnym albumie kompilacyjnym zatytułowanym "Jest nas wielu".
Lista utworów.
singel CD
CD Maxi-single

</doc>
<doc id="1091744" url="https://pl.wikipedia.org/wiki?curid=1091744" title="Johnny Hates Jazz">
Johnny Hates Jazz

Johnny Hates Jazz – angielskie trio, wykonujące muzykę pop, powstałe w 1986 roku. Tworzyli je Clark Datchler (wokal, fortepian), Calvin Hayes (klawisze) i Mike Nocito (bas).
W tym samym roku ukazał się pierwszy singel zespołu "Me and My Foolish Heart", a grupa niebawem podpisała kontrakt z Virgin. Rok później zespół zadebiutował w barwach tej wytwórni piosenką "Shattered Dreams", która uplasowała się w UK Top Five i na 2. miejscu zestawienia za oceanem.
Pierwszy album zespołu "Turn Back the Clock" ukazał się w 1988 roku i stał się multiplatynowym w Stanach Zjednoczonych i w Wielkiej Brytanii. Z płyty pochodziło wiele przebojów, jak choćby "I Don't Want to Be a Hero", "Turn Back the Clock", "Heart of Gold", "Don't Say It's Love" i "Shattered Dreams".
Wkrótce z grupy odszedł wokalista Clark Datchler, który zdecydował się na karierę solową. Jego miejsce zajął Phil Thornalley, z którym powstała druga płyta "Tall Stories" (1991). W 1992 r. zespół zakończył działalność.
W roku 2008 grupa została reaktywowana, a w miejsce Phila Thornalleya wszedł Danny Saxon. Jednak w październiku 2009 odszedł on z zespołu, a na miejsce wokalisty powrócił Clark Datchler. Grupa powróciła do oryginalnego składu i przystąpiła do nagrywania nowego albumu. W 2010 roku Calvin Hayes opuścił zespół. Nowa płyta ukazała się w 2013 roku i nosi tytuł "Magnetized".

</doc>
<doc id="1091753" url="https://pl.wikipedia.org/wiki?curid=1091753" title="Zięć">
Zięć



</doc>
<doc id="1091755" url="https://pl.wikipedia.org/wiki?curid=1091755" title="Logos (teologia chrześcijańska)">
Logos (teologia chrześcijańska)



</doc>
<doc id="1091756" url="https://pl.wikipedia.org/wiki?curid=1091756" title="21 Pułk Piechoty">
21 Pułk Piechoty

Pułki piechoty noszące numer „21”:
Polskie:
Austro-węgierskie:
Niemieckie:
Rosyjski:

</doc>
<doc id="1091763" url="https://pl.wikipedia.org/wiki?curid=1091763" title="Steady as She Goes">
Steady as She Goes

Steady as She Goes – ósmy studyjny album zespołu Voodoo Glow Skulls. Album został wydany 2 lipca 2002 roku przez Victory Records.

</doc>
<doc id="1091765" url="https://pl.wikipedia.org/wiki?curid=1091765" title="Michał Bartłomiej Tarło">
Michał Bartłomiej Tarło

Michał Bartłomiej Tarło herbu Topór (ur. 26 lipca 1656 w Lubowli na Spiszu, zm. 20 września 1715 w Łowiczu) – pierwszy wizytator polskiej prowincji Zgromadzenia Księży Misjonarzy św. Wincentego a Paulo, biskup poznański, autor nabożeństwa "Gorzkich żali".
Życiorys.
Był synem wojewody sandomierskiego Jana Aleksandra Tarły i Anny Czartoryskiej, bratem biskupa Jana Joachima Tarły. W młodości wstąpił do Zgromadzenia Księży Misjonarzy św. Wincentego a Paulo. Wraz z utworzeniem w 1685 polskiej prowincji Zgromadzenia został jej pierwszym wizytatorem. Przez 30 lat był proboszczem parafii św. Krzyża w Warszawie i pomysłodawcą odprawionego po raz pierwszy w 1704 w miejscowym kościele nabożeństwa "Gorzkich żali".
Jego wybór na biskupa poznańskiego dokonany przez Augusta II zatwierdził papież Klemens XI w 1710.
Relacja Kaspra Niesieckiego: 
Zmarł 20 września 1715 w Łowiczu podczas podróży z Warszawy do Poznania. Został pochowany w kościele św. Krzyża, gdzie zachował się jego nagrobek.

</doc>
<doc id="1091771" url="https://pl.wikipedia.org/wiki?curid=1091771" title="Bibliodrama">
Bibliodrama

Bibliodrama — metoda poznawania Pisma Świętego wykorzystująca elementy teatru i psychodramy, przeżywana w grupie osób, której zadaniem jest wzajemne poznanie się, integracja i współpraca w przygotowaniu inscenizacji epizodu biblijnego. Pożądanym skutkiem sesji bibliodramatycznej dla poszczególnych jej uczestników ma być zarówno głębsze wniknięcie i przeżycie danej sceny z Biblii, jak i skonfrontowanie życia z Biblią (postulat aktualizacji słowa Bożego dla konkretnej sytuacji życiowej człowieka).
Bibliodrama jest stosowana jako jedna z metod aktywizujących w katechezie.

</doc>
<doc id="1091772" url="https://pl.wikipedia.org/wiki?curid=1091772" title="Adicción, Tradición, Revolución">
Adicción, Tradición, Revolución

Adicción, Tradición, Revolución – dziewiąty studyjny album zespołu Voodoo Glow Skulls. Album został wydany 2 listopada 2004 roku przez Victory Records. Utwór "Used to Love Her" jest coverem piosenki zespołu Guns N’ Roses.

</doc>
<doc id="1091786" url="https://pl.wikipedia.org/wiki?curid=1091786" title="3 Armia niemiecka">
3 Armia niemiecka



</doc>
<doc id="1091788" url="https://pl.wikipedia.org/wiki?curid=1091788" title="Bricoli">
Bricoli

Bricoli (niem. "pfeilschleider") to rodzaj machiny neurobalistycznej służącej do miotania ciężkich kamieni, stosowana aż do czasu wynalezienia dział prochowych. Inne nazwy w literaturze to też "catabalistique", w XV wieku pojawia się pod nazwą "cathapulta".
Najprostsze bricoli zbudowane były z drzewa z obciętymi gałęziami, na którego wierzchołku umieszczano kamień, gdzie wykorzystując naturalną sprężystość za pomocą lin naciągano je i puszczano, co powodowało wyrzucenie pocisku.
W bardziej zaawansowanej konstrukcji drzewo zastąpiono przez sprężystą drewnianą belkę odciąganą za pomocą układu lin i kołowrotu, zamocowaną do słupa służącego za lawetę, choć dla uproszczenia konstrukcji belka mocowana była do obciętego odpowiednio drzewa, przez co skracano czas jej budowy. Ruchome ramię, na którym umieszczano oszczepy lub strzały (zwykłe, zapalające, pojedyncze czy zebrane w wiązki) mogło być podnoszone i opuszczane przy pomocy podpórki wkładanej w specjalne nacięcia na słupie, regulując w ten sposób kąt strzału względem pionu. Regulacja kąta strzału w poziomie nie była możliwa w sposób tak prosty, problem rozwiązano przez budowę machiny na podstawie umożliwiającej obrót słupa. Z czasem belka drewniana została zastąpiono prętem metalowym o większej sprężystości i wytrzymałości, co pozwoliło na zwiększenie zasięgu strzału do około 1100 metrów i przedłużyło żywotność machiny.

</doc>
<doc id="1091789" url="https://pl.wikipedia.org/wiki?curid=1091789" title="Dyskografia Tomcrafta">
Dyskografia Tomcrafta

Dyskografia Tomcrafta – pełna dyskografia pochodzącego z Monachium niemieckiego DJ-a i producenta - Tomcrafta, grającego muzykę elektroniczną głównie w gatunkach takich jak techno, trance, czy electro.

</doc>
<doc id="1091791" url="https://pl.wikipedia.org/wiki?curid=1091791" title="Johnny hates jazz">
Johnny hates jazz



</doc>
<doc id="1091792" url="https://pl.wikipedia.org/wiki?curid=1091792" title="Piotr Franciszek Tarło">
Piotr Franciszek Tarło

Piotr Franciszek Tarło herbu Topór (ur. 1672, zm. 19 listopada 1722 roku) – administrator diecezji inflanckiej w latach 1716-1720, biskup poznański od 1721 roku, prekonizowany biskupem tytularnym "Claudiopolis" i sufraganem poznańskim w 1713 roku, wikariusz generalny i oficjał poznański, archidiakon poznański w 1714 roku, archidiakon śremski w 1712 roku, kanonik poznański w 1694 roku, kanonik krakowski w 1712 roku, proboszcz w Pacanowie i Morawicy, opat komendatoryjny paradyski.
Życiorys.
Syn wojewody smoleńskiego Adama i Franciszki Opalińskiej. Brat cioteczny królowej Katarzyny Opalińskiej. Od 30 stycznia 1713 biskup tytularny klaudiopolitański i sufragan poznański.
Tak opisuje biskupa Kasper Niesiecki: "piękne z natury przymioty, okrasił niepospolitą cnotą, wrodzoną submissyą, nieporównaną ludzkością, układnością obyczajów...".
Od 16 grudnia 1720 ordynariusz poznański. Zmarł w Warszawie w 1722 roku.
Pochowany w kościele misjonarzy Św. Krzyża w Warszawie.

</doc>
<doc id="1091795" url="https://pl.wikipedia.org/wiki?curid=1091795" title="The Complete Studio Recordings (album Led Zeppelin)">
The Complete Studio Recordings (album Led Zeppelin)

The Complete Studio Recordings – dziesięciokompaktowy zestaw utworów angielskiego zespołu rockowego Led Zeppelin, wydany w roku 1993 przez wytwórnię Atlantic Records. Zawiera wszystkie, cyfrowo zremasterowane, albumy studyjne zespołu oraz kilka utworów, które ukazały się dopiero na płytach Led Zeppelin Box Set. Albumy ułożone są chronologicznie, z wyjątkiem "Presence" – znajdującego się pomiędzy "Houses of the Holy" a "Physical Graffiti". Celem tej zmiany było umieszczenie tego ostatniego, podwójnego albumu w jednej, podwójnej koszulce.

</doc>
<doc id="1091798" url="https://pl.wikipedia.org/wiki?curid=1091798" title="Stanisław Panek (partyzant)">
Stanisław Panek (partyzant)

Stanisław Panek ps. "Rudy", (ur. 1924 w Czeladzi, zm. 10 sierpnia 1946 w okol. Wójcina) – żołnierz zbrojnego podziemia, dowódca oddziału partyzanckiego operującego na południu woj. łódzkiego, w powiecie wieluńskim i na pograniczu północno-zachodniej części Górnego Śląska w powiecie kluczborskim.
Życiorys.
Zdezerterował z Ludowego Wojska Polskiego; ukrywał się do jesieni 1945 w Kluczborku; tam wstąpił do oddziału pod dowództwem Franciszka Olszówki ps. "Otto", w którym wkrótce został zastępcą dowódcy. Oddział rozbity został przez UB i KBW 17 grudnia 1945 leśniczówce Dobrygość (4 km od wsi Opatów, powiat kępiński), a Panek "Rudy" z częścią oddziału uciekł na teren powiatu wieluńskiego. W styczniu 1946 opanował posterunek milicji w Głuszynie (powiat namysłowski). Po śmierci Olszówki "Otta" (8 lutego 1946) został samodzielnym dowódcą oddziału. Do śmierci Olszówki doszło w czasie akcji odwetowej sił rządowych po ataku na ochotników chcących zaciągnąć się do milicji. W czasie ataku pojmano a następnie zabito strzałem w głowę nowo zaciągniętych Zygmunta Pałczyńskiego, Stefana Skoczylasa i Stefana Włodarczyka. Milicjanci zostali zaskoczeni w trakcie szkolenia któremu przewodził były partyzant AK i AL Zygmunt Pałczyński.
W nocy z 17 na 18 lutego, w odwecie za śmierć "Otta", przeprowadził atak na pociąg, którym jechali żołnierze radzieccy. Do akcji doszło na stacji kolejowej w Czastarach, gdzie zatrzymał się około drugiej w nocy pociąg osobowy. Ludzie "Rudego" przeszukali pociąg, dziewięciu znalezionych w nim Rosjan zabili na miejscu, dwóch innych ranili (jeden zmarł w szpitalu, drugiemu udało się przeżyć mimo postrzału).
1 kwietnia 1946 r. część żołnierzy z oddziału "Rudego" została podporządkowana nowo utworzonej jednostce Konspiracyjnego Wojska Polskiego SOS "Jastrzębie", pod dowództwem por. Alfonsa Olejnika "Babinicza". Sam "Rudy" nie podporządkował się strukturom KWP i wraz z kilkoma zaufanymi podkomendnymi rozpoczął ukrywanie się przed UB oraz "Babiniczem", który postanowił zlikwidować Panka. 14 maja 1946 opanował Byczynę, gdzie m.in. jego oddział zerwał połączenia telefoniczne. Otoczony przez KBW w okolicy Wójcina, po walce, popełnił samobójstwo 10 sierpnia tego samego roku.

</doc>
<doc id="1091799" url="https://pl.wikipedia.org/wiki?curid=1091799" title="Wieczna marzłoć">
Wieczna marzłoć



</doc>
<doc id="1091800" url="https://pl.wikipedia.org/wiki?curid=1091800" title="Trabutium">
Trabutium



</doc>
<doc id="1091801" url="https://pl.wikipedia.org/wiki?curid=1091801" title="30 DP">
30 DP



</doc>
<doc id="1091803" url="https://pl.wikipedia.org/wiki?curid=1091803" title="Reprezentacja Łotwy w skokach narciarskich">
Reprezentacja Łotwy w skokach narciarskich

Reprezentacja Łotwy w skokach narciarskich – grupa zawodników reprezentujących Łotwę w międzynarodowych zawodach. Na arenie międzynarodowej Łotwę reprezentują obecnie wyłącznie Kristaps Nežborts (mężczyźni) i Šarlote Šķēle (kobiety). Wcześniej na zawodach międzynarodowych dla młodzieży pojawiali się również Kristaps Laganovski, Kārlis Krūze i Matiss Melders. Kadra ma dwóch trenerów: Modra Krūzee i Agris Kumelins, a z ramienia FIS wspiera ich Nikołaj Korbow z Kazachstanu. 
W konkursach dla dzieci (między innymi w Międzynarodowych Zawodach Dzieci o Wielki Puchar Crunchips 2010 w Zakopanem) startują również inni łotewscy skoczkowie i skoczkinie. Wielu młodych adeptów skoków narciarskich z Łotwy występuje na lokalnych zawodach w Estonii.
W latach 1933–1974 rozgrywane były mistrzostwa Łotwy w skokach narciarskich.

</doc>
<doc id="1091811" url="https://pl.wikipedia.org/wiki?curid=1091811" title="Tripantium">
Tripantium

Tripantium (manga, marga, matafunda) – to machina barobalistyczna miotająca pociski stromotorowo, będąca połączeniem trebusza i biffy z przeciwwagą stałą i ruchomą, co pozwoliło na miotanie pocisków celniej od biffy i dalej niż trebusz.
W XIII wieku architekt z Pikardii Villard de Honnecourt zbudował tzw. "wielkie tripantium" o przeciwwadze ruchomej o masie 26 ton ziemi i przeciwwadze stałej służącej amortyzacji wstrząsu występującego przy oddawaniu strzału. Dodatkową stabilizację zapewniały wbite głęboko w ziemię słupy drewniane. Redukcja naprężeń występujących przy naciąganiu ramienia w dół możliwa była dzięki dwóm odkształcającym się na zewnątrz drewnianym podporom w kształcie litery "Y". Pocisk umieszczony w uchwycie procowym wyrzucany był przez wybicie młotem kołka znajdującego się pomiędzy układem krążków łączących liny nawijane na kołowrót z liną przymocowaną do ramienia.
Stanisław Sarnicki w "Księgach hetmańskich" w XVI wieku umieszcza rycinę tej machiny w prostszym wykonaniu wraz z opisem, nazywając ją "karrobalistą" podobną do studziennego żurawia.

</doc>
<doc id="1091813" url="https://pl.wikipedia.org/wiki?curid=1091813" title="Led Zeppelin Remasters">
Led Zeppelin Remasters

Led Zeppelin Remasters – dwupłytowa (lub dwukasetowa lub trój-winylowa) kompilacja zremasterowanych nagrań angielskiego zespołu rockowego Led Zeppelin. Na wydaniu amerykańskim pojawiły się materiały dodatkowe, takie jak promocyjne wywiady z Page’em, Plantem i Jonesem. Zasadniczo album ten stanowi mniejszą wersję czteropłytowego zestawu Led Zeppelin (box set).
Lista utworów.
Dysk 3.
Dysk 3 ukazał się oryginalnie pod nazwą "Profiled" i był promocyjnym dodatkiem do wydawnictwa "Boxed Set".

</doc>
<doc id="1091819" url="https://pl.wikipedia.org/wiki?curid=1091819" title="Alfa (ujednoznacznienie)">
Alfa (ujednoznacznienie)



</doc>
<doc id="1091820" url="https://pl.wikipedia.org/wiki?curid=1091820" title="John Marshall (prawnik)">
John Marshall (prawnik)

John Marshall (ur. 24 września 1755 w Germantown, zm. 6 lipca 1835 w Filadelfii) – czwarty prezes Sądu Najwyższego Stanów Zjednoczonych i czwarty sekretarz stanu Stanów Zjednoczonych.
W latach 1799-1800 podczas szóstej kadencji Kongresu Stanów Zjednoczonych reprezentował stan Wirginia w Izbie Reprezentantów Stanów Zjednoczonych.
Marshall przewodniczył Sądowi Najwyższemu najdłużej ze wszystkich przewodniczących, bo aż 34 lata, a dokładnie 12 570 dni. Spośród wszystkich 110 sędziów sądu tylko dwóch zasiadało na urzędzie dłużej. Za jego kadencji w składzie sądu zasiadało 15 różnych sędziów, a urząd prezydenta Stanów Zjednoczonych pełniło 6 różnych osób.
To on zrównał pod względem znaczenia Sąd Najwyższy z dwiema pozostałymi gałęziami władzy federalnej.
Jego kuzyn, Humphrey Marshall, reprezentował stan Kentucky w Senacie Stanów Zjednoczonych.

</doc>
<doc id="1091821" url="https://pl.wikipedia.org/wiki?curid=1091821" title="Anastazja halicka">
Anastazja halicka

Anastazja halicka (zm. 20 listopada 1364 lub 1365) – prawdopodobnie córka Jerzego I Lwowica, księcia halickiego, i Eufemii kujawskiej, siostry Władysława I Łokietka. 
Życiorys.
W roku 1320 została poślubiona przez Aleksandra, księcia twerskiego, miała z nim ośmioro dzieci:
Zmarła podczas epidemii dżumy w 1364 lub 1365 roku.

</doc>
<doc id="1091822" url="https://pl.wikipedia.org/wiki?curid=1091822" title="Dystrykt Zachodni (Samoa Amerykańskie)">
Dystrykt Zachodni (Samoa Amerykańskie)

Dystrykt Zachodni ("Western District") – jednostka administracyjne Samoa Amerykańskiego.
Dystrykt Zachodni położony we zachodniej części wyspy Tutuila. Na jego terenie znajduje się 29 wiosek:

</doc>
<doc id="1091824" url="https://pl.wikipedia.org/wiki?curid=1091824" title="Cieplice Śląskie">
Cieplice Śląskie



</doc>
<doc id="1091827" url="https://pl.wikipedia.org/wiki?curid=1091827" title="Rozeta (budownictwo)">
Rozeta (budownictwo)



</doc>
<doc id="1091828" url="https://pl.wikipedia.org/wiki?curid=1091828" title="Dystrykt Wschodni (Samoa Amerykańskie)">
Dystrykt Wschodni (Samoa Amerykańskie)

Dystrykt Wschodni ("Eastern District") – jednostka administracyjne Samoa Amerykańskiego.
Dystrykt Wschodni położony we wschodniej części wyspy Tutuila oraz na wyspie Aunuʻu. Na jego terenie znajduje się 35 wiosek:

</doc>
<doc id="1091829" url="https://pl.wikipedia.org/wiki?curid=1091829" title="Profiled">
Profiled

Profiled – album z wywiadami angielskiego zespołu rockowego Led Zeppelin wydany w 1990 przez Atlantic Records. Był przeznaczony jedynie w celu promocji wydanej niedługo wcześniej "Led Zeppelin Boxed Set". W 1992 weszła w skład edycji specjalnej zestawu "Led Zeppelin Remasters".
Dodatkowe informacje.
Numer katalogowy: Atlantic PRCD36292

</doc>
<doc id="1091831" url="https://pl.wikipedia.org/wiki?curid=1091831" title="Golicynowie">
Golicynowie

Golicynowie (ros. "Голицыны ") – rosyjski ród kniaziowski (książęcy) pochodzenia litewskiego, który wziął swoje nazwisko od przezwiska protoplasty – żyjącego w XVI wieku kniazia Michała, zwanego "Galitsa", będący gałęzią dynastii Giedyminowiczów.
Bezpośrednim przodkiem kniaziów Golicynów był zmarły między 1437 a 1447 rokiem kniaź Jerzy (posiadający w Moskwie status bojara), syn kniazia litewskiego Patryka Narymuntowicza i wnuk Narymunta Gleba Giedyminowicza (syna wielkiego księcia litewskiego Giedymina), ożeniony z księżniczką moskiewską Anną, córką Dymitra I Dońskiego. Najbliższymi krewnymi kniaziów Golicynów byli kniaziowie Kurakinowie.
Spokrewniona z dynastią panującą rodzina kniaziów Golicynów od początku należała do najpotężniejszych i najbardziej wpływowych rodów rosyjskich. Jej przedstawiciele piastowali liczne urzędy w imperium rosyjskim. Kres świetności nastąpił wraz z wybuchem rewolucji październikowej w 1917 roku, kiedy to została poddana represjom cała arystokracja rosyjska.
Nieliczni potomkowie rodu, którym udało się przetrwać czasy komunizmu, żyją do dziś w Rosji. Duża grupa żyje na emigracji w krajach Europy Zachodniej oraz za oceanem.
Jeden z przedstawicieli rodu, książę Piotr Golicyn (ur. 1955), ożenił się w 1981 r., w Belgii z arcyksiężniczką austriacką, Marią Anną z dynastii habsbursko-lotaryńskiej (wnuczką ostatniego cesarza i króla Austro-Węgier Karola I Habsburga), z którą ma sześcioro dzieci, w tym dwóch synów.

</doc>
<doc id="1091832" url="https://pl.wikipedia.org/wiki?curid=1091832" title="Mothership">
Mothership

Mothership – kompilacja utworów angielskiego zespołu hardrockowego Led Zeppelin, która ukazała się w wytwórni Atlantic Records/Rhino Entertainment. Utwory wybrane zostały przez żyjących członków zespołu – Roberta Planta, Jimmy’ego Page’a i Johna Paula Jonesa i pochodzą z wszystkich ośmiu albumów studyjnych zespołu. Oprócz wydania dwupłytowego istnieją również wersje „deluxe” i „kolekcjonerska”, zawierające DVD z dodatkowymi materiałami z koncertów zespołu, które wcześniej ukazały się na Led Zeppelin DVD. Pojawi się również wersja złożona z czterech płyt winylowych.
W Polsce składanka uzyskała status platynowej płyty.

</doc>
<doc id="1091835" url="https://pl.wikipedia.org/wiki?curid=1091835" title="Jegorow">
Jegorow

Jegorow () – rosyjskie nazwisko oraz miejscowości w Rosji

</doc>
<doc id="1091837" url="https://pl.wikipedia.org/wiki?curid=1091837" title="Klasyczny język japoński">
Klasyczny język japoński

 – etap rozwoju języka japońskiego, przypadający na IX–XII wiek, tj. okres historyczny zwany Heian (794–1185). Poprzedzała go faza zwana językiem starojapońskim (VIII wiek), a nastąpił po nim okres średniojapoński (XIII–XVI w.).
Tło.
Po zapożyczeniu i zastosowaniu do zapisu języka starojapońskiego pisma chińskiego w postaci pisma sylabicznego (tzw. man’yōgana 万葉仮名), wyodrębniły się z niego następnie (w okresie klasycznego języka japońskiego) dwa nowe rodzaje: hiragana oraz katakana. Ich powstanie znacznie uprościło zapis języka japońskiego i doprowadziło do rozkwitu literatury. Wtedy to właśnie powstały takie dzieła, jak: "Genji monogatari", "Opowieść o zbieraczu bambusu" ("Taketori monogatari"), "Opowieści z Ise" ("Ise monogatari") i wiele innych. Klasyczny język japoński używany był jako język oficjalnego piśmiennictwa oraz częściowo literatury pięknej do pierwszej połowy XX wieku.
Fonetyka i fonologia.
Najważniejsze cechy systemu fonetycznego klasycznego języka japońskiego to:
Język starojapoński charakteryzował się 88 (87) różnymi sylabami, klasyczny japoński na przełomie X/XI wieku miał ich już tylko 67 (w tabeli obok transkrypcji podaje się znaki hiragany i katakany w ich postaciach współczesnych).
Zapis.
Klasyczny język japoński zapisywano na trzy sposoby. Pierwotnie stosowano man’yōganę, tj. znaki chińskie użyte dla ich wartości fonetycznej (tak w języku starojapońskim). Przekształciła się ona następnie w sylabariusze hiragana i katakana, które powstały z uproszczenia pierwotnych znaków chińskich.

</doc>
<doc id="1091838" url="https://pl.wikipedia.org/wiki?curid=1091838" title="Porok">
Porok

Porok (ros. "Порок", poroki, mandżaniki) – barobalistyczna machina wojenna stosowana na Rusi, a także przez Mongołów i Tatarów do XVI wieku, przypominająca konstrukcyjnie rzymską biffę.
W zbiorze arabskich kronik Rashida ad-Dina oprócz wizerunku machin znajduje się informacja, że pociski były kulami kamiennymi, które podnosiło 4 silnych mężczyzn i miotane były na odległość 1,5 strzału z łuku, czyli ponad 200 metrów pociskiem o masie około 200 kg. Machiny te w literaturze rosyjskiej opisał N. N. Woronin i A. N. Kirpicznikow. 12 machin tego typu w czasie oblężenia Kołodajny w 1240 nie mogło pokonać wałów, co spowodowane było nie tyle niedoskonałością konstrukcji, co skomplikowaną konstrukcją i wrażliwością na silny wiatr, który plątał skórzane liny osłabiając siłę pocisku i zmieniając jego tor.

</doc>
<doc id="1091853" url="https://pl.wikipedia.org/wiki?curid=1091853" title="Jolanta Helena cieszyńska">
Jolanta Helena cieszyńska

Jolanta Helena (ur. ok. 1331, zm. 20 marca 1403) – księżniczka cieszyńska z dynastii Piastów, ksieni klarysek w Krakowie.
Córka księcia cieszyńskiego Kazimierza I i Eufemii, córki księcia czerskiego Trojdena I.
Życiorys.
Jolanta Helena miała realizować kościelną karierę, podobnie jak liczna grupa rodzeństwa, którą Kazimierz I oddał do stanu duchownego. Jej młodsza siostra Elżbieta wstąpiła do cysterek trzebnickich, brat Siemowit dołączył do zgromadzenia joannitów, natomiast bracia Bolesław i Jan zaczynali jako klerycy w diecezji wrocławskiej.
Jolanta Helena wstąpiła do krakowskiego zakonu klarysek przy kościele św. Andrzeja, gdzie od 1361 aż do swej śmierci w 1403 pełniła funkcję ksieni klasztoru. Jej ciało spoczęło w pobliskim kościele.

</doc>
<doc id="1091854" url="https://pl.wikipedia.org/wiki?curid=1091854" title="Bolesław cieszyński (1331/1332–1356)">
Bolesław cieszyński (1331/1332–1356)

Bolesław (ur. 1331 lub 1332, zm. 23 lipca 1356 w Pradze) – przedstawiciel cieszyńskiej linii Piastów, kanonik krakowski i wrocławski, prepozyt kościoła Wszystkich Świętych na zamku praskim, kapelan Karola IV Luksemburskiego.
Syn księcia cieszyńskiego Kazimierza I i Eufemii, córki księcia czerskiego Trojdena I.
Jak większość dzieci Kazimierza I został przeznaczony do stanu duchownego. Razem z nim kościelną karierę podjęły jego dwie siostry (Jolanta Helena i Elżbieta), a także dwaj bracia (Jan i Siemowit). Przyczyny oddania przez Kazimierza I do stanu duchownego trzech z pięciu synów należy upatrywać w niedostatecznej do podziału na pięciu męskich potomków powierzchni księstwa cieszyńskiego. Ojciec miał na uwadze fakt, że rola władców małych księstewek zostanie zmarginalizowana. Ponadto książęta cieszyńscy jako lojalni lennicy Luksemburgów mogli spodziewać się pomocy królów Czech – Jana i Karola – w uzyskaniu wysokich godności kościelnych.
W 1345 Bolesław był jeszcze zwykłym klerykiem. Wówczas Jan Luksemburski rozpoczął starania o uzyskanie dla niego kanonikatu i prebendy w katedrze wrocławskiej lub krakowskiej. W ich efekcie w 1349 Bolesław zasiadł w kapitule krakowskiej. Następca Jana, Karol, uzyskał dla niego także kanonikat wrocławski, zaś w 1353 ustanowił go swoim osobistym kapelanem, co wiązało się z objęciem przez Piasta cieszyńskiego stanowiska prepozyta kościoła Wszystkich Świętych na królewskim zamku w Pradze.
Miejsce pochowania Bolesława nie jest znane.

</doc>
<doc id="1091856" url="https://pl.wikipedia.org/wiki?curid=1091856" title="Agnieszka cieszyńska">
Agnieszka cieszyńska

Agnieszka (ur. między 1338 a 1340, zm. między 6 lutego a 27 kwietnia 1371) – księżniczka cieszyńska z dynastii Piastów.
Córka księcia cieszyńskiego Kazimierza I i Eufemii, córki księcia czerskiego Trojdena I. Żona księcia oleśnickiego Konrada II, matka księcia oleśnickiego Konrada III Starego.
Między 1352 a 1354 została wydana za księcia oleśnickiego Konrada II. Z powodu zbyt bliskiego pokrewieństwa małżonkowie musieli prosić papieża Innocentego VI o dyspensę, którą otrzymali w 1357. Małżeństwu temu przypisuje się znaczenie w kontekście sporu pomiędzy bratem Piastówny Przemysławem I Noszakiem a jej mężem Konradem II, toczonego w latach 1355–1369 o spadek po Piastach bytomskich. Ze związku Agnieszki i Konrada urodził się jedyny syn – Konrad, który po śmierci ojca w 1403 objął rządy w księstwie oleśnickim.
Agnieszka zmarła młodo. Jej ciało spoczęło w kościele Najświętszej Panny Maryi na Piasku we Wrocławiu. Konrad II, mimo że w momencie jej śmierci liczył zaledwie około trzydziestu lat, nie ożenił się powtórnie.

</doc>
<doc id="1091857" url="https://pl.wikipedia.org/wiki?curid=1091857" title="Jan cieszyński">
Jan cieszyński

Jan (ur. 1339 lub 1340, zm. po 18 maja 1359) – przedstawiciel cieszyńskiej linii Piastów, kleryk wrocławski.
Syn księcia cieszyńskiego Kazimierza I i Eufemii, córki księcia czerskiego Trojdena I.
Życiorys.
Imię otrzymał z pewnością po swoim bracie stryjecznym, księciu oświęcimskim Janie I. Wśród potomstwa Kazimierza I cieszyńskiego umownie umieszczany jest na siódmym miejscu, między Agnieszką a Siemowitem.
Jak większość dzieci Kazimierza I został przeznaczony do stanu duchownego. Razem z nim kościelną karierę podjęły jego dwie siostry Jolanta Helena i Elżbieta, a także dwaj bracia Bolesław i Siemowit. Przyczyny oddania przez Kazimierza do stanu duchownego trzech spośród pięciu synów należy upatrywać w zbyt małej powierzchni księstwa cieszyńskiego, która była niedostateczna do podziału pomiędzy pięciu męskich potomków. Ojciec miał na uwadze fakt, że rola władców małych księstewek zostanie zmarginalizowana. Ponadto książęta cieszyńscy jako lojalni lennicy Luksemburgów mogli liczyć na pomoc królów Czech Jana i Karola w uzyskaniu wysokich stanowisk kościelnych.
Jana wspomina dokument papieski z 18 maja 1359 wystawiony w Awinionie. Wymieniony w nim jest jako kleryk z diecezji wrocławskiej będący w dwudziestym roku życia. Kolejne źródła milczą na jego temat, stąd wysnuwane jest przypuszczenie, że wkrótce potem zmarł przedwcześnie. W przeciwnym wypadku w źródłach zostałoby odnotowane, iż otrzymał dobrą prałaturę na Śląsku lub w Czechach. W literaturze bierze się pod uwagę również możliwość, że w momencie wystawienia dokumentu Jan już nie żył, a wiadomość o tym jeszcze nie dotarła do Awinionu. Według tej koncepcji Jan zmarł najwcześniej w kwietniu 1359.
Miejsce jego pochówku jest nieznane.

</doc>
<doc id="1091858" url="https://pl.wikipedia.org/wiki?curid=1091858" title="Elżbieta cieszyńska">
Elżbieta cieszyńska

Elżbieta (ur. ?, zm. w 2 poł. XIV w.) – księżniczka cieszyńska z dynastii Piastów, cysterka trzebnicka.
Życiorys.
Córka księcia cieszyńskiego Kazimierza I i Eufemii, córki księcia czerskiego Trojdena I.
W zamyśle ojca miała realizować karierę kościelną, podobnie jak liczna grupa jej rodzeństwa, którą Kazimierz I przeznaczył do stanu duchownego. Starsza siostra Jolanta Helena wstąpiła do krakowskich klarysek, brat Siemowit dołączył do zgromadzenia joannitów, natomiast bracia Bolesław i Jan zaczynali jako klerycy w diecezji wrocławskiej.
Przypuszczalnie w 1363 r. Elżbieta porzuciła cysterski klasztor i związała się z margrabią Moraw Janem Henrykiem z dynastii Luksemburgów, bratem cesarza Karola IV. Wiadomość o jej wystąpieniu z trzebnickiego zakonu dotarła aż do Rzymu. Papież Urban V w liście z 20 stycznia 1364 nakazywał biskupowi wrocławskiemu Przecławowi z Pogorzeli przekonać Elżbietę do zerwania konkubinatu z margrabią Moraw i powrotu do cysterek trzebnickich. W tym samym roku zakończył się związek Piastówny z Luksemburgiem, a Jan Henryk ożenił się po raz trzeci. Tym razem jego wybranką została Małgorzata, córka arcyksięcia Austrii Albrechta II.
Dalsze losy Elżbiety nie są znane. Nie wiadomo, ani kiedy zmarła, ani gdzie została pochowana.

</doc>
<doc id="1091859" url="https://pl.wikipedia.org/wiki?curid=1091859" title="Anna cieszyńska (księżna lubińska)">
Anna cieszyńska (księżna lubińska)

Anna cieszyńska (ur. 2 poł. XIV w., zm. między 1403 a 1420) – księżniczka cieszyńska i księżna lubińska z dynastii Piastów.
Córka księcia cieszyńskiego Przemysława I Noszaka i Elżbiety, córki księcia bytomskiego Bolesława. Żona księcia lubińskiego Henryka IX. Matka książąt: Ruperta II, Wacława i Ludwika III.
Przed 20 września 1396 Anna zawarła związek małżeński z Henrykiem IX. 29 września 1396 nowo poślubiony małżonek razem z dziadem Ludwikiem I i ojcem Henrykiem VII potwierdzili odbiór posagu Anny, który wyniósł 2000 grzywien. W zamian książęta brzescy jako oprawę wdowią zapisali jej Kluczbork, Byczynę i Wołczyn, a także połowę czynszów z Brzegu, Wierzbna i Oławy.
Z małżeństwa Anny i Henryka urodziło się sześcioro dzieci – trzech synów (Rupert, Wacław i Ludwik) i trzy córki (Katarzyna, Anna i Jadwiga). Synowie po śmierci ojca w 1420 podzielili jego ziemie między siebie, Katarzyna 1 sierpnia 1423 poślubiła hrabiego von Lindow Albrechta III, lecz w niespełna rok po tym zmarła, informacje dotyczące Anny są nieznane, natomiast Jadwiga została oddana do zakonu cysterek w Trzebnicy.
Zarówno data śmierci Piastówny jak i miejsce jej pochówku nie są znane.

</doc>
<doc id="1091860" url="https://pl.wikipedia.org/wiki?curid=1091860" title="Broomistega">
Broomistega

Broomistega („płaz Brooma”) – rodzaj płaza z rzędu temnospondyli, żyjącego na początku triasu (ind, około 250 milionów lat temu).
Szczątki "Broomistega" odkryto w formacji Beaufort (a dokładniej w tzw. „strefie lystrozaurów”), znajdującej się na terenie Republiki Południowej Afryki. Tereny te stanowiły w czasie występowania zwierzęcia centralne obszary superkontynentu Pangei.
Początkowo szczątki "Broomistega" przypisywano do rodzaju "Lydekkerina", nadając jej nazwę "Lydekkerina putterilli". Przypuszczano także, z powodu bardzo niewielkich rozmiarów zwierzęcia, że znajdowane okazy należą do młodocianych uranocentrodonów.
Obecnie uważa się broomistegę za zwierzę pedomorficzne, dużo mniejsze od swoich olbrzymich krewnych z rodziny Rhinesuchidae. Zmniejszenie rozmiarów tego płaza mogło być spowodowane życiem w płytkich stawach, jeziorach lub rzekach.

</doc>
<doc id="1091861" url="https://pl.wikipedia.org/wiki?curid=1091861" title="Zofia cieszyńska (1449/1453–1479)">
Zofia cieszyńska (1449/1453–1479)

Zofia (ur. między 1449 a 1453, zm. w 1479) – księżniczka cieszyńska z dynastii Piastów.
Córka księcia cieszyńskiego Bolesława II i Anny, córki księcia bielskiego Iwana, a zarazem siostrzenicy królowej polskiej Zofii Holszańskiej. Żona księcia Rzeszy, pana na Ziębicach i Kłodzku Wiktoryna z Podiebradów, syna króla Czech Jerzego.
Na chrzcie nadano jej imię po Zofii Holszańskiej. Była to część polityki Piastów cieszyńskich, polegająca na zacieśnianiu stosunków z dworem polskim. Również imię jedynego syna Bolesława II nawiązywało do członka polskiej rodziny królewskiej, najważniejszego jego przedstawiciela – króla Polski Kazimierza Jagiellończyka. Piastówna, która szybko straciła ojca lub urodziła się już po jego śmierci, była wychowywana przez matkę Annę oraz stryja Przemysława II. Ten w 1474, aby umocnić sojusz wojenny przeciwko księciu rybnickiemu Wacławowi III, wydał ją za Wiktoryna z Podiebradów. W ten sposób Piastówna została drugą żoną Podiebrada. W trakcie małżeństwa z Wiktorynem urodziła troje dzieci: Bartłomieja (zm. 1515), Wawrzyńca (zm. 1503) i Magdalenę Eufemię (zm. 1497) – cysterkę trzebnicką.

</doc>
<doc id="1091862" url="https://pl.wikipedia.org/wiki?curid=1091862" title="Barbara cieszyńska">
Barbara cieszyńska

Barbara (ur. między 1449 a 1453, zm. między 1494 a 12 maja 1507) – księżniczka cieszyńska z dynastii Piastów.
Córka księcia cieszyńskiego Bolesława II i Anny, córki księcia bielskiego Iwana, a zarazem siostrzenicy królowej polskiej Zofii Holszańskiej. Żona księcia żagańskiego Baltazara, a po jego śmierci księcia zatorskiego Jana V.
Urodziła się na krótko przed lub tuż po śmierci ojca. Wychowywała ją matka Anna i stryj Przemysław II. Między 4 września a 12 grudnia 1469 została wydana za księcia żagańskiego Baltazara. Związek ten nie trwał długo, trzy lata później jej małżonek zmarł (15 lipca 1472), a owdowiała Barbara powróciła do Cieszyna. Kolejny raz Piastówna wyszła za mąż około 1476. Młodą wdowę poślubił książę zatorski Jan V. Zarówno z małżeństwa z Baltazarem jak i z Janem V Barbara nie urodziła potomstwa.
Ani data śmierci Piastówny, ani miejsce jej pochówku nie są znane.

</doc>
<doc id="1091863" url="https://pl.wikipedia.org/wiki?curid=1091863" title="Maria Sydonia cieszyńska">
Maria Sydonia cieszyńska

Maria Sydonia (ur. 10 maja 1572 w Cieszynie, zm. 2 lub 3 października 1587 w Legnicy) – księżniczka cieszyńska z dynastii Piastów.
Córka księcia cieszyńskiego Wacława III Adama i Sydonii Katarzyny, córki księcia sasko-lauenburskiego Franciszka I. Żona księcia legnickiego Fryderyka IV.
Dzieciństwo spędziła w Cieszynie. Gdy miała siedem lat, zmarł jej ojciec. W wieku czternastu lat 20 stycznia 1587 została wydana za starszego od niej o dwadzieścia lat księcia legnickiego Fryderyka IV. Małżeństwo śląskich Piastów trwało bardzo krótko. 17 września 1587 młodziutka Piastówna urodziła córkę Marię Katarzynę, która zmarła po trzech dniach. Niespełna dwa tygodnie później, w nocy z 2 na 3 października, zmarła także Maria Sydonia.
Ciało Marii Sydonii zostało złożone w kościele św. Jana w Legnicy.

</doc>
<doc id="1091864" url="https://pl.wikipedia.org/wiki?curid=1091864" title="Anna Sybilla cieszyńska">
Anna Sybilla cieszyńska

Anna Sybilla (ur. 24 czerwca 1573 w Cieszynie, zm. w lub po 1602) – księżniczka cieszyńska z dynastii Piastów.
Córka księcia cieszyńskiego Wacława III Adama i jego drugiej żony Sydonii Katarzyny, córki księcia sasko-lauenburskiego Franciszka I.
Do śmierci ojca w 1579 przebywała na dworze cieszyńskim, kilka następnych lat spędziła na dworze saskim. W lutym 1586 jej matka po raz drugi wyszła za mąż. Małżonkiem Sydonii Katarzyny został nadżupan trenczyński Emeryk Forgách. To prawdopodobnie on był twórcą planu wydania Anny Sybilli za księcia Siedmiogrodu Zygmunta Batorego, bratanka niedawno zmarłego króla Polski Stefana. Na drodze do realizacji tego zamysłu stanęła dyplomacja Habsburgów, dbających o wpływy w księstwach naddunajskich podległych imperium osmańskiemu. Cesarz Rudolf II, któremu Piastowie cieszyńscy jako suwerenowi musieli być posłuszni, sprzeciwił się temu małżeństwu, a ostatecznie 6 sierpnia 1595 żoną księcia Siedmiogrodu została Habsburżanka, kuzynka cesarska, Maria Krystyna.
Dalsze losy Anny Sybilli są mało znane. Prawdopodobnie do końca życia przebywała u młodszego brata Adama Wacława. Ostatni raz w źródłach Piastówna pojawia się w 1602, nadal jako panna.

</doc>
<doc id="1091866" url="https://pl.wikipedia.org/wiki?curid=1091866" title="Anna Sydonia cieszyńska">
Anna Sydonia cieszyńska

Anna Sydonia (ur. 2 marca 1598 w Cieszynie, zm. w lipcu 1619) – księżniczka cieszyńska z dynastii Piastów.
Córka księcia cieszyńskiego Adama Wacława i Elżbiety Kettler, córki ostatniego mistrza zakonu kawalerów mieczowych i pierwszego księcia Kurlandii i Semigalii Gottharda Kettlera. Żona Jakuba Hannibala II z hrabiów Hohenhembs (Hohenems).
Dzieciństwo upłynęło jej w Cieszynie. 2 listopada 1616 ojciec wydał ją za mąż za Jakuba Hannibala II z hrabiów Hohenhembs (Hohenems). Małżeństwo trwało niespełna trzy lata. Po urodzeniu jedynej córki, Joanny Eleonory, Anna Sydonia zmarła w następstwie komplikacji poporodowych.
Jej mąż jeszcze w tym samym roku, 9 grudnia 1619, ożenił się powtórnie. Jego druga żona Franciszka, córka księcia Hohenzollern-Hechingen Jana Jerzego, urodziła mu dwóch synów, Karola Fryderyka i Franciszka Wilhelma, których potomkowie w linii męskiej żyli po 1759. Sam Jakub Hannibal II zmarł 10 kwietnia 1646.

</doc>
<doc id="1091867" url="https://pl.wikipedia.org/wiki?curid=1091867" title="Magdalena Hohenstein">
Magdalena Hohenstein

(Maria) Magdalena Hohenstein (ur. między 1624 a 1626, zm. po 1661) – przedstawicielka dynastii Piastów, baronowa von und zu Hohenstein.
Córka księcia cieszyńskiego Fryderyka Wilhelma i nieznanej z imienia, niezamężnej mieszczki z Cieszyna.
Urodziła się w ostatnich latach życia lub już po śmierci swojego ojca. Na chrzcie otrzymała imię Maria Magdalena, które zazwyczaj nadawano córkom z nieformalnych związków. Najprawdopodobniej o jej wykształcenie i utrzymanie zadbała ciotka Elżbieta Lukrecja. Także dzięki jej staraniom cesarz Ferdynand III 12 kwietnia 1640 legitymizował Magdalenę, a niecały miesiąc później, 8 maja, nadał jej godność baronowej („wolnej pani”) i miano von und zu Hohenstein (Freiin von und zu Hohenstein).
Magdalena dwukrotnie wychodziła za mąż. Najpierw w 1643 w Cieszynie (również dzięki pomocy ciotki Elżbiety Lukrecji) poślubiła marszałka tamtejszego dworu. Jej małżonek wywodził się z rodu Tłuków z Toszonowic (Tluck von Toschonowitz, Tluk z Tošanowic), którego członkowie w źródłach dotyczących Śląska pojawiają się od pierwszej połowy XV w. Po śmierci męża Magdalena poślubiła Mikołaja Rudzkiego z Rudz (Rudzký z Rudz). Ceremonia ślubu w obrządku katolickim miała miejsce 11 czerwca 1659 w Cieszynie. W 1661 baronowa urodziła córkę Ewę Dorotę. Dalsze losy Magdaleny jak i jej córki nie są znane.

</doc>
<doc id="1091868" url="https://pl.wikipedia.org/wiki?curid=1091868" title="F.O.A.D.">
F.O.A.D.

F.O.A.D. – dwunasta płyta norweskiego zespołu Darkthrone, wydana w 24 września 2007 roku.

</doc>
<doc id="1091871" url="https://pl.wikipedia.org/wiki?curid=1091871" title="Władysław Michejda">
Władysław Michejda



</doc>
<doc id="1091874" url="https://pl.wikipedia.org/wiki?curid=1091874" title="Eutydemos I">
Eutydemos I

Eutydemos I (? - zm. ok. 200 p.n.e.) – trzeci król Greków Baktryjskich, panujący w latach ok. 230-200 p.n.e., uważany przez historyków za właściwego twórcę fundamentów państwa.
Pochodził z Magnezji w Azji Mniejszej. Zajmował wysokie stanowisko w państwie Diodotosa II, prawdopodobnie był satrapą Sogdiany. Około roku 230 p.n.e. obalił on swojego suwerena i zajął jego miejsce. W roku 208 p.n.e. państwo Eutydemosa najechał Antioch III Wielki, dążący do odbicia terytoriów dawniej należących do Seleucydów. Pokonał on baktryjską kawalerię w starciu nad rzeką Arios i przystąpił do oblężenia Baktry. Po dwuletnich nieudanych próbach zdobycia miasta Antioch ostatecznie rozpoczął negocjacje z Eutydemosem, który zaprzeczył, że jest buntownikiem przeciwko Seleucydom, stwierdzając, że wręcz przeciwnie, doszedł do władzy zabijając potomków zdrajców. Co więcej, władca Baktrii zagroził, że wycofa swoje oddziały osłonowe znad Jaksartesu i wpuści do kraju koczowniczych Saków, zagrażających obu królom. Ostatecznie Antioch uznał tytuł królewski Eutydemosa i przyrzekł wydać swoją córkę za jego syna Demetriusza, w zamian za co Eutydemos formalnie uznał swoją podległość i oddał mu posiadane przez siebie słonie bojowe.

</doc>
<doc id="1091878" url="https://pl.wikipedia.org/wiki?curid=1091878" title="Władysław Michejda (1876–1937)">
Władysław Michejda (1876–1937)

Władysław Michejda (ur. 14 marca 1876 w Nawsiu, zm. 1 kwietnia 1937 w Cieszynie) – polski adwokat, burmistrz Cieszyna od 1929 roku.
Syn Franciszka i Anny. Ukończył gimnazjum w Cieszynie i prawo na Wydziale Prawa Uniwersytetu Jagiellońskiego, gdzie w 1904 roku uzyskał doktorat. Od 1908 roku adwokat we Lwowie, członek Rady Naczelnej Narodowej Demokracji w Rosji. W lipcu 1917 roku został członkiem Rady Polskiej Zjednoczenia Międzypartyjnego w Moskwie. W 1919 roku powrócił do Cieszyna, gdzie otworzył kancelarię adwokacką. Wybrany później do Rady Miejskiej, w 1929 roku został burmistrzem. Za jego kadencji (do 1937 roku) miasto, mimo panującego w kraju kryzysu, rozwijało się pomyślnie.

</doc>
<doc id="1091880" url="https://pl.wikipedia.org/wiki?curid=1091880" title="Droga wojewódzka nr 156">
Droga wojewódzka nr 156

Droga wojewódzka nr 156 (DW156) – droga wojewódzka w woj. zachodniopomorskim i woj. lubuskim o długości 65 km łącząca Barlinek z Lipianami oraz z drogą nr 22 w Strzelcach Krajeńskich, następnie z Drezdenkiem poprzez drogę nr 160. Droga przebiega przez powiat pyrzycki, myśliborski i strzelecko-drezdenecki.
Trasa na obszarze 25,032 km podlega Rejonowi Dróg Wojewódzkich Pyrzyce, gdzie ma klasę techniczną G. Odcinek 40,8 km podległy RDW Gorzów Wielkopolski ma klasę techniczną Z.

</doc>
<doc id="1091881" url="https://pl.wikipedia.org/wiki?curid=1091881" title="DW156">
DW156



</doc>
<doc id="1091882" url="https://pl.wikipedia.org/wiki?curid=1091882" title="Massive Entertainment">
Massive Entertainment

Massive Entertainment – szwedzkie studio zajmujące się produkcją gier komputerowych, założone przez Martina Walfisza w 1997 roku w Ronneby. Siedziba studia znajduje się w Malmö.
Studio zadebiutowało wyreżyserowaną przez Walfisza grą strategiczną "Ground Control" (2000), osadzoną w realiach fantastyki naukowej wizję wojny o Ziemię pomiędzy dwiema frakcjami. "Ground Control" zebrał bardzo przychylne recenzje, co zachęciło twórców do zaprojektowania jego sequela pod nazwą "" (2004) autorstwa Henrika Sebringa.
W 2007 roku Massive Entertainment wyprodukowało kolejną grę strategiczną "World in Conflict", odzwierciedlającą obawy społeczeństwa czasu zimnej wojny wizję konfliktu zbrojnego między NATO a Układem Warszawskim. "World in Conflict", za który odpowiadał Magnus Jansén, został owacyjnie przyjęty przez krytyków. Przyrównywany był pod względem rozmachu do gry "" autorstwa Relic Entertainment.
W listopadzie 2008 studio zostało przejęte przez Ubisoft. Jego pracownicy uczestniczyli w produkcji takich dzieł Ubisoft Montreal, jak "" (2011) i "Far Cry 3" (2013).
W 2021 zapowiedziano, że studio Massive Entertainment stworzy grę z otwartym światem osadzoną w uniwersum "Gwiezdnych wojen".

</doc>
<doc id="1091889" url="https://pl.wikipedia.org/wiki?curid=1091889" title="Mścisław Izjasławicz (książę kijowski)">
Mścisław Izjasławicz (książę kijowski)

Mścisław II (ukr. Мстислав II Ізяславич, ros. Мстислав Изяславич) (ur. między 15 kwietnia 1132 a 1135, zm. 19 sierpnia 1170 r.), książę perejasławski, włodzimierski oraz wielki książę kijowski (1167–1169, 1170). Syn Izjasława II Pantelejmona, wielkiego księcia kijowskiego.
Życiorys.
Razem z ojcem brali udział w bitwach przeciwko Jerzemu I Dołgorukiemu oraz książętom czernihowskim. Po początkowych zwycięstwach nad Połowcami w 1153, został przez nich pobity nad Psiołem. Dołgoruki zmusił go do ucieczki do Polski w 1155, ale następnego roku Mścisław wrócił z nową armią i zwyciężył Dołgorukiego pod Włodzimierzem. Dołgoruki zmarł w 1157 i Mścisław uzyskał tron księstwa włodzimierskiego.
Rodzina.
Między 1149 a 1151 Mścisław II poślubił Agnieszkę, córkę Bolesława III Krzywoustego. Mieli trzech potwierdzonych synów. Spory tyczą pierworodnego syna Mścisława, Światosława, który przez część badaczy uważany jest za dziecko pozamałżeńskie. Wśród nich byli:

</doc>
<doc id="1091893" url="https://pl.wikipedia.org/wiki?curid=1091893" title="Edward Soroka">
Edward Soroka

Edward Soroka (Lu) (ur. w 1948 w Trzeszczanach k. Hrubieszowa) – polski happener, publicysta i teoretyk sztuki. Z wykształcenia technik budowlany i saper.
Życiorys.
W latach 70. XX w. zamieszkał w Lublinie, budując najpierw Odlewnię Żeliwa ZM „Ursus”, potem Lubelskie Zagłębie Węglowe. W tym czasie zaprzyjaźnił się twórcami "Ogrodu/Ogrodu-2" – Piotrem Strelnikiem-Wendy i Lechem L. Przychodzkim, od czasu do czasu proponując własne pomysły happeningów.
Z początkiem lat 80. gdy byli „ogrodnicy” znaleźli miejsce do realizacji kolejnych projektów w Centrum Sztuki Galeria EL, Soroka, jako teoretyk sztuki współczesnej, również zagościł w Elblągu. Przewodził m.in. ekipie lubelskiej podczas Interdyscyplinarnych Spotkań Twórczych (wrzesień 1986), prawdopodobnie jest też twórcą wykreowanego przez Galerię EL terminu „PNL” (Polska Nowa Lewica), obejmującego antykomunistyczny studencki ruch kulturalny z lat 1966–1976 (kabarety, teatry studenckie, grupy literackie i plastyczne). Jesienią 1986 r. w Bogdance, w podległym sobie hotelu robotniczym, stworzył jednorazowe (tylko jedna duża impreza) Centrum Sztuki „Tymczasowa Skrzynia Biegów”, gdzie kontynuowano projekty i dyskusje z wrześniowych spotkań elbląskich.
W roku 1988 Edward Soroka został jednym z liderów grupy „Double Travel”, gdzie występował głównie jako happener w latach 1988–1990 i 1999–2004. W tym samym, 1988 roku, powołał do życia pojęcie „III obiegu” (obieg I – oficjalny, obieg II – podziemne biuletyny „Solidarności” i innych grup antysystemowych) mieszczące w sobie ziny artowe, ekologiczne i niezwiązane z ugrupowaniami politycznymi, rozpropagowany potem przez prasoznawcę z Uniwersytetu Jagiellońskiego, dr Wojciecha Kajtocha. Należał też do RSA.
W latach 1989–1992 jako działacz Polskiej Partii Zielonych (region Ziemia Lubelska) Soroka brał udział w kilku spektakularnych i zakończonych sukcesem akcjach przeciw bezprawiu powstającego lokalnego biznesu (np. likwidacja nielegalnej przepompowni paliw na stacji w Lubartowie).
W grudniu 1989 uczestniczył w pracach nad pierwszym numerem „Ulicy Wszystkich Świętych”, z którą po reaktywowaniu w lutym 2000 r. współpracuje do dziś jako publicysta polityczny. Lata 2001–2004 to teksty na potrzeby portalu RegioPolis, edytowanego z Niemiec przez dr Bruno Nieszporka. Po upadku RegioPolis jako portalu (agencją prasową pozostało) pisuje niekiedy do mieleckiego „Innego Świata”.

</doc>
<doc id="1091895" url="https://pl.wikipedia.org/wiki?curid=1091895" title="Tomcraft – The Mix">
Tomcraft – The Mix

Tomcraft – The Mix – dwupłytowy album kompilacyjny zmiksowany przez niemieckiego DJ-a i producenta - Tomcrafta, wydany w Niemczech 3 listopada 2003 roku przez wytwórnię Kosmo Records. Na kompilację składają się dwie płyty kompaktowe. Pierwsza z nich zawiera remiksy 12 utworów (11 z nich jest autorstwa Tomcrafta, natomiast autorem remiksu ostatniego utworu (słynnego "Loneliness" Tomcrafta) jest Benny Benassi). Druga część kompilacji to 13 utworów, które zmiksował Tomcraft - utworów oryginalnych, jak również remiksów.

</doc>
<doc id="1091897" url="https://pl.wikipedia.org/wiki?curid=1091897" title="Lekarski staż podyplomowy">
Lekarski staż podyplomowy



</doc>
<doc id="1091898" url="https://pl.wikipedia.org/wiki?curid=1091898" title="Red (album)">
Red (album)



</doc>
<doc id="1091902" url="https://pl.wikipedia.org/wiki?curid=1091902" title="21 Muromski Pułk Piechoty">
21 Muromski Pułk Piechoty

21 Muromski Pułk Piechoty – (ros. "21-й пехотный Муромский полк") pułk piechoty okresu Imperium Rosyjskiego, sformowany 6 sierpnia 1708 jako 3 Pułk Grenadierów. Od 1710 pod nazwą Pułk Grenadierów Enzberga (od nazwiska dowódcy). Do 13 listopada 1727 pułk wielokrotnie był przemianowywany od nazwisk kolejnych dowódców. Tego dnia zmienił nazwę na Muromski Pułk Piechoty.
Święto pułkowe: 6 sierpnia (rocznica sformowania). Dyslokacja w 1914: Różan.
Historia pułku.
W styczniu 1833 do Muromskiego Pułku Piechoty włączono 19 Jegerski Pułk Strzelców.
6 grudnia 1831 pułk nagrodzono prawem noszenia na czapkach wstęgi nagrodowej "Za udział w wojnie z Polską w 1831". 6 sierpnia 1908 tj. w 200-lecie sformowania jednostki ustanowiono odznakę pamiątkową pułku 1708-1908.
25 marca 1864 jednostka otrzymała liczbę porządkową 21, która towarzyszyła jej do końca I wojny światowej.
Od początku istnienia pułk stacjonował kolejno w następujących miejscowościach: Smoleńsk, Zinkow 1836-1838, Pryłuki 1837-1839, Grodno 1840-1853, Częstochowa 1843, Rawa 1844, Warszawa 1848, Piotrków 1850-1851, Czeczelnik 1856, Mohylew 1857-1859, Łęczyca 1860-1862, Płock 1863-1889, Ostrołęka 1890-1910 oraz Różan 1911-1914.

</doc>
<doc id="1091904" url="https://pl.wikipedia.org/wiki?curid=1091904" title="Droga wojewódzka nr 177">
Droga wojewódzka nr 177

Droga wojewódzka nr 177 (DW177) – droga wojewódzka w woj. zachodniopomorskim o długości 83 km łącząca Czaplinek (droga krajowa nr 20) z drogą nr 10, drogą nr 22, a następnie z miastem Wieleń w Wielkopolsce. Droga przebiega przez powiat drawski, powiat wałecki, powiat czarnkowsko-trzcianecki. Podlega Rejonowi Dróg Wojewódzkich Drawsko Pomorskie oraz RDW Szamotuły.
Początkowy odcinek 26,464 km od Czaplinka do Mirosławca posiada klasę techniczą Z. Następny odcinek 40,140 km z Mirosławca do Człopy i granicy woj. zachodniopomorskiego – klasę techniczą G. W woj. wielkopolskim także droga klasy G.

</doc>
<doc id="1091905" url="https://pl.wikipedia.org/wiki?curid=1091905" title="DW177">
DW177



</doc>
<doc id="1091910" url="https://pl.wikipedia.org/wiki?curid=1091910" title="Franz Bardon">
Franz Bardon

Franz Bardon, "Frabato" (ur. 1 grudnia 1909, zm. 10 lipca 1958) – czeski publicysta, twórca systemu rozwoju osobistego, opierającego się na hermetyzmie.
Życiorys.
Urodzony w Opawie (Troppau) na Śląsku Austriackim, był najstarszym z trzynastu dzieci i był jedynym synem w rodzinie. Według rodzinnej legendy, Wiktor Bardon, ojciec Franza modlił się o wskazanie drogi przez osobistego nauczyciela. Ponoć jego duch zamieszkał w ciele jego syna. We wczesnych latach młodości pracował, jako artysta estradowy, używając pseudonimu "Frabato", będącego skrótem złożonym ze słów Franz (FRA), Bardon (BA), Troppau Opava (TO). Mając trzydzieści lat, z powodu swojego zainteresowania okultyzmem, został uwięziony przez nazistów w obozie koncentracyjnym, gdzie przebywał trzy i pół roku.
Jakiś czas później stał się słynny jako nauczyciel hermetyzmu i pracował jako uzdrowiciel. Posiadał wiedzę na temat magii hermetycznej i kabały. To właśnie podczas tego okresu życia napisał kilka książek, dzięki którym stał się znany. Aresztowany przez służby sowieckie w kwietniu 1958, zmarł trzy miesiące później w szpitalu więziennym w Brnie. Pozostawił żonę Marię, córkę także Marię i syna Lumira.
Nieukończone materiały do książki "Złota Księga Mądrości" zostały skonfiskowane, kiedy Bardon został zatrzymany przez komunistyczną milicję. Książka „Frabato” to typowa powieść okultystyczna napisana przez asystentkę Otti Votavovą, ale została wydana pod nazwiskiem Bardona. Tak naprawdę tuż przed swoją śmiercią, w lipcu 1958 roku, Bardon dał swojej asystentce Otti Votavovej zarys swojej biografii, po to aby ukończyła dzieło. Dlatego pracy nie można jednak traktować jako prawdziwej biografii Bardona.

</doc>
<doc id="1091911" url="https://pl.wikipedia.org/wiki?curid=1091911" title="Red (album Communards)">
Red (album Communards)

Red – trzecia płyta długogrająca duetu The Communards – Jimmy Somerville i Richard Coles wydana w 1987 r. Wydana została w Wielkiej Brytanii przez London Records Ltd. na czarnym krążku 12”, 33⅓ stereo (Holandia) i na CD (Wielka Brytania i Niemcy). Numer katalogowy płyty w rejestrze wytwórni: 828 066-1.
Album posiada dedykację: "Mark Ashton 1961-1987 „...it is better to die on your feet than to live on your knees...”"" ('La Pasionaria')".
Lista utworów.
Strona 1.
Strona 2.
Wykonawcy.
Muzycy sesyjni:
Partie smyczkowe aranżowane i dyrygowane przez Richarda Colesa:
Produkcja:
Okładka.
Płytę wydano w skromnej oprawie: biała okładka z czarną ramką i tłoczonym, dużym stylizowanym napisem "Red" w czerwonym kolorze ze złotymi obwódkami. Pod tytułem nazwa i tłoczone logo duetu. Design okładki opisany jako „DKB”. Koperta płyty również z czarną obwódką: na awersie fotografia Somerville'a i Colesa (autor Simon Fowler), na rewersie na czerwonym tle teksty piosenek oraz stopka z informacjami o wykonawcach i producentach. W wersji sprzedawanej w USA okładka płyty ma czerwony kolor i białe litery.
Recenzje i popularność.
Album osiągnął w 1987 r. 4. miejsce na brytyjskich (UK Albums Chart) i 93. na amerykańskich (Billboard 200) listach przebojów.

</doc>
<doc id="1091913" url="https://pl.wikipedia.org/wiki?curid=1091913" title="Bitwa morska czterodniowa">
Bitwa morska czterodniowa



</doc>
<doc id="1091917" url="https://pl.wikipedia.org/wiki?curid=1091917" title="Communards (album)">
Communards (album)

Communards – debiutancka płyta długogrająca duetu The Communards – Jimmy Somerville i Richard Coles wydana w 1986 r. Wydana została w Wielkiej Brytanii przez London Records Ltd. na czarnym krążku 12", 33⅓ stereo. Numer katalogowy płyty w rejestrze wytwórni: 828 016-1.
Lista utworów.
Strona 1.
Strona 2.
W późniejszych wydaniach dołączane były również:
Wykonawcy.
Produkcja:
Okładka.
Płytę wydano w skromnej oprawie: czarna, błyszcząca okładka z dużym, żółtawym napisem "COMMUNAЯDS" (litera "R" obrócona, stylizowana na rosyjskie "Я"). Pod napisem czerwono-czarno-złote logo duetu. Design sygnowany "Accident", fotograf Mike Prior.
Recenzje i popularność.
Album osiągnął w 1986 r. 7. miejsce na brytyjskich (UK Albums Chart) i 90. na amerykańskich (Billboard 200) listach przebojów.

</doc>
<doc id="1091921" url="https://pl.wikipedia.org/wiki?curid=1091921" title="Live in Italy">
Live in Italy

Live in Italy – druga płyta długogrająca duetu The Communards – Jimmy Somerville i Richard Coles wydana w 1986 r. i będąca zapisem koncertu w Torino. Wydano ją w niewielkim nakładzie w formie "picture-disk" pod numerem katalogowym Com 0986.

</doc>
<doc id="1091923" url="https://pl.wikipedia.org/wiki?curid=1091923" title="Kurhan Melitopolski">
Kurhan Melitopolski

Kurhan Melitopolski – kurhan scytyjski z IV wieku p.n.e., znajdujący się w północno-zachodniej części miasta Melitopola w zaporoskim obwodzie Ukrainy.
Jest jednym z najbardziej reprezentatywnych przykładów możliwości greckich warsztatów złotniczych produkujących dla potrzeb Scytów. Ze względu na bogactwo odnalezionego wyposażenia grobowego zaliczany jest do grupy tzw. królewskich kurhanów scytyjskich, kryjących pochówki władców.
Pod nasypem kurhanu o wysokości około 6 m odkryto 2 komory grobowe. W pierwszej pochowana była żona władcy z niewolnicą. W tej komorze odkryto około 4000 złotych ozdób. Druga komora zawierała pochówek władcy. Obok tej komory znajdował się pochówek koni.
Do najcenniejszych znalezisk w tym kurhanie należały:

</doc>
<doc id="1091924" url="https://pl.wikipedia.org/wiki?curid=1091924" title="Godło Bahrajnu">
Godło Bahrajnu



</doc>
<doc id="1091927" url="https://pl.wikipedia.org/wiki?curid=1091927" title="Godło Filipin">
Godło Filipin



</doc>
<doc id="1091928" url="https://pl.wikipedia.org/wiki?curid=1091928" title="Godło Gruzji">
Godło Gruzji



</doc>
<doc id="1091931" url="https://pl.wikipedia.org/wiki?curid=1091931" title="Godło Izraela">
Godło Izraela



</doc>
<doc id="1091935" url="https://pl.wikipedia.org/wiki?curid=1091935" title="Godło Libanu">
Godło Libanu



</doc>
<doc id="1091937" url="https://pl.wikipedia.org/wiki?curid=1091937" title="Anielina">
Anielina



</doc>
<doc id="1091938" url="https://pl.wikipedia.org/wiki?curid=1091938" title="Kędzierak">
Kędzierak



</doc>
<doc id="1091939" url="https://pl.wikipedia.org/wiki?curid=1091939" title="Stankowizna">
Stankowizna



</doc>
<doc id="1091942" url="https://pl.wikipedia.org/wiki?curid=1091942" title="Godło Malezji">
Godło Malezji



</doc>
<doc id="1091943" url="https://pl.wikipedia.org/wiki?curid=1091943" title="Godło Pakistanu">
Godło Pakistanu



</doc>
<doc id="1091944" url="https://pl.wikipedia.org/wiki?curid=1091944" title="Godło Singapuru">
Godło Singapuru



</doc>
<doc id="1091952" url="https://pl.wikipedia.org/wiki?curid=1091952" title="Godło Cypru Północnego">
Godło Cypru Północnego



</doc>
<doc id="1091986" url="https://pl.wikipedia.org/wiki?curid=1091986" title="Herb gminy Bierawa">
Herb gminy Bierawa

Herb Bierawy - herb stanowi czerwoną tarczę, na której widnieje topór do drewna ustawiony w słup, o srebrnym ostrzu i złotym stylisku. Z lewej strony topora widnieje pół srebrnego maszynowego koła zamachowego, z prawej strony topora pół złotego snopka zboża na zielonym podkładzie. Wokół umieszczono wieniec z dwunastu złotych gwiazd sześciopromiennych.
Historia herbu.
Herb został ustanowiony w maju 1998 decyzją Rady Gminy Bierawa.

</doc>
<doc id="1091989" url="https://pl.wikipedia.org/wiki?curid=1091989" title="Zakład Wzbogacania Rud KGHM">
Zakład Wzbogacania Rud KGHM

Zakłady Wzbogacania Rud (O/ZWR) – Oddział KGHM Polska Miedź S.A. Jego zadaniem jest wzbogacenie rud miedzi wydobywanych w oddziałach górniczych. Składa się z trzech rejonów, zlokalizowanych przy szybach wydobywczych kopalń „Lubin”, „Polkowice-Sieroszowice” i „Rudna”. Ciągi technologiczne Oddziału Zakłady Wzbogacania Rud należą do największych na świecie. Głównymi procesami przeróbki są rozdrabnianie, mielenie, flotacja oraz suszenie koncentratu. Trzy lub czterostopniowa flotacja pozwala uzyskać koncentrat miedziowy o wysokiej (ok. 25%) zawartości składnika użytecznego, głównie siarczków miedzi oraz związków ołowiu i srebra.

</doc>
<doc id="1091990" url="https://pl.wikipedia.org/wiki?curid=1091990" title="Iziasław I">
Iziasław I



</doc>
<doc id="1091993" url="https://pl.wikipedia.org/wiki?curid=1091993" title="Zakład Hydrotechniczny KGHM">
Zakład Hydrotechniczny KGHM

Zakład Hydrotechniczny KGHM – oddział KGHM Polska Miedź S.A., odpowiedzialny za utrzymanie, eksploatację i rozbudowę składowiska Żelazny Most, gdzie trafiają odpady poflotacyjne z procesu wzbogacania rudy. Składowisko jest umieszczone w naturalnym obniżeniu i otoczone wałami. Do rozbudowy składowiska (podnoszenie korony wału) używa się materiału o najgrubszej frakcji, odseparowanego ze składowanego odpadu. Materiał jest transportowany na składowisko hydrotechniczne, następnie następuje jego naturalna segregacja i sedymentacja. Najdrobniejszy materiał jest składowany w centralnej części składowiska w postaci zawiesiny. Woda krąży w obiegu zamkniętym.
Linki zewnętrzne.
Zakład Hydrotechniczny na stronie KGHM

</doc>
<doc id="1091998" url="https://pl.wikipedia.org/wiki?curid=1091998" title="Związek Słowiański (partia)">
Związek Słowiański (partia)

Związek Słowiański (ZS) – polska partia polityczna założona 3 sierpnia 2006 (wywodząca się ze stowarzyszenia o tej samej nazwie, założonego 6 lipca 2004). Jej przewodniczącym był do 2018 Włodzimierz Rynkowski, ponownie został nim w 2022. Od 2018 partii przewodził Zbigniew Adamczyk, a od grudnia 2019 do 2022 Karol Weiher.
Udział w wyborach.
Partia brała udział w wyborach samorządowych w 2006, wystawiając listę do rady gminy Olszewo-Borki – 9,13% (68) głosów – oraz do rady miejskiej Wrocławia – 0,08% (21) głosów. Następnie uczestniczyła w wyborach przedterminowych do sejmiku województwa podlaskiego 20 maja 2007 i nie zdobyła żadnego mandatu. Zamierzała startować w wyborach parlamentarnych w 2007, jednak nie zarejestrowała żadnego kandydata. Podobnie było w wyborach do Parlamentu Europejskiego w 2009, gdzie pomimo rejestracji komitetu nie wystawiła żadnej listy (z jej ramienia miał startować wówczas Krzysztof Kononowicz). W wyborach prezydenckich w 2010 wystawiła kandydaturę Krzysztofa Mazurskiego, który nie zebrał 100 000 podpisów i nie został zarejestrowany.
W wyborach samorządowych w 2010 Związek Słowiański wystawił we wszystkich okręgach kandydatów do sejmiku województwa mazowieckiego. Jego lista uzyskała 0,31% (5707) głosów. Ponadto partia zdobyła dwa mandaty w radach gmin. W wyborach do Senatu w 2011 Związek Słowiański zarejestrował w okręgu Sosnowiec-Jaworzno swoją kandydatkę Anitę Walotek, która uzyskała 2,35% (2977) głosów, zajmując ostatnie, 6. miejsce. W wyborach do Parlamentu Europejskiego w 2014 partii ponownie nie udało się wystawić żadnej listy, pomimo rejestracji komitetu. W wyborach samorządowych w tym samym roku ZS wystawił we wszystkich okręgach listy do sejmiku mazowieckiego, otrzymując 0,37% (6621) głosów. Ponadto partia zdobyła osiem mandatów w radach gmin. W wyborach parlamentarnych w 2015 Związek Słowiański wystawił kandydata do Senatu, Zbigniewa Adamczyka, w okręgu grudziądzkim. Uzyskał on 8,96% (9562) głosów, zajmując ostatnie, 4. miejsce. W wyborach samorządowych w 2018 partia zarejestrowała własny komitet, wystawiając listy w połowie okręgów do sejmiku województwa kujawsko-pomorskiego. Uzyskała 0,42% głosów (3286) w skali województwa. W wyborach parlamentarnych w 2019 w okręgu nr 12 partia ponownie wystawiła do Senatu Zbigniewa Adamczyka. Wiceprzewodniczący ZS Zdzisław Jankowski otworzył natomiast konińską listę Akcji Zawiedzionych Emerytów Rencistów do Sejmu (otrzymał 679 głosów). Zbigniew Adamczyk w senackim okręgu uzyskał 6,32% (8469) głosów, zajmując przedostatnie, 4. miejsce. Także Zbigniew Adamczyk zgłosił jako kandydat w wyborach prezydenckich w 2020, jednak nie zebrał wymaganej liczby podpisów, a po nieodbyciu się głosowania nie zarejestrował komitetu w powtórzonych wyborach.
Kierunek ideowy.
Według deklaracji: "Związek Słowiański broni praw i interesów Narodu Polskiego oraz dba o zachowanie jego słowiańskiej tożsamości. Cele swoje realizuje przez aktywne uczestnictwo w życiu politycznym, społecznym, gospodarczym i kulturalnym". Partia sprzeciwia się umiejscowieniu w Polsce amerykańskiej tarczy antyrakietowej, a sojuszników Polski upatruje głównie w krajach Europy Środkowo-Wschodniej.

</doc>
<doc id="1092001" url="https://pl.wikipedia.org/wiki?curid=1092001" title="Kurhan Królewski">
Kurhan Królewski

Kurhan Królewski () – jeden z kurhanów nekropoli Pantikapajonu, położony około 5 km od centrum współczesnego Kerczu. Należał zapewne do władcy bosporskiego z IV wieku p.n.e. Przypuszcza się, że władcą tym mógł być Leukon I.
Do czasu podjęcia wykopalisk jego wysokość wynosiła 18 m, a obwód – 250 m. Kurhan składa się z korytarza (dromos), komory grobowej i ziemno-kamiennego nasypu, umocnionego z zewnątrz niskim murem. Korytarz o długości 36 m i szerokości 2,8 m przykryty jest sklepieniem pozornym z nasuniętych schodkowo bloków kamiennych. Wejście do komory grobowej jest od strony południowej. Komora ma kształt zbliżony do kwadratu (rozmiary 4,39 х 4,35 m), wysokość jej wynosi 8,84 m, a przykryta jest także (jak korytarz) sklepieniem pozornym.
Prace archeologiczne w kurhanie Królewskim były prowadzone w latach 1833-1837. Grobowiec został doszczętnie ograbiony jeszcze w starożytności. Zachowały się tylko resztki drewnianego sarkofagu.
Kurhan Królewski jest jednym z najokazalszych przykładów architektury sepulkralnej Królestwa Bosporańskiego (Bosporu).

</doc>
<doc id="1092005" url="https://pl.wikipedia.org/wiki?curid=1092005" title="Barobalistyka">
Barobalistyka



</doc>
<doc id="1092006" url="https://pl.wikipedia.org/wiki?curid=1092006" title="Bierawa (stacja kolejowa)">
Bierawa (stacja kolejowa)

Bierawa – stacja kolejowa we wsi Bierawa, w powiecie kędzierzyńsko-kozielskim, w województwie opolskim, w Polsce.
W 2017 stacja obsługiwała 20–49 pasażerów na dobę.
Przy stacji znajduje się bocznica kolejowa Zakładów Azotowych Kędzierzyn, której łączna długość wynosi 75 km z 70 punktami przeładunkowymi (w posiadaniu PKP znajduje się 1,53 km łącznicy 890). Obsługiwane są tutaj między innymi specjalistyczne cysterny do przewozu chemikaliów. Głównym operatorem bocznicy jest przedsiębiorstwo CTL Chemkol wchodzące w skład grupy Chem Trans Logistic.

</doc>
<doc id="1092014" url="https://pl.wikipedia.org/wiki?curid=1092014" title="Robert Kisiel">
Robert Kisiel

Robert Kisiel (ur. 1964) – polski historyk wojskowości.
Życiorys.
Ukończył XII Liceum Ogólnokształcące im. Bolesława Chrobrego we Wrocławiu, a następnie historię na Uniwersytecie Wrocławskim. W 2006 obronił pracę doktorską „Charles de Warnery (1720-1786) – przedstawiciel piśmiennictwa wojskowego XVIII wieku”. Jest autorem opracowań poświęconych bitwom z okresu panowania Fryderyka II. Pracuje jako nauczyciel we wrocławskich szkołach średnich, m.in. w Prywatnym Salezjańskim Liceum Ogólnokształcącym we Wrocławiu.

</doc>
<doc id="1092017" url="https://pl.wikipedia.org/wiki?curid=1092017" title="Związek Słowiański">
Związek Słowiański



</doc>
<doc id="1092018" url="https://pl.wikipedia.org/wiki?curid=1092018" title="Pochodne cząstkowe">
Pochodne cząstkowe



</doc>
<doc id="1092022" url="https://pl.wikipedia.org/wiki?curid=1092022" title="Edward Soroka (Lu)">
Edward Soroka (Lu)



</doc>
<doc id="1092024" url="https://pl.wikipedia.org/wiki?curid=1092024" title="PL-Bitunova">
PL-Bitunova

PL-BITUNOVA Sp. z o.o. - przedsiębiorstwo budowlane działające od 1994 roku, zlokalizowane w Bierawie, w pobliżu Kędzierzyna-Kożla.
Spółka specjalizuje się w produkcji pełnego asortymentu kationowych emulsji asfaltowych, asfaltów modyfikowanych SBS oraz w naprawach i odnowach nawierzchni drogowych.
PL-Bitunova jest częścią koncernu Strabag SE z siedzibą w Spittal an der Drau w Austrii.
Dane o spółce.
PL-Bitunova Sp. z o.o. jest zarejestrowana
w Krajowym Rejestrze Sądowym pod nr 0000015855.
Dokumentacja spółki przechowywana jest w: Sądzie Rejonowym, VIII Wydział Gospodarczy Krajowego Rejestru Sądowego w Opolu.
Dane rejestrowe:
Regon 530941152,
NIP 749-00-18-300.
Kapitał zakładowy: 2.700.000 złotych.

</doc>
<doc id="1092032" url="https://pl.wikipedia.org/wiki?curid=1092032" title="Bitlocker">
Bitlocker



</doc>
<doc id="1092038" url="https://pl.wikipedia.org/wiki?curid=1092038" title="Machiny barobalistyczne">
Machiny barobalistyczne

Machiny barobalistyczne (od gr. βαρος "báros" - "ciężar; masa; waga", βαλλω "ballo" - "rzucać; pchać") – machiny wojenne wykorzystujące energię potencjalną masy podniesionej na pewną wysokość.
Machiny te dzielimy według podziału przyjętego przez Aegidiusa Colonna Romanusa w ostatniej części dzieła "De regimine principium", wydanego w 1473 w Augsburgu na:
Machiny z przeciwwagami stosowane były w starożytności, ale rozkwit przeżyły w średniowieczu. Pierwszy ślad stosowania w Europie to najpierw w czasie zdobywania w 873 roku, a następnie w czasie obrony grodów w 886 we Francji. W Polsce wykorzystywane były w czasie obrony Niemczy w 1017 roku, wspomina je także Gall Anonim przy obronie Głogowa w 1109, Sax przy obronie Wołogoszczy w 1184 i Jan Długosz opisując oblężenie Łucka w 1431. Wśród Słowian powszechne było własne nazewnictwo dla tych machin jak wózgrady, samostrzały, strzykusy, puszkicze i poroki. Ślady stosowania tych machin są też w piśmie Leonarda da Vinci do Ludwika Sforzy z 1482, gdzie Leonardo pisze, że tam gdzie działanie bombard zawodzi, buduje machiny miotające: "bricole", "mangani", "trabucchi" i inne.
Podstawowym elementem konstrukcji był uchwyt na pocisk - zwykle ramię w kształcie łyżki (dla machin małych o mniejszym zasięgu) lub pętla rzemienna-proca (w chwili strzału proca przedłużała ramię belki zwiększając zasięg). Proca montowana jednym końcem na stałe do ramienia, drugi koniec był mocowany na haku przez kółko. Gdy ramię zbliżało się do pionu, kółko spadało z haka dzięki sile odśrodkowej, uwalniając pocisk. Zastosowanie proc związane było też z nazwami dla tych urządzeń - "fustibalusy" lub "fundy" (od funda - proca).

</doc>
<doc id="1092039" url="https://pl.wikipedia.org/wiki?curid=1092039" title="Kościół Główny Najświętszej Maryi Panny w Bredzie">
Kościół Główny Najświętszej Maryi Panny w Bredzie

Kościół Główny Najświętszej Maryi Panny w Bredzie (hol. Grote of Onze-Lieve-Vrouwekerk (Breda) lub w skrócie Grote Kerk) – kościół w Bredzie w południowo-zachodniej Holandii.
Dzięki swojej niemal 750-letniej historii i górującej nad miastem 97-metrowej wieży jest najbardziej znanym zabytkiem Bredy. W prowincji Brabancja Północna to jedyny obiekt sakralny zbudowany w stylu gotyku brabanckiego, który przetrwał do naszych czasów.
Historia.
Pierwsze zapiski wspominające o kościele w Bredzie pochodzą z 1269, znalazła się w nich informacja, że istniejący kamienny kościół powinien zostać przebudowany.
W 1303 Lord Bredy – Raso II z Gaveren podniósł go do rangi kolegiaty i od tego momentu był on zarządzany przez kapitułę składającą się na początku z 8, a później z 12 lub 13 kanoników.
W XIV w. w kościele pojawiły się pierwsze grobowce Lordów Bredy: Jana II i Jana III z Polanen.
W 1410 kościół został poważnie przebudowany. Stare prezbiterium zostało zastąpione nowym, istniejącym do dnia dzisiejszego. Wtedy też powstały: nawa główna, dwie nawy boczne, transept oraz kaplice po obu stronach prezbiterium w postaci w jakiej można oglądać je obecnie. Po zakończeniu prac kościół został poświęcony przez biskupa Liège, diecezji, której częścią w tamtych czasach była Breda. W 1457 zawaliła się wieża, a w 1468 położono kamienne fundamenty pod nową. W 1509 ukończono odbudowę wieży, a w 1547 dobudowano do niej zachodnią kaplicę i kościół przyjął kształt, w którym przetrwał do naszych czasów.
Lata świetności kościoła przypadły na pierwszą połowę XVI w. Hrabia Henryk III z Nassau, władca Bredy, posiadał silną pozycję na dworze cesarza Karola V. Spowodowało to gwałtowny rozwój miasta (rozbudowa infrastruktury, murów obronnych), który przełożył się wtedy także na inwestycje w rozwój kościoła i wzrost jego znaczenia jako głównego obiektu sakralnego w Bredzie.
Przełom XVI i XVII w. był niespokojnym okresem dla Bredy. Pomimo szerzącego się w 1566 w Holandii protestanckiego ruchu nazywanego ikonoklazmem, dzieła sakralne przetrwały a kościół pozostał katolicki aż do 1576. Potem jednak kościół kilkukrotnie zmieniał właściciela: w latach 1577 – 1581 należał do protestantów, następnie do 1590 (w czasie gdy Breda była okupowana przez Hiszpanów) z powrotem wrócił do katolików. W 1590 miasto zostało odbite przez Maurycego Orańskiego, Księcia Nassau i kościół znowu został przejęty przez protestantów. W 1625 podczas ponownej okupacji hiszpańskiej kościół po raz kolejny trafił do katolików, a w 1637 Fryderyk Henryk Orański odbił miasto i świątynia ostatecznie stała się protestancka. Wszystko co w jakikolwiek sposób przypominało okres w którym kościół należał do katolików zostało usunięte.
W 1648 na mocy pokoju westfalskiego, Brabancja (kraina historyczna, której częścią była Breda) została przyłączona do Republiki Zjednoczonych Prowincji. Odbiło się to na wzroście gospodarczym i ekonomii prowincji. Dla kościoła nadszedł czas ograniczenia środków związanych z jego rozbudową, wykonywano tylko najpotrzebniejsze naprawy.
W 1795 świątynia została użyta jako miejsce zakwaterowania żołnierzy francuskich, którzy okupywali Bredę, co spowodowało dodatkowe zniszczenia wewnątrz budynku.
W latach 1843–1875 nastąpiła pierwsza rekonstrukcja wieży.
Sam kościół został odrestaurowany w latach 1902–1968.
Całkowita rekonstrukcja świątyni, która przywróciła jej stan z lat największej świetności, zakończyła się w 1998. Uroczystości związane z tym faktem i z ponownym otwarciem kościoła uświetniła królowa Holandii Beatrix.
Architektura.
Forma budowli jest charakterystyczna dla gotyku brabanckiego: kościół zbudowany jest na planie krzyża łacińskiego z nawami główną i bocznymi, ambitem. W środku znajduje się wiele rzeźb, posągów, balkonów, zewnętrzne ściany pokryte są koronkowymi zdobieniami. Do kościoła przylega jedna wieża zachodnia.
Wymiary:
Wyposażenie.
Wewnątrz znajduje się wiele dzieł sztuki sakralnej w tym malarstwo ścienne, grobowce, rzeźby i płaskorzeźby poświęcone ważnym osobom związanym z Bredą (między innymi członkom rodów książęcych). Część z nich została pochowana pod podłogą kaplicy, a upamiętnia ten fakt ponad 200 tablic w posadzce. Ostatni z pogrzebów odbył się w roku 1828 (od roku 1829 zaczął obowiązywać zakaz chowania zmarłych w kościołach). Do najważniejszych zabytków można zaliczyć:
Zobacz też.
Grote Kerk

</doc>
<doc id="1092040" url="https://pl.wikipedia.org/wiki?curid=1092040" title="Szafranowa rewolucja">
Szafranowa rewolucja

Szafranowa rewolucja – wystąpienia społeczne w Birmie (obecnie Mjanma) mające miejsce od 15 sierpnia do 30 września 2007 roku, kiedy to w Rangunie rozpoczęły się pierwsze protesty przeciw rządom dyktatury wojskowej, wywołane wzrostem cen paliw. Na czele protestów stanęli działacze Grupy Studentów Pokolenia 88. Protestujący zostali wsparci przez mnichów buddyjskich. Mnisi wyszli na ulice i dołączyli do manifestacji, obejmując przywództwo nad protestami. Uczestnicy protestów domagali się m.in. uwolnienia więźniów politycznych, demokratyzacji państwa, poprawy warunków życia mieszkańców i obniżki cen paliw. W największych protestach uczestniczyło ponad sto tysięcy ludzi.
Nazwa.
Nazwa "szafranowa rewolucja", odnosząca się do koloru szat mnichów, nawiązywała do innych kolorowych rewolucji (między innymi rewolucji róż w Gruzji, pomarańczowej rewolucji na Ukrainie, cedrowej rewolucji w Libanie).
Przyczyny.
Protesty wybuchły po zlikwidowaniu przez władze dopłat do paliw, co spowodowało wzrost cen benzyny o ok. 60%, oleju napędowego o prawie 100% i gazu ziemnego o prawie 500%. W następstwie wzrosty ceny biletów kolejowych i autobusowych, a tym samym żywności. Niezapowiedziana podwyżka cen uderzyła w najbiedniejszych mieszkańców Mjanmy.
Przebieg protestów.
Protesty wybuchły 15 sierpnia 2007 roku w Rangunie, kiedy to policja aresztowała dwóch młodych mężczyzn, fotografujących wściekłych pasażerów na przystankach autobusowych. Następnego dnia w niektórych prowincjach doszło do zakłóceń w handlu i transporcie. 17 sierpnia aktywiści ogłosili, że 22 sierpnia zorganizują ogólnokrajowy protest, jeśli junta nie zareaguje na wzrost cen paliwa. 20 sierpnia do protestów dołączyło ok. 200 mnichów. 
Do końca miesiąca protesty rozprzestrzeniły się na cały kraj. 25 sierpnia protesty wybuchły w Mogok, Czauk i Taungdwingyi, 28 sierpnia w stanie Rakhine, regionie Mandalaj i w miejscowościach położonych nad deltą Irawadi. Liderami pokojowych marszów byli mnisi, którzy zbiorowo opuścili klasztory i uczestniczyli w protestach w większych miastach, a także działacze Grupy Studentów Pokolenia 88. Większość mnichów dołączyła do protestów do tym, jak 5 września w Pakkoku podczas tłumienia pokojowej manifestacji wojskowi poważnie ranili trzech mnichów. W następstwie wydarzeń mieszkańcy Pakkoku wyszli na ulicę, protestując przeciwko podwyżce cen i brutalności wojska. 10 września Wszechbirmański Sojusz Mnichów ogłosił swoje powstanie oraz zażądał od władz przeprosin za pobicie mnichów w Pakkoku, uwolnienie więźniów politycznych, rozpoczęcie rozmów z liderami opozycji oraz obniżki cen paliwa i innych podstawowych dóbr. Wszechbirmański Sojusz Mnichów ostrzegł, że jeśli 17 września nie zostaną spełnione warunki, mnisi przestaną przyjmować od wojskowych ofiary bądź zaprzestaną wykonywać dla nich ceremonii religijnych. Szantaż ten podważał legitymację rządów junty przez mnichów. Rząd Birmy zignorował ultimatum.
18 września przez największe miasta Birmy przetoczyły się demonstracje setek tysięcy mnichów. Duchowni maszerowali w ulewnym deszczu, śpiewając pieśń o miłosierdziu, nosząc religijne flagi i odwrócone do góry dnem miski. 21 września Wszechbirmański Sojusz Mnichów wezwał ludność Birmy do przyłączenia się do protestu.
22 września uczestnicy protestu maszerowali po ulicach byłej stolicy, zatrzymując się między innymi pod domem Aung San Suu Kyi, przebywającej wówczas w areszcie domowym. Następnego dnia służby wojskowe zablokowali drogę do rezydencji Aung San Suu Kyi, ogradzając trasę drutem kolczastym. 24 września w Rangunie odbyła się demonstracja, w której uczestniczyło kilkadziesiąt tysięcy ludzi. Była to największa demonstracja od powstania 8888.
25 września junta ostrzegła, że jest gotowa podjąć działania przeciwko mnichom. 26 września junta zaczęła tłumić protesty. Policja i prorządowe bojówki rozbijały demonstracje. Wielu ludzi zginęło od broni palnej, setki mnichów pobito i aresztowano. W ciągu kolejnych dni policja i żołnierze wywoziła do aresztów mnichów i innych uczestników protestu. Niektórzy przeciwnicy junty trafili do więzienia Insein. Nie jest znana dokładna liczba ofiar. Według oficjalnych danych rządu Birmy zginęło 15 osób. Według innych źródeł liczba ofiar wyniosła co najmniej 31 osób. Zdaniem polskiego politologa Michała Lubiny, liczba ofiar może być dziesięć razy większa. Aresztowano ponad 3 tys. osób. Ponadto władze zablokowały dostęp do Internetu (28 września) oraz zatrzymywali zagranicznych dziennikarzy. 27 września podczas protestów zginął japoński reporter Kenji Nagai. Zdjęcie zabitego w biały dzień japońskiego reportera obiegło cały świat. 30 września oddziały wojskowe zablokowały Rangun. Tego samego dnia protesty się zakończyły.
Reakcje międzynarodowe.
Stowarzyszenie Narodów Azji Południowo-Wschodniej potępiło działania junty przeciwko protestującym. Po śmierci Kenji Nagai’a Japonia zażądała raportu o śmierci dziennikarza. 29 września specjalny wysłannik ONZ przybył do Rangunu. Następnego dnia junta odmówiła spotkania z wysłannikiem ONZ. Premier Wielkiej Brytanii Gordon Brown potępił rząd wojskowy, zażądał uwolnienia więźniów politycznych i wezwał do demokratyzacji Birmy. Sekretarz stanu Stanów Zjednoczonych Condoleezza Rice powiedziała, że Waszyngton śledzi wydarzenia w Birmie. Chiny udzieliły poparcia juncie.

</doc>
<doc id="1092042" url="https://pl.wikipedia.org/wiki?curid=1092042" title="Syntaktyka">
Syntaktyka



</doc>
<doc id="1092043" url="https://pl.wikipedia.org/wiki?curid=1092043" title="Aegidius Colonna Romanus">
Aegidius Colonna Romanus

Aegidius Colonna Romanus, pol. Egidiusz Rzymianin, Idzi Rzymianin, łac. Ægidius Romanus, wł. Egidio Colonna (ur. ok. 1243 w Rzymie, zm. 22 grudnia 1316 w Awinionie) – włoski filozof i duchowny katolicki, augustianin, uczeń św. Tomasza z Akwinu, arcybiskup Bourges, profesor Uniwersytetu Paryskiego, nauczyciel króla Francji Filipa IV Pięknego, autor dwóch ważnych dzieł: "De Ecclesiastica Potestate" i "De Regimine Principum" (rodzaj poradnika dla książąt). Wystąpił przeciwko awerroistom.
Życie.
Wywodził się z rodu Colonnów. Ok. 1260 wstąpił do Zakonu Pustelników św. Augustyna. Studiował na uniwersytecie w Paryżu (magister sztuk wyzwolonych, bakalureat z teologii i doktorat obojga praw). Był pierwszym augustianem na katedrze teologii w stolicy Francji. W 1291 został generałem zakonu, a w 1294 arcybiskupem w Bourges. W sporze Bonifacego VIII z Filipem IV Pięknym popierał papieża, występując przeciwko swemu wychowankowi. Pod koniec życia uważał, że templariusze powinni być podporządkowani biskupom.
Dzieło.
Wydanie krytyczne:
Dzieła:

</doc>
<doc id="1092044" url="https://pl.wikipedia.org/wiki?curid=1092044" title="Piotr Stoiński (młodszy)">
Piotr Stoiński (młodszy)

Piotr Stoiński, zwany „młodszym” (znany także jako Pierre Statorius junior, ur. około 1565, zm. 9 maja 1605 w Rakowie) – syn Piotra Stoińskiego, polski działacz reformacyjny, duchowny i teolog braci polskich, jeden z twórców Katechizmu Rakowskiego, pisarz (tworzył głównie w języku polskim).
Niewiele wiadomo o wczesnych latach jego życia. Z pewnością jego ojciec – działacz reformacji – zapewnił mu staranne wykształcenie i Piotr w wyjątkowo młodym wieku 22 lat został duchownym zboru braci polskich w Lusławicach. Tam został najbliższym współpracownikiem i przyjacielem Socyna oraz jego rzecznikiem. Wspólnie przygotowywali tekst przyszłego Katechizmu Rakowskiego, jednak prace przerwała śmierć Socyna w 1603. Stoiński w 1596 wyjechał wraz z ambasadorem polskim w podróż dyplomatyczną do Turcji. Następnie przeniósł się do największego ośrodka ariańskiego w Rakowie, gdzie zyskał dużą sławę.

</doc>
<doc id="1092047" url="https://pl.wikipedia.org/wiki?curid=1092047" title="Skala Bishopa">
Skala Bishopa

Skala Bishopa określa dojrzałość szyjki macicy do porodu naturalnego. Ocenia: położenie szyjki, konsystencję, ułożenie części przodującej płodu, rozluźnienie, rozwarcie.
Szyjka macicy jest przygotowana do porodu przy wyniku co najmniej 9 pkt.

</doc>
<doc id="1092048" url="https://pl.wikipedia.org/wiki?curid=1092048" title="Ekstrema warunkowe">
Ekstrema warunkowe



</doc>
<doc id="1092049" url="https://pl.wikipedia.org/wiki?curid=1092049" title="Ekstremum warunkowe">
Ekstremum warunkowe



</doc>
<doc id="1092051" url="https://pl.wikipedia.org/wiki?curid=1092051" title="Ekstremum właściwe">
Ekstremum właściwe



</doc>
<doc id="1092052" url="https://pl.wikipedia.org/wiki?curid=1092052" title="Neurobalistyka">
Neurobalistyka



</doc>
<doc id="1092054" url="https://pl.wikipedia.org/wiki?curid=1092054" title="Semiotyka">
Semiotyka



</doc>
<doc id="1092056" url="https://pl.wikipedia.org/wiki?curid=1092056" title="Przestrzeń Sierpińskiego">
Przestrzeń Sierpińskiego

Przestrzeń Sierpińskiego – przykład przestrzeni topologicznej mającej dwa punkty, z których tylko jeden jest domknięty. Jest szczególnym przykładem przestrzeni Aleksandrowa
Konstrukcja.
Niech formula_1 będą dwoma różnymi punktami. Rodzina
jest topologią w zbiorze formula_3 Przestrzeń topologiczna formula_4 nazywana jest przestrzenią Sierpińskiego.

</doc>
<doc id="1092057" url="https://pl.wikipedia.org/wiki?curid=1092057" title="Ambasadorowie Saksonii">
Ambasadorowie Saksonii

Lista ambasadorów Elektoratu Saksonii i Królestwa Saksonii według krajów, w których pełnili misje dyplomatyczną.
Saska dyplomacja nowożytna była bardzo zaawansowana. W XVIII wieku Saksonia przeszła na system stałych przedstawicielstw dyplomatycznych. Przykładowo w 1722 roku było 14 placówek dyplomatycznych saskich. W 1723 Tajny Gabinet zorganizował 20 dodatkowych; min. w Hiszpanii i różnych krajach włoskich i niemieckich. W 1726 roku August II Mocny (Elektor Fryderyk August I) miał: w Paryżu ambasadora nadzwyczajnego, w Wiedniu i Rzymie – ministrów pełnomocnych, w Petersburgu, Berlinie, Londynie i Hadze – posłów nadzwyczajnych, ministrów w Monachium, Trewirze, Kassel, Gotha i Moguncji, oraz na łączonej placówce we Florencji/Parmie. Ważny był przedstawiciel w Wenecji, o nieokreślonej randze, podobnie jak reprezentant saski na sejmy Rzeszy (Ratyzbona). Rezydenci przebywali w Rzymie, Frankfurcie, Minden, Amsterdamie i Sztokholmie. Agenci w Hamburgu, Gdańsku, Wrocławiu i Pradze, a korespondenci w Turynie, Messynie i Madrycie. W Stambule był nieformalny konsul na służbie polsko-saskiej.

</doc>
<doc id="1092059" url="https://pl.wikipedia.org/wiki?curid=1092059" title="Kamienica Chociszewska w Lublinie">
Kamienica Chociszewska w Lublinie

Kamienica Chociszewska – kamienica przy lubelskim Rynku z numerem 6, która rozpoczyna tak zwaną „stronę Lubomelskich” Starego Miasta. W 1524 roku jej właścicielem był rajca Adam Doydzwon, a następnie Barbara Skromowska. W kamienicy tej odkryto fragmenty późnogotyckich obramień okiennych. Po 1630 roku kamienica stała się własnością Chociszewskich, stąd jej nazwa – "chociszewska".

</doc>
<doc id="1092060" url="https://pl.wikipedia.org/wiki?curid=1092060" title="Kobieta w błękitnej sukni">
Kobieta w błękitnej sukni

Kobieta w błękitnej sukni albo "Kobieta w niebieskim", "Czytająca list" () – obraz Jana Vermeera datowany na lata ok. 1662–1665. Płótno nie jest sygnowane.
"Kobieta w błękitnej sukni" znajduje się obecnie w Rijksmuseum, gdzie została przekazana w 1885 roku.
Obraz przedstawia samotną kobietę, znajdującą się w pomieszczeniu i zaabsorbowaną lekturą listu, który trzyma w rękach. We wnętrzu stoi stół i dwa krzesła, a na ścianie wisi mapa – ta sama, którą malarz przedstawił wcześniej na obrazie "Żołnierz i śmiejąca się dziewczyna". Mapę wykonał w 1620 roku Balthasar Florisz van Berckenrode. Przedstawia ona Holandię i Fryzję Zachodnią, ale ukazane inaczej, niż obecnie: nie zgodnie z kierunkiem północ-południe, ale wzdłuż osi wschód zachód. O ile mapa w "Żołnierzu" bardzo wyraźnie pokazuje lądy i wodę, o tyle tutaj są one bardziej mgliste, mniej precyzyjne.
Z lewej strony znajduje się okno. Choć jest niewidoczne, to lewa partia obrazu jest wyraźnie jaśniejsza. W starszej literaturze często pada pytanie, czy kobieta jest w ciąży, a jeśli tak, to czy to może żona Vermeera, Catharina Bolnes, która wszak urodziła co najmniej 11 dzieci. Być może jednak ma ona na sobie modny wówczas rodzaj krynoliny, zwany "vertugalles" albo "vertugadins".
Kompozycja obrazu jest bardzo prosta i przypomina inne płótno Vermeera – "Dziewczynę czytającą list". Kolorystyka dzieła opiera się głównie o różne odcienie żółci i błękitu, o czym pisał Michał Walicki:
Niewykluczone jednak, że kolor, który dziś jest niebieskim, pierwotnie był zielonym. Zieleń Vermeer otrzymywał poprzez zmieszanie żółci z błękitem i wraz z upływem czasu kolor ten utlenił się, zmieniając się w niebieskawy. Taki efekt widać np. na płótnie "Alegoria malarstwa", gdzie wieniec laurowy jest w tonacji niebieskiej, a nie zielonej, oraz w "Uliczce", gdzie roślinność nabrała podobnego odcienia

</doc>
<doc id="1092061" url="https://pl.wikipedia.org/wiki?curid=1092061" title="Pochów">
Pochów

Pochów (392 m n.p.m.) – wzgórze położone w zachodniej części Pogórza Wielickiego.
Wzgórze usytuowane pomiędzy odnogą Lanckorońskiej Góry a doliną Skawinki. Większa część wzgórza jest zajęta przez pola uprawne oraz zagrody wiejskie. Jedynie sam szpiczasty szczyt jest zalesiony.
Punkt widokowy znajdujący się na wzgórzu roztacza się na: Pogórze Wielickie, Beskid Średni oraz Beskid Żywiecki.
Szczyt administracyjnie znajduje się na terenie wsi Podchybie.

</doc>
<doc id="1092063" url="https://pl.wikipedia.org/wiki?curid=1092063" title="Johann Wenzel von Gallas">
Johann Wenzel von Gallas

Johann Wenzel von Gallas (ur. 23 marca 1669 w Königgrätz, zm. 25 lipca 1719 w Neapolu) – austriacki hrabia i dyplomata.
Pochodził z rodziny wywodzącej się z Tyrolu. Johann Wenzel von Gallas odznaczył się w bitwach przeciw Turkom pod Wiedniem i Belgradem. W 1706 roku uzyskał stopień pułkownika kawalerii.
W latach 1705-1711 był wysłannikiem cesarza Józefa I Habsburga do Londynu, w latach 1707-1708 posiadał też akredytację jako ambasador Austrii w Holandii (Haga). W latach 1714–1719 był ambasadorem w Rzymie, po czym od 4 lipca 1719 był wicekrólem Neapolu. 25 lipca tego samego roku, pełniąc tę funkcję, zmarł na cholerę, w czasie zarazy, która wówczas nawiedziła miasto Neapol.

</doc>
<doc id="1092064" url="https://pl.wikipedia.org/wiki?curid=1092064" title="Ferret 3">
Ferret 3

Ferret 3 – trzeci w serii Ferret amerykański satelita wywiadu elektronicznego. Najprawdopodobniej służył do rejestrowania sygnałów radzieckich radarów obrony przeciwlotniczej, telemetrii rakiet i satelitów, oraz podsłuchiwania komunikacji głosowej.

</doc>
<doc id="1092066" url="https://pl.wikipedia.org/wiki?curid=1092066" title="Machiny neurobalistyczne">
Machiny neurobalistyczne

 
Machiny neurobalistyczne (od gr. νευρών "neúron" – "ścięgno; cięciwa; struna; (nerw)", βάλλω (czyt. "ballo)" – "rzucać", "miotać") – machiny wojenne wykorzystujące energię potrzebną do wystrzelenia pocisku, gromadzoną w naprężonym lub odkształconym materiale, np. w skręconych i naciągniętych linach (balista, onager) czy odgiętej belce drewnianej lub metalowej (bricoli, arkbalista).
Machiny tego rodzaju można podzielić na:
Machiny te miały skomplikowaną konstrukcję i były dość wrażliwe na uszkodzenia w porównaniu z barobalistycznymi. Mimo to największy swój rozwój przeżywały w starożytności, praktycznie nie występując w czasach późniejszych (po upadku cesarstwa rzymskiego), poza próbami ich odtworzenia dla celów naukowych.

</doc>
<doc id="1092072" url="https://pl.wikipedia.org/wiki?curid=1092072" title="Kapela ze Śląska im. Józefa Poloka">
Kapela ze Śląska im. Józefa Poloka

Kapela ze Śląska im. Józefa Poloka – górnośląska grupa kabaretowa i muzyczna założona w 2002 roku w Rybniku przez duet kabaretowy Józefa i Pawła Poloków.
Opis zespołu.
Kapela ze Śląska została założona w Rybniku przez ojca i syna - Józefa i Pawła Poloków. Jest to jeden z najpopularniejszych i najbardziej rozpoznawalnych zespołów na Górnym Śląsku, składającym się z zawodowych muzyków i solistów. . Zespół organizuje swoje występy w całej Polsce.
W 2008 roku członkowie zespołu - Józef i Paweł Polokowie zostali nagrodzeni w konkursie "Człowiek Roku 2007" organizowanego przez portal Rybnik.com.pl. Nagrodę w swoim i ojca imieniu odebrał Paweł Polok.
Po śmierci współzałożyciela zespołu - Józefa Poloka zespół nosi obecną nazwę "Kapela ze Śląska im. Józefa Poloka". Dnia 4 listopada 2008 roku w Teatrze Ziemi Rybnickiej zespół zorganizował koncert poświęcony pamięci Józefa Poloka - "Józef Polok pro Memoria".
Kapela ze Śląska im. Józefa Poloka jest stałym gościem programów rozrywkowych TVP, m.in. "Wice i Godki" oraz innych produkcji telewizyjnych. W Telewizji Silesia występuje m.in. w programie "Gotowanie po śląsku". Wyłącznym przedstawicielem Kapeli jest Impresariat "Szkolak 4", także nagrała płyty muzyczne m.in.: "Piosenki dla...", "Piosenki o...", "Z kolyndeczkom idymy...". Kapela ze Śląska często współpracuje z innymi śląskimi artystami, m.in. z Joanną Bartel i Kabaretem Rak.

</doc>
<doc id="1092075" url="https://pl.wikipedia.org/wiki?curid=1092075" title="Morozow">
Morozow

Morozow () – popularne nazwisko wśród mieszkańców m.in. Rosji (194,993 osób o tym nazwisku, częstotliwość występowania 1:739 – według danych na 2014 r.) oraz nazwa miejscowości (chutorów)

</doc>
<doc id="1092079" url="https://pl.wikipedia.org/wiki?curid=1092079" title="João Gomes da Silva">
João Gomes da Silva

João Gomes da Silva, hrabia Tarouca (ur. 5 lipca 1671 w Lizbonie, zm. 29 listopada 1738 w Wiedniu) – portugalski dyplomata .
Jego rodzicami byli Manuel Telles da Silva i Luiza Mascarenhas.
W latach 1709–1710 był posłem Portugalii w Londynie. Od 1712 do 1713 on i Luís da Cunha negocjowali (1710–1712) pokój w Utrechcie (1713) w imieniu Portugalii (instrukcje w tej sprawie otrzymał 18 stycznia 1709 roku). Od 1713 do 1724 był ambasadorem w Hadze, a w latach 1724-1732 w Paryżu.
W 1688 roku jego żoną została Joanna Roza de Menezes (zm. 1734), córka Estęvăo de Menezes i Eleny de Noronha. Mieli dwoje dzieci:

</doc>
<doc id="1092080" url="https://pl.wikipedia.org/wiki?curid=1092080" title="WSK">
WSK

Zobacz też

</doc>
<doc id="1092090" url="https://pl.wikipedia.org/wiki?curid=1092090" title="WSK Świdnik">
WSK Świdnik



</doc>
<doc id="1092093" url="https://pl.wikipedia.org/wiki?curid=1092093" title="WFM">
WFM



</doc>
<doc id="1092094" url="https://pl.wikipedia.org/wiki?curid=1092094" title="Nikaja">
Nikaja

Nikaja (czasem także Nikea) to nazwa kilku miast greckich. Łacińska forma ich nazwy to Nicea lub Nicaea. Zlatynizowanej formy Nicea używa się w języku polskim.

</doc>
<doc id="1092096" url="https://pl.wikipedia.org/wiki?curid=1092096" title="Matematyczny problem Karola Borsuka">
Matematyczny problem Karola Borsuka



</doc>
<doc id="1092097" url="https://pl.wikipedia.org/wiki?curid=1092097" title="Jan Nepomucen Kossakowski">
Jan Nepomucen Kossakowski

Jan Nepomucen Kossakowski herbu Ślepowron (ur. 16 maja 1755 w Gołczy, zm. 26 września 1808 w Baden pod Wiedniem) – biskup inflancko-piltyński, wileński i inflancki, członek Komisji Edukacji Narodowej, przewodniczący Komisji Edukacyjnej Litewskiej od 1797 roku, kanonik wileński w 1788 roku.
Życiorys.
Urodził się 16 maja roku 1755 (według J. Bartoszewicza mógłby to być rok 1753), jako syn Antoniego, podstolego nowogródzkiego, i Konstancji z Krosnowskich. W dzieciństwie, do 13. roku życia wychowywany był przez swą babkę (Krosnowską). Przez 4 lata (1768-1772) pobierał nauki u pijarów w Piotrkowie. W latach 1775-1776 kształcił się w warszawskim konwikcie pijarskim. Rok później (1777) wstąpił do seminarium Ks. Ks. Misjonarzy w Warszawie. W roku 1781 wyruszył na dalsze studia, początkowo do Rzymu (przez Wiedeń i Wenecję), a 4 lata później (1785) do Paryża i Londynu. Do Polski powrócił w grudniu roku 1786. Trzy lata później (1789) mianowany proboszczem koadiutorem, a po śmierci Józefa Kazimierza Kossakowskiego (maj 1794) – proboszczem wołpiańskim.
Był członkiem Komisji Edukacyjnej Wielkiego Księstwa Litewskiego z nominacji konfederacji targowickiej w 1793 roku, 4 lata później (1797) został jest prezesem. Był członkiem konfederacji grodzieńskiej 1793 roku. Był także inicjatorem i jednym z założycieli wileńskiego Towarzystwa Dobroczynności oraz zajmował się pracą oświatową wśród chłopów.
W 1796 roku odznaczony rosyjskim Orderem św. Aleksandra Newskiego. Sześć lat później (1802) stał się członkiem warszawskiego Towarzystwa Przyjaciół Nauk. Zmarł 26 sierpnia roku 1808 w podwiedeńskim Baden.
Twórczość.
Ważniejsze utwory, kazania i mowy.
Kossakowski pisał ponadto różne pisma w kwestiach dotyczących Kościoła.
Przekłady.
Kossakowski prawdopodobnie umieszczał też swe przekłady z języka francuskiego w czasopiśmie "Monitor" (lata 1776-1777).

</doc>
<doc id="1092103" url="https://pl.wikipedia.org/wiki?curid=1092103" title="M2 (program pocztowy)">
M2 (program pocztowy)



</doc>
<doc id="1092104" url="https://pl.wikipedia.org/wiki?curid=1092104" title="José da Cunha Brochado">
José da Cunha Brochado

José da Cunha Brochado – portugalski dyplomata żyjący w XVIII wieku.
W latach 1699-1704 pełnił funkcje ambasadora Portugalii w Paryżu. W latach 1710-1715 pełnił analogiczną funkcję w Londynie.
24 maja 1725 roku José da Cunha Brochado otrzymał instrukcję jako nowy ambasador Portugalii w Hiszpanii, by doprowadzić do utworzenia ligi ofensywno-defensywnej między Hiszpanią a Portugalią. Rezultatem jego misji były podpisane 13 października 1725 preliminaria matrymonialne między infantem portugalskim D. José a Marianą Victórią de Bourbon, córką Filipa V Burbona, króla Hiszpanii. 3 września podpisano traktat małżeński.

</doc>
<doc id="1092114" url="https://pl.wikipedia.org/wiki?curid=1092114" title="Passarowitz">
Passarowitz



</doc>
<doc id="1092117" url="https://pl.wikipedia.org/wiki?curid=1092117" title="Pomysłowy wnuczek">
Pomysłowy wnuczek

Pomysłowy wnuczek – polski serial animowany tworzony w latach 1984-1988. Nakręcony w warszawskim Studiu Miniatur Filmowych. Jest to kontynuacja serialu animowanego z lat 70. – "Pomysłowy Dobromir".

</doc>
<doc id="1092126" url="https://pl.wikipedia.org/wiki?curid=1092126" title="Katarzyna Weiglowa">
Katarzyna Weiglowa

Katarzyna Weiglowa (Wajglowa) (ur. ok. 1460, zm. 19 kwietnia 1539 w Krakowie) – spalona na stosie w Krakowie pod zarzutem apostazji po tym, jak prawdopodobnie przeszła na judaizm lub na judaizujący unitarianizm i nie chciała uznać, że Jezus Chrystus jest Synem Bożym. Uważana m.in. przez unitarian za męczennicę za wiarę.
Życiorys.
Była córką Stanisława Zalasowskiego, wdową po Melchiorze Wejglu, kupcu i rajcy krakowskim. Niewiele wiadomo o życiu Weiglowej, zanim w latach 1529 i 1530 stanęła kilkakrotnie przed sądem biskupim i odmówiła wyrzeczenia się „błędów wiary żydowskiej”. W wieku 70 lat, na polecenie biskupa krakowskiego Piotra Gamrata (który oskarżył ją przed królową Boną) została uwięziona w Krakowie pod zarzutem wyznawania herezji. Prawdopodobnie zaczęła wyznawać unitarianizm pod wpływem pism Martina Borrhausa (Cellariusa) opublikowanych w 1527. Weiglowa próbowała szerzyć swoje poglądy podczas obrad sejmowych w latach 1538–1539.
Przyznała się do wyznawania jedności Boga i odrzucania pojęcia „Trójcy Świętej”. W więzieniu spędziła 10 lat, zanim ostatecznie została spalona żywcem na stosie na Małym Rynku w wieku 80 lat. Według przekazów nawet na stosie odmówiła wyrzeczenia się swojej wiary, którą głośno wyznawała do końca. Ze względu na antytrynitarne poglądy Weiglowa nie była broniona przez polskich protestantów, jednak po jej śmierci wyznawcy różnych nurtów protestantyzmu często się na nią powoływali jako na ofiarę prześladowań religijnych i męczennicę za wiarę.
Spalenie Katarzyny Weiglowej jest jedynym faktem spalenia na stosie za odstępstwo od katolicyzmu w Polsce, która zaliczała się w XVI w. do krajów o największej tolerancji religijnej. Przypuszczalnie skazanie na śmierć starej i samotnej kobiety (w dodatku mieszczki, a nie szlachcianki) było łatwiejsze niż atakowanie zorganizowanych wspólnot protestanckich i stanowiło ustępstwo królowej Bony wobec żądań „obozu katolickiego” domagającego się represji wobec innowierców.
Po śmierci Weiglowej jej sprawa została w Polsce zapomniana. Sejm roku 1539 nie ustosunkował się do jej egzekucji, a wzmianki o Weiglowej zachowały się głównie w protestanckich pismach polemicznych oraz w antyjudaistycznej literaturze XVII wieku.
Obecność w kulturze.
Egzekucja Katarzyny Weiglowej została ukazana na akwareli Jana Matejki z 1856 zatytułowanej „Spalenie mieszczki krakowskiej Katarzyny Malcherowej”. Obraz jest częścią zbiorów Lwowskiej Narodowej Galerii Obrazów.

</doc>
<doc id="1092132" url="https://pl.wikipedia.org/wiki?curid=1092132" title="Krościenko (stacja kolejowa)">
Krościenko (stacja kolejowa)

Krościenko – stacja kolejowa w Krościenku, w województwie podkarpackim, w Polsce.
Z Krościenka odjeżdżały w przeszłości pociągi do Zagórza, Sanoka i Jasła oraz Chyrowa, Przemyśla i Warszawy (przez teren Ukrainy). Ruch kolejowy został zawieszony w listopadzie 2010 roku, zaś całkowicie zlikwidowany w grudniu 2013 roku, kiedy PKP wyłączyły z eksploatacji odcinek Nowy Zagórz – Krościenko.
W 2022 roku stacja została otwarta dla pociągów humanitarnych z uchodźcami z Ukrainy uciekającymi przed rosyjską inwazją. Pociągi te miały być pierwotnie obsługiwane przez SKPL, jednak w związku z decyzją marszałka województwa podkarpackiego przewozy te ostatecznie powierzono spółce Polregio.

</doc>
<doc id="1092134" url="https://pl.wikipedia.org/wiki?curid=1092134" title="Cadmilus">
Cadmilus



</doc>
<doc id="1092135" url="https://pl.wikipedia.org/wiki?curid=1092135" title="Dziergowice (przystanek kolejowy)">
Dziergowice (przystanek kolejowy)

Dziergowice – przystanek kolejowy i posterunek bocznicowy szlakowy we wsi Dziergowice, w powiecie kędzierzyńsko-kozielskim, w województwie opolskim, w Polsce.
W roku 2017 przystanek obsługiwał 100–149 pasażerów na dobę.

</doc>
<doc id="1092136" url="https://pl.wikipedia.org/wiki?curid=1092136" title="Walery Amrogowicz">
Walery Amrogowicz

Walery Cyryl Amrogowicz (ur. 8 kwietnia 1863 w Nowogrodzie, zm. 28 sierpnia 1931 w Krynicy) – znany numizmatyk, polski działacz narodowy i filantrop, Polak i patriota okresu międzywojennego.
Historia życia.
Pasją numizmatyczną zaraził się podczas studiów w Toruniu. Po studiach został urzędnikiem sądowym i pracował w Toruniu, Pucku i Kościerzynie. W 1909 założył w Sopocie Bank Ludowy.
W okresie międzywojennym, w 1930 ofiarował bogate dary dla jedynej dużej placówki muzealnej na Pomorzu, ówczesnego "Muzeum Ziemi Pomorskiej" w Toruniu (obecnie Muzeum Okręgowe w Toruniu).
Zmarł jako mieszkaniec Sopotu.
W 1928 zlecił wykonanie monet według własnego projektu o nominale 2 i 5 złotych. Stemple wykonał niemiecki medalier Karl Goetz, a monety zostały wybite w mennicy w Monachium. Zostało wybitych mniej niż 10 kompletów w brązie i srebrze. Odbitki ze złota i platyny zostały wykonane później. Znane są również wzmianki o monetach 10-złotowych.

</doc>
<doc id="1092137" url="https://pl.wikipedia.org/wiki?curid=1092137" title="Storm Paris">
Storm Paris

Storm Paris – ostatni album duetu The Communards – Jimmy Somerville i Richard Coles wydana w 1988 r. po której zespół rozpadł się. Kolejne płyty wydawane pod szyldem The Communards to składanki utworów z poprzednich nagrań.
Album zawiera nowe wersje znanych już utworów, głównie koncertowe, zarejestrowane podczas występu w paryskiej Olimpii w grudniu 1987 r. Wydany został w Wielkiej Brytanii przez London Records Ltd. na trzech czarnych krążkach 12", 33⅓ stereo, pod numerami katalogowymi: LONX 166, LONY 166, LONZ 166.
Lista utworów.
Część A, strona A
Część A, strona B
Część B, strona A
Część B, strona B
Część C, strona A
Część C, strona B

</doc>
<doc id="1092139" url="https://pl.wikipedia.org/wiki?curid=1092139" title="11 Dywizjon Artylerii Ciężkiej (1939)">
11 Dywizjon Artylerii Ciężkiej (1939)

11 Dywizjon Artylerii Ciężkiej (11 dac) – pododdział artylerii ciężkiej Wojska Polskiego.
Dywizjon nie występował w pokojowej organizacji wojska. Został sformowany w 1939 przez 6 pułk artylerii ciężkiej ze Lwowa.
11 dac w kampanii wrześniowej.
Mobilizacja.
11 dywizjon artylerii ciężkiej został sformowany w garnizonie Lwów, w I rzucie mobilizacji powszechnej, przez 6 pułk artylerii ciężkiej w okresie od 31 sierpnia do 3 września 1939 roku. 11 dac był organiczną jednostką artylerii 11 Karpackiej Dywizji Piechoty. W kampanii wrześniowej 1939 11 dac walczył w składzie macierzystej dywizji oraz 38 Dywizji Piechoty Rezerwowej. Mobilizacja dywizjonu odbyła się w Sokolnikach pod Lwowem. Problem sprawiła mobilizacja, koni, wozów sabotowana przez ludność ukraińską. Wystąpiły opóźnienia w dostawie wyposażenia i amunicji, Dywizjon nie otrzymał etatowych lkm. Rano 4 września dywizjon załadował się do trzech eszelonów na Dworcu Lwów-Podzamcze. Skąd wieczorem wyruszył do macierzystej 11 Karpackiej Dywizji Piechoty. 
Działania bojowe.
Po dojechaniu w rejon Sądowej Wiszni, nastąpiło zatrzymanie transportów dywizjonu, z uwagi na zniszczenia linii kolejowych, przez lotnictwo niemieckie. Podczas postoju 7 i 8 września transport był dwukrotnie bombardowany, z tego powodu poniesiono starty w poległych i rannych. Na rozkaz dowódcy OK VI w dniu 9 września dywizjon z transportu został wyładowany i pomaszerował w kierunku Mościsk. 10 września dowódcy artylerii 38 DP rez. został podporządkowany 11 dac. W nocy 12/13 września 11 dywizjon dołączył do 38 DP rez. 13 września był nieskutecznie bombardowany przez lotnictwo niemieckie. W nocy 13/14 września dotarł w rejon Sądowej Wiszni i po zajęciu stanowisk ogniowych, wspierał 38 DP rez. w walce o Sądową Wisznię, oraz zwalczał artylerię niemiecką. Był tego dnia kilkakrotnie atakowany, przez pojedyncze samoloty niemieckie, bez strat. Nocą 14/15 września na skutek pomyłki dywizjon wykonał zbędny marsz w kierunku lasów janowskich i z powrotem. 
15 września w godzinach popołudniowych, 11 dac dołączył do macierzystej 11 KDP i zajął stanowiska ogniowe w rejonie Zarzecza. Po czym po zwinięciu ich pomaszerował w kolumnie 49 pułku piechoty, w kierunku Ożomli. Następnie wsparł ogniem artylerii, 49 pp przy zdobywaniu wsi Ożomla Mała i Wielka, Szumlaki i częściowo Nowosiółki. Ostrzał 11 dac zadał oddziałom niemieckim duże straty, stanowiska dywizjonu były bombardowane przez lotnictwo wroga. Nocą 15/16 września 11 dywizjon przemieszczał się za czołowymi oddziałami piechoty, przez zdobyte wsie Mużyłowice, Berdychów i Mołoszkowice, wieczorem osiągnął miejscowość Szkło. W trakcie marszu 1 bateria armat utknęła w bagnistym terenie za Sądową Wisznią, konie nie były w stanie wyciągnąć armat. Dalszy jej los jest nieznany. Tego dnia do 11 dac przydzielono baterię 3/60 dywizjonu artylerii ciężkiej z haubicami 155 mm. 17 września 2 bateria zajęła stanowiska ogniowe, w gotowości do wsparcia stanowisk obronnych piechoty 11 KDP. Ok. godz.10.00 bateria skutecznie wspierała obronę batalionu III/48 pułku piechoty w kierunku Szkła na Zabłoty. Następnie haubice ostrzelały dalekim ogniem kolumnę niemieckiej 7 DP w pobliżu Nowego Jazowa rozpraszając ją. Dywizjon toczył pojedynki artyleryjskie z niemiecką artylerią, odparł też trzy natarcia niemieckie na stanowiska własnej piechoty. Po południu 17 września 11 dac maszerował w kolumnie za 48 pp leśnymi duktami w deszczu i w nocy po osi Zabłoty-Lelechówka. 
18 września kontynuował marsz do Janowa przez most na rzece Wereszyca, następnie przez Stawki, Łozinę, Jaśniska dotarł do Brzuchowic. 19 września haubice 2 baterii wspierały atak piechoty na grupę „Schörner” z niemieckiej 1. Dywizji Górskiej, która blokowała drogę do Lwowa. Ok. godz.18.00 celny ogień całego dywizjonu umożliwił przerwanie się do Lwowa zbiorczego batalionu mjr. Lityńskiego. 20 września od godz.15.00 dywizjon prowadził intensywny ostrzał stanowisk niemieckich „z mapy”, gdyż brakowało kabla do łączności telefonicznej i obserwatorów. Do końca dnia na rozkaz gen. broni K. Sosnkowskiego; baterie ciężkie wystrzelały resztę amunicji, a następnie uszkodziły działa i w rozproszeniu miały wyjść z okrążenia. 
Organizacja i obsada personalna.
pluton taborowy nr 11
Przydzielona do 11 dac 
3 bateria 60 dac (155 mm haubice wz. 1917)

</doc>
<doc id="1092141" url="https://pl.wikipedia.org/wiki?curid=1092141" title="Port lotniczy Kolombo">
Port lotniczy Kolombo

Port lotniczy Kolombo (syng. බණ්ඩාරනායක ජාත්‍යන්තර ගුවන්තොටුපළ, tamil. பண்டாரநாயக்க சர்வதேச விமான நிலையம்) – międzynarodowy port lotniczy położony w Katunayake, 35 km na północ od centrum Kolombo. Jest największym portem lotniczym na Sri Lance i głównym hubem linii lotniczych SriLankan Airlines.

</doc>
<doc id="1092143" url="https://pl.wikipedia.org/wiki?curid=1092143" title="Przedstawiciele dyplomatyczni Polski">
Przedstawiciele dyplomatyczni Polski

Przedstawiciele dyplomatyczni Polski – I RP, II RP, PRL i III RP, według nazw państw oraz organizacji międzynarodowych, w których pełnili lub pełnią misję dyplomatyczną. Lista obejmuje przedstawicieli dyplomatycznych niezależnie od posiadanych tytułów i rang dyplomatycznych (domyślnie jest to ambasador, w innym przypadku funkcja została podana w nawiasie). Data rozpoczęcia funkcji to dzień złożenia listów uwierzytelniających lub wprowadzających ("chargé d’affaires a.i.").
Argentyna.
"Ambasador w Argentynie akredytowany jest także na Paragwaj i od 2008 na Urugwaj."
Australia.
"Ambasador w Australii od 2017 akredytowany jest także na Papuę Nową-Gwineę, Wyspy Salomona, Mikronezję, Fidżi, Nauru, Vanuatu i Wyspy Marshalla."
Azerbejdżan.
"Ambasador w Azerbejdżanie od 2012 akredytowany jest także na Turkmenistan."
Bahrajn.
"W Bahrajnie akredytowani są ambasadorowie rezydujący w Kuwejcie."
Bangladesz.
"Od 2002 w Bangladeszu akredytowani są ambasadorowie rezydujący w Nowym Delhi. Do 2005 funkcjonowała ambasada w Dhace kierowana przez chargé d’affaires."
Benin.
"W Beninie akredytowani są ambasadorowie rezydujący w Nigerii."
Czechy.
W latach 1918–1992 – Czechosłowacja
"20 marca 1939 – likwidacja placówki w związku z powstaniem Protektoratu Czech i Moraw i ustaniem stosunków dyplomatycznych."
Dania.
"9 kwietnia 1940 – likwidacja placówki w związku z okupacją Danii przez III Rzeszę"
Demokratyczna Republika Konga.
"DR Konga do 1997 funkcjonowała jako Zair. W 2008 zlikwidowano ambasadę RP w Kinszasie."
Egipt.
"W latach 1934–1938 nie było kierownika Poselstwa RP w Egipcie w randze oficjalnego przedstawiciela dyplomatycznego. Na czele placówki stał Alfons Kula – I sekretarz poselstwa i kierownik Wydziału Konsularnego."
"W latach 1958–1971 Egipt funkcjonował pod nazwą Zjednoczona Republika Arabska i przy takim państwie akredytowany był ambasador w Kairze."
Estonia.
30 września 1939 – likwidacja placówki na żądanie ZSRR wobec rządu Estonii.
Filipiny.
"W latach 1994–2018 ambasada RP w Manili była zamknięta."
Finlandia.
"18 stycznia 1942 – likwidacja placówki w związku z zerwaniem stosunków dyplomatycznych"
Hiszpania.
"Ambasadorowie w Hiszpanii są jednocześnie akredytowani na Andorę."
Irlandia.
"W 1958 rząd Irlandii przestał uznawać status dyplomatyczny placówki. We wrześniu 1976 Irlandia uznała rząd PRL i w marcu 1977 oficjalnie wznowiono stosunki dyplomatyczne między Irlandią a Polską na szczeblu ambasad."
Islandia.
"Do 31 marca 2013 akredytację na Islandię posiadał ambasador w Norwegii." "W l. 2007–2013 na Islandii funkcjonował konsulat generalny."
Republika Jemeńska.
"Placówka w Sanie została zlikwidowana 31.08.2008. Jej kompetencje przejęła ambasada RP w Rijadzie."
Jugosławia.
W latach 1918–1929 Królestwo Serbów, Chorwatów i Słoweńców (SHS)
"Przekształcenie Jugosławii w Serbię i Czarnogórę."
Kambodża.
"W latach 1979–1989 państwo funkcjonowało pod nazwą Ludowa Republika Kampuczy." "Ambasadę w Phnom Penh zamknięto w 2008".
Korea Południowa.
"Opracowano na podstawie materiału źródłowego"
Kostaryka.
"Zamknięcie ambasady w San José w 2008""."
Laos.
"Zamknięcie ambasady w Wientianie 30 września 2008, jej czynności w odniesieniu do Laosu przejęła Ambasada RP w Tajlandii, z siedzibą w Bangkoku."
Liga Narodów.
"Zamknięcie Stałej Delegatury w związku z rozwiązaniem Ligi Narodów."
Litwa.
"16 października 1939 – likwidacja placówki wobec ustania stosunków dyplomatycznych"
Łotwa.
5 października 1939 – likwidacja placówki na żądanie ZSRR wobec rządu Łotwy
Malta.
"Do 2019 funkcję polskiego przedstawiciela dyplomatycznego na Malcie pełnił ambasador wizytujący, na stałe rezydujący w MSZ RP."
Mjanma (d. Birma).
"Ambasada została zamknięta. Obecnie ambasador RP w Republice Związku Mjanmy rezyduje w Bangkoku. W Mjanmie znajduje się Biuro Przedstawicielstwa Rzeczypospolitej Polskiej w Bangkoku z siedzibą w Rangunie podległe Ambasadzie RP w Bangkoku."
Mongolia.
"2009 – zamknięcie placówki w Ułan Bator"
Nepal.
"Obecnie akredytowany na Nepal jest ambasador w Indiach."
Niemcy.
1 września 1939 – likwidacja placówki w związku z agresją III Rzeszy na Polskę i zerwaniem stosunków dyplomatycznych.
Niemiecka Republika Demokratyczna.
"Zamknięcie placówki w związku z połączeniem NRD z RFN."
Norwegia.
"Do 2013 ambasador w Norwegii akredytowany był także na Islandię."
Organizacja Narodów Zjednoczonych.
Przedstawiciele przy Biurze ONZ w Wiedniu.
"Do końca 2019 przedstawiciel przy Biurze ONZ w Wiedniu akredytowany był także przy OBWE."
Przedstawiciele przy UNESCO w Paryżu.
"W latach 2009–2013 przedstawicielstwo przy UNESCO funkcjonowało jako osobna placówka; przed i po tym okresie jako jednostka w ramach Ambasady w Paryżu."
Organizacja Współpracy Gospodarczej i Rozwoju.
"Opracowano na podstawie materiału źródłowego".
Panama.
"W l. 2008–2017 ambasada w Panamie była zamknięta."
Peru.
"Ambasador w Peru akredytowany jest także w Boliwii i Ekwadorze."
Rada Europy.
"Opracowano na podstawie materiałów źródłowych".
Rumunia.
"4 listopada 1940 – likwidacja placówki na żądanie III Rzeszy wobec rządu Królestwa Rumunii."
Senegal.
"W l. 2008–2015 Ambasada RP w Dakarze była zamknięta".
Serbia.
"Wcześniej Serbia i Czarnogóra (2003–2006) oraz Jugosławia (przed 2003)."
Słowacja.
"1 września 1939 – likwidacja placówki wobec agresji III Rzeszy i Słowacji na Polskę i zerwania stosunków dyplomatycznych."
Stolica Apostolska.
"Ambasadorowie przy Stalicy Apostolskiej są jednocześnie akredytowani na Zakon Maltański"
Syria.
"Od 2012 do 2017 działalność ambasady w Damaszku była zawieszona."
Szwajcaria.
"Ambasadorzy w Szwajcarii akredytowani są również na Liechtenstein."
"Tajwan".
Polska oficjalnie nie uznaje państwowości Republiki Chińskiej (na Tajwanie), jednak od lat 90. utrzymuje rozwijające się, przyjazne stosunki nieformalne i współpracę na poziomie agencji rządowych, grup parlamentarnych i quasi-dyplomatyczne. W 1995 otwarto biura przedstawicielskie obu państw w Tajpej, stolicy Tajwanu, i Warszawie, które pełnią także funkcje konsularne. Dyrektor Biura Polskiego w Tajpej posiada status dyplomatyczny i rangę szefa misji. Protokół Dyplomatyczny Ministerstwa Spraw Zagranicznych RP wymienia Biuro Przedstawicielskie Tajpej w Warszawie i jej szefa na liście „organizacji międzynarodowych i innych podmiotów”. Zob. Stosunki polsko-tajwańskie.
Tanzania.
"2008–2017 – zamknięcie ambasady w Dar es Salaam."
Turkmenistan.
"W 2012 ambasada w Aszchabadzie została zlikwidowana."
Ukraina.
"Poselstwo RP w Charkowie zostało zniesione 1 marca 1924, w związku z utworzeniem ZSRR i likwidacją odrębnej służby dyplomatycznej Ukraińskiej SRR. W latach 1924–1991 pomiędzy Polską a Ukrainą nie istniały stosunki dyplomatyczne, zostały nawiązane po proklamacji niepodległości Ukrainy w 1991."
Urugwaj.
"W 2008 ambasadę w Montevideo zamknięto; akredytowany na Urugwaj jest ambasador w Argentynie."
Wenezuela.
"Ambasador w Wenezueli akredytowany jest także na Barbados, Saint Kitts i Nevis, Grenadę, Jamajkę, Gujanę, Surinam, Trynidad i Tobago, Saint Vincent i Grenadyny, Dominikę."
Węgry.
"31 grudnia 1940 – likwidacja placówki na żądanie III Rzeszy wobec rządu Królestwa Węgier"
Wietnam.
"Nawiązanie stosunków dyplomatycznych pomiędzy Polską a Wietnamem nastąpiło 4 lutego 1950. 25 grudnia 1954 na ręce Prezydenta Demokratycznej Republiki Wietnamu – Ho Chi Minha – listy uwierzytelniające przekazał pierwszy ambasador Polski – Tomasz Piętka. Polska utrzymywała wówczas stosunki dyplomatyczne na szczeblu ambasad jedynie z DRW. Po włączeniu w 1976 Republiki Wietnamu do DRW i powstaniu w ten sposób Socjalistycznej Republiki Wietnamu (SRW), przyjęto zasadę ciągłości stosunków dyplomatycznych – SRW stało się bezpośrednim następcą prawnym DRW. W związku z powyższym Józef Puta został pierwszym polskim ambasadorem w SRW."
Zimbabwe.
"W 2008 zamknięto ambasadę w Harare."
Zjednoczone Emiraty Arabskie.
"Opracowany na podstawie materiału źródłowego"

</doc>
<doc id="1092146" url="https://pl.wikipedia.org/wiki?curid=1092146" title="Wojciech Poletyło">
Wojciech Poletyło

Wojciech Albert Poletyło herbu Trzywdar (ur. ok. 1760, zm. 1806) – hrabia, syn Mateusza Poletyły i Klary Pietraszkówny, brat Tytusa. Twórca magnackiej fortuny zwanej potocznie „państwem wojsławickim”. Ostatni kasztelan ziemi chełmskiej I Rzeczypospolitej od 1786 roku, konsyliarz ziemi chełmskiej w konfederacji targowickiej w 1792 roku.
Był członkiem konfederacji Sejmu Czteroletniego. W 1790 roku był członkiem Komisji Porządkowej Cywilno-Wojskowej dla ziemi chełmskiej województwa ruskiego. Początkowo zwolennik Ustawy Rządowej, później zgłosił swój akces do Targowiczan.
Żonaty z Anną Kuczewską de Kucze herbu Poraj. Małżeństwo to miało pięcioro dzieci.
Przypisy.
 

</doc>
<doc id="1092151" url="https://pl.wikipedia.org/wiki?curid=1092151" title="Danijela Martinović">
Danijela Martinović

Danijela Martinović (ur. 15 lipca 1971 roku w Splicie) – chorwacka piosenkarka pop.
W trakcie swojej kariery Martinović śpiewała w kilku duetach m.in. z: Kemalem Monteno, Miroslavem Škoro, Martinem Vučiciem, Marko Perkovićem Thompsonem i Halidem Bešliciem.
Życiorys.
1990–1996: Kariera z zespołem Magazin.
Piosenkarka pochodzi z rodziny o tradycjach rzeźnickich. Karierę rozpoczęła w 1990 roku, zostając członkinią orkiestry tanecznej Magazin. Wraz z zespołem wydała płyty: "Da mi te zaljubit u mene" (2001), "Došlo vrijeme" (1993( i "Simpatija" (1994).
Od 1996: Kariera solowa.
W 1996 roku opuściła Magazin i rozpoczęła karierę solową jako Danijela. W tym samym roku premierę miał jej debiutancki album studyjny zatytułowany "Zovem te ja". W 1998 roku na wygrała festiwal "Dora" z utworem „Neka mi me svane”, dzięki czemu została wybrana na reprezentantkę Chorwacji w 43. Konkursie Piosenki Eurowizji. 9 maja wystąpiła jako pierwsza w kolejności w finale konkursu organizowanego w Birmingham i zajęła ostatecznie piąte miejsce ze 131 punktami na koncie. W tym samym roku wydała kolejną płytę studyjną zatytułowaną "To malo ljubavi", która sprzedała się w ponad 100 tys. egzemplarzach, dzięki czemu uzyskała status platynowej płyty w kraju.
W 1999 roku ukazał się trzeci solowy album studyjny Martinović zatytułowany "I po svjetlu i po mraku", który sprzedał się w ponad 45 tys. nakładzie, zdobywając status platynowej płyty w kraju. W tym samym roku piosenkarka wystąpiła na festiwalu "Melodije Jadrana 1999" oraz na festiwalu muzycznym w Splicie, do którego powróciła też w 2000 roku. W 2001 roku piosenkarka wydała płytę długogrającą pt. "Pleši sa mnom". W 2003 roku nagrała album świąteczny zatytułowany "Božić s Danijelom", którego wpływy ze sprzedaży przekazano szpitalowi dziecięcemu w Zagrzebiu. Wystąpiła też na "Hrvatski Radijski Festival 2003".
W 2005 roku wzięła udział w festiwalu "Dora", do którego zgłosiła się z utworem „Za tebe rodena”. W marcu pomyślnie przeszła przez etap półfinałowy krajowych eliminacji eurowizyjnych i zakwalifikowała się do finału, w którym zajęła ostatecznie trzecie miejsce. Utwór znalazł się na nowej płycie studyjnej piosenkarki zatytułowanej "Oaza" z 2005 roku. W 2006 roku artystka wzięła udział w konkursie "Dora", tym razem z piosenką „Oci od safira”. Pomyślnie przeszła przez półfinał i awansowała do finału, w którym zajęła czternaste miejsce. W tym samym roku wydała nową płytę studyjną zatytułowaną "Canta y baila con Danijela", a także album kompilacyjny pt. "Zlatna kolekcija", zawierający największe przeboje w dorobku artystki. Zaprezentowała też swoją pierwszą kolekcję dla dzieci (w tym m.in. książkę dla dzieci) pod nazwą "Da Ma" oraz własne perfumy "La La".
W 2007 roku Martinović wystąpiła na festiwalu w Splicie. W 2008 roku wydała singiel „Ko će tebe mi zaminit”, który stał się przebojem w kraju, a także w Niemczech, Szwecji i Holandii. Utwór znalazł się na jej nowej płycie studyjnej zatytułowanej "Danijela pjeva hitove Đorđa Novkovića – Nek živi ljubav", na której znalazły się piosenki napisane przez zmarłego rok wcześniej Đorđa Novkovicia. W tym samym roku piosenkarka opublikowała drugą książkę dla dzieci pt. "Dama pleše na kiši". W 2011 roku premierę miał jej nowy album studyjny zatytułowany "Unikat". W 2016 roku ukazała się trzecia książka dla dzieci jej autorstwa pt. "Šalabahter života".
Życie prywatne.
Danijela Martinović potajemnie wyszła za mąż za kontrowersyjnego muzyka Marko Perkovicia Thompsona. W 2006 roku wzięli rozwód. Do dziś łączy ją znajomość z piosenkarzem Petarem Grašo, którą nawiązała jeszcze przed ślubem.

</doc>
<doc id="1092152" url="https://pl.wikipedia.org/wiki?curid=1092152" title="MyTravel Airways">
MyTravel Airways

MyTravel Airways – główna brytyjska czarterowa linia lotnicza z siedzibą w Rochdale, w Anglii. Głównymi bazami były Port lotniczy Manchester i Londyn-Gatwick.

</doc>
<doc id="1092160" url="https://pl.wikipedia.org/wiki?curid=1092160" title="Adam Nowowiejski">
Adam Nowowiejski

Adam Nowowiejski – postać z powieści Henryka Sienkiewicza "Pan Wołodyjowski". 
Wyśmienity zagończyk, który z rąk Tatara Azji syna Tuhajbeja utracił swego ojca, siostrę i narzeczoną. Mści się okrutnie na Tuhaj-bejowiczu wbijając go na pal. Po stracie rodziny, mimo dokonanej zemsty wpada w obłęd z rozpaczy. Ginie bohatersko w bitwie pod Chocimiem. H. Sienkiewicz tak opisuje okoliczności śmierci Adama Nowowiejskiego: „"Wtem olbrzymi husarz, niszcząc wszystko przed sobą jak burza, dopada do białobrodego starca, staje w strzemionach, by ciąć tym okropniej, i ze strasznym zamachem (...) Pan Nowowiejski, on to był bowiem, straszne już poprzednio szerzył zniszczenie(...) Krzyknęli na widok śmierci wodza janczarowie i kilkunastu z nich wymierzyło janczarki w pierś młodego rycerza, on zaś (...) huknęły strzały, po których pan Nowowiejski zadarł konia i przechylił się w kulbace."„
Andrzej Stoff poświęcił tej postaci dedykowany artykuł, w którym nazwał ją niekoniecznie drugoplanową, reprezentatywną do Sienkiewiczowskiego podejścia do idei zemsty, a także przykładem bohatera romantycznego, niezbyt często wykorzystywanego przez Sienkiewiecza.

</doc>
<doc id="1092161" url="https://pl.wikipedia.org/wiki?curid=1092161" title="General">
General



</doc>
<doc id="1092162" url="https://pl.wikipedia.org/wiki?curid=1092162" title="Palech">
Palech

Palech (ros. Палех) – osiedle typu miejskiego w Rosji, w obwodzie iwanowskim, na wschód od Moskwy. Czołowy ośrodek sztuki rosyjskiej w zakresie pisania ikon i malowania miniatur. Miasto należące do Złotego Pierścienia Rosji. W 2005 roku liczyło ok. 5700 mieszkańców.
Historia.
Począwszy od XVII wieku w Palechu rozwijała się szkoła malarzy ikon, a także fresków. W początkach XIX wieku działało tam jednocześnie 600 artystów – chłopów pańszczyźnianych. Zaczął się wtedy wykształcać specyficzny styl paliechski, cechujący się specjalizacją w zminiaturyzowanych postaciach, bogatym zdobnictwie i nadawaniu scenom pewnego akcentu w duchu fantastycznych podań z ludowych legend. To ostatnie było jednak silnie ograniczone kanonami rysowania ikon. 
Po rewolucji październikowej w 1917 roku, gdy cerkwie zamknięto i drastycznie spadło zapotrzebowanie na ikony, miejscowi artyści zawiązali spółdzielnię artystyczną produkującą lakierowane miniatury wykonywane w stylu ludowym. Cechowały się one wielką barwnością, wykorzystaniem bajkowych opowieści ludowych, ludową stylistyką rysunku, a jednocześnie dużymi umiejętnościami artystycznymi i technicznymi twórców. Już w 1925 roku miniatury te otrzymały Grand Prix na ogólnoświatowej wystawie w Paryżu i szybko stały się bardzo cenione w Rosji i na świecie. Miniatury malowane są głównie na masie z "papier-mâché" pokrytej czarnym lakiem.

</doc>
<doc id="1092163" url="https://pl.wikipedia.org/wiki?curid=1092163" title="Zawodnik (raper)">
Zawodnik (raper)

Zawodnik właściwie Dawid Napierała (ur. 1983 w Gdańsku) – polski raper. Członek zespołu Elegans oraz kolektywu D.O.D. Crew. Od 2007 roku działa w firmie produkcyjnej "D.O.D." oraz w Grupie Impact.

</doc>
<doc id="1092166" url="https://pl.wikipedia.org/wiki?curid=1092166" title="Richard Coles">
Richard Coles

Richard Coles (ur. 26 marca 1962 w Northampton) – brytyjski multiinstrumentalista, kompozytor, dziennikarz i duchowny anglikański. Partnerował Jimmy'emu Somerville'owi pod koniec lat 80. XX w. w duecie The Communards. Od 2005 jest prezbiterem Kościoła Anglii.
Życiorys.
Kariera muzyczna.
Coles po raz pierwszy wszedł do studia nagraniowego jako muzyk sesyjny grający na klarnecie do piosenki "It Ain't Necessarily So", którą w 1984 r. grupa Bronski Beat lansowała jako przebój. Wokalistą i liderem tej grupy był wówczas Jimmy Somerville. Dwa lata później po rozpadzie Bronski Beat obydwaj muzycy, Coles i Somerville, założyli duet synth popowy The Communards. Ich pierwsza płyta długogrająca Communards ukazała się nakładem London Records w 1986 r. Obydwaj muzycy komponowali wspólnie większość utworów. Coles zajmował się instrumentacją, grając na fortepianie i elektronicznych instrumentach klawiszowych, aranżując partie smyczkowe i dęte oraz dyrygował zespołami sesyjnymi.
Duet przetrwał jedynie dwa lata, nagrywając w tym czasie 4 albumy i zdobywając sporą popularność. Po jego rozpadzie Richard Coles poświęcił się pracy dziennikarskiej dla czasopism „Times Literary Supplement” i „Catholic Herald”.
Kapłaństwo.
Według własnych wspomnień, Coles zaczął przejawiać poważniejsze zainteresowanie praktykami religijnymi w 1989 roku, m.in. pod wpływem przeżyć związanych ze śmiercią jego licznych znajomych chorujących na AIDS. W latach 1991-1994 studiował teologię w King’s College London. W 2003 rozpoczął formację kapłańską w Kolegium Zmartwychwstania, anglikańskim seminarium duchownym w Mirfield. W 2005 został wyświęcony na duchownego Kościoła Anglii. Był wikariuszem w parafiach w Londynie i Bostonie, a także kapelanem Królewskiej Akademii Muzycznej. Od 2011 jest proboszczem parafii pw. Dziewicy Maryi w Finedon, w swoim rodzinnym hrabstwie Northamptonshire.
Życie prywatne.
Coles przez całe swoje życie jest otwartym homoseksualistą, co w Kościele Anglii, gdzie nie obowiązuje celibat, jest tolerowane wśród
księży. Pozostaje w związku partnerskim z innym księdzem anglikańskim.

</doc>
<doc id="1092169" url="https://pl.wikipedia.org/wiki?curid=1092169" title="Kajnis">
Kajnis



</doc>
<doc id="1092170" url="https://pl.wikipedia.org/wiki?curid=1092170" title="Tarik">
Tarik



</doc>
<doc id="1092177" url="https://pl.wikipedia.org/wiki?curid=1092177" title="Krimisos">
Krimisos



</doc>
<doc id="1092178" url="https://pl.wikipedia.org/wiki?curid=1092178" title="Wytwórnia Filmowa Kalina">
Wytwórnia Filmowa Kalina



</doc>
<doc id="1092180" url="https://pl.wikipedia.org/wiki?curid=1092180" title="Crimisus">
Crimisus



</doc>
<doc id="1092186" url="https://pl.wikipedia.org/wiki?curid=1092186" title="Vanity Fair (czasopismo)">
Vanity Fair (czasopismo)

Vanity Fair – amerykańskie czasopismo poświęcone kulturze, polityce, życiu gwiazd i modzie, wydawane przez Condé Nast Publications. Nazwę pisma tłumaczy się jako „targowisko próżności”.
„Vanity Fair”, obok wersji amerykańskiej i bliźniaczo podobnej edycji brytyjskiej, ma swoje wydania także we Francji, Włoszech i Hiszpanii.
Do 2009 roku istniała również edycja niemiecka, zamknięta przez wydawcę ze względu na mało zadowalające przychody ze sprzedaży reklam.
Obecne „Vanity Fair” jest na rynku od roku 1983, ale historia pisma sięga roku 1913. Wtedy amerykański wydawca Conde Nast zakupił do tworzonego portfolio czasopismo poświęcone modzie męskiej „Dress” i zaczął je wydawać pod zmienioną nazwą „Dress and Vanity Fair”.
Już w 1914 roku z nazwy wypadło słowo „dress”.
Magazyn osiągnął sporą popularność pod kierownictwem Franka Crowninshielda, który w 1919 roku dostał do pomocy Roberta Benchleya.
W tym okresie z pismem związani byli Dorothy Parker, Robert E. Sherwood, Aldous Huxley, T.S. Eliot, Ferenc Molnár i Gertrude Stein.
Już w 1925 roku pismo nazywane „kroniką kulturalną amerykańskiego establishmentu” śmiało mogło konkurować z „The New Yorkerem”.
W międzyczasie z pismem zdążyli związać się Thomas Wolfe, T.S. Eliot, P.G. Wodehouse, Edward Steichen oraz Claire Boothe Luce.
Mimo sporego powodzenia, pismo padło ofiarą Wielkiego Kryzysu i w ramach oszczędności od marca 1936 roku zostało włączone do innego sławnego pisma należącego do Condé Nasta – „Vogue”.
W czerwcu 1981 roku nowy właściciel wydawnictwa Condé Nast – S.I. Newhouse – poinformował, że zamierza przywrócić do życia „Vanity Fair”.
Pierwszy numer ukazał się w lutym 1983 roku. Szefem pisma był Richard Locke. Po wydaniu trzech numerów zastąpiony został przez Leo Lermana, ten z kolei w 1984 roku przez Tinę Brown.
Nowa redaktor naczelna kontynuowała literackie tradycje pisma – zatrudniając Dominicka Dunne’a czy publikując Williama Styron’a, ale również kładła nacisk na wizualną stronę magazynu – nawiązując stałą współpracę z samym Helmutem Newtonem.
W 1992 roku, redaktorem naczelnym „Vanity Fair” został Graydon Carter, który przeszedł na emeryturę w 2017 roku po 25 latach pełnienia tej roli.
Carter kontynuował zasadniczo linię Tiny Brown.
W piśmie publikują znani pisarze: Sebastian Junger, Michael Wolff, Christopher Hitchens, Dominick Dunne, Vicky Ward oraz Maureen Orth.
Jednak to współpraca z najwybitniejszymi fotografami nadaje pismu rozgłos i czyni je wyjątkowym.
Z pismem współpracują: Annie Leibovitz, Bruce Weber, Mario Testino, Herb Ritts, Snowdon, David LaChapelle i wielu innych.
Obecnie piątą redaktorką naczelną magazynu Vanity Fair, jest Radhika Jones.
Prócz wzbudzających kontrowersje zdjęć, pismo publikuje odbijające się szerokim echem artykuły; jeden z najważniejszych dotyczył ujawnienia tożsamości informatora znanego dotychczas jako Głębokie Gardło, którego działalność doprowadziła ostatecznie do ujawnienia przez dziennikarzy „The Washington Post” afery Watergate.
Na łamach magazynu Teri Hatcher ujawniła, że była wykorzystywana seksualnie jako dziecko, Jennifer Aniston po raz pierwszy opowiadała o rozwodzie z Bradem Pittem, Tom Cruise pokazał swoją córkę Suri (na zdjęciach Annie Leibovitz), a Lindsay Lohan przyznała się do brania narkotyków.

</doc>
<doc id="1092195" url="https://pl.wikipedia.org/wiki?curid=1092195" title="Vne">
Vne



</doc>
<doc id="1092196" url="https://pl.wikipedia.org/wiki?curid=1092196" title="Taktyczność polimerów">
Taktyczność polimerów

Taktyczność – ogólna nazwa na stereoregularność głównych łańcuchów polimerów. Według definicji IUPAC za taktyczny uważa się taki polimer, w którym konfiguracja absolutna wszystkich merów jest jednakowa, lub powtarza się w regularnych blokach albo sekwencjach.. Gdy tego rodzaju regularności nie ma, mówi się o ataktyczności polimeru.
W uproszczeniu taktyczność polega na tym, że patrząc wzdłuż wyprostowanego głównego łańcucha polimeru, podstawniki jednego rodzaju przyłączone do atomów tworzących ten łańcuch regularnie znajdują się po jednej lub drugiej stronie. Przykładem jest polistyren, który do jednego z dwóch atomów węgla w każdym merze tworzących główny łańcuch ma przyłączony atom wodoru i grupę fenylową. Grupa fenylowa może występować tylko po jednej stronie, lub też naprzemiennie.
Taktyczność polimerów ma bardzo silny wpływ na ich własności fizyczne takie jak wytrzymałość mechaniczna, temperatury mięknięcia i krzepnięcia, gęstość, lepkość w stopie, ciepło właściwe, właściwości elektryczne, krystaliczność i wiele innych. W wielu przypadkach polimery taktyczne zwykle mają lepsze własności z punktu widzenia potencjalnych zastosowań niż polimery ataktyczne. Powoduje to, że nie jest to czysto akademicki problem lecz ma on często decydujące znaczenie technologiczne. 
Przykładowo ataktyczny polipropylen ma własności zbliżone do gutaperki. Jest kruchą, półelastyczną masą, która jest technologicznie bezużyteczna. Dopiero opracowanie w 1954 r. przez Giulio Nattę metody syntezy izotaktycznego polipropylenu, który jest stałym w temperaturze pokojowej tworzywem termoplastycznym umożliwiło jego praktyczne zastosowanie.
Warunki wystąpienia taktyczności.
Warunkiem koniecznym wystąpienia zjawiska taktyczności jest istnienie centrum stereogenicznego w każdym merze polimeru, podobnie jak to jest z enancjomerami. W polimerach, w których łańcuch główny składa się z atomów węgla centrum stereogeniczne musi być umiejscowione na jednym z tych atomów. Centrum to powstaje zawsze, gdy przy choć jednym z atomów węgla w każdym merze tworzącym główny łańcuch polimeru występują dwa różne podstawniki boczne. 
Pozornie wydaje się to sprzeczne z zasadą, że centrum stereogeniczne powstaje wtedy, gdy do atomu węgla są przyłączone cztery różne podstawniki. Trzeba jednak wziąć pod uwagę, że tymi dwoma dodatkowymi "podstawnikami" są w tym przypadku fragmenty łańcucha głównego, które znajdują się po obu stronach rozpatrywanego meru. W zależności od umiejscowienia tego meru w łańcuchu głównym, fragment łańcucha przyłączony do jego prawej strony będzie dłuższy lub krótszy od tego przyłączonego do lewej strony. Wyjątek stanowić może tylko ściśle środkowy mer w łańcuchu, przy założeniu, że łańcuch zawiera nieparzystą ich liczbę, gdyż jest on formalnie achiralny. Nie ma to jednak żadnego praktycznego znaczenia dla całego zjawiska.
W odróżnieniu od enancjomerów, polimery taktyczne na ogół nie wykazują aktywności optycznej, gdyż nawet gdy są w pełni regularne są z formalnego i praktycznego punktu widzenia diastereoizmerami.
Systematyka taktyczności.
Oprócz ogólnego podziału na polimery ataktyczne i taktyczne, te drugie dzieli się jeszcze na:
W polimerach tych podstawniki są ułożone we wszystkich merach jednakowo - tzn. występują zawsze po jednej stronie głównego łańcucha:
Jakkolwiek polimer izotaktyczny jest stereoregularny to jednak konfiguracja absolutna wszystkich jego merów nie jest jednakowa, tylko zmienia się dokładnie w połowie długości jego łańcucha. Wynika to z faktu, że mery z prawej połowy łańcucha mają po swojej prawej stronie krótszy fragment tego łańcucha, a po lewej dłuższy. Mery z lewej połowy łańcucha mają z kolei po swojej lewej krótszy fragment, a po prawej dłuższy. W rezultacie konfiguracja absolutna merów zmienia się w połowie długości łańcucha polimeru, zaś cały polimer nie jest w związku z tym enancjomerem lecz diastereoizomerem.
W polimerach tych podstawniki są ułożone ściśle naprzemiennie:
Polimery te muszą zatem mieć mery o naprzemiennie różnych konfiguracjach absolutnych. Z przyczyn opisanych wyżej dla polimerów izotaktycznych naprzemienność konfiguracji absolutnej musi ulec "odwróceniu" w połowie długości łańcucha, a zatem w cząsteczce, która ma parzystą liczbę merów, dwa środkowe mery muszą mieć tę samą konfigurację absolutną, zaś w cząsteczce która ma nieparzystą liczbę merów, środkowy będzie achiralny. Polimery syndiotaktyczne są również diastereoizomerami.
W polimerach tych występują regularnie dłuższe lub krótsze bloki, które są bądź to izotaktyczne lub syndiotaktyczne. Daje to wiele różnych kombinacji, które mają swoje specjalne nazwy. 
Metody badania taktyczności.
Taktyczność najczęściej bada się metodami magnetycznego rezonansu jądrowego, szczególnie technikami dwuwymiarowymi proton-węgiel-13.. Metody NMR umożliwiają ilościowe ustalenie stopnia i rodzaju taktyczności, przy pomocy analizy i porównania sygnałów od tzw. triad, czyli trójek powtarzających się układów merów. 
Inne techniki badania taktyczności to rentgenografia strukturalna, spektrometria mas z zastosowaniem analizatora cyklotronowego rezonansu jonów, oraz różne inne techniki spektroskopowe. 
Taktyczność może być także ustalana prostymi metodami pośrednimi - poprzez pomiar lepkości, temperatury mięknięcia itp. o ile wcześniej poznano zależności między tymi parametrami a taktycznością badanych polimerów.

</doc>
<doc id="1092203" url="https://pl.wikipedia.org/wiki?curid=1092203" title="Rok Kopernikański">
Rok Kopernikański

Rok Kopernikański – rok 1973 ogłoszony przez UNESCO międzynarodowym Rokiem Kopernika dla uczczenia 500. rocznicy urodzin Mikołaja Kopernika (19 lutego 1473 w Toruniu).
Historia.
Przygotowania rozpoczęły się w 1971 i 1972. Trwały cały 1973, głównie latem, w kilku miastach polskich. Główne uroczystości obchodzono w miastach związanych z życiem tego astronoma: Toruniu gdzie się urodził i mieszkał, Olsztynie i Lidzbarku Warmińskim, gdzie mieszkał i we Fromborku, gdzie zmarł. Obchody były częścią Roku Nauki Polskiej. 
Inauguracja ogólnopolskich obchodów pięćsetlecia urodzin Mikołaja Kopernika miała miejsce w Toruniu w dniach 18–19 lutego 1973 roku. Wzięli w niej udział: Janusz Groszkowski wiceprzewodniczący Ogólnopolskiego Komitetu Obchodów Kopernikowskich, członkowie Ogólnopolskiego Komitetu Frontu Jedności Narodu, Wojewódzkiej Rady Narodowej w Bydgoszczy i Miejskiej Rady Narodowej w Toruniu. 
Główne obchody miały miejsce na początku października i zostały połączone z inauguracją roku akademickiego UMK, otwarciem miasteczka uniwersyteckiego na Bielanach.
Działania podjęte w ramach Roku Kopernikańskiego.
W innych miejscowościach.
Do działań włączono harcerzy (Operacja 1001-Frombork), szkoły, zakłady pracy. Nie podjęto współpracy z miastami włoskimi (Bolonia, Ferrara), mimo propozycji z ich strony.
Z tej okazji wydano znaczki pocztowe m.in. we Francji, w Jugosławii, Niemieckiej Republice Demokratycznej i Republice Federalnej Niemiec, na Węgrzech i w ZSRR. 18 stycznia 1973 roku Poczta Polska wydała 5 znaczków na których umieszczono reprodukcje portretów astronoma. 
Tadeusz Paciorkiewicz skomponował oratorium "De revolutionibus ("teksty pieśni napisał Stefan Połom). 

</doc>
<doc id="1092205" url="https://pl.wikipedia.org/wiki?curid=1092205" title="Gazeta Codzienna">
Gazeta Codzienna

Gazeta Codzienna – dziennik wydawany w Wilnie od 25 listopada 1939 do 20 sierpnia 1940 r. jako jedna z trzech litewskich gazet ukazujących się w języku polskim.
Wydawcą pisma był Bolesław Szyszkowski, zaś jego redaktorem naczelnym Józef Mackiewicz. Po rezygnacji Mackiewicza obowiązek kierowania gazetą spadł na Romualda Węckowicza, którego zastępcą został Teodor Bujnicki.
Po wejściu do Wilna wojsk sowieckich w czerwcu 1940 roku gazeta ukazywała się jeszcze przez kilka tygodni – tym razem z Michałem Marcińczykiem jako redaktorem naczelnym.
Ostatni numer pisma wydano 19 sierpnia 1940 roku.
Dziennikarze.
Według Józefa Mackiewicza do współpracowników gazety należeli:
„Prof. Zygmunt Jundziłł, Ludwik Chomiński, prof. Jan Otrębski, prof. Mieczysław Limanowski, prof. konserwatorium Michał Józefowicz, Franciszek Hryniewicz, dr Odyniec, Bolesław Skirmuntt, Michał Kryspin Pawlikowski, Barbara Toporska, Konstanty Szychowski, prof. Michał Romer, kowieński korespondent ryskiego Siegodnia i nasz, Boris Orieczkin, Fryderyk Łęski, Władysław Łepkowski, Kazimierz Luboński, Bohdan Mackiewicz, Władysław Abramowicz, Łopaciński, Wacław Studnicki, Piotr Kownacki, Kazimierz Hałaburda, adw. Szyszkowski, Jakub Kowarski, Leszek Bortkiewicz, Światopełk Karpiński, Janusz Minkiewicz, Romuald Węckowicz, prof. Hurynowiczówna; z dziennikarzy warszawskich Liński, Kaffel i jeszcze kilku, których nie pamiętam. Błysnął raz nawet W.A. Zbyszewski piórem z Londynu. Wreszcie Czesław Miłosz i wtedy równie świetny, którego jeden z artykułów sprowadził nam na dobitkę pogróżki rozbitków Oeneru. No i – Teodor Bujnicki, zastępca naczelnego redaktora.”
Michał hr. Tyszkiewicz udzielił pismu kilkakrotnej subwencji finansowej.

</doc>
<doc id="1092206" url="https://pl.wikipedia.org/wiki?curid=1092206" title="Polimer ataktyczny">
Polimer ataktyczny



</doc>
<doc id="1092207" url="https://pl.wikipedia.org/wiki?curid=1092207" title="Polimer syndiotaktyczny">
Polimer syndiotaktyczny



</doc>
<doc id="1092208" url="https://pl.wikipedia.org/wiki?curid=1092208" title="Polimer izotaktyczny">
Polimer izotaktyczny



</doc>
<doc id="1092211" url="https://pl.wikipedia.org/wiki?curid=1092211" title="Deuteronomion">
Deuteronomion

Deuteronomion, czyli powtórzenie – poemat filozoficzny Antoniego Langego napisany w 1902. Na poemat składają się 24 sonety (w tym wierszowany prolog i epilog, stanowiące swoistą klamrę kompozycyjną). Kilka spośród prezentowanych w poemacie wierszy znalazło się w późniejszym zbiorze autora, "XXVII sonetów" (1914). Z kolei sonet "Ewolucja" pierwotnie stanowił wstęp do "Sonetów wedyckich" z 1887.
"Deuteronomion" ("deuteronomos", gr. drugie prawo) to w tradycji, powstała prawdopodobnie między 640 i 586 r. p.n.e., piąta księga Pentateuchu opisująca wędrówki Żydów i prawo nadane im przez Mojżesza.
Tytuły kolejno następujących po sobie sonetów to:
Tytuły wszystkich sonetów składających się na poemat nawiązują do wcześniejszych dzieł autora (np. sonet "Płanetniki" i "Powieść o Płanetniku", sonet "Godzina" i powieść "Godzina" itd.); stąd zapewne podtytuł dzieła: "powtórzenie", choć jednocześnie może on nawiązywać do biblijnej Księgi Powtórzonego Prawa.
Poemat jest hermetyczny i trudny w interpretacji; Lange podejmuje tematykę egzystencjalną i eschatologiczną powziętą z filozofii buddyjskiej, okultyzmu, kosmogonii a nawet Kabały czy orfizmu. Autor dopuszcza się przy tym do licznych intelektualnych i interkulturowych "zabaw" z odbiorcą oraz korzysta z symboliki, języka i terminologii na ogół obcych zwykłemu czytelnikowi. "Deuteronomion" pełen jest aluzji do Biblii, mitologii greckiej, pism Sanskrytu, legend starosłowiańskich oraz filozofii genezyjskiej Juliusza Słowackiego.
Motywem, który łączy wszystkie sonety jest mistyczna wędrówka poety (określanego zresztą różnie: "łowcem żywych snów", "sennym płanetnikiem" czy "znużonym duchem") przez kolejne stadia samoświadomości i duchowej wiedzy o wszechświecie.

</doc>
<doc id="1092222" url="https://pl.wikipedia.org/wiki?curid=1092222" title="Arnošt z Pardubic">
Arnošt z Pardubic



</doc>
<doc id="1092237" url="https://pl.wikipedia.org/wiki?curid=1092237" title="Boris Orieczkin">
Boris Orieczkin

Boris Orieczkin (ur. w 1888 w Charkowie, zm. w 1943 w Kownie) – dziennikarz rosyjski. 
Biogram.
Urodzony w rodzinie znanych lekarzy jeszcze jako student rozpoczął współpracę z prasą. Pracował w "Kurierze Petersburskim" O. Notowicza i innych gazetach stołecznych i moskiewskich, prowadził kronikę w gazecie "Russkaja Mołwa" A. Tyrkowej i dział informacyjny porannych "Wiadomości giełdowych".
Po przewrocie bolszewickim i likwidacji wolnej prasy w sierpniu 1918 wyjechał na południe. Pracował w gazetach kijowskich ("Utro", "Wieczier") i odeskich ("Wiadomości Odeskie", "Jużnoje Słowo"). W początkach 1920 ewakuował się do Berlina. Redagował pismo "Russkij emigrant" (1920–1921) i inne. 
Od 1926 w Rydze pracował w kolegium redakcyjnej gazety "Siegodnia", odpowiadał za kwestie polityki zagranicznej i kronikę parlamentarną. Jako korespondent specjalny bywał w Kownie, Berlinie, Wilnie, Tallinnie. Od lipca 1935 do czerwca 1940 przedstawiciel i korespondent własny gazety "Siegodnia" na Litwie, pisał w "Głosie Litewskim", był redaktorem krótkotrwałego "Wieczerniego Echa". Pisywał także do Gazety Codziennej prowadzonej przez Józefa Mackiewicza. W 1943 rozstrzelany w getcie żydowskim w Kownie.

</doc>
<doc id="1092243" url="https://pl.wikipedia.org/wiki?curid=1092243" title="Wallace Monument">
Wallace Monument

Wallace Monument ("The National Wallace Monument") – wieża upamiętniająca narodowego bohatera Szkocji – Williama Wallace’a. Znajduje się na wzgórzu Abbey Craig, niedaleko miasta Stirling.
Zaprojektowana przez Johna Thomasa Rocheada, 67-metrowa wieża z piaskowca, została ukończona w 1869. Wieża jest udostępniona dla zwiedzających przez cały rok. W jej wnętrzu znajdują się sale, w których przedstawiana jest postać Wallace’a.

</doc>
<doc id="1092248" url="https://pl.wikipedia.org/wiki?curid=1092248" title="Nadleśnictwo Bytnica">
Nadleśnictwo Bytnica

Nadleśnictwo Bytnica – nadleśnictwo należące do Regionalnej Dyrekcji Lasów Państwowych w Zielonej Górze, położone na terenie gmin: Bytnica, Krosno Odrzańskie, Skąpe, Łagów, Czerwieńsk. Obejmuje 19 136 ha powierzchni. Obszar nadleśnictwa pokrywa prawie wyłącznie ubogi bór sosnowy. Na terenie nadleśnictwa znajduje się Gryżyński Park Krajobrazowy. 

</doc>
<doc id="1092249" url="https://pl.wikipedia.org/wiki?curid=1092249" title="Jūlijs Johans Ķīlītis">
Jūlijs Johans Ķīlītis

Jūlijs Johans Ķīlītis (ur. 23 lipca 1902 w miejscowości Sloka na Łotwie w granicach Rosji, zm. 28 marca 1961 w Coventry) – łotewski wojskowy (kapitan), dowódca kolejno 1 batalionu 34 Pułku Grenadierów SS, 34 Pułku Grenadierów SS, 2 batalionu 33 Pułku Grenadierów SS i 33 Pułku Grenadierów SS 15 Dywizji Grenadierów SS pod koniec II wojny światowej.
Służył w armii łotewskiej w 4 Pułku Piechoty w Valmiera, a następnie jako instruktor w akademii wojskowej w stopniu kapitana. Po zajęciu obszaru Łotwy przez wojska niemieckie w 1941 r., podjął współpracę z okupantami. W kwietniu 1943 r. wstąpił do Legionu Łotewskiego SS, dostając stopień Waffen-Hauptsturmführera der SS. Od 7 kwietnia 1944 r. był dowódcą 1 batalionu 34 Pułku Grenadierów SS 15 Dywizji Grenadierów SS. 1 czerwca awansował na Waffen-Sturmbannführera der SS. Od 7 do 20 lutego 1945 r. objął na krótko dowództwo Pułku, po czym został przydzielony do sztabu Dywizji. Jednakże już 27 lutego został dowódcą oddziału zabezpieczenia tyłów. Od 27 marca dowodził 2 batalionem 33 Pułku Grenadierów SS, zaś do końca wojny całym Pułkiem. Udało mu się przedostać na obszary zajmowane przez aliantów zachodnich. Na emigracji zamieszkał w Wielkiej Brytanii, gdzie zmarł 28 marca 1961 r.
Został odznaczony m.in. łotewskim Orderem Westharda oraz niemieckim Krzyżem Żelaznym I i II klasy.

</doc>
<doc id="1092250" url="https://pl.wikipedia.org/wiki?curid=1092250" title="Rolandas Džiaukštas">
Rolandas Džiaukštas

Rolandas Džiaukštas (ur. 1 kwietnia 1978 w Kłajpedzie) – litewski piłkarz grający na pozycji środkowego obrońcy.
Kariera klubowa.
Džiaukštas pochodzi z Kłajpedy. Jest wychowankiem klubu Alsa Wilno. W sezonie 1995/1996 występował w pierwszej lidze, a po sezonie przeszedł do Žalgirisu-Volmeta Wilno, a w sezonie 1997/1998 klub ten zmienił nazwę na Gelezinis Vilkas. Natomiast w sezonie 1998/1999 występował Žalgirisie Wilno, z którym wywalczył mistrzostwo Litwy.
Na początku 1999 roku Rolandas przeszedł do rosyjskiej Bałtiki Kaliningrad, z którą przez dwa sezony występował w Pierwszej Dywizji. W 2001 roku trafił do Saturna Ramienskoje, gdzie miał pewne miejsce w podstawowym składzie i w pierwszym sezonie zajął z nim 6. miejsce w Premier Lidze. W 2002 roku powtórzył to osiągnięcie, a w 2003 po straceniu miejsca w składzie Saturna przeniósł się do Torpeda-Metallurg Moskwa i pomógł mu w utrzymaniu w lidze. W 2004 roku klub ten zmienił nazwę na FK Moskwa, a Džiaukštas występował w nim do lata 2005 i wtedy powrócił do Saturna, gdzie stał się rezerwowym obrońcą. Zarówno w 2005, jak i 2006 roku, zajmował z nim 11. pozycję w lidze.
W 2009 roku zakończył piłkarską karierę.
Kariera reprezentacyjna.
W reprezentacji Litwy Džiaukštas zadebiutował 19 sierpnia 1998 roku w przegranym 0:3 towarzyskim spotkaniu z Białorusią. Od tego czasu stał się podstawowym obrońcą narodowej drużyny Litwy.

</doc>
<doc id="1092252" url="https://pl.wikipedia.org/wiki?curid=1092252" title="Rolandas Dziaukstas">
Rolandas Dziaukstas



</doc>
<doc id="1092253" url="https://pl.wikipedia.org/wiki?curid=1092253" title="Droga wojewódzka nr 173">
Droga wojewódzka nr 173

Droga wojewódzka nr 173 (DW173) – droga wojewódzka w woj. zachodniopomorskim o długości 36 km łącząca Połczyn-Zdrój z Drawskiem Pomorskim (DK20). Droga przebiega przez powiat drawski i świdwiński, podlega Rejonowi Dróg Wojewódzkich Drawsko Pomorskie oraz RDW Białogard i posiada klasę techniczną G.

</doc>
<doc id="1092255" url="https://pl.wikipedia.org/wiki?curid=1092255" title="DW173">
DW173



</doc>
<doc id="1092259" url="https://pl.wikipedia.org/wiki?curid=1092259" title="Sylweriusz Królak">
Sylweriusz Królak

Sylweriusz Marcin Królak (ur. 4 listopada 1963 w Warszawie) – polski prawnik, wiceminister sprawiedliwości (2001–2005), członek Trybunału Stanu (2005–2015).
Życiorys.
W 1987 ukończył studia na Wydziale Prawa i Administracji Uniwersytetu Warszawskiego. Następnie do 1997 był pracownikiem Ministerstwa Spraw Zagranicznych, m.in. jako konsul generalny i radca ambasady w Moskwie. Od 1998 do 2001 zajmował stanowisko zastępcy dyrektora Biura Prawa i Ustroju w Kancelarii Prezydenta. W listopadzie 2001 został podsekretarzem stanu w Ministerstwie Sprawiedliwości (do października 2005).
W 1992 uzyskał uprawnienia radcy prawnego. W latach 2005–2007 i 2007–2011 z rekomendacji posłów SLD, a w latach 2011–2015 z rekomendacji posłów SLD i PSL wchodził w skład Trybunału Stanu. Został przewodniczącym Polsko-Niemieckiego Stowarzyszenia Prawników.
W 2005, "za wybitne zasługi w działalności na rzecz integracji Polski z Unią Europejską", otrzymał Krzyż Kawalerski Orderu Odrodzenia Polski.

</doc>
<doc id="1092262" url="https://pl.wikipedia.org/wiki?curid=1092262" title="Kulfon">
Kulfon

Kulfon – postać fikcyjna, kukiełkowy bohater programów dziecięcych TVP.
Imię Kulfona było związane z jego wyglądem, miał długi czerwony nos, potocznie mówiąc – wielki kulfon. Był asystentem Docenta Doświadczalskiego (Jacek Kałucki), antagonisty prowadzącego program „Wyprawy Profesora Ciekawskiego” tytułowego Profesora Ciekawskiego (Andrzej Marek Grabowski), którego asystentką była żaba Monika. Kulfon miał za zadanie porwać żabę Monikę, jednak nie dokonał tego strasznego czynu, gdyż od pierwszego spojrzenia zakochał się w niej.
Wszystkie teksty w programach telewizyjnych dla Kulfona i żaby Moniki pisał autor scenariuszy Andrzej Marek Grabowski. Głos postaci był podkładany przez aktora Mirosława Wieprzewskiego.
, choć istnieje alternatywna wersja jego pochodzenia – został wyciągnięty przez Docenta Doświadczalskiego z rury kanalizacyjnej, w której od wielu lat zamieszkiwał. Stąd po raz pierwszy pojawił się w programie jako Kulfon Ściekożyj.
W latach 1986–1989 Kulfon występował w programie „Wyprawy profesora Ciekawskiego”, w sezonie 89/90 – w programie „Trąba”, w sezonie 90/91 – w programie „Lizak”, a w latach 1992–2000 w „Ciuchci”, którą prowadził razem z żabą Moniką oraz Profesorem Ciekawskim.
W 2007 wystąpił w kilku odcinkach programu „Budzik”.
Kulfon jest także wraz z żabą Moniką bohaterem seriali filmów animowanych pt. „Kulfon, co z ciebie wyrośnie?” oraz „Bardzo przygodowe podróże Kulfona”, zrealizowanych przez Telewizję Polską. Reżyserem filmów był Krzysztof Rynkiewicz, scenarzystą Andrzej Marek Grabowski, zaś głos Kulfona podkładał Mirosław Wieprzewski.
W duecie z Moniką prowadził „Wiadomości po całości dla ludzkości” w programie „Zagadkowa niedziela” Programu Trzeciego Polskiego Radia. Od 2016 roku w Polskim Radiu Dzieciom w soboty o 11:00 prowadzi w duecie z Moniką autorski program „Figliki Kulfona i Moniki”, która była wcześniej emitowana w Radiu Bajka.

</doc>
<doc id="1092264" url="https://pl.wikipedia.org/wiki?curid=1092264" title="Kostka Aleksandrowa">
Kostka Aleksandrowa

Kostką Aleksandrowa o ciężarze formula_1 nazywamy przestrzeń produktową
gdzie formula_3 jest dowolnym zbiorem mocy formula_4 oraz formula_5 jest przestrzenią Sierpińskiego, tzn. formula_6 z topologią formula_7
Kostka Aleksandrowa formula_8 jest przestrzenią uniwersalną dla "T"0-przestrzeni o ciężarze formula_1 – twierdzenie to zostało udowodnione przez Pawła Aleksandrowa w roku 1936.

</doc>
<doc id="1092269" url="https://pl.wikipedia.org/wiki?curid=1092269" title="Droga wojewódzka nr 172">
Droga wojewódzka nr 172

Droga wojewódzka nr 172 (DW172) – droga wojewódzka w woj. zachodniopomorskim o długości 42,5 km łącząca Połczyn-Zdrój ze Szczecinkiem (droga nr 20, droga nr 11). Droga przebiega przez powiat świdwiński i szczecinecki, podlega Rejonowi Dróg Wojewódzkich Białogard oraz RDW Koszalin.
Zachodniopomorski Zarząd Dróg Wojewódzkich w Koszalinie określił ją jako drogę klasy G.

</doc>
<doc id="1092270" url="https://pl.wikipedia.org/wiki?curid=1092270" title="DW172">
DW172



</doc>
<doc id="1092279" url="https://pl.wikipedia.org/wiki?curid=1092279" title="Uzbecka Pierwsza Liga Piłkarska">
Uzbecka Pierwsza Liga Piłkarska



</doc>
<doc id="1092282" url="https://pl.wikipedia.org/wiki?curid=1092282" title="Żaba Monika">
Żaba Monika

Żaba Monika – kukiełkowa i animowana bohaterka programów dziecięcych TVP, której głosu użycza Zbigniew Poręcki.
Pierwszy raz pojawiła się w Teleferiach. W latach 1986–1989 występowała w programie „Wyprawy profesora Ciekawskiego”. Największą sławę przyniósł jej program „Ciuchcia” nadawany w latach 1990–2000, który prowadziła razem z Kulfonem. Między tymi dwoma programami występowała w „Trąbie”.

</doc>
<doc id="1092290" url="https://pl.wikipedia.org/wiki?curid=1092290" title="Machiny wojenne">
Machiny wojenne

Machiny wojenne – grupa machin służących celom wojskowym, stosowana szczególnie w okresie starożytności i średniowiecza, służąca zarówno oblegającym i oblężonym, a także w czasie walk w otwartym polu czy na morzu.
W okresie starożytnym powstały dwie podstawowe grupy:
Machiny oblężnicze.
Pod określeniem „machiny i urządzenia oblężnicze” rozumiano wszelkie konstrukcje umożliwiające wojującym zbliżenie się do siebie dla nawiązania bezpośredniej walki, pomocne zwłaszcza przy szturmach i oblężeniach miejsc ufortyfikowanych. Służyły one zarówno do niszczenia fortyfikacji, jak i do ochrony oblegających.
Machiny miotające.
Machiny miotające stosowane były w walce na odległość do niszczenia fortyfikacji nieprzyjaciela i rażenia wroga zarówno w polu, jak i w obrębie umocnień.
Z uwagi na źródło energii potrzebnej do wyrzucenia pocisku machiny te dzielone są na:
Starożytni Grecy przyjęli inny podział z uwagi na rodzaj miotanego pocisku: 
Współcześnie, ze względu na tor miotanego pocisku, stosowany jest podział urządzeń miotających na stromotorowe i płaskotorowe.

</doc>
<doc id="1092291" url="https://pl.wikipedia.org/wiki?curid=1092291" title="Machina wojenna">
Machina wojenna



</doc>
<doc id="1092294" url="https://pl.wikipedia.org/wiki?curid=1092294" title="Kostka Cantora">
Kostka Cantora

Kostka Cantora (ciężaru formula_1 gdzie formula_2 jest nieskończoną liczbą kardynalną) – przestrzeń produktowa formula_2 kopii zbioru formula_4 z topologią dyskretną. Kostka Cantora ciężaru formula_2 oznacza jest zwykle symbolem formula_6 – dokładniej:
gdzie formula_8 jest dowolnym zbiorem mocy formula_2 oraz dla każdego formula_10 zbiór formula_11 jest dwuelementową przestrzenią dyskretną, np. formula_12
Dla formula_13 przestrzeń formula_6 nazywamy zbiorem Cantora.
Przestrzenie diadyczne.
Przestrzeń Hausdorffa, która jest ciągłym obrazem kostki Cantora nazywana jest przestrzenią diadyczną.

</doc>
<doc id="1092306" url="https://pl.wikipedia.org/wiki?curid=1092306" title="Droga wojewódzka nr 171">
Droga wojewódzka nr 171

Droga wojewódzka nr 171 (DW171) – droga wojewódzka w woj. zachodniopomorskim o długości 53 km łącząca Bobolice z Czaplinkiem (droga krajowa nr 20). Droga przebiega przez powiat koszaliński, szczecinecki i drawski, podlega Rejonowi Dróg Wojewódzkich Drawsko Pomorskie oraz RDW Koszalin.
Zachodniopomorski Zarząd Dróg Wojewódzkich w Koszalinie określił ją jako drogę klasy G.

</doc>
<doc id="1092308" url="https://pl.wikipedia.org/wiki?curid=1092308" title="DW171">
DW171



</doc>
<doc id="1092315" url="https://pl.wikipedia.org/wiki?curid=1092315" title="19 Pułk Piechoty">
19 Pułk Piechoty

Pułki piechoty (strzelców) noszące numer 19:
Wojska Polskiego:
Armii Cesarstwa Niemieckiego:
Armii brytyjskiej:
cesarskiej i królewskiej Armii:
Armii Imperium Rosyjskiego:

</doc>
<doc id="1092319" url="https://pl.wikipedia.org/wiki?curid=1092319" title="Pavel Solomin">
Pavel Solomin

Pavel Solomin (uzb. Павел Соломин, ros. Павел Павлович Соломин, "Pawieł Pawłowicz Sołomin", ur. 15 czerwca 1982 w Taszkencie) – uzbecki piłkarz grający na pozycji napastnika. Posiada także obywatelstwo rosyjskie.
Kariera klubowa.
Sołomin pochodzi z Taszkentu. Piłkarską karierę rozpoczął w tamtejszym klubie Traktor Taszkent. W 2003 roku zadebiutował w rozgrywkach Olij Ligi. Pierwszy sezon był dla niego udany – zdobył 11 goli w 15 spotkaniach i znacznie pomógł Traktorowi w utrzymaniu w lidze. W kolejnym był mniej skuteczny zdobywając 8 goli, ale tym razem Traktor zajął 5. miejsce. Rok 2005 Paweł rozpoczął także w Traktorze, ale latem został wypożyczony do potentata ligi, Paxtakoru Taszkent, gdzie walczył o miejsce w składzie z Aleksandrem Gejnrychem. Wywalczył tytuł mistrza Uzbekistanu, ale Pachtakor nie przedłużył wypożyczenia i w 2006 roku Sołomin znów grał w Traktorze. Zakończył z nim sezon na 5. miejscu w tabeli, a z 21 golami na koncie został królem strzelców tamtejszej ligi.
Wysoka skuteczność strzelecka w 2006 roku spowodowała, że Sołominem zainteresował się rosyjski Saturn Ramienskoje. Ostatecznie w styczniu 2007 przeszedł do tego klubu. W Premier Lidze zadebiutował 21 kwietnia w meczu z Rubinem Kazań (1:0). Wobec konkurencji w składzie częściej występował w rezerwach Saturna.
W 2008 roku Sołomin wrócił do Uzbekistanu i został zawodnikiem Nawbahoru Namangan, jednak nie przebił się tam do składu i w styczniu 2009 roku przeszedł do Lokomotiwu Taszkent. Następnie grał w Sriwijaya FC, Putra Samarinda, Mashʼal Muborak, Shoʻrtan Gʻuzor i ponownie w Putra Samarinda.
Kariera reprezentacyjna.
W reprezentacji Uzbekistanu Sołomin zadebiutował w 2006 roku. O miejsce w linii ataku walczy z Aleksandrem Genjrychem, Maksimem Szackichem i Ulugbekiem Bakajewem. W 2007 roku wystąpił w Pucharze Azji 2007 i doszedł z Uzbekistanem do ćwierćfinału (zdobył gola w przegranym 1:2 meczu z Arabią Saudyjską).

</doc>
<doc id="1092320" url="https://pl.wikipedia.org/wiki?curid=1092320" title="Gabinet księcia Grafton">
Gabinet księcia Grafton

Rząd pod przewodnictwem Augustusa FitzRoya, 3. księcia Grafton, został powołany 14 października 1768 r. i podał się do dymisji 28 stycznia 1770 r.

</doc>
<doc id="1092324" url="https://pl.wikipedia.org/wiki?curid=1092324" title="Wirtul@ndia">
Wirtul@ndia

Wirtul@ndia – program dla dzieci i młodzieży TVP nadawany od 14 września 2002 roku do 27 maja 2006 roku.
Głównymi postaciami w programie są M@ster (Tadeusz Szymków, od 2005 roku Paweł Zdun), posiadający olbrzymią wiedzę o świecie i kosmosie uciekinier ze zniszczonej planety Erudycji oraz dwa stworzone przez niego komputerowe duszki – sprytny i pojętny Bitek (głos: Wioletta Jabłońska) i łakomy i nieco egoistyczny Bajtek (głos: Wojciech Ziemiański). Celem programu było stworzenie wirtualnego, trójwymiarowego świata na podstawie rysunków nadesłanych przez telewidzów. W każdym odcinku wybierano pięć prac, które brały udział w konkursie. Zwycięska była realizowana w Wirtul@ndii.
Program był realizowany przez TVP3 Wrocław na zlecenie TVP1. Animacje komputerowe początkowo były tworzone w programie LightWave 3D. Od 40. odcinka programu były one wykonywane w programie Maya.
Każdy odcinek miał stałe punkty:
Fabuła.
M@ster, uciekinier ze zniszczonej planety Erudycji tworzy dwa komputerowe duszki: Bitka i Bajtka. Razem postanawiają stworzyć komputerową krainę z pomocą widzów. Najpierw pojawiają się przeróżne obiekty, takie jak wieża i hamak, później pojawiają się także nowi mieszkańcy krainy, tacy jak Kula Smakula, kaktus Szpileczka, Słomka Pytalska, kosmita Zwiercik, Przyjaźni Piraci z Miłym Dżejkiem na czele, Pułkownik i Hrabia Dzikik. W serii trzeciej statek M@stera wlatuje do kosmicznego kosza na śmieci przez co cała Wirtul@ndia zostaje skasowana a ratują się tylko Bitek i Bajtek a M@ster prosi o pomoc widzów. Wkrótce pojawiają się nowe postacie takie jak Pan Klik-Klik, Rybia Ość i jego pomocnik Ogryzek, Figielek, Przemądrzałe Drzewo, Smok i chińczyk Czeng. W odcinku 40 M@ster odlatuje na Erudycje w celu odbudowy rodzinnej planety. Mieszkańcom Wirtul@ndii zostawia radionadajnik, dzięki któremu mogą być z nim w stałym kontakcie. W serii czwartej w Wirtul@ndi pojawia się Pati która zaprzyjaźnia się z mieszkańcami. Od tej pory duszki zaczynają przeżywać nowe przygody.
Obsada.
Autorzy: Cezary Harasimowicz, Ilona PrasałReżyseria: Bartosz Kędzierski (seria 1.-2.), Andrzej Gier (seria 3.), Paweł Lipka (seria 4.)Scenariusz: Andrzej Śliwak (seria 1., 3.-4.), Bartosz Kędzierski (seria 2.)Scenografia: Barbara WojtasAnimacja komputerowa: Studio RMG we WrocławiuMuzyka: Piotr Dziubek, Bartosz Kędzierski, Paweł Lipka, Tomasz ŁucTekst piosenki: Jerzy BielunasWykonanie piosenki: Jacek Burzawa (odc. 3-12), Bogna Woźniak (odc. 13-62)Wykonanie muzyczne piosenki: Strange dAys (odc. 3-12), Tomasz Łuc (odc. 13-62)Wystąpili:
Emisja programu i powtórki.
Emisja pierwszego sezonu Wirtul@ndii rozpoczęła się 14 września 2002 roku na antenie TVP1. Program był regularnie emitowany co drugą sobotę (na zmianę z 5-10-15) o godz. 9:05. Emisja pierwszego sezonu zakończyła się 14 czerwca 2003 roku. W ramach niego wyemitowano 19 odcinków programu. Trzynaście pierwszych odcinków zostało powtórzonych przez TVP1 w piątki od 20 czerwca do 29 sierpnia 2003 roku o godz. 8:30, oraz w soboty 13 i 27 września 2003 roku o 9:00.
11 października 2003 roku rozpoczęła się emisja drugiego sezonu programu. Ponownie był emitowany co dwa tygodnie w soboty o godz. 9:00. W ramach drugiej serii powstało tylko 8 audycji. Ostatnią z nich wyemitowano 18 stycznia 2004 roku. W okresie wakacyjnym TVP1 przypomniała wszystkie odcinki drugiego sezonu programu. Można było je obejrzeć co tydzień w czwartki od 1 lipca do 26 sierpnia 2004 r. o godz. 9:00.
Po dziewięciomiesięcznej przerwie na antenie TVP1 wyemitowano premierowe odcinki kolejnego, trzeciego sezonu Wirtul@ndii. Przesunięto przy tym dzień emisji z soboty na niedzielę (również co drugą, na zmianę z Cybermyszą) i godzinę emisji z 9:00 na 9:30. Emisję rozpoczęto 12 września 2004 roku i przerwano ją 20 lutego 2005 roku na okres dwóch miesięcy. W międzyczasie w porze emisji programu pokazywano powtórki odcinków z trzeciego sezonu. Emisję premierowych odcinków przywrócono 24 kwietnia 2005 roku, zmieniając porę emisji na 10:00. Kolejny raz seria została wstrzymana na okres wakacji 12 czerwca 2005 roku. W wakacyjne niedziele (26 czerwca – 28 sierpnia 2005 roku) przypomniano pierwsze 10 odcinków trzeciej serii Wirtul@ndii. Po wakacjach w soboty 17 września i 1 października 2005 roku o godz. 9:00 wyemitowano dwa ostatnie odcinki trzeciego sezonu. Łącznie liczył on 18 odcinków.
Następnie TVP1 rozpoczęła emisję czwartego sezonu programu. Pierwszy odcinek miał emisję 15 października 2005 roku, kolejne zaś co dwa tygodnie w sobotę o 9:00. Dodatkowo wyemitowano dwa odcinki 27 i 28 grudnia 2005 roku o godz. 9:30. Emisja serii została przerwana 21 stycznia 2006 roku na okres sześciu tygodni. W tym czasie w porze Wirtul@ndii były emitowane powtórki odcinków czwartego sezonu. Emisję premierowych audycji wznowiono 4 marca 2006 roku. 27 maja 2006 roku TVP1 zakończyła emisję programu Wirtul@ndia, pomimo iż nie zostały jeszcze wyemitowane dwa ostatnie odcinki czwartego sezonu. Ostatecznie zostały one puszczone w czwartki 26 czerwca i 3 lipca 2008 roku o godz. 9:00, kończąc tym samym czwarty i ostatni sezon audycji. Zawierał on 17 odcinków. Cała Wirtul@ndia składała się zaś z 62 audycji.
W środy od 24 czerwca do 26 sierpnia 2009 roku o godz. 8:55 TVP1 powtarzała wybrane odcinki czwartego sezonu programu.
Kolejna emisja powtórkowa niektórych odcinków czwartego sezonu Wirtul@ndii przez TVP1 odbyła się w środy od 6 stycznia do 24 lutego 2010 roku o godz. 9:00.
TVP1 ponownie powtórzyła kilka odcinków czwartej serii w co drugi poniedziałek (na zmianę z programem Zygzaki) w dniach 13 czerwca – 25 lipca 2011 roku o godz. 8:55.
Następna emisja powtórkowa odcinków czwartego sezonu odbywała się w piątki 7 – 28 października 2011 roku o godz. 9:20 i miała ona częstotliwość cotygodniową.
Kolejna emisja powtórek czwartego sezonu, rozpoczęła się 9 lipca 2012 r. w poniedziałek o 9:00 i trwała do 27 sierpnia 2012 roku. Była to emisja cotygodniowa. Oprócz odcinka nadanego w dniu 9 lipca, wszystkie pozostałe zostały skadrowane i przystosowane do emisji w formacie 16:9 (podczas gdy Wirtul@ndia była przez cały czas realizacji tworzona w formacie 4:3).
W dniach od 15 lutego do 27 kwietnia 2014 roku Wirtul@ndia była emitowana na antenie TVP ABC. W soboty o 18:00 emitowano odcinki z czwartego sezonu programu. Każdy z odcinków był emitowany jeszcze trzykrotnie na następny dzień.
Od 2002 do 2006 roku Wirtul@ndia była emitowana również w stacji TVP Polonia. Emisja pierwszego i drugiego sezonu odbywała się równolegle z premierową emisją w TVP1. Trzecia i czwarta seria programu emitowana była z kilkudniowym opóźnieniem.
Czołówka programu.
Czołówka Wirtul@ndii składa się z dwóch części. W pierwszej jest pokazany statek kosmiczny Mastera wędrujący po kosmosie. Mija on m.in. Marsa, Ziemię, Drogę Mleczną i Księżyc. W drugiej części ukazana jest wizja Wirtul@ndii stworzona przez autorów czołówki (m.in. niebieskie drzewa, ptaki ze słoniową trąbą, czy skaczące sprężyny). Następnie pojawia się charakterystyczny, żółto-niebieski napis z nazwą programu – "Wirtul@ndia".
Czołówka została stworzona w programie LightWave 3D przez studio RMG we Wrocławiu.
Obraz czołówki nie uległ zmianie od początku do końca programu. Zmieniała się natomiast jej oprawa muzyczna. W pierwszych dwóch odcinkach grana była melodia skomponowana przez Piotra Dziubkę. W 3. odcinku została ona zastąpiona piosenką wykonywaną przez Jacka Burzawę z zespołem Strange dAys. Kolejna zmiana nastąpiła w 13. odcinku "Wirtul@ndii", gdzie piosenkę (w której słowach nastąpiły niewielkie zmiany) wykonywała Bogna Woźniak, a nową aranżację muzyczną skomponował Tomasz Łuc. Nowa wersja piosenki obowiązywała w czołówce do końca tworzenia programu.
Do obydwu piosenek słowa napisał Jerzy Bielunas.

</doc>
<doc id="1092330" url="https://pl.wikipedia.org/wiki?curid=1092330" title="Eye Toy">
Eye Toy



</doc>
<doc id="1092334" url="https://pl.wikipedia.org/wiki?curid=1092334" title="Droga wojewódzka nr 169">
Droga wojewódzka nr 169

Droga wojewódzka nr 169 (DW169) – droga wojewódzka w woj. zachodniopomorskim o długości 35 km łącząca Białogard z drogą nr 11 pod Bobolicami. Droga przebiega przez powiat koszaliński, białogardzki i podlega Rejonowi Dróg Wojewódzkich Białogard.
Zachodniopomorski Zarząd Dróg Wojewódzkich w Koszalinie określił ją jako drogę klasy G.
Droga na odcinku Byszyno (skrzyżowanie z drogą wojewódzką nr 163) – Tychowo (skrzyżowanie z drogą wojewódzką nr 167) pozbawiona została kategorii drogi wojewódzkiej na mocy uchwały 1932/19 Zarządu Województwa Zachodniopomorskiego z 12 listopada 2019 roku.

</doc>
<doc id="1092337" url="https://pl.wikipedia.org/wiki?curid=1092337" title="DW169">
DW169



</doc>
<doc id="1092345" url="https://pl.wikipedia.org/wiki?curid=1092345" title="27 Pułk Piechoty">
27 Pułk Piechoty

Pułki piechoty noszące numer „27”:
Polskie:
Austro-węgierskie:
Niemiecki:
Rosyjski:

</doc>
<doc id="1092351" url="https://pl.wikipedia.org/wiki?curid=1092351" title="Koalicja Fox-North">
Koalicja Fox-North

Koalicja Fox-North (ang. "Fox-North Coalition") – nazwa brytyjskiego rządu istniejącego od 2 kwietnia do 19 grudnia 1783 r. pod formalnym przewodnictwem Williama Cavendisha-Bentincka, 3. księcia Portland. Tak naprawdę najważniejszą rolę w gabinecie odgrywali minister spraw wewnętrznych Frederick North, lord North, i minister spraw zagranicznych Charles James Fox. Rząd został zdymisjonowany przez króla Jerzego III po próbie zreformowania zarządu nad brytyjskimi Indiami.

</doc>
<doc id="1092352" url="https://pl.wikipedia.org/wiki?curid=1092352" title="Spółdzielnia Mieszkaniowa Kopernik (Toruń)">
Spółdzielnia Mieszkaniowa Kopernik (Toruń)

Spółdzielnia Mieszkaniowa Kopernik – spółdzielnia mieszkaniowa w Toruniu, istniejąca od 1902 roku, jedna z najstarszych w regionie i w Polsce.
Historia.
Spółdzielnie założono 4 października 1902 roku jako Stowarzyszenie Urzędników dla Budowy Domów i Mieszkań w Toruniu. Walne zgromadzenie urzędników odbyło się w toruńskim Dworze Artusa. Uczestniczyło w nim 65 członków założycieli, głównie urzędników miejskich i kolejarzy.
Już w 1905 roku wybudowano pierwszych siedem kamienic. Pierwszymi domami, które wybudowała spółdzielnia, były kamienice przy ulicach Rybaki 38, Mickiewicza 52, 54 i 56, Batorego 9 i 11 oraz Kujota 6. Znajdowało się w nich 68 mieszkań. Kolejną była kamienica przy ul. Konopnickiej na Bydgoskim Przedmieściu. Budynki miały wysoki standard, w niektórych zainstalowano nawet windy do wwożenia węgla na górę (dla ochrony chodników przed zanieczyszczeniem).
W okresie międzywojennym wybudowano tylko dwa bloki w Chełmży, przy dzisiejszej ulicy Marchlewskiego. Od 1945 roku działa pod nazwą „Spółdzielnia Mieszkaniowa Kopernik w Toruniu”. Aż do lat 60. XX w. zajmowała się tylko administracją budynków, później zaczęła budować dalsze bloki. Nadal buduje domy wielorodzinne. Łącznie wybudowała już ponad 17 tysięcy mieszkań w Toruniu.
Stan obecny.
Spółdzielnia administruje dzisiaj 169 budynkami, m.in. na Bielanach (Osiedle Gagarina), Bydgoskim Przedmieściu, Osiedlu Bema i Koniuchach. Dziś administruje ponad 8-ma tysiącami lokali, zamieszkałymi przez około 16 000 osób.
Spółdzielnia prowadzi różnorodną działalność społeczno-oświatowo-kulturalną. Posiada 3 kluby osiedlowe oraz własny kompleks sportowy obejmujący budynek techniczny korty tenisowe, boiska ze sztuczną nawierzchnią oraz stadion z trybunami, boiskiem trawiastym oraz bieżnią. Co roku latem organizuje konkursy na najbardziej ukwiecony balkon i najładniejszy ogródek przydomowy a zimą konkurs na najciekawszą bożonarodzeniową dekorację świąteczną balkonów. Prezesem jest Marek Żółtowski.

</doc>
<doc id="1092354" url="https://pl.wikipedia.org/wiki?curid=1092354" title="Droga wojewódzka nr 165">
Droga wojewódzka nr 165

Droga wojewódzka nr 165 (DW165) – była droga wojewódzka w woj. zachodniopomorskim o długości 4,5 km łącząca Mielno z drogą nr 11 w Mścicach pod Koszalinem. Droga przebiega przez powiat koszaliński od skrzyżowania ze światłami Mścicach do centrum Mielna. W okresie wakacyjnym znacznie zwiększa się natężenie ruchu, co jest spowodowane okresem urlopowym.
Droga na całej długości pozbawiona została kategorii drogi wojewódzkiej na mocy uchwały Sejmiku Województwa Zachodniopomorskiego nr XIV/178/20 z 12 marca 2020 roku.

</doc>
<doc id="1092355" url="https://pl.wikipedia.org/wiki?curid=1092355" title="DW165">
DW165



</doc>
<doc id="1092359" url="https://pl.wikipedia.org/wiki?curid=1092359" title="Grzybowo (Leszno)">
Grzybowo (Leszno)

Grzybowo (niem. do 1918 "Pilzvorwerk") − jedna z dziewięciu dzielnic Leszna, położona w północno-wschodniej części miasta.
Miejsce w strukturze miasta.
Grzybowo jest słabo zurbanizowaną częścią Leszna, w której na początku XXI wieku rozpoczęto rozbudowę osiedla jednorodzinnych domków. Znajduje się w jego południowo-wschodniej części. Granicę dzielnicy wyznaczają: 
W dzielnicy, prócz głównych, granicznych ulic, znajdują się także:
Ważniejsze obiekty.
Na Grzybowie znajduje się:
Komunikacja.
Grzybowo połączone jest z innymi częściami miasta miejską komunikacją autobusową. Przez dzielnicę kursują autobusy Miejskiego Zakładu Komunikacji:
oraz autobus linii 13
Dzielnica posiada także połączenie kolejowe z dworcem głównym w Lesznie, w przeciwnym zaś kierunku z Ostrowem Wielkopolskim i Jarocinem. Przystanek kolejowy znajduje się na trasie linii kolejowej nr 14 Łódź Kaliska - Forst-Baršć.
Prócz głównych dróg, do Grzybowa można od zachodu, omijając centrum miasta, dojechać otwartą w październiku 2010 ulicą księdza Jerzego Popiełuszki.

</doc>
<doc id="1092363" url="https://pl.wikipedia.org/wiki?curid=1092363" title="Major Dundee">
Major Dundee

Major Dundee – amerykański western z 1965 w reżyserii Sama Peckinpaha z Charltonem Hestonem w roli tytułowej.
Fabuła.
Akcja rozpoczyna się w roku 1864, u schyłku amerykańskiej wojny domowej między stanami Południa i stanami Północy. Niewielka grupa Apaczów pod wodzą Sierra Charriby atakuje posterunek kawalerii Stanów Zjednoczonych. W masakrze ginie wielu żołnierzy, a Indianie wraz z kilkorgiem uprowadzonych dzieci uciekają do Meksyku. Major Amos Charles Dundee, dowódca fortu Benlin, poprzysięga napastnikom zemstę. Nie mając ludzi, postanawia wykorzystać w akcji wziętych do niewoli konfederatów i przestępców kryminalnych, którzy zostają zmuszeni do udziału w pościgu, w przeciwnym razie grozi im trybunał wojskowy. 
Wśród więźniów jest dawny przyjaciel majora, który walczył po stronie konfederatów, Benjamin Tyreen, oskarżony o zabójstwo strażnika więziennego. Tyreen przyłącza się do majora, lecz nie ukrywa, że po zakończeniu akcji zamierza go zabić. Zorganizowany naprędce oddział wyrusza w pościg. Napięte stosunki między Amosem Dundee a Tyreenem pogłębia sprawa konfederata Hadleya, którego major skazuje na karę śmierci za dezercję.
Recenzje.
Andrzej Żuławski na łamach „Filmu” dał recenzję pozytywną, określając film „widowiskiem, do którego można się przywiązać niż do niejednego westernu doskonałego”, który na tle innych produkcji z tego gatunku wyróżnia się widoczną amoralnością świata przedstawionego. Stwierdził, że wszelkie wady produkcji wynikały z zauważalnej ingerencji wytwórni niezadowolonej z kierunku obranego przez Peckinpaha.

</doc>
<doc id="1092365" url="https://pl.wikipedia.org/wiki?curid=1092365" title="26 Pułk Piechoty">
26 Pułk Piechoty

Polskie pułki piechoty:
Austro-węgierskie pułki piechoty:
Niemiecki pułk piechoty:
Rosyjski pułk piechoty:

</doc>
<doc id="1092370" url="https://pl.wikipedia.org/wiki?curid=1092370" title="Muzeum Narodowe w Gdańsku">
Muzeum Narodowe w Gdańsku

Muzeum Narodowe w Gdańsku, MNG (do 1972 Muzeum Pomorskie w Gdańsku) – wielooddziałowa instytucja kultury prowadzona przez Ministerstwo Kultury i Dziedzictwa Narodowego. Muzeum to powstało w 1948 i jest wpisane w Państwowym Rejestrze Muzeów pod numerem 76/134. Jedno z najstarszych polskich muzeów. Największa instytucja kultury na Pomorzu. 
Historia.
Mieści się w budynkach dawnego klasztoru franciszkańskiego, kontynuuje tradycje Muzeum Miejskiego (Stadtmuseum) i Muzeum Rzemiosła Artystycznego (Kunstgewerbemuseum). Początkowo istniało pod nazwą Muzeum Miejskie. Już w 1945 roku do zniszczonego w 65% budynku zaczęto zwozić znalezione w ruinach Gdańska zabytki, których było początkowo 800. Zabezpieczano je i w miarę możliwości poddawano konserwacji. Jednocześnie odgruzowywano budynek, by wygospodarować przestrzeń ekspozycyjną. Otwarcia muzeum, już jako Państwowego Muzeum w Gdańsku dokonali 30 maja 1948 wiceminister kultury i sztuki Włodzimierz Sokorski oraz dyrektor Muzeum Narodowego w Warszawie prof. Stanisław Lorentz. Mieściło się w krużgankach i salach przyziemia. Na odbudowywanym piętrze trwał jeszcze remont. 1 lipca 1948 placówka otrzymała nazwę Muzeum Pomorskie. Pierwsze ekspozycje prezentowały kulturę artystyczną Gdańska i Pomorza. W ekspozycji znalazły się rzeźba i malarstwo europejskie, rzemiosło artystyczne oraz malarstwo polskie XIX i XX wieku, to ostatnie w dużej mierze dzięki depozytom z Muzeum Narodowego w Warszawie. W roku 1952 zaprezentowano wyniki badań archeologicznych prof. Konrada Jażdżewskiego. W 1956 roku wróciły do Gdańska z ZSRR zabytki wywiezione w czasie wojny. Zaprezentowano je na otwartej 30 września wystawie. Obecni byli: dyrektor sekcji muzeów UNESCO dr van der Haegen, dyrektor Międzynarodowej Rady Muzeów dr Georges Henri Rivière, dyrektorzy muzeów polskich oraz muzeów z Sofii, Berlina, Pragi, Budapesztu i Bukaresztu. Obok 150 obrazów, około 4500 grafik i rysunków, z kilkudziesięciu rzeźb do Gdańska wrócił tryptyk "Sąd Ostateczny" Hansa Memlinga – najcenniejsze dzieło znajdujące się w muzeum. W roku 1961 do muzeum trafiła część pochodzącego z Bazyliki Wniebowzięcia Najświętszej Marii Panny zbioru paramentów kościelnych, które przed wojną znajdowały się w zbiorach Muzeum Miejskiego. Rząd NRD zwrócił Polsce 189 tkanin i haftów. Budowano bardzo obszerne kolekcje muzealne, uwzględniając w nich także zabytki archeologiczne, historyczne i etnograficzne. Funkcjonujące w ramach muzeum oddziały archeologiczny, morski i historyczny dały początek samodzielnym obecnie gdańskim muzeom: w roku 1960 Muzeum Morskiemu, w 1962 Muzeum Archeologicznemu a w 1971 Muzeum Historycznemu Miasta Gdańska (obecnie Muzeum Gdańska)
7 maja 1972 Muzeum Pomorskie przemianowano na Muzeum Narodowe. Posiada obecnie oddziały: Muzeum Hymnu Narodowego w Będominie (od 1978 roku, w dworku Józefa Wybickiego; zbiory o charakterze patriotycznym, skupia ekspozycje wokół tematów związanych z "Mazurkiem Dąbrowskiego" i Józefem Wybickim); Muzeum Etnograficzne, początkowo dział, od roku 1979 oddział, od 1988 w Spichrzu Opackim w Oliwie (na terenie Klasztoru Cystersów w Oliwie), posiadające także kolekcje z zakresu kultur pozaeuropejskich oraz obiekty dotyczące ludności przesiedlonej z Kresów II Rzeczypospolitej Polskiej; oddział Sztuki Współczesnej w Pałacu Opatów w Oliwie (od 1988, gromadzi i udostępnia kolekcje obrazujące najważniejsze prądy w nowoczesnej sztuce polskiej; zbiory skupione są w działach: malarstwa i rysunku, grafiki i tkaniny artystyczne, ceramiki i rzeźby); Gdańska Galeria Fotografii (od 1995, ul. Grobla I 3/5, następnie Zielona Brama, powstała za sprawą Związku Polskich Artystów Plastyków w Gdańsku w roku 1977 jako Galeria GN; skupia się wokół fotografii dawnej: gdańskiej, kresowej oraz fotografii artystycznej); Oddział Zielona Brama (od 1999, pełni funkcję ekspozycyjną, nie gromadzi własnych zbiorów) oraz Muzeum Tradycji Szlacheckiej w Waplewie Wielkim (od 2006, pełni także funkcję Pomorskiego Ośrodka Kontaktów z Polonią).
Podstawowym działem jest Dział Sztuki Dawnej, mieszczący się w pierwotnej siedzibie muzeum, dawnym klasztorze franciszkańskim. Przechowywane i prezentowane są tu kolekcje złotnictwa, cyny, ceramiki, mebli, rzeźby, grafiki, rysunku i dawne malarstwa, gromadzone jeszcze przez Muzeum Miejskie. Prezentowany jest także "Sąd Ostateczny" H. Memlinga. Największym przedsięwzięciem wystawienniczym muzeum była zorganizowana w 1997 roku wystawa "Aurea Porta Rzeczypospolitej. Sztuka gdańska od połowy XV do końca XVIII wieku." Bezpośrednio po II wojnie światowej i ponownie w latach 1994–1995 ze staraniami o odzyskanie budynku występowali franciszkanie. W obronie muzeum jego pracownicy w marcu 1995 roku przesłali specjalny list do papieża Jana Pawła II, oflagowali budynek, zbierano pod protestem podpisy mieszkańców Trójmiasta, „Dziennik Bałtycki” drukował specjalne karty do podpisu przez czytelników. 14 czerwca 1995 Komisja Majątkowa przy Urzędzie Rady Ministrów odrzuciła pretensje franciszkanów. 
W 2017 6 oddziałów zwiedziło łącznie 162 137 zwiedzających. 

</doc>
<doc id="1092371" url="https://pl.wikipedia.org/wiki?curid=1092371" title="Blanche (stacja metra)">
Blanche (stacja metra)

Blanche - stacja 2 linii metra w Paryżu. Stacja znajduje się na pograniczu 9. i 18. dzielnicy Paryża. Stacja została otwarta 21 października 1902 r.

</doc>
<doc id="1092373" url="https://pl.wikipedia.org/wiki?curid=1092373" title="Stanisław Niezabitowski">
Stanisław Niezabitowski



</doc>
<doc id="1092376" url="https://pl.wikipedia.org/wiki?curid=1092376" title="Droga wojewódzka nr 201">
Droga wojewódzka nr 201

Droga wojewódzka nr 201 (DW201) – droga wojewódzka w woj. zachodniopomorskim i woj. pomorskim o długości 30 km łącząca Szczecinek z Czarnem, następnie z drogą nr 22 pod Barkowem. Droga przebiega przez powiat szczecinecki i człuchowski.
Podlega Rejonowi Dróg Wojewódzkich Koszalin oraz RDW Chojnice.
Początkowy odcinek 5,691 km w woj. zachodniopomorskim ma status drogi klasy G.

</doc>
<doc id="1092378" url="https://pl.wikipedia.org/wiki?curid=1092378" title="Pigalle (stacja metra)">
Pigalle (stacja metra)

Pigalle - stacja 2. i 12. linii metra w Paryżu. Stacja znajduje się na pograniczu 9. i 18. dzielnicy Paryża. Stacja na linii nr 2 została otwarta 17 października 1902 r., a stacja na linii 13 - 8 kwietnia 1911 r.

</doc>
<doc id="1092380" url="https://pl.wikipedia.org/wiki?curid=1092380" title="DW201">
DW201



</doc>
<doc id="1092387" url="https://pl.wikipedia.org/wiki?curid=1092387" title="Stanisław Niezabitowski (pamiętnikarz)">
Stanisław Niezabitowski (pamiętnikarz)

Stanisław Niezabitowski herbu Lubicz (ur. 24 września 1641 roku – zm. 26 lipca 1717 roku) – polski szlachcic, rzekomy podczaszy kaliski, pamiętnikarz. 
Urodził się we wsi Jatra na Nowogródczyźnie. Ukończył kolegium jezuickie w Nowogródku. Od 1670 roku pracował jako administrator (ekonom) w dobrach słuckich (księstwie słuckim) Bogusława Radziwiłła. Był deputatem z powiatu nowogródzkiego na Trybunał Główny Wielkiego Księstwa Litewskiego w 1676, 1688 i 1692 roku.
Był wyznania ewangelicko-reformowanego, brał czynny udział w życiu religijnym parafii. 
Jest autorem "Dziennika", który jest cennym źródłem informacji na temat realiów życia codziennego szlachty na Nowogródzczyźnie i Słucczyźnie w końcu XVII wieku. 

</doc>
<doc id="1092391" url="https://pl.wikipedia.org/wiki?curid=1092391" title="Gyes">
Gyes



</doc>
<doc id="1092398" url="https://pl.wikipedia.org/wiki?curid=1092398" title="Tatjana Gorszkowa">
Tatjana Gorszkowa

Tatjana Gorszkowa (ros. "Татьяна Горшкова", ur. 8 marca 1981 w Symferopolu, na Ukrainie) – rosyjska siatkarka, obecnie występuje w rosyjskiej Superlidze, w drużynie Fakieł Nowy Urengoj. Zawodniczka grała na różnych pozycjach – swoją karierę rozpoczęła jako przyjmująca, a następnie przestawiono ją na atak. W ostatnich sezonach występowała na pozycji środkowej bloku.

</doc>
<doc id="1092399" url="https://pl.wikipedia.org/wiki?curid=1092399" title="Nigeryjska Pierwsza Liga Piłkarska">
Nigeryjska Pierwsza Liga Piłkarska



</doc>
<doc id="1092400" url="https://pl.wikipedia.org/wiki?curid=1092400" title="I liga Nigerii w piłce nożnej">
I liga Nigerii w piłce nożnej



</doc>
<doc id="1092403" url="https://pl.wikipedia.org/wiki?curid=1092403" title="Zamojski Festiwal Kultury „arte, cultura, musica e…”">
Zamojski Festiwal Kultury „arte, cultura, musica e…”

Zamojski Festiwal Kultury „arte, cultura, musica e…” – cykliczna impreza muzyczna, odbywająca się w Zamościu od 2007 roku. Do 2010 roku miała na celu upamiętnienie zamościanina Marka Grechuty i odbywała się pod nazwą Zamojski Festiwal Kultury im. Marka Grechuty. W 2011 festiwal odbył się pod nazwą Zamojski Festiwal Kultury. W związku z roszczeniami Danuty - wdowy po Marku festiwal zmienił swój charakter. Od VI edycji w 2012 roku w wyniku połączenia z Festiwalem Kultury Włoskiej „arte, cultura, musica e…” jest realizowany pod obecną nazwą.
Historia.
I Zamojski Festiwal Kultury im. Marka Grechuty - 2007.
"7 września"
Koncert Artyści Jazzowi Markowi Grechucie
wystąpili:
Prowadzenie: Paweł Sztompke
"8 września" 
Koncert Największe Przeboje Marka Grechuty
wystąpili:
Prowadzenie: Magda Umer
II Zamojski Festiwal Kultury im. Marka Grechuty - 2008.
"6 września"
wystąpili: 
Prowadzenie: Paweł Sztompke 
"7 września" 
wystąpili: 
Prowadzenie: Magda Umer
III Zamojski Festiwal Kultury im. Marka Grechuty - 2009.
"4 września"
wystąpili młodzi wokaliści wyróżnieni w II Ogólnopolskim Konkursie Wokalnym im. Marka Grechuty - Zamość 2009:
Prowadzenie: Jan Poprawa
"5 września"
wystąpili:
Prowadzenie: Paweł Sztompke
"6 września"
wystąpili:
Prowadzenie: Zbigniew Lech Nowicki
IV Zamojski Festiwal Kultury im. Marka Grechuty - 2010.
"10 września"
Koncert Wieczór z Markiem Grechutą
w wykonaniu laureatów III Ogólnopolskiego Konkursu Wokalnego im. Marka Grechuty w Zamościu:
Prowadzenie: Jan Poprawa
"11 września"
Koncert
Opracowanie muzyczne: Znigniew Małkowicz
wystąpili: 
"12 września"
Koncert galowy
wystąpili:
sekcja w składzie: 
prowadzenie: Katarzyna Jamróz i Krzysztof Tyniec
V Zamojski Festiwal Kultury - 2011.
8-11 września
VI Zamojski Festiwal Kultury „arte, cultura, musica e…” - 2012.
6-9 września
VII Zamojski Festiwal Kultury „arte, cultura, musica e…” - 2013.
6-8 września
VIII Zamojski Festiwal Kultury „arte, cultura, musica e…” - 2014.
13-15 czerwca
IX Zamojski Festiwal Kultury „arte, cultura, musica e…” - 2015.
13-14 czerwca
X Zamojski Festiwal Kultury „arte, cultura, musica e…” - 2016.
30-31 lipca
XI Zamojski Festiwal Kultury „arte, cultura, musica e…” - 2017.
10 czerwca "Włoska Noc Operowa" 
11 czerwca "Dire Straits Symfonicznie"
XII Zamojski Festiwal Kultury „arte, cultura, musica e…” - 2018.
12 czerwca

</doc>
<doc id="1092410" url="https://pl.wikipedia.org/wiki?curid=1092410" title="Wyodrębniona ścieżka muzyczna">
Wyodrębniona ścieżka muzyczna

Wyodrębniona ścieżka muzyczna (inne nazwy: wyizolowana ścieżka muzyczna, wyseparowana ścieżka muzyczna, odseparowana ścieżka muzyczna) – jeden z dodatków do filmów wydanych na płytach DVD lub Blu-ray polegający na tym, że oprócz (zazwyczaj) kilku wersji językowych ścieżki dźwiękowej jest też jedna z muzyką, pozbawiona dźwięków i dialogów. Dzięki temu można wsłuchać się w samą muzykę, bez zagłuszających ją innych odgłosów.
W Polsce wydanych zostało kilka (kilkanaście) filmów, które zawierają ten dodatek. Są to m.in.:
Nie wszystkie wydania powyższych filmów mają wyodrębnioną ścieżkę. 

</doc>
<doc id="1092413" url="https://pl.wikipedia.org/wiki?curid=1092413" title="Roberto Longo">
Roberto Longo

Roberto Longo (ur. 3 grudnia 1984) – włoski kolarz szosowy, w roku 2007 zawodnik ekipy Lampre-Fondital. W Polsce znany głównie z jazdy w żółtej koszulce lidera na drugim etapie Tour de Pologne 2007.

</doc>
<doc id="1092414" url="https://pl.wikipedia.org/wiki?curid=1092414" title="Historia Realu Madryt (do 1929)">
Historia Realu Madryt (do 1929)

Historia Realu Madryt rozpoczęła się na przełomie 1896 i 1897 roku, kiedy w stolicy Hiszpanii założono drużynę piłkarską Foot Ball Sky, która wkrótce stała się prekursorem klubu znanego dziś jako Real Madryt. W okresie do 1929 roku wykształcił się Madrid Foot Ball Club, który następnie zmienił nazwę na Madrid Club de Fútbol i otrzymał tytuł "Real" (hiszp. Królewski).
W tym samym okresie z inicjatywy Madrid FC powołano rozgrywki o Puchar Hiszpanii oraz turniej o mistrzostwo regionalne, a przedstawiciele klubu zostali wydelegowani do prac nad powstaniem FIFA.
Początki.
Foot Ball Sky założony został przez grupę studentów zrzeszonych w ramach "Institución Libre de Enseñanza", którzy ze strony Arthura Johnsona, Anglika mieszkającego w Madrycie, otrzymali wsparcie zarówno merytoryczne (Johnson objaśniał zagadnienia taktyczne i same zasady gry), jak i bezpośrednie, na boisku (Johnson stał się jednym z piłkarzy, a także pierwszym trenerem nowego klubu). Na przełomie 1901 i 1902 roku grupa członków klubu, pod przewodnictwem Juliána Palaciosa odłączyła się odeń, by założyć nowy, wówczas jeszcze nieoficjalny – Madrid Foot Ball Club.
Początki istnienia nowego klubu nie były proste, zdarzało się choćby, że do meczu wystawiano jedynie siedmiu lub ośmiu piłkarzy. Pomocy udzielili też bracia Carlos i Juan Padrósowie, właściciele sklepu tekstylnego "Al Capricho" – to właśnie tam odbywały się zebrania członków klubu, za szatnię służyła zaś położona opodal tawerna "La Taurina". Szybko wybrano też nowe miejsce rozgrywania meczów: pobliski plac przy alei Plaza de Toros, obecnej ulicy Filipa II, należący częściowo do królowej Marii Krystyny; za wynajem ustalono opłatę w wysokości 150 peset rocznie.
Pierwsze dwa miesiące roku 1902 poświęcono na stworzenie zasad funkcjonowania nowego klubu, a 6 marca dokonano wyboru pierwszego oficjalnego zarządu Madrid Foot Ball Club – prezesem został Juan Padrós Rubio. W skład pierwszego zarządu weszli też: Enrique Varela (wiceprezes), Manuel Mendía (sekretarz), José de Gorostizaga (skarbnik) oraz Antonio Neyra, Mario Giralt, Carlos Mertens. Álvaro Spottorno i Arturo Meléndez (członkowie zarządu). Trochę ponad miesiąc później, 18 kwietnia, zgłoszono do rejestracji składający się z 22 artykułów Statut Klubu; dokument zatwierdził cztery dni później gubernator José Sánchez-Guerra.
Do 1910.
17 maja 1902 roku Alfons XIII, ukończywszy 16 lat, został oficjalnie koronowany na króla Hiszpanii. W ramach uroczystości z tym związanych Madrid Foot Ball Club zaproponował zorganizowanie turnieju piłkarskiego. Wsparcie okazał ówczesny burmistrz „miasta i dworu Madrytu” Alberto Aguilera, który ufundował srebrny puchar dla zwycięzcy; szybko ustalono, że mecze rozegrane zostaną 13, 14 i 15 maja, zaś uczestnikami zostali: Vizcaya Athletic-Club, Club Español Foot Ball, Foot Ball Club Barcelona, New Foot Ball Club i oczywiście Madrid Foot Ball Club. W pierwszym meczu, jedynym ćwierćfinale, Vizcaya pokonała Español 5:1, a następnie, jeszcze tego samego dnia, już we właściwym meczu półfinałowym, wygrała z New FC (pozostałością po rozpadzie Foot Ball Sky) aż 8:1. Drugi półfinał z kolei był pierwszym w historii El Clásico – meczem Realu Madryt z Barceloną. Drużyna z Katalonii, grająca z szóstką piłkarzy zagranicznych w składzie, pokonała gospodarzy turnieju 3:1, by następnie ulec w sędziowanym przez Carlosa Padrósa meczu finałowym Vizcayi 1:2. Turniej ten, znany jako Copa de la Coronación, stał się początkiem rozgrywek o Puchar Króla – Copa del Rey.
Kilka dni później jeden z uczestników meczów o Puchar Koronacji, Alfonso Albéniz Jordana, został zawodnikiem Madrid FC. Stał się tym samym zarówno pierwszym Katalończykiem w historii Realu Madryt, jak i pierwszym zawodnikiem, który trafił doń z FC Barcelona.
11 sierpnia 1902 Madrid FC wziął udział w meczu piłkarskim w położonym 47 km od stolicy San Lorenzo de El Escorial – tam pokonał 6:5 Moncloę i otrzymał w nagrodę dwie ceramiczne patery, które stały się pierwszymi trofeami w historii klubu.
Kolejnym pomysłem włodarzy Madrid FC było zorganizowanie regularnych mistrzostw regionu – skontaktowali się z prezesami siedmiu okolicznych klubów i ustalili regulamin rozgrywek. Początkowo oprócz klubu Juana Padrósa wziąć w nich miały udział: Español Madryt, Moncloa, Retiro, Moderno, New i Sport, ale ten ostatni jeszcze przed pierwszym meczem wycofał się. "Concurso de Bandas" rozegrano systemem ligowym, w którym każda drużyna grała z każdą jeden raz. Madrid FC wygrał turniej, zdobywając łącznie pięćdziesiąt goli i tracąc tylko cztery. W tym samym czasie pracowano w klubie nad regulaminem Copa del Rey, który ostatecznie zaprezentowano w styczniu 1903 roku. Tym razem turniej z udziałem trzech drużyn w systemie „każdy z każdym jeden raz” rozegrano w dniach 6–8 kwietnia 1903, a Madrid FC zajął drugie miejsce, pokonując Club Español de Football (dzisiejszy RCD Espanyol), ale ulegając Athleticowi, który dzień wcześniej także pokonał Español. José Giralt, kapitan MCF, zaproponował swojemu odpowiednikowi z baskijskiej drużyny rozegranie rewanżu następnego dnia (tj. 9 kwietnia), ale ten odmówił, tłumacząc się koniecznością rozegrania spotkania z ekipą Burdilagi.
Niedługo potem z "Los Blancos" odeszła liczna grupa członków klubu, z Antonio Neyrą i braćmi Giraltami na czele, ważnych dla nich zarówno na boisku, jak i od strony organizacyjnej, zaś Carlos Padrós złożył dymisję ze stanowiska prezesa Federeación Madrileña de Fútbol (Madryckiej Federacji Piłki Nożnej) i zastąpił brata, Juana, jako prezes Madrid CF. 30 stycznia 1904 członkowie klubu podjęli decyzję o fuzji z drużynami Moderno, Amicale (z obywatelami Francji w składzie) i Moncloa. W tym samym roku Carlos Pardós stał się, reprezentując cała Hiszpanię, współzałożycielem FIFA,
18 kwietnia 1905 roku Madryt świętował zdobycie pierwszego mistrzostwa/Pucharu Hiszpanii, w walce o które pokonał San Sebastián Recreation Club (dzisiejszy Real Sociedad) i Athletic Bilbao (1:0 w finale po golu Manuela Prasta z podania Pedro Paragesa). Kilka miesięcy później, 23 października, odbył się pierwszy mecz międzynarodowy Madridu – dla uczczenia wizyty prezydenta Republiki Francuskiej, Émile’a Loubeta, w Hiszpanii Carlos Padrós zorganizował mecz z paryskim Galia Sport, który zakończył się remisem 1:1.
Kolejne trzy edycje Copa del Rey przyniosły Madrytowi trzy kolejne triumfy: 10 kwietnia 1906 pokonał 4:1 Athletic, 30 marca 1907 wygrał z tą samą drużyną 1:0 (turniej rozgrywano w systemie ligowym, nie pucharowym; jako że był to trzeci z rzędu triumf, puchar trafił na stałe do zwycięskiego klubu), a 13 kwietnia 1908 mecz ze Sportingiem Vigo (jedyny w tej edycji, gdyż tylko Sporting się do niej zgłosił) zakończył się zwycięstwem 2:1. W międzyczasie Madrid CF rozegrał też drugi w historii mecz międzynarodowy – w styczniu 1907 pokonał 2:0 w Lizbonie tamtejszy Internacional – a w pierwszych dniach stycznia 1908 prezes Carlos Padrós ogłosił, iż definitywnie zrywa z futbolem – na jego miejsce powołany został Adolfo Meléndez Cadalso, zaś sam Padrós otrzymał dożywotni tytuł honorowego prezesa.
4 stycznia 1909 powołano do życia Hiszpański Związek Piłki Nożnej (oficjalnej rejestracji dokonano jednak dopiero 11 listopada), którego sekretarzem został właśnie Adolfo Meléndez. Mimo to niedługo potem nastał okres kryzysu w całym hiszpańskim futbolu: członkowie Barcelony zamierzali rozwiązać klub, na mecze Athleticu przestali przychodzić kibice, zaś z Madrid CF z powodów zawodowych odszedł piłkarz i wiceprezes José Ángel Berraondo, który powrócił do rodzinnego San Sebastián, gdzie po pewnym czasie doprowadził do powstania Realu Sociedad w znanej obecnie formie.
1910-1920.
W 1910 Madrid CF opuścił prymitywną murawę Plaza de Toros i przeniósł się na boisko o nazwie O’Donnell z murawą o wymiarach 115x85 metrów, za wynajęcie którego płacił tysiąc peset (równowartość dzisiejszych 6 euro) miesięcznie.
Dwa lata później, 3 marca 1912 roku, pierwszy mecz w barwach "Los Blancos" rozegrał szesnastoletni wówczas Santiago Bernabéu. Towarzyski mecz z English Sports Club na położonym nad rzeką Manzanares boisku Pradera del Corregidor zakończył się wygraną MCF 2:1, a Bernabéu strzelił zwycięskiego gola.

</doc>
<doc id="1092422" url="https://pl.wikipedia.org/wiki?curid=1092422" title="Enugu Rangers International">
Enugu Rangers International



</doc>
<doc id="1092426" url="https://pl.wikipedia.org/wiki?curid=1092426" title="Tomasz Mann">
Tomasz Mann



</doc>
<doc id="1092431" url="https://pl.wikipedia.org/wiki?curid=1092431" title="Translub Luboń">
Translub Luboń

Przedsiębiorstwo Transportowe Translub Sp. z o.o. – firma zajmująca się usługami związanymi z rozkładowym transportem pasażerskim i transportem w komunikacji miejskiej od 1991 roku, głównie na terenie miasta Luboń.
Obecnie Translub obsługuje 8 linii autobusowych: 602, 603, 610, 611, 614, 616, 651, 690 oraz posiada 31 sztuk autobusów. Siedziba przedsiębiorstwa i zajezdnia znajdują się na ul. Przemysłowej 13 w Luboniu.
Historia.
Przedsiębiorstwo Transportowe Translub Sp. z o.o. powstało 1 lipca 1991 r. jako jednoosobowa spółka miasta Luboń. Spółka początkowo powstała w celu świadczenia usług komunikacyjnych na liniach L1, L2, L3, L4 i Lbis, a od 1992 roku także na liniach LA i LB. Rozpoczęcie działalności spółki oparte było o przekazanie 13 sztuk autobusów Jelcz PR 110M z MPK Poznań dla Translubu. Do 2010 r. Translub wykonywał wszystkie zadania związane z projektowaniem sieci komunikacyjnej Lubonia, rozkładów jazdy i utrzymaniem przystanków.
Od dnia 1 października 2011 roku nastąpiła całkowita integracja transportu lokalnego miasta Luboń z Poznaniem. Zadania organizacji komunikacji miejskiej przejął Zarząd Transportu Miejskiego w Poznaniu, a Translub został operatorem – przewoźnikiem wykonującym przewozy głównie na terenie Lubonia, Poznania oraz gmin Komorniki, Puszczykowo i Mosina.

</doc>
<doc id="1092435" url="https://pl.wikipedia.org/wiki?curid=1092435" title="Areotonon">
Areotonon



</doc>
<doc id="1092442" url="https://pl.wikipedia.org/wiki?curid=1092442" title="Flaga Nowego Jorku">
Flaga Nowego Jorku

Flaga Nowego Jorku – przedstawia trzy kolory:
Pośrodku flagi znajduje się niebieski zarys pieczęci miasta.

</doc>
<doc id="1092448" url="https://pl.wikipedia.org/wiki?curid=1092448" title="Conviction">
Conviction

Conviction – studyjny album zespołu Aiden wydany 21 sierpnia 2007. Edycja Best Buy zawiera dwie ekskluzywne bonusowe piosenki "Here Lies the Waste" i "So Far Away". Płyta wyznaczyła całkowitą zmianę kierunku muzycznego zespołu, ale wykazuje pewne podobieństwo do poprzedniej płyty - "Nightmare Anatomy".
Pierwszy singel z albumu, "One Love", ukazał się na blogu zespołu na MySpace 23 lipca 2007.
Zespół skończył nagrywanie albumu po krótkiej brytyjskiej trasie koncertowej, na której supportowali Lostprophets, i wrócił do Wielkiej Brytanii, by zagrać na festiwalu Download, zanim wybrali się na trasę koncertową promującą album.
Album wyciekł w całości 21 lipca 2007, miesiąc przed datą oficjalnego ukazania się krążka.
Artystyczna okładka płyty.
Artystyczną okładkę do "Conviction" zaprojektował artysta Alex Pardee, który opracował okładki do albumów The Used.

</doc>
<doc id="1092450" url="https://pl.wikipedia.org/wiki?curid=1092450" title="Aerotonon">
Aerotonon

Aerotonon (gr. καταπάλτης λιθοβόλος ἀερότονος katapéltis lithobólos aerótonos od "aero" – powietrze i "tonos" – ton, określony dźwięk) – grecka katapulta pneumatyczna wynaleziona w III wieku p.n.e. przez Ktesibiosa z Aleksandrii. 
Antyczna neurobalistyczna machina wojenna, miotająca pociski po torze płaskim, była odmianą balisty nowatorsko wykorzystującą energię sprężonego powietrza. Ktesibios Aleksandryjczyk był pomysłodawcą i konstruktorem tego urządzenia powstałego około 290 p.n.e., a opisanego 30 lat po jego śmierci przez Filona z Bizancjum w traktacie "Mechanike syntaksis". Aerotonon był właściwie rodzajem udoskonalonej wielkiej kuszy (euthytonon), w której rolę elastycznych wiązek (zwykle lin konopnych albo jelit baranich) nadających energię miotającą, zastąpiono działaniem sprężonego powietrza.
Drążki ramion łuku zamocowanych obrotowo do metalowych tłoków osadzonych w szczelnych metalowych cylindrach, podczas napinania cięciwy wtłaczały powietrze, sprężając je w cylindrach. Zwolnienie cięciwy powodowało odrzutowy ruch drążków spowodowany rozprężaniem powietrza i wypychaniem przez nie tłoków na zewnątrz, skutkujący wyrzuceniem pocisku.
Nieznany jest sposób, w jaki osiągnięto szczelność cylindrów wraz z zapewnieniem dostatecznego ciśnienia. Model odtworzony dla muzeum rzymskiej fortecy Saalburg koło Homburga miał zadziałać dopiero po podłączeniu sprężarki.
Filon z Bizancjum opisał podobne urządzenie nazwane chalkotonon (χαλκοτόνον), w którym sprężone powietrze i tłoki zastąpiono karbowanymi blaszkami z brązu, lecz okazało się ono nietrwałe w działaniu wskutek szybkiego ich rozciągania się wraz z utratą elastyczności.
Maszynami poruszanymi działaniem sprężonego powietrza zajmował się także Archimedes, który usiłował skonstruować armatę parową.

</doc>
<doc id="1092457" url="https://pl.wikipedia.org/wiki?curid=1092457" title="Monankon">
Monankon



</doc>
<doc id="1092458" url="https://pl.wikipedia.org/wiki?curid=1092458" title="Palintonon">
Palintonon



</doc>
<doc id="1092459" url="https://pl.wikipedia.org/wiki?curid=1092459" title="Euthytonon">
Euthytonon



</doc>
<doc id="1092460" url="https://pl.wikipedia.org/wiki?curid=1092460" title="Chalkotonon">
Chalkotonon



</doc>
<doc id="1092462" url="https://pl.wikipedia.org/wiki?curid=1092462" title="Manubalista">
Manubalista



</doc>
<doc id="1092465" url="https://pl.wikipedia.org/wiki?curid=1092465" title="Giralda">
Giralda

Giralda – dzwonnica katedry w Sewilli w hiszpańskiej Andaluzji. Wieża pełniła początkowo funkcję minaretu, natomiast aktualnie pełni funkcję dzwonnicy. 
Historia i architektura.
Budowa Giraldy rozpoczęła się w 1184 roku i trwała 12 lat. Początkowo wieża pełniła funkcję minaretu meczetu Almohadów, który powstał w 1198 roku, za panowania kalifa Jakuba al-Mansura. W czasie budowy Giraldy wykorzystano elementy pochodzące z rozbiórki budowli w starożytnym rzymskim mieście Italica. We wnętrzu Giraldy nie ma schodów. Wejście na górę umożliwia pochylnia, która jest na tyle szeroka, by muezin mógł wjechać na minaret konno i z jego szczytu wygłosić adhan (wezwanie na modlitwę). Wieża, prócz funkcji sakralnych, pełniła także rolę obserwatorium.
W 1248 roku król Ferdynand III Święty zdobył Sewillę i przekształcił muzułmański meczet w katolicki kościół. Jednocześnie także wieża musiała zmienić swoje przeznaczenie.
Miedziana kula, która początkowo zwieńczała wieżę, runęła w trakcie trzęsienia ziemi w 1365 roku. Chrześcijanie zastąpili ją krzyżem oraz dzwonem. W XVI wieku Giraldę przebudowano pod nadzorem architekta Hernána Ruiza dodając czterokondygnacyjną dzwonnicę oraz balkony. Na szczycie ustawiono w 1568 roku brązowy posąg symbolizujący Wiarę. Figura ta ma 4 m wysokości. Początkowo nazywana była "Giraldą" ("wiatrowskazem"), ponieważ jest ona ustawiona na wiatrowskazie i obraca się wraz ze zmianą kierunku wiatru. Z czasem jednak nazwę "Giralda" przejęła sama wieża, zaś figurę zaczęto nazywać "Giraldillo".
Renesansowa część Giraldy zawiera potężną inskrypcję, w skład której wchodzi motto Sewilli „NO8DO”. Zostało ono nadane miastu przez króla Kastylii i Leónu Alfonsa X Mądrego w podziękowaniu za poparcie w trakcie wojny domowej z jego synem, Sanchem IV Odważnym. Jest ono rebusem, który można odszyfrować jako "no me ha dejado" („ona [Sewilla] mnie nie opuściła”).
Giralda wyróżnia się grą cieni ażurowej plecionki z cegły, niknącej w licznych niszach i oknach zwieńczonych łukami. Mimo renesansowej przebudowy pozostaje jednym z najważniejszych zabytków islamskiego świata.
Podobne wieże.
Projektant Giraldy, Jabir, był także twórcą kilku podobnych wież na terenie dzisiejszego Maroka. Wieża meczetu Kutubijja w Marrakeszu służyła jako wzór dla Giraldy, a także bliźniaczej Wieży Hassana w Rabacie. Giralda stanowiła inspirację dla licznych twórców wież kościelnych w prowincji Sewilla. Wieże w Lebriji i Carmonie, które wyróżniają się wyraźnym podobieństwem do wieży w Sewilli, nazywane są "Giraldillas". W Stanach Zjednoczonych powstały liczne repliki Giraldy: jedna, obecnie zniszczona, znajdowała się w Madison Square Garden w Nowym Jorku, kolejna w Kansas City. Wieże zegarowe Ferry Building w San Francisco oraz kampusu University of Puerto Rico w Rio Piedras również były wzorowane na Giraldzie.

</doc>
<doc id="1092469" url="https://pl.wikipedia.org/wiki?curid=1092469" title="Toyota Camry">
Toyota Camry

Toyota Camry – samochód klasy średniej wyższej, produkowany przez koncern Toyota od 1982 roku. Ze względu na niewysoką cenę zdobył dużą popularność w Ameryce Północnej i Australii, gdzie zdecydowano się na jego produkcję. Na obu tych kontynentach jest pozycjonowany w klasie średniej i kosztuje mniej więcej tyle co Avensis w Europie. Toyota Camry powstała wskutek podziału linii modelowej klasy średniej na „europejską” (modele Carina i Avensis) oraz „amerykańską” – model Camry. Ze względu na wysokie ceny paliw masowy rynek europejski preferuje mniejsze samochody mimo oferowania modelu Camry, to nieporównywalnie model Avensis (a wcześniej Carina) lepiej się sprzedaje niż Camry. W Polsce największą popularnością cieszył się model trzeciej generacji (XV10) produkowany w latach 1992–1996, ze względu na korzystne regulacje celno-podatkowe z początku lat 90.
Toyota Camry jest najpopularniejszym samochodem osobowym w USA (z wyłączeniem SUV-ów i pick-upów) od 1997 roku (z jednym rokiem przerwy w 2001 roku, kiedy sedana Toyoty jednorazowo wyprzedziła Honda Accord).
W 2017 roku zaprezentowano ósmą generację modelu Camry, w Europie oferowanym wyłącznie z napędem hybrydowym o pojemności 2,5 l.
Nazwa Camry wywodzi się od japońskiego słowa kanmuri (korona).
Celica Camry (A40/A50; 1979–1982).
Nazwa „Camry” po raz pierwszy pojawiła się jako Celica Camry. Była to wersja sedan Celiki, choć konstrukcyjnie miała wiele wspólnego z Cariną (płyta podłogowa, główne podzespoły). W stosunku do Cariny Celica Camry była dłuższa i stylistycznie została uspójniona z Celicą XX/Suprą (A40). Celica Camry nie jest pierwszą generacją Camry, lecz jej poprzedniczką.
Celica Camry zadebiutowała w styczniu 1980 roku w sieci dealerskiej Toyota Corolla Store w Japonii. Produkcja rozpoczęła się w grudniu 1979 roku w fabryce Tsutsumi w prefekturze Aichi.
Samochód miał napęd na tylne koła, umieszczony z przodu silnik i zawieszenie typu four-link. Gama 4-cylindrowych silników obejmowała silnik 1.6 "12T-U" (TA41) i 1.8 "13T-U" (TA46). Wersje wyposażenia: 1600 LT, 1600 XT, 1800 LT, 1800 XT i 1800 XT Super Edition. W sierpniu 1980 roku Toyota wprowadziła na rynek najwyższą wersję wyposażenia (A50) z niezależnym zawieszeniem czterech kół i hamulcami tarczowymi przy czterech kołach. Wersja 1800 SX otrzymała silnik 1.8 "3T-EU." Pojawiła się także wersje z silnikami 2.0 – wersja 2000 SE z silnikiem 2.0 21R-U i wersja 2000 GT z silnikiem 2.0 "18R-GEU."
Camry 1. generacji (V10; 1982–1986).
Toyota zaczęła produkcję Camry pierwszej generacji w marcu 1982 roku w fabryce Tsutsumi. Model V10 z benzynowymi silnikami serii S był oznaczany jako SV10, SV11 i SV12, a z silnikami Diesla z serii C jako CV10 i CV11.
W Japonii samochód wszedł do sprzedaży jako sedan 24 marca 1982 roku do sieci dealerskiej Toyota Corolla Store. Jednocześnie bliźniaczy model Toyota Vista trafił do sieci dealerskiej Toyota Vista Store. Pięciodrzwiowa Vista z nadwoziem liftback weszła do sprzedaży w sierpniu 1982. Model został umieszczony wyżej w hierarchii Toyoty od Cariny i Corony, które miały podobne wymiary. Camry trafiła na eksport do Australii, Europy i Ameryki Północnej.
Prace rozwojowe nad Camry pierwszej generacji zaczęły się w sierpniu 1977 roku. Miał na nie wpływ kryzys paliwowy z 1973 roku oraz z 1979 roku. Toyota, jak inni producenci, skupiła się na tym, by samochód był lekki, bardziej aerodynamiczny i zużywał mało paliwa. Jedną z konsekwencji było także przestawienie się z tylnego napędu na lżejszy i bardziej kompaktowy przedni napęd, który także przynosił oszczędność paliwa. Na zagranicznych rynkach Camry miała zastąpić Coronę T130 i konkurować z sedanem Honda Accord.
Camry V10 była pierwszą Toyotą z przednim napędem i poprzecznie zamontowanym silnikiem. To pozwoliło zmniejszyć objętość komory silnika, co przy rozstawie osi 2600 mm zapewniło Camry dużą przestronność w klasie. Zbiornik paliwa trafił pod tylne siedzenia, zwiększając pojemność bagażnika. Kanciaste nadwozie zostało zaprojektowane z użyciem tunelu powietrznego, co zaowocowało płaskim dachem i jednoczęściowym zderzakiem ukształtowanym w taki sposób, by odpowiednio kierować przepływem powietrza. Współczynnik oporu powietrza wynosił CX 0,38 dla sedana i 0,36 dla liftbacka.
Camry otrzymała niezależne zawieszenie z kolumnami MacPhersona z przodu i z tyłu oraz ze stabilizatorem i drążkiem rozporowym z przodu. Układ kierowniczy typu rack and pinion, hamulce z wentylowanymi tarczami z przodu i hamulce bębnowe z tyłu. Innowacją był czujnik wykrywający zużycie klocków hamulcowych.
Camry V10 w Japonii.
Silniki serii S i C zostały dostosowane do nowego layoutu. Początkowo Camry V10 otrzymała silnik o pojemności 1.8 i symbolu "1S-LU" o mocy 100 KM (74 kW) i manualną skrzynię o 5 biegach S50. Od lipca 1982 roku była dostępna 4-biegowa automatyczna skrzynia.
W sierpniu 1982 dołączył silnik "2S-ELU" o pojemności 2.0 i mocy 120 KM (88 kW), udoskonalona 5-biegowa skrzynia manualna S51 i 4-biegowa automatyczna.
W sierpniu 1983 dołączył 1,8-litrowy turbodiesel 1C-TL o mocy 80 KM (59 kW) wyłącznie dla japońskiej sieci dealerskiej "Toyota Diesel Store."
W czerwcu 1984 pojawił się 2,0-litrowy silnik twin-cam "3S-GELU" dla wyższych wersji wyposażenia, który dostarczał moc 140 KM (103 kW) lub 160 KM (118 kW). Dla niższych wersji wyposażenia przeznaczono silnik 1S-iLU 1.8 o mocy 85 KM (63 kW).
W sierpniu 1985 dotychczasowy turbodiesel został zastąpiony jednostką 2C-TL 2.0 o mocy 88 KM (65 kW).
W czerwcu 1984 roku Camry przeszła facelifting, otrzymując nowy grill, zderzaki, tylne lampy, tablicę wskaźników i zmiany w wersjach wyposażenia. Lusterka boczne zostały przeniesione z błotników na przednie drzwi w maju 1983 roku.
Camry V10 w USA.
W latach 1970–1980 zwrot ku mniejszym samochodom spowodowany kryzysem paliwowym podwoił udział japońskich samochodów w rynku w Stanach Zjednoczonych z 10 do 20 procent. To spowodowało napięcia między oboma krajami. Toyota zaczęła sprawdzać możliwości zbudowania fabryk w USA, po tym, jak w styczniu i kwietniu 1980 podobne inwestycje ogłosiły Honda i Nissan. W maju 1980 Toyota podjęła rozmowy z Fordem w sprawie założenia spółki joint venture, mającej produkować samochód kompaktowy. Toyota chciała, żeby Ford produkował w swojej fabryce model Camry, sprzedawany pod obiema markami, ale Ford nie był zainteresowany, bo Camry konkurowałaby z Fordem Tempo, który właśnie był w trakcie prac rozwojowych. Negocjacje zakończyły się bez efektów w czerwcu 1981 roku. W 1984 roku założyła spółkę joint venture z General Motors, dzięki której powstała fabryka NUMMI w Kalifornii produkująca Corollę. Potem, w 1988 roku Toyota wybudowała własną fabrykę w Georgetown, Kentucky, gdzie rozpoczęła produkcję nowej generacji Camry.
Sprzedaż Camry V10 w USA zaczęła się w marcu 1983 po rozpoczęciu eksportu w styczniu. Do 1985 roku sprzedało się 128 000 egzemplarzy. Lampy scalone wprowadzono do amerykańskiego modelu dla roczników 1983 i 1984. Do wyboru było nadwozie sedan i liftback z benzynowym silnikiem 2.0 2S-ELC o mocy 69 kW i 5-stopniową skrzynią manualną lub za dopłatą 4-stopniowym automatem. Opcjonalnie był dostępny turbodiesel 1.8 1C-TLC o mocy 54 kW. W 1985 roku auto przeszło facelifting. Silnik Diesla otrzymał opcjonalną automatyczną skrzynię, a w wyższej wersji wyposażenia LE pojawiła się opcjonalna elektroniczna tablica przyrządów. Dla rocznika 1986 dotychczasowy turbodiesel został zastąpiony jednostką 2C-TLC 2.0 o mocy 59 kW wyłącznie z automatyczną skrzynią, a silnik benzynowy zwiększył moc o 2 kW.
Camry V10 w Europie.
W Europie i Wielkiej Brytanii Camry zadebiutowało w połowie 1984 roku jako sedan i liftback. Dostępne były trzy wersje wyposażenia – DX z benzynowym silnikiem 1.8 1S-L, GLi z benzynowym silnikiem 2.0 2S-EL oraz GLD, na początku z turbodieslem 1.8 1C-TL, a potem 2.0 2C-TL.
Camry V10 w Australii.
W Australii Camry była dostępna jako liftback ze stylistyką Visty, tylko w jednej wersji wyposażenia GLi, z benzynowym silnikiem 2.0 "2S-EL" o mocy 77 kW i manualną (5 biegów) lub automatyczną (4 biegi) skrzynią. Sprzedaż trwała od kwietnia 1983 do kwietnia 1987. Była to bardziej luksusowa alternatywa dla produkowanej na miejscu Corony T140. Opcjonalne wyposażenie obejmowało wspomaganie kierownicy, klimatyzację, elektrycznie otwierany szyberdach, elektryczne szyby i wyższej klasy system stereo. W sierpniu 1984 pojawił się model po faceliftingu z lepszym wyposażeniem standardowym, a na początku 1986 roku silnik benzynowy został dostosowany do benzyny bezołowiowej i zyskał 2 kW.
Camry 2. generacji (V20; 1986–1991/92).
Camry V20 trafiła do sprzedaży w Japonii w sierpniu 1986 roku. W Japonii i USA była produkowana do sierpnia 1991 roku, a w Australii do listopada 1992 roku.
Model V20 również otrzymał bliźniaczy model Vista sprzedawany w Japonii, gdzie oba modele były dostępne z nadwoziem sedan, a na zagranicznych rynkach gama Camry została po raz pierwszy poszerzona o kombi. Vista była dostępna także jako czterodrzwiowy hardtop, o bardziej sportowej sylwetce dzięki obniżeniu linii dachu o 25 mm. Ta odmiana stała się potem podstawą dla Lexusa ES 250 produkowanego na amerykański rynek od czerwca 1989 do 1991 roku.
W okresie, kiedy opracowywana była Camry 2. generacji, Toyota zaczęła poświęcać więcej uwagi detalom i wykończeniu przy umiarkowanych kosztach, co zaowocowało wyższej jakości wykonania i materiałów. Stylistyka była mniej kanciasta niż w V10, a projektanci odeszli od japońskiej stylistyki na rzecz amerykańskiej – bardziej zaokrąglonej i aerodynamicznej. Współczynnik Cx dla sedana wynosił 0,34. Rozstaw osi pozostał taki sam, a długość wzrosła o 100 mm.
Platforma i większość komponentów pozostały te same, w tym niezależne zawieszenie wszystkich kół i stabilizatory poprzeczne z przodu i z tyłu oraz hamulce (wentylowane tarcze z przodu oraz hamulce bębnowe z tyłu, w niektórych wersjach zastąpione hamulcami tarczowymi). Kombi otrzymało układ hamulcowy zwiększający siłę hamowania przy większym obciążeniu. Koła w podstawowej wersji zwiększono z 13 do 14 cali.
Wszystkie silniki otrzymały wtrysk paliwa. Podstawowy silnik to 4-cylindrowa jednostka benzynowa 1.8 1S-i. Mocniejsze opcje to nowy 3S-FE oraz silnik GT 2.0 twin-cam o symbolu 3S-GE. Turbodiesel 2C-T miał pojemność 2.0 l. Silniki były parowane ze skrzynią manualną (5 biegów) lub automatem (4 biegi).
W kwietniu 1987 pojawiły się sztandarowe sedany Camry Prominent i Prominent G z 2.0-litrowym silnikiem V6 "1VZ-FE" V6, chromowanym grillem, zderzakami w amerykańskim stylu, drewnianymi zdobieniami wnętrza, elektrycznie sterowanymi fotelami i elektroniczną tablicą przyrządów. Stały napęd na 4 koła był dostępny od października 1987 roku. Camry Prominent z nadwoziem hardtop wszedł na rynek w sierpniu 1988. W tym samym miesiącu benzynowy silnik 1.8 został zastąpiony przez silnik twin-cam "4S-Fi."
Edycje specjalne Camry obejmowały: sedana Lumière S (styczeń 1989), Prominent X hardtop (maj 1989), sedana Lumière G (czerwiec 1989), i sedana XT Saloon Special (styczeń 1990).
W Australii obok Toyoty Camry był sprzedawany także bliźniaczy model Holden Apollo, oparty na Camry V20 po faceliftingu. W sprzedaży od sierpnia 1989 do marca 1993 roku.
Camry V20 w Polsce.
W drugiej połowie 1987 roku do Polski trafił model Camry XLD (VX20) z 2-litrowym turbodieslem 2C-T o mocy 84 KM. Najpierw dostępny był tylko sedan, a od końca lat 80. także kombi. Samochód o długości 4,5 metra. Nowością na polskim rynku było wspomaganie kierownicy należące do standardowego wyposażenia.
W styczniu 1989 roku władze PRL zakończyły reglamentację benzyny, co spowodowało, że już w następnym roku oferta Camry rozszerzyła się o wersje benzynowe o pojemnościach od 1,6 do 2,0 litrów.
W 1991 roku powstała firma Toyota Motor Poland. W ofercie nowego przedstawicielstwa marki znalazły się m.in. Camry. Sztandarowym modelem była wówczas Camry z silnikiem V6 3.0.
Camry 4. generacji (XV20 1996-2001).
Model czwartej generacji został wprowadzony na rynek w różnych okresach na całym świecie, oczywiście po raz pierwszy w Japonii. Camry był już znany ze swojej niezawodności w poprzednich modelach, również oferował wygodne, obszerne i ciche wnętrze. Auto podobnie jak w latach wcześniejszych nie oferowało emocjonującej jazdy i nie było to jego przeznaczeniem, było jednak niezawodne, rodzinne i przewidywalne. Odświeżona Camry została wyposażona w zupełnie nowe nadwozie i wnętrze, a także ulepszone funkcje bezpieczeństwa. Samochód był nieco większy i mocniejszy niż jego poprzednik. Wersje coupe została wycofana z oferty (zastąpiona została modelem Solara) a Camry w wersji kombi było dostępne tylko w Japonii i Australii kolejno jako modele Mark II Qualis i jako model Conquest. Wersja ta na większość rynków świata był dostępna tylko w wersji sedan i w trzech dostępnych poziomach wyposażenia. Poziom podstawowy nazywał się CE, pozostałe dwa bogatsze poziomy wyposażenia to LE i najwyższy model XLE dostępny także jako Gold Edition. Camry III i IV generacji uchodzą za najlepsze w całej historii modelu Camry, legendarna trwałość tych modeli do dziś ma swoje uzasadnienie w poruszających się po drogach USA autach.
Podstawową jednostką napędową pojazdu był silnik benzynowy o pojemności 2.2 l i mocy (131 KM) (96 kW) w wersji GL, później moc ta wzrosła do (140 KM) (103 kW). Innym mocniejszym i jedwabiście pracującym silnikiem bardziej pasującym do charakteru Camry była podobnie jak w poprzedniku jednostka o 3 litrach 24 zaworach i mocy (190 KM) (140 kW), silnik widlasty, mimo że był większy niż rzędowy uzyskał wagę 158 kg, w sierpniu 1999 roku moc tę obniżono do (186 KM) (137 kW) ze względu na przepisy dotyczące spalin, w tym samym roku dodano także system VVT-i do modelu V6. Później wraz z liftingiem nadwozia w tym modelu od kwietnia 2000 roku wszystkie wersje V6 były wyposażone w ten stłumiony 184-konny motor. Również w sierpniu tego samego roku na nowy rok modelowy 2000, zostały dodane zmienne fazy rozrządu VVT-i do 2,2-litrowego silnika 5S-FE.
Auto dostępne było jako przednionapędowe lub rzadziej jako czteronapędowe na niektórych rynkach (oferowana tylko 4 biegowa skrzynia automatyczna) i zawsze występowało z poprzecznie umiejscowionym silnikiem. Zarówno 5 biegowe skrzynie manualne, jak i 4 biegowe automaty były dostępne na rynku północnoamerykańskim z 4 i 6 cylindrami, z tym, że na rynek europejski były tylko dwa modele sprzedawane oficjalnie w sieci dealerskiej – pierwszy z nich widniał jako podstawowy modele GL (2.2i) a drugi jako GX (3.0i) jako wersja bardziej luksusowa z 3 litrowym silnikiem i była dostępna tylko ze skrzynią automatyczną na starym kontynencie. Wersja GX charakteryzowała się dużo lepszym wyposażeniem wnętrza i chromowanymi wstawkami (np. na listwach) na zewnątrz nadwozia. Wersje amerykańskie z 5 biegową manualną skrzynią biegów można było kupić tylko w wersjach oznaczonych jako CE V6 i LE V6 – były to wersje co prawda z silnikiem V6, lecz z uboższym wyposażeniem. Wersja XLE lub XLE Gold to najbogatsze wersje wyposażeniowe i silnikowe na rynek USA w (zawsze silnik V6) tej generacji Camry. Wersje V6 jeśli były wyposażone w manualną skrzynie biegów to posiadały inne skrzynię niż wersje 4 cylindrowe. W miejsce skrzyń Toyota S (S51) stosowano skrzynię Toyota E transmission (E153).
W przednim zawieszeniu zastosowano niezależne zawieszenie McPhersona i stabilizator, w tylnym zawieszeniu zaś zawieszenie niezależne, na podwójnych wahaczach, z amortyzatorami i ze stabilizatorem poprzecznym, w przednim układzie hamulcowym znajdziemy tarcze, a w tylnym tarczo-bębny.
Blachy nadwozia i karoseryjne w Toyota Camry dość dobrze zabezpieczono przed korozją, ale z racji wieku lub głównie w autach intensywnie wyeksploatowanych, z dużymi przebiegami i często też nie fachowo naprawionymi po kolizjach drogowych lub wypadkach, w tych egzemplarzach dostrzec można właśnie wykwity rdzy. Podwozie w autach niezabezpieczonych lub użytkowanych w ciężkich warunkach drogowych (sól, deszcz) też często nie jest miłym widokiem dla oczu.
Toyota oferowała także atrakcyjne formy gwarancji na swoje produkty w końcu lat 90 co symbolizowało jakość i bezawaryjność tego modelu. Certyfikowane korzyści z programu używanych modeli Camry marki Toyota zawierały:
Maksymalny wiek auta 7 lat lub mniej niż 136 000 km
W podstawowych warunkach gwarancji uwzględniono:
12 miesięcy lub przebieg 32 000 km
Gwarancja na układ napędowy 7 lat lub 160 000 km
Wersje Camry wyprodukowane w Japonii lub w USA można rozróżnić najłatwiej po numerze VIN pojazdu. Wersje wyprodukowane w Japonii na rynek europejski mają numer VIN zaczynający się od „JT2”, modele wyprodukowane w USA są oznaczone numerem VIN zaczynającym się od „4T1”.
Camry V6 TRD.
O bardziej sportowe tchnienie w Camry zadbała firma Toyota Racing Development, która na początku 1997 roku zaoferowała opcjonalny zestaw (kit) doładowania o nazwie "TRD Supercharged" do modeli Camry V6 z lat 1997–2000, Sienna z lat 1998–2000 i modelu Solara z lat 1999–2000. Zestaw doładowania TRD, został zaprojektowany i wyprodukowany przez "Magnuson Products" z podstawowego doładowania Eaton M62 Generation IV. Nr. części: 00646-17620-301 do 00646-17620-315. Zestaw ten był dostępny tylko dla wcześniejszego silnika 1MZ-FE przed modernizacjami. Przy oryginalnym rozmiarze koła napędowego wytwarzał on 0.3 bar w silniku o pojemności 3,0 litra, ale wymagał około 35 KM, aby go napędzać. Temperatura na wylocie (wylocie sprężarki) wzrasta o 10–15 °C powyżej temperatury na wlocie. Wersje to osiągały od (240 KM) (177 kW) do (250 KM) (184 kW). Często właściciele podwyższali moc w tych wersjach, jeśli przełożenie zostało zwiększone do 2,5:1 (doładowanie 15 000 obr./min a silnik 6000 obr./min) to było możliwe wytworzenie 0.7 bara, te przerobione wersje kompresora wytwarzały znacznie więcej niż 260 KM mocy maksymalnej, lecz cierpiała na tym niezawodność. Jednostka TRD miała tendencję do pracy na kole pasowym na niskim doładowaniu. Problem jest tak samo poważny w przypadku innych ładowarek, zapasowy układ paliwowy silników 1MZ-FE w teorii i na papierze może obsługiwać jednostkę, ale w praktyce po prostu nie może. W tym miejscu dochodzi do podstawowych problemów związanych z tą jednostką. Problemy związane z silnikiem nie były do tej pory szeroko zgłaszane ze względu na niską podaż tego ulepszenia w silnikach 3.0l – ale to nie usuwa dużego problemu, jaki mają zwykle właściciele ze swoimi autami. Pomysł TRD w Camry nie był udany tak jak zakładano, do tego stopnia, że Toyota wycofała się z produkcji tego rozwiązania dwukrotnie. Produkcja wersji Camry TRD z kompresorem została przerwane w końcu 1999 roku i obecnie trudno znaleźć używane wersje na rynku wtórnym, same używane zestawy z kompresorem są poszukiwane i jednak dość drogie, a zarazem trzymają swoją cenę na najbardziej popularnych portalach amerykańskich.
Auta z kompresorem miały moc wyjściową, która wynosiła od 245 KM do 247 KM (180 kW do 182 kW) w zależności od modelu i osiągały 328 Nm momentu obrotowego przy 4400 obr./min. Dzięki kompresorowi i ponad 60 KM więcej niż rozwija seryjna jednostka – stonowana Camry zyskała sporą dynamikę na dolnych partiach momentu obrotowego, który w seryjnym silniku V6 występuje przy 4000 obrotów.
Problemy z silnikami.
Przypadłości, które trapią wszystkie silniki występujące w Camry pomiędzy 1996 a 2001 rokiem to wycieki oleju spod uszczelniaczy wałków rozrządu i uszczelniacza wału korbowego. Wycieki pojawiają się również przy skrzyni biegów. Silnik 2.2 znany jest dodatkowo z częstych awarii zaworu w systemie recyrkulacji spalin. Silniki V6 cierpią i są z kolei podatne na tzw. "żelowanie oleju". Inna nazwa problemu brzmiała „szlam silnikowy”. W związku z tym problemem w Stanach Zjednoczonych otworzono publiczny pozew zbiorowy przeciwko koncernowi Toyota. Dla żywotności tych silników bardzo ważne jest fakt, aby wymiana oleju odbywała się regularnie przy standardowych instrukcyjnych interwałach. Problem występował we wszystkich modelach korzystających z tych silników (4 i 6 cylindrowych) między 1997-2002. Modelami tymi były:
• 1997-1999 R4 Toyota Celica
• 1997-2001 R4 Toyota Camry
• 1999-2001 R4 Toyota Solara
• 1997-2002 V6 Toyota Camry
• 1997-2002 V6 Toyota Avalon
• 1997-2002 V6 Lexus ES300
• 1998-2002 V6 Toyota Sienna
• 1999-2002 V6 Toyota Solara
• 1999-2002 V6 Lexus RX300
• 2001-2002 V6 Toyota Highlander
W pokrewnej sprawie z 2007 r. Toyota uregulowała pozew zbiorowy, który obejmował około 2,5 miliona pojazdów Toyoty i Lexusa wyprodukowanych w latach 1997–2002. W tym przypadku Toyota zgodziła się na naprawę silników z nagromadzonym osadem przez okres do ośmiu lat od czas zakupu nowego auta, chociaż Toyota stanowczo utrzymywała, że wszelkie problemy związane z problemem „żelowania się oleju” można przypisać nadużyciom właścicieli lub złym nawykom w zakresie konserwacji, to jednak ustanowiła ona mechanizm zwrotu kosztów skarżącym. We wniosku ugoda obejmowała zwrot kosztów w szczególności tym osobom, musiały zapłacić już za naprawę szkód powstałych w wyniku tego typu osadów. Jednak zadbane egzemplarze, które były serwisowane na bieżąco w autoryzowanych serwisach marki w połączeniu z częstą wymianą oleju w silniku V6 sporadycznie cierpią na tego typu objawy.
Modele Camry przeszły facelifting w 2000 roku. Silnik V6 rozwijał symbolicznie mniejszą moc, Optycznie różniły się przednimi reflektorami – w miejsce szklanych w starszych modelach zastosowano wykonane już z plastiku. Przednie, jak i tylne lampy w modelach z lat 1996–1999 były węższe. Po zmianach w 2000 roku tylne lampy, jak i przednie reflektory po metamorfozie jaką przeszły stały się większe i szersze. W tylnych lampach tak jak w starszych modelach zastosowano dodatkowe światło cofania, warte odnotowania jest też fakt, że tylne światło cofania w wersjach europejskich było pojedyncze, a w wersjach amerykańskich i australijskich zawsze podwójne. Wersja europejska miała pojedyncze tylne światło cofania z prawej strony a wersja brytyjska po lewej stronie. We wnętrzu nie zmieniło się za wiele, a sam kokpit praktycznie pozostał bez zmian.
Wyposażenie.
Modele Camry w palecie Toyoty były zawsze dość dobrze wyposażone. Wspomaganie kierownicy, ABS, centralny zamek, czy manualna klimatyzacja, to w wyposażeniu często oferowała Camry w standardzie. Wersje z czterema cylindrami miały z reguły manualną skrzynie, także klimatyzacja była często manualna, brakowało innego wyposażenia podnoszącego komfort w czasie jazdy. Wersje 6 cylindrowe było wyposażone dodatkowo w szyberdach, klimatyzację automatyczną, lepsze stereo i radioodtwarzacz kompaktowy, podgrzewane przednie fotele, lecz bez możliwościach regulacji jeśli chodzi o ich temperaturę – uruchamiało się je przyciskiem w którym był jeden tryb włączenia lub dezaktywacji tego dodatku. W modelach po faceliftingu oferowano także składanie i podgrzewanie lusterek, kontrole trakcji (osobny piktogram na oprzyrządowaniu deski) i bardziej rozbudowany alarm zabezpieczający auto. Auto ponadto wyposażono w 3-punktowe przednie pasy naramienne z regulowanymi zaczepami, 3-punktowe tylne zaburtowe środkowe pasy naramienne, przycisk do zabezpieczenie tylnych drzwi przed przypadkowym otwarciem przed dzieci, składaną kolumnę kierownicy, aktywne strefy zgniotu, wzmocnienia drzwi w postaci belek i poduszkę powietrzną dla kierowcy i pasażera z przodu. Tylna kanapa co jest niecodziennie w segmencie sedanów z tamtych lat, była rozkładana w celu przewiezienia dłuższych przedmiotów.
Camry 8. generacji (XV70; od 2017).
Ósma generacja Toyoty Camry zadebiutowała na początku 2017 roku na North American International Auto Show w Detroit. Na rynku amerykańskim samochód wyposażono w benzynowe silniki 3.5 V6, 2.5 R4 oraz układ hybrydowy. W Europie jest dostępny tylko napęd hybrydowy.
Samochód zaprojektowano zupełnie od początku na modułowej platformie GA-K z serii TNGA, która pozwoliła na obniżenie środka ciężkości. Z tyłu auta zastosowano zwieszenie wielowahaczowe. Jest to bliźniaczy model względem Lexusa ES300, z którym dzieli napęd oraz płytę podłogową.
Napęd hybrydowy z silnikiem Dynamic Force 2,5 l o mocy 218 KM i z przekładnią planetarną e-CVT Sequential Shiftmatic, czyli z symulowanymi 6-biegami współpracuje z baterią niklowo-metalowo-wodorkową o pojemności 6,5 Ah. Silnik benzynowy ma moc 177 KM (131 kW). Otrzymał podwójny system zmiennych faz rozrządu Dual VVT-i – z VVT-iE po stronie dolotowej i VVT-i po stronie wydechowej. Silnik elektryczny ma moc 88 kW.
Ma elektryczne wspomaganie kierownicy. Zawieszenie przednie – kolumny MacPhersona, zawieszenie tylne – podwójne wahacze poprzeczne.
Przy przednich kołach zastosowano wentylowane tarcze o średnicy 328 mm i grubości 28 oraz pływające zaciski, natomiast z tyłu pełne tarcze 281x12 z pływającymi zaciskami.
Camry 8. generacji w Europie.
Europejska premiera Toyoty Camry miała miejsce 2 października 2018 na salonie samochodowym w Paryżu w 2018 roku. Na rynkach Europy Zachodniej i Środkowej jest oferowana wyłącznie z napędem hybrydowym. Model powrócił do Europy Zachodniej i Środkowej po 15 latach przerwy.
Toyota Camry jest wyposażona m.in. w pakiet systemów bezpieczeństwa czynnego Toyota Safety Sense z systemami PCS, ACC, LDA z SC, AHB i RSA, 10-calowy wyświetlacz HUD. System sterowania Human Machine Interface (HMI) integruje działanie 10-calowego kolorowego wyświetlacza Head-up Display, 7-calowego wyświetlacza między zegarami oraz 8-calowego ekranu dotykowego w konsoli środkowej z systemem multimedialnym Toyota Touch® 2 with Go z nawigacją. Dostępny był także opcjonalny 9-głośnikowy system audio JBL i automatyczna klimatyzacja z technologią Nano-e™.
Facelifting 2021.
W ramach faceliftingu dla rocznika 2021 Camry XV70 otrzymała odświeżoną stylistykę, odświeżone wnętrze z konsolą centralną z większym, 9-calowym ekranem dotykowym, nową wersję systemu multimedialnego z Apple CarPlay™ i Android Auto™ oraz pakiet systemów bezpieczeństwa Toyota Safety Sense w wersji 2.5 z nowymi systemami – PCS z funkcją wykrywania pieszych i rowerzystów, system zapobiegania zderzeniu czołowemu, wspomaganie kierownicy w razie ryzyka zderzenia oraz układ zapobiegania kolizjom na skrzyżowaniach (ITA).
Camry 8. generacji w Polsce.
2 października 2018, w dniu europejskiej premiery Camry na targach w Paryżu, w Polsce rozpoczęła się przedsprzedaż nowego modelu, połączona z cykl pokazów w salonach Toyoty. Produkcja egzemplarzy na polski rynek rozpoczęła się w lutym 2019, a sprzedaż w Polsce w drugim kwartale 2019 roku.
Sprzedaż Camry po faceliftingu w Polsce rozpoczęła się w połowie 2021 roku.

</doc>
<doc id="1092479" url="https://pl.wikipedia.org/wiki?curid=1092479" title="Gwido Chmarzyński">
Gwido Chmarzyński

Gwido Chmarzyński (ur. 20 lipca 1906 w Nakle nad Notecią, zm. 30 lipca 1973 w Kamieniu Pomorskim) – polski historyk sztuki i muzeolog. 
Pochodził z rodziny inteligenckiej, jego wujem był Szczęsny Dettloff. Uczęszczał do gimnazjum państwowego w Nakle (1913–1921), a następnie do Gimnazjum im. Karola Marcinkowskiego w Poznaniu, gdzie w 1924 roku zdał maturę. 
Studiował historię sztuki na Uniwersytecie Warszawskim (1924–1925), Poznańskim (1925–1928) oraz Jagiellońskim. Jego wykładowcami byli m.in. Szczęsny Dettloff oraz muzykolog Łucjan Kamieński. W 1932 roku uzyskał stopień doktora "cum laude" na Uniwersytecie Poznańskim, tematem jego pracy był "Sarkofag Bolesława Chrobrego w Poznaniu i problem średniowiecznej plastyki sarkofagowej". 
1 lipca 1929 został powołany na stanowisko kustosza Muzeum Miejskiego w Toruniu. Kierował nim do 1934 roku. . 19 lutego 1931 (w rocznicę urodzin Kopernika) uroczyście otwarto nowy budynek Muzeum, w Ratuszu Staromiejskim przy Rynku Staromiejskim. W latach 1929–1931 Chmarzyński pełnił obowiązki Okręgowego Konserwatora Zabytków na Pomorzu. W 1935 roku został zatrudniony na stanowisku adiunkta w Katedrze Historii Sztuki Uniwersytetu Poznańskiego. 
W czasie II wojny światowej przebywał w Krakowie, zaangażował się w tajne nauczanie na UJ (1943–1944), trafił do obozu w Płaszowie. W latach 1944–1945 pełnił funkcję przewodniczącego rady nadzorczej Spółdzielni Wydawniczej „Czytelnik” w Krakowie. 
W 1945 roku wrócił do Poznania, kontynuował pracę naukową na UP, w latach 1945–1948 był też dyrektorem Muzeum Narodowego w Poznaniu. 29 października 1947 odznaczony Krzyżem Kawalerskim Orderu Odrodzenia Polski.
Od 1951 roku współpracował z Uniwersytetem Mikołaja Kopernika w Toruniu, początkowo prowadząc wykłady i ćwiczenia, w 1959 roku został zatrudniony na 1/2 etatu jako profesor kontraktowy w Katedrze Historii Sztuki, w 1960 roku na pełny etat. Od 1959 do 1969 roku był kierownikiem tej katedry. W latach 1962–1964 pełnił funkcję dziekana Wydziału Sztuk Pięknych. 
Zmarł w Kamieniu Pomorskim, ale pochowany został na Cmentarzu Junikowskim w Poznaniu. 

</doc>
<doc id="1092498" url="https://pl.wikipedia.org/wiki?curid=1092498" title="Scolopendra alternans">
Scolopendra alternans

Scolopendra alternans – gatunek parecznika z rodziny skolopendrowatych. Występuje w obu Amerykach od Florydy poprzez Kubę, Bahamy, Jamajkę, Haiti, Dominikanę, Haiti, Portoryko, Wenezuelę do północnej Brazylii. Duży parecznik o długości ciała dochodzącej do 18 cm. Zaobserwowano atak tego gatunku na ropuchę aga ("Rhinella marina").

</doc>
<doc id="1092500" url="https://pl.wikipedia.org/wiki?curid=1092500" title="Lista państw świata w 2004">
Lista państw świata w 2004



</doc>
<doc id="1092505" url="https://pl.wikipedia.org/wiki?curid=1092505" title="Charyzmatyczny Kościół Episkopalny">
Charyzmatyczny Kościół Episkopalny

Charyzmatyczny Kościół Episkopalny (bardziej znany jako Międzynarodowa Wspólnota Charyzmatycznego Kościoła Episkopalnego -
ang. "International Communion of the Charismatic Episcopal Church") – kościół chrześcijański o charakterze ponadkonfesyjnym łączący w sobie charyzmatyczne zaangażowanie chrześcijan ewangelicznych z liturgiczną atmosferą kościołów katolickiego, anglikańskiego i prawosławnego.
Charyzmatyczny Kościół Episkopalny liczy obecnie, według własnych wyliczeń, około tysiąca parafii, 200 tysięcy członków i kilkakrotnie więcej sympatyków w 20 krajach świata. W 1992 roku został wyświęcony pierwszy biskup kościoła Randolph Adler.

</doc>
<doc id="1092507" url="https://pl.wikipedia.org/wiki?curid=1092507" title="Ferry Aid">
Ferry Aid

Ferry Aid – charytatywna supergrupa, złożona głównie z muzyków brytyjskich, która w dniach 14–16 marca 1987 roku nagrała utwór napisany przez Paula McCartneya, „Let It Be”, dochód ze sprzedaży którego przeznaczony został na rzecz rodzin ofiar tragedii promu Herald linii Free Enterprise, który zatonął 6 marca.
Tego dnia zginęło ponad 200 osób, w tym wielu Brytyjczyków, którym wycieczkę sponsorowała gazeta „The Sun”. Parę dni po tragedii gazeta ta zorganizowała akcję charytatywną, do której dołączyli się muzycy.
Singel z nagraniem, który opublikowano 23 marca 1987 roku, szybko trafił na szczyty list przebojów w całej Europie. Na stronie B singla umieszczono wersję gospel „Let It Be”.
W nagraniu udział wzięli.
W chórkach wystąpili m.in.: The Alarm, John Altman, Rick Astley, Bananarama, Bucks Fizz, Errol Brown, The Christians, The Drifters, Go West, Holly Johnson, Cutting Crew, Drum Theatre, Frankie Goes to Hollywood, Gloria Hunniford, Imagination, Ruth Madoc, The New Seekers, Hazel O’Connor, Maxi Priest, Su Pollard, Suzi Quatro, Mandy Smith, Alvin Stardust, Edwin Starr, Steve Strange, Lizzie Tear, Bonnie Tyler.

</doc>
<doc id="1092510" url="https://pl.wikipedia.org/wiki?curid=1092510" title="Yağmur Sarıgül">
Yağmur Sarıgül

Yağmur Sarıgül (ur. 26 sierpnia 1979) jest tureckim muzykiem oraz autorem tekstów, członkiem grupy rockowej "maNga". Jest autorem m.in. piosenki "Açılış", "Kandırma Kendini" jak i "Kapanış". Gra na gitarze, pianinie oraz skrzypcach .

</doc>
<doc id="1092511" url="https://pl.wikipedia.org/wiki?curid=1092511" title="Skolopendra paskowana">
Skolopendra paskowana

Skolopendra paskowana ("Scolopendra cingulata") – gatunek skolopendry. Jest największą i najmasywniejszą skolopendrą zamieszkującą Europę. Dorosłe osobniki dochodzą nawet do 14 cm długości. Jest zwierzęciem nokturalnym i nie lubi ostrego światła, poluje w nocy. Gatunek ten pochodzi z umiarkowanie wilgotnego (75%), górzystego środowiska, temperatura optymalna to ok. 26 °C, Można je spotkać pod wszelakiego rodzaju skałami i kamieniami gdzie się kryją przed słońcem. Występuje wiele odmian barwnych, między innymi najpopularniejsza z pomarańczową głową, wraz ze szczękami, pomarańczowo-zielonym grzbiet i żółtymi nogami, poprzez głowę wraz z grzbietem oliwkowo-zielonej barwy przechodzącej w brąz ku końcowi tułowia, czułki niebieskie, zbudowane z 17-18 odcinków, z 6 pierwszymi połyskującymi, nogi żółte u podstaw, dalej zielonkawe. Spotykane są również odmiany z pomarańczowymi nogami.
Warunki naturalne.
"Scolopendra cingulata" jako jeden z niewielu gatunków skolopendr zamieszkuje Europę południową - wzgórza oraz góry Hiszpanii, Francji, Włoch, Grecji, a także Afryka płn. Praktycznie cały rejon śródziemnomorski, spotykana jest również w Afryce środkowej.

</doc>
<doc id="1092515" url="https://pl.wikipedia.org/wiki?curid=1092515" title="Heaven (album The Communards)">
Heaven (album The Communards)

Heaven – składankowy album duetu The Communards – Jimmy Somerville i Richard Coles – wydany w 1993 r., w 5 lat po rozwiązaniu zespołu przez wytwórnię Alex na CD, pod numerem katalogowym 550 093-2.

</doc>
<doc id="1092518" url="https://pl.wikipedia.org/wiki?curid=1092518" title="Abetimus">
Abetimus

Abetimus ("abetimus sodowy, LJP 394") – lek immunosupresyjny (ATC L04 AA 22) o działaniu immunomodulującym, który wywołuje tolerancję limfocytów B na natywny dwuniciowy DNA (dsDNA, z ang. "double-stranded DNA"). Składa się z czterech oligonukleotydów dsDNA, połączonych z glikolem polietylenowym, który nie ma działania immunogennego. Abetimus wiąże na drodze reakcji krzyżowej receptor powierzchniowy dla przeciwciał anty-nDNA na limfocytach B, co hamuje przekazanie drugiego sygnału i doprowadza do stanu anergii lub do apoptozy tych limfocytów. Lek otrzymał nazwę handlową "Riquent" i przeszedł etapie badań klinicznych w leczeniu toczniowego zapalenia nerek.
Abetimus został opracowany przez amerykańską firmę La Jolla Pharmaceutical Company, która w latach 2005-2006 wystąpiła o dopuszczenie do obrotu w USA i Europie. Jednak ostatecznie lek nie został nigdzie wprowadzony na rynek. 

</doc>
<doc id="1092520" url="https://pl.wikipedia.org/wiki?curid=1092520" title="Scolopendra dalmatica">
Scolopendra dalmatica

Scolopendra dalmatica – gatunek niewielkiej europejskiej skolopendry, zamieszkujący tereny Dalmacji. Dorosłe osobniki mogą mierzyć do 8 cm długości. Ciało w tonacji ciemnooliwkowej przechodzącej w stalowoszarą. Odnóża oraz czułki w kolorze niebieskim. Czułki zbudowane z 16 do 21 członów, z czego pierwsze 6 jest połyskujących.
Występowanie.
Chorwacja; Dalmacja. Biotop, w którym występuje to typowy krajobraz basenu Morza Śródziemnego – lasy oraz zarośla krzewiaste – makia.

</doc>
<doc id="1092532" url="https://pl.wikipedia.org/wiki?curid=1092532" title="Skolopendra olbrzymia">
Skolopendra olbrzymia

Skolopendra olbrzymia ("Scolopendra gigantea") – gatunek południowoamerykańskiego wija z rodzaju "Scolopendra". 
Gatunek opisany w 1758 roku. "S. gigantea" to prawdopodobnie największy gatunek skolopendry, osiąga przeciętnie 26 cm długości, a największe osobniki ponad 35 cm długości. Żyje przeciętnie około 10 lat.
Znana jest pod nazwą "Puerto Rican Giant Centiped"', ewentualnie "South American Giant Centipede". 
Zwierzę jaskrawo ubarwione: czerwona głowa oraz segment zagłowowy, czerwonawo-wiśniowe pozostałe segmenty, przy jednocześnie bardzo kontrastowych, jasnożółtych nogach. Rzadziej spotykana jest odmiana czarna, przypominająca trochę kolorystycznie bardzo ciemną "Scolopendra galapagoensis". Cechą szczególną tej skolopendry jest obecność małych kolców znajdujących się na początku drugich odcinków nóg krocznych (z ang. "femoral spurs") na kilku lub kilkunastu nogach z każdej strony. Jest to cecha spotykana jedynie u "Scolopendra gigantea". Jedynie u "S. galapagoensis" występują kolce na jednej, bądź maksymalnie dwóch nogach krocznych na stronę. Istotną cechą jest również liczba łysych (gładkich) członów anten w liczbie od 9 do 12, rzadko 8, na łącznie 17 członów. W ten sposób można odróżnić ją od "S. galapagoensis" oraz "S. viridicornis". Swego czasu powstało spore zamieszanie z podgatunkami skolopendry olbrzymiej, nieopisany gatunek skolopendry z Ekwadoru był uznawany jako podgatunek "S. gigantea robusta", albo "S. robusta". Jest to błąd zapoczątkowany przez pewnego autora książek terrarystycznych, który ową błędną, trójczłonową nazwę wprowadził. W rzeczywistości "S. robusta" jest gatunkiem rdzennie meksykańskim, który nie występuje w handlu, zaś nazwa "S. gigantea robusta" kiedyś istniała, ale okazała się synonimem "S. heros".
Występowanie.
Gatunek lasu deszczowego. Charakterystyczne dla skolopendry olbrzymiej lokalizacje to Wenezuela (stan Carabobo, miasto Valencia), Centralna oraz Południowa Ameryka. Została również zawleczona przez człowieka na Wyspy Dziewicze, Haiti, do Meksyku oraz Hondurasu. Istnieje również potwierdzony przypadek odkrycia osobnika w Indiach (praca "A taxonomic re-assessment of the centipede Scolopendra gigantea Linnaeus (Chilopoda: Scolopendridae) and confirmation of its occurrence in India" autorstwa Vinod Khanna and B.E. Yadav (1988); do pobrania z www.zoosprint.org). W związku z niszczeniem naturalnych środowisk można spotkać skolopendry w pobliżu ludzkich domostw, pod kamieniami, śmieciami, czy w stosach drewna. Ich naturalną porą żerowania jest noc, stąd pierwszym odruchem po znalezieniu się w promieniach słońca jest ucieczka w zacieniony zakamarek, a co za tym idzie niewielka interakcja z ludźmi.
Jadowitość.
Skolopendra jest zwierzęciem jadowitym. Silnie toksyczny jad zawiera acetylocholinę, histaminę, serotoninę i proteazy. Ukąszenia powodują śmierć u większości małych zwierząt, a dla człowieka są toksyczne. Poszkodowani doświadczają silnego bólu, obrzęku, gorączki i uczucia słabości. Zwykle jednak ukąszenia nie stanowią istotnego zagrożenia życia człowieka, poza przypadkami osób z alergiami na toksyny zawarte w jadzie. Istnieje jednak udokumentowany przypadek śmierci czteroletniego dziecka w Wenezueli, za której powód uważa się ukąszenie skolopendry olbrzymiej.
Rozmnażanie.
U skolopendry nie występuje wyraźny dymorfizm płciowy. Samce nie mają narządu kopulacyjnego, w związku z czym spermę składają na jedwabnych krążkach, którą to samica następnie przejmuje. Po złożeniu jaj samica opiekuje się potomstwem do momentu jego usamodzielnienia.
Hodowla.
"Scolopendra gigantea" jest gatunkiem trudno dostępnym w handlu. Ze względu na rozmiar, szybkość, agresywną naturę i jad polecane tylko zaawansowanym hodowcom. Niezbyt wdzięczny obiekt obserwacji: w terrarium większość czasu ukrywają się w substracie bądź w kryjówce.

</doc>
<doc id="1092538" url="https://pl.wikipedia.org/wiki?curid=1092538" title="Scolopendra galapagoensis">
Scolopendra galapagoensis

Scolopendra galapagoensis została opisana w 1889 roku, przez Bollman’a.
Istnieją pogłoski iż jest to największy gatunek na ziemi, większy nawet od "S. gigantea", jak na razie jest to jeden z wielu mitów, których nikt nie potwierdził, wymaga to jednak dokładniejszego zbadania i możliwe jest iż się okaże to stwierdzenie prawdą. Obecnie jest to gatunek bardzo ciężki do znalezienia w handlu oraz wyjątkowo drogi. Oraz jeden z najpiękniej ubarwionych, anteny pierwsze 4-7 członów mają stalowo-niebieskie, pozostałe są jasnopomarańczowe, a nawet czerwone, tak samo jak szczęki. Nogi kroczne od jasnożółtych do pomarańczowych. W ostatniej parze lub dwóch parach nóg pomarańczowy przechodzi w intensywną czerwień. Karapaks brunatny, boki z kolei niebieskie, z intensywnie pomarańczowo zaznaczonymi tchawkami. „Pancerz” jest koloru czarnego. Łatwo odróżnić ją od "S. gigantea" poprzez mniejszą liczbę łysych członów anten (tych leżących bardziej przygłowowo) oraz od "S. viridicornis" poprzez brak podłużnej, środkowej bruzdy na ostatnim tergicie (z niemieckiego ‘median kiel’). Podobnie jak wspomniana wcześniej "S. gigantea" posiada kilka małych kolców znajdujących się na początku drugich odcinków nóg krocznych (z ang. ‘femoral spurs’) na pierwszej, bardzo rzadko dwóch pierwszych nogach z każdej strony. W 1950 roku Bücherl odkrył i opisał podgatunek "Scolopendra gigantea weyrauchi", po dokładniejszym zbadaniu Shelley oraz Kiser orzekli, iż jest to synonim "Scolopendra galapagoensis".
Występowanie.
Gatunek lasu deszczowego. Charakterystyczne dla tej skolopendry lokalizacje to Ekwador, Wyspy Galapagos, północne Peru, zachodnie zbocza Andów, Wyspa Chatham.

</doc>
<doc id="1092547" url="https://pl.wikipedia.org/wiki?curid=1092547" title="Scolopendra hardwickei">
Scolopendra hardwickei

Scolopendra hardwickei – gatunek skolopendry z rodziny skolopendrowatych, pospolity na południu Półwyspu Indyjskiego, rzadko występuje na wyspach Nikobar i na Sumatrze. 
Gatunek został opisany przez George'a Newporta w połowie XIX w. Od tego czasu ostatni naukowy opis jej morfologii ukazał się w 1930 roku w dziele "Das Tierreich: Myriopoda. 2. Scolopendromorpha" autorstwa doktora Carla Grafa Attemsa. 
Gatunek wyjątkowo jaskrawo i kontrastowo ubarwiony – na zmianę czerwono-ciemnopomarańczowe i głęboko czarne segmenty z wyrazistą granicą między nimi, całości dopełniają ciemnopomarańczowe przechodzące w czerwień nogi, dwie ostatnie pary na końcach również ciemne. Dorosłe osobniki osiągają do 16 cm długości. Czułki liczą 17 lub 18 członów, z czego pierwsze 6–7 jest błyszczące.

</doc>
<doc id="1092549" url="https://pl.wikipedia.org/wiki?curid=1092549" title="Scolopendra oraniensis">
Scolopendra oraniensis

Scolopendra oraniensis – gatunek skolopendry z rodziny skolopendrowatych. Występuje w południowo-zachodniej Europie (typowe występowanie to lasy w basenie Morza Śródziemnego) południowo-zachodniej Azji oraz w północnej Afryce. Osiąga niewielkie rozmiary – maksymalnie 55 mm długości. Czułki złożone z 18–22 segmentów. Głowa pomarańczowa, pozostałe segmenty żółte, lub bardzo delikatnie żółte, słomkowe z wyraźnym ciemnym paskiem biegnącym pośrodku, wzdłuż całego ciała, nogi lekko zielonkawe, lub delikatnie błękitne.

</doc>
<doc id="1092551" url="https://pl.wikipedia.org/wiki?curid=1092551" title="Lanthir Lamath">
Lanthir Lamath

Lanthir Lamath (sin. "Wodospad ech" lub "Wodospad głosów ech") – wodospad ze stworzonej przez J.R.R. Tolkiena mitologii Śródziemia. Pojawia się w "Silmarillionie".
Znajdował się w Ossiriandzie. W jego pobliżu miał swój dom Dior Eluchíl, syn Berena i Lúthien, z żoną Nimloth. Tam też urodziły się ich dzieci: Elured, Elurín i Elwinga. Dior wraz z rodziną opuścił ten dom około 505 roku Pierwszej Ery, gdy przeniósł się do Doriath.

</doc>
<doc id="1092553" url="https://pl.wikipedia.org/wiki?curid=1092553" title="Powstanie na Ukrainie">
Powstanie na Ukrainie



</doc>
<doc id="1092556" url="https://pl.wikipedia.org/wiki?curid=1092556" title="Scolopendra multidens">
Scolopendra multidens

Scolopendra multidens – gatunek parecznika z rzędu skolopendrokształtnych i rodziny skolopendrowatych.
Taksonomia.
Gatunek ten opisany został po raz pierwszy w 1884 roku przez George'a Newporta. W 1903 Karl Kraepelin zredukował go do rangi podgatunku w obrębie "Scolopendra subspinipes" i tak był traktowany przez licznych późniejszych autorów. W 2007 Anatolij Szilejko zsynonimizował go nawet z podgatunkiem nominatywnym "S. s. subspinipes". W 2008 Chao Juilung wyniósł go z powrotem do rangi gatunku. Przypuszcza się, że jest najbliżej spokrewniony ze "Scolopendra dawydoffi".
Opis.
Głowa wraz z pierwszym tergitem intensywnie czerwona, pozostałe tergity w brązowawo-ciemnozielonych barwach, ostatnie tergity przechodzą w brąz, nogi koloru żółtego, dwie ostatnie pary w kolorze intensywnie pomarańczowym. Spotykamy również osobniki z czerwonymi nogami i ciemniejszym ciałem.
Czułki zbudowane są z 17 lub 18 członów i sięgają do czwartego tergitu. Wierzch sześciu nasadowych członów jest gładki. Bruzdy paramedialne ciągną się na tergitach od drugiego lub trzeciego do dwudziestego. Krótkie bruzdy paramedialne występują też w przednich 20–60% długości sternitów. Wyrostki koksopleuralne mają po 1–3 zęby wierzchołkowe i 1–2 przedwierzchołkowe. Odnóża kroczne pozbawione są ostróg na goleniach, natomiast do 19 pary włącznie mają ostrogi na stopach. Grube odnóża końcowe cechują się grzbietowo spłaszczonymi przedudziami, wyposażonymi w czarniawe kolce i wyrostek z 1–3 kolcami. Tergit segmentu odnóży końcowych nie ma szwów ani wgłębień. Samca charakteryzuje brak gonopodów jak i prącia.
Występowanie.
"Scolopendra multidens" występuje na Tajwanie, w Chinach (Junnan, Kuangsi, Hajnan i Hongkong), Wietnamie, na filipińskim Mindanao oraz indonezyjskiej Jawie. Niepewne dane pochodzą z północy indonezyjskiej części Nowej Gwinei.
Hodowla.
Zaleca się hodowanie w terrarium o podstawie 20×10 cm (dla dorosłego), z podłożem w postaci torfu lub włókna koksowego zmieszanego z piaskiem i wermikulitem, wyposażonym w kryjówkę i miskę z wodą. Wilgotność powinna wynosić od 60% do 80%, a temperatura 21–30°C z nocnymi spadkami do 18–20°C.

</doc>
<doc id="1092558" url="https://pl.wikipedia.org/wiki?curid=1092558" title="Communards. The Platinum Collection">
Communards. The Platinum Collection

Communards. The Platinum Collection – składankowy album duetu The Communards – Jimmy Somerville i Richard Coles – wydany w 2006 r., w 18 lat po rozwiązaniu zespołu, zawierająca największe przeboje tej brytyjskiej grupy pop-rockowej. Album wyprodukowała wytwórnia WEA International na CD, pod numerem katalogowym 113036.

</doc>
<doc id="1092559" url="https://pl.wikipedia.org/wiki?curid=1092559" title="Skolopendra zwyczajna">
Skolopendra zwyczajna

Skolopendra zwyczajna ("Scolopendra morsitans") – gatunek skolopendry. Została opisana przez Linneusza już w 1758 roku jako drugi gatunek, zaraz po "Scolopendra gigantea". Jest to gatunek kosmopolityczny, występujący prawie na wszystkich kontynentach, również synantropijny, w wiele lokalizacji zawleczony właśnie dzięki działalności człowieka. Jest niewielkim gatunkiem, dorosłe osobniki osiągają 8,5 do 13cm długości ciała. Z powodu tak szerokiego zasięgu występowania istnieje mnogość form i wariacji barwnych, jednak najczęściej spotykamy w handlu osobniki pod nazwą 'Egyptian Emerald Centipede', są to osobniki ze wschodniego Egiptu, na pierwszy rzut oka przypominające "S. cingulata". Nogi pomarańczowe lub żółte, głowa wraz z segmentem zagłowowym żółtawo-zielonkawa, podobnie pozostałe tergity, tylko że posiadają jeszcze czarne obwódki. Ostatnia para nóg w kolorze czerwonym. Liczba łysych członów anten jest dość znacznie zmienna, wynosi od 6 do 9, zazwyczaj mają jednak 9, łączna liczba wszystkich członów wynosi od 20 (rzadko 17-19) do 21 (rzadko 22-23) członów. Charakterystyczna dla tego gatunku jest budowa ostatniej pary nóg, możemy zaobserwować, szczególnie dobrze u samców podłużne rowki biegnące wzdłuż nóg, stanowiące jakoby przedłużenie bocznych krawędzi tergitów (zaczynają się one zazwyczaj przed a czasem na 18 tergicie).
Występowanie.
"Scolopendra morsitans" występuje na Antylach, w Południowej Ameryce, potwierdzony przypadek w Miami, USA, Południowej, Wschodniej, Zachodnia oraz Północna Afryka, Indie, Indonezja.
Podgatunki.
Wyróżnia się trzy podgatunki:

</doc>
<doc id="1092563" url="https://pl.wikipedia.org/wiki?curid=1092563" title="Scolopendra heros">
Scolopendra heros

Scolopendra heros – największa północnoamerykańska skolopendra, a także jedna z największych na świecie.
Charakterystyka.
Średnia długość ich ciała wynosi ok. 17cm, na wolności osiągają do 20cm, a w niewoli nawet więcej. Mają 21 lub 23 pary odnóży krocznych.
Wyróżniamy cztery podgatunki:
"Scolopendra heros heros" (Girard, 1953)
"Scolopendra heros castaneiceps" (Wood, 1862) – nazwa pochodzi od niemieckiego słowa 'kastanienbraun' co oznacza kolor kasztanowy. Kolor głowy, tergitu zagłowowego oraz kolejnego. Nogi lokomocyjne koloru żółtego, pozostałe tergity oliwkowozielone, po wylince pięknego niebieskiego koloru.
"Scolopendra heros arizonensis" (Kraepelin, 1903) – Głowa, tergit zagłowowy, oraz trzy ostatnie w ciemnych brązowawych tonacjach, pozostałe tergity pomarańczowoczerwone, żółte a nawet mogą być koloru słomkowego. Anteny oraz ostatnia, 21 para nóg żywo pomarańczowa.
"Scolopendra heros prismatica" (Cragin, 1885)
Czułki zbudowane z 24-26 odcinków, z czego od 4 do 6, a zazwyczaj 5 pierwszych jest połyskujące
Polowanie i dieta.
"S.heros" poluje głównie podczas nocy i żywi się bezkręgowcami oraz małymi kręgowcami, takimi jak gryzonie, gady, czy płazy. Zwierzę jest również zdolne do lekkiego wyskoku i schwytania nisko latających owadów.
Jad.
Jad "S.heros" jest podobny do jadu innych gatunków skolopendr, jest od nich natomiast znacznie silniejszy. Zawiera on takie składniki jak: serotonina, histamina, lipidy, białka (m.in. kardiotoksyny, enzymy takie jak hemolityczna fosolipaza A) oraz inne substancje. Jad zachowuje się jak cytolizyna tzn. uszkadza błony komórkowe i niszczy komórki. Jedna z toksyn zawartych w jadzie paraliżuje układ nerwowy ofiary (owadów) uniemożliwiając jej ucieczkę, podczas gdy inna z toksyn atakuje autonomiczny układ nerwowy kręgowców czyniąc je łatwiejszymi do pokonania. Skolopendra używa swojego jadu, aby obezwładnić ofiarę. Dokładne działanie jadu nie zostało w pełni zbadane z uwagi na ciężkości w pozyskaniu odpowiednich ilości toksyny oraz szybkie psucie się go w trakcie obróbki.
Ugryzienia "S.heros" są bardzo bolesne dla kręgowców. Szczur ugryziony przez "S.heros" w nogę wykazywał objawy dręczącego, rozdzierającego bólu oraz obrzękiem w miejscu ugryzienia. Zwierzę powróciło do pełnej sprawności po około 5h. Dla ludzi ugryzienia "S.heros" teoretycznie nie są niebezpieczne (nie ma potwierdzonych przypadków śmierci z powodu ugryzienia tych skolopendr), natomiast wywołują takie objawy jak: nudności, czy ból głowy. Rzadziej miejscowa martwica skóry. Niemniej jednak odnotowano przypadki powikłań i wystąpienia niewydolności nerek (z powodu rabdomiolizy), czy ataku serca.
Występowanie i nisza.
"S.heros" zamieszkuje tereny północnego Meksyku oraz południową część Stanów Zjednoczonych. Spotkać go można w następujących stanach: Nowy Meksyk, Arizona, Arkansas, Missouri i Luizjana.
Skolopendry te z uwagi na występowanie na pustyni Sonoran i innych suchych obszarach często określane są jako "Giant desert centipede", co z angielskiego znaczy "Wielka skolopendra pustynna".
Skolopendra podczas dnia zagrzebuje się w ziemi, czekając na nadejście nocy. Bywa, że spotyka się ją podczas chłodnych, pochmurnych dni.
Linki zewnętrzne.
http://www.terrarium.com.pl/zobacz/scolopendra-heros-938.html
https://www.youtube.com/watch?v=nWZMfPP34g8

</doc>
<doc id="1092564" url="https://pl.wikipedia.org/wiki?curid=1092564" title="Panieńskie Skały (Dolina Prądnika)">
Panieńskie Skały (Dolina Prądnika)

Panieńskie Skały – strome wapienne skały na wschodnich zboczach Doliny Prądnika w Ojcowskim Parku Narodowym. Znajdują się w środkowej części doliny, w wylocie bocznego Wąwozu Wrześnik. Naprzeciwko nich znajdują się Skały Kawalerskie, zaś w środku pomiędzy nimi samotna iglica skalna – Igła Deotymy. W skałach tych można dostrzec starsze poziomy dna potoku Prądnik. W otoczeniu skał rosną nasadzone brzozy ojcowskie, gatunek bardzo rzadki, znany z nielicznych stanowisk. U podnóża Panieńskich skał stoi willa „Pod Koroną”, w której niegdyś mieszkała poetka Jadwiga Łuszczewska, tu w Dolinie Prądnika czerpiąc natchnienie do swoich wierszy. W latach 1956-1959 w willi tej mieściła się dyrekcja Ojcowskiego Parku Narodowego.
Nazwę skał tłumaczy legenda. Według niej siostry klaryski z klasztoru w Zawichoście uciekały przed Tatarami do Grodziska. Tu w Dolinie Prądnika Tatarzy zaczęli ich doganiać. Broniąc się przed pohańbieniem i śmiercią, uprosiły Boga, by zamienił je w skały. Ich skamieniałe sylwetki mają zdobić do dzisiaj Dolinę Prądnika.
Dawniej w nieistniejącej już willi „Sybilla” u podnóża Panieńskich Skał istniał założony w 1855 r. przez lekarza Lucjana Kowalskiego zakład hydropatyczny „Sybilla”, zalążek późniejszego uzdrowiska w Ojcowie.

</doc>
<doc id="1092568" url="https://pl.wikipedia.org/wiki?curid=1092568" title="Live Facelift">
Live Facelift

Live Facelift – album wideo amerykańskiego zespołu muzycznego Alice in Chains, będący zapisem koncertu, który odbył się 22 grudnia 1990 w Moore Theatre w Seattle w stanie Waszyngton. Prócz utworów wykonanych na żywo, zawierał on również trzy teledyski – do kompozycji „We Die Young”, „Man in the Box” i „Sea of Sorrow”. Pierwotnie "Live Facelift" został wydany w formacie VHS i był dołączony – w limitowanym nakładzie 40 tys. kopii – jako darmowy dodatek do debiutanckiego albumu studyjnego "Facelift" (1990). W 2001 jego sprzedaż przekroczyła w Stanach Zjednoczonych próg 50 tys. egzemplarzy, dzięki czemu uzyskał od zrzeszenia amerykańskich wydawców muzyki Recording Industry Association of America (RIAA) certyfikat złotej płyty.
W 2016 i 2017 "Live Facelift" po raz pierwszy ukazał się w formacie winylowym w limitowanych nakładach 5 tys. i 1000 sztuk. Materiał był wzbogacony o wycięte fragmenty koncertu z pierwotnej wersji z 1991 oraz został poddany ponownemu masteringowi i miksowi.
Informacje.
Występ Alice in Chains z 22 grudnia 1990 w Moore Theatre w Seattle w stanie Waszyngton – reklamowany na plakatach jako „bożonarodzeniowe grzmotnięcie” – objął część materiału z debiutanckiego albumu studyjnego "Facelift" (1990). Setlista koncertowa była dłuższa, lecz nie wszystkie utwory zamieszczono w finalnej wersji na "Live Facelift". Wśród pominiętych kompozycji znalazły się: „We Die Young”, „I Can’t Remember”, „It Ain’t Like That”, „Sunshine”, „Confusion”, „I Know Somethin’ (‘Bout You)” oraz „Queen of the Rodeo”.
Koncert w reżyserii Josha Tafta – którego muzycy Alice in Chains poznali za pośrednictwem Stone’a Gossarda – zarejestrowano w kolorach czarno-białych. Miało to związek z niskim budżetem, wynoszącym od 14 do 16 tys. dolarów (była to jedna trzecia kwoty, za jaką zimą 1990 zrealizowano teledysk do singla „Man in the Box”), i w ocenie reżysera był „wyjątkowo niski dla sześciu kamer na żywo”. Taft uważał, że „wizualnie najbardziej sensowne było zrobienie czegoś mocno okrojonego, trochę ciężko wyglądającego i prostego”. Sprawująca funkcję producenta wykonawczego Lisanne Dutton z Motherland Productions podkreślała, że znaczne koszty pochłonęła technologia rozmazania obrazu. Spowodowane to było wizerunkiem kobiety w stroju topless namalowanej na korpusie gitary Jerry’ego Cantrella.
W roli supportu wystąpił zespół Pearl Jam, grający w owym czasie pod nazwą Mookie Blaylock.
Wydanie i promocja.
"Live Facelift" został opublikowany na kasecie VHS 30 lipca 1991. W jego skład weszło pięć utworów i trzy teledyski – do kompozycji „We Die Young”, „Man in the Box” i „Sea of Sorrow”. Produkcją wydawnictwa zajęła się Lisanne Dutton, fotografie wykonali Rick Gould (przód) i Rocky Schenck (tył), a za design był odpowiedzialny David Coleman. Zarządzająca zespołem Susan Silver, w wypowiedzi dla książki "" (2009), wspominała: „Oni [Alice in Chains] dostali się na poziom, gdzie mogli zagrać w Moore Theatre – czyli dla półtora tysiąca ludzi. Alice grali i to było niesamowite. Zostało to sfilmowane. Don Ienner wpadł na pomysł wydania tego materiału w ilości 40 tys. egzemplarzy z "Facelift" [1990], a zbiegło się to z czasem, gdy «Man in the Box» zaczął być emitowany w radiu”.
Aby zwiększyć zainteresowanie zespołem i nowym singlem „Man in the Box”, decyzją Dona Iennera – ówczesnego prezesa wytwórni Columbia, album "Facelift" został w 1991 wydany w specjalnym pakiecie wraz z dołączonym za darmo VHS "Live Facelift" w liczbie 40. tys. kopii.
Record Store Day.
25 listopada 2016 "Live Facelift" po raz pierwszy wydano na winylu z okazji Record Store Day, będącego częścią czarnego piątku. Ukazał się on w limitowanej liczbie 5 tys. kopii i zawierał dodatkowo utwór „It Ain’t Like That”, który wycięto z pierwotnej wersji. Materiał poddano ponownemu miksowi, wykonanemu przez Nicka Raskulinecza w Rock Falcon Studio w Nashville w stanie Tennessee, przy współpracy Nathana Yarborougha. Procesem masteringu zajął się Brian Gardner.
15 września 2017 zapis koncertu ukazał się na czerwonym winylu w limitowanej liczbie 1000 sztuk. Do każdego zakupionego egzemplarza był dołączony okolicznościowy plakat promujący, wzorowany na oryginale z 1990.
Odbiór.
Krytyczny.
Dziennikarz Greg Prato z AllMusic ocenił album na dwie gwiazdki w pięciostopniowej skali, argumentując: „Utwory wykonane w wersjach koncertowych doskonale ukazują niesamowitą energię prężnie rozwijającego się zespołu”. Mark Deming pisał na łamach „The New York Timesa”: „Ciężkie uderzenie alternatywnej grupy Alice in Chains, służy swoją mroczną muzyką z napędem na gitarze przed tłumem rodzinnego miasta”. 24 grudnia, dwa dni po koncercie, „The Seattle Times” opublikował relację z występu. Phil West nazwał w niej Alice in Chains mile widzianym wyjątkiem na tle ówczesnej sceny heavymetalowej, którą opisał jako „odzianych w spandex klaunów, wyrzucających gitarowe solówki z prędkością jednej mili na minutę dzięki sztuczkom ręcznym, a nie muzycznej sprawności”. West zwracał uwagę, że chociaż Alice in Chains posiada pewne spójne elementy z uznanymi wykonawcami hardrockowymi, to zespół ma więcej wspólnego z rockiem alternatywnym i lokalną sceną grunge’ową, niż z konwencjonalnym heavy metalem. Dziennikarz wyróżniał też różnorodny program koncertowy – od smutnego „Love, Hate, Love”, przypominającego pieśń żałobną w wykonaniu Soundgarden, przez chłopięcy funk rodem z „I Know Somethin’ (‘Bout You)”, po country-punkowy „Queen of the Rodeo”. West pozytywnie oceniał również śpiew Layne’a Staleya, porównując go do Roberta Planta, który – w jego ocenie – sprawił, że „wahania nastrojów były przekonujące”. Grę Cantrella opisał jako inteligentną. W podsumowaniu autor przyznał, że grupa Alice in Chains dała najbardziej interesujący koncert tego wieczora, znacznie lepszy od Mookie Blaylock oraz epizodycznego występu Chrisa Cornella i Matta Camerona.
Jordan Babula pisał za pośrednictwem „Teraz Rocka”: „Surowy, monofoniczny, ale kipiący energią materiał bez wątpienia maluje intrygujący portret kwartetu Staley–Cantrell–[Mike] Starr–[Sean] Kinney – formacji wciąż jeszcze młodej, ale już koncertowo ogarniętej i bez żadnych kompleksów pokazującej to, co miała wówczas najlepszego: mocarnego wokalistę, sprawnego drugiego wokalistę z potężną, «brudną» gitarą, precyzyjnego bębniarza uderzającego z siłą młota kowalskiego oraz szarpiący przeponę słuchacza bas”. Jako całość autor przyznał, że wydawnictwo jest „kapitalnym i ekscytującym materiałem”.
Komercyjny.
17 października 2001 "Live Facelift" uzyskał w Stanach Zjednoczonych certyfikat złotej płyty za sprzedaż 50 tys. egzemplarzy, przyznany przez zrzeszenie amerykańskich wydawców muzyki Recording Industry Association of America (RIAA). 17 grudnia 2016 uplasował się on na 8. pozycji w zestawieniu Tastemaker Albums, opracowywanego przez tygodnik „Billboard”. Tego samego dnia dotarł do 24. lokaty innego z notowań „Billboardu” – Top Hard Rock Albums.
Zestawienia.
W lipcu 1997 brytyjski tygodnik „Kerrang!” sklasyfikował występ zespołów Alice in Chains i Pearl Jam na 24. pozycji w rankingu „100 najlepszych koncertów w historii”.
Personel.
Opracowano na podstawie materiału źródłowego:
Alice in Chains
Produkcja
Oprawa graficzna
Management
Record Store Day 2016

</doc>
<doc id="1092569" url="https://pl.wikipedia.org/wiki?curid=1092569" title="Scolopendra hermosa">
Scolopendra hermosa

Scolopendra hermosa – niewielki (do 11 cm długości ciała) gatunek skolopendry występujący jedynie na terenie Peru.

</doc>
<doc id="1092571" url="https://pl.wikipedia.org/wiki?curid=1092571" title="Sołek">
Sołek



</doc>
<doc id="1092575" url="https://pl.wikipedia.org/wiki?curid=1092575" title="Scolopendra viridicornis">
Scolopendra viridicornis

Scolopendra viridicornis została opisana w 1844 roku, przez Newport'a. Jest to masywny i skrajnie rzadki gatunek pochodzący z Ameryki Południowej. Głowa oraz wszystkie tergity są czarne, podpalane na końcach na żółto, bocznie przechodząc w czerwień. Nogi żółte z ciemnozielonym paskowaniem, u ostatnich par żółć przechodzi w czerwień, prefemora terminalnych nóg koloru wiśniowego, dalsze odcinki czarno-żółte. Liczba łysych członów anten zazwyczaj wynosi cztery, ale zdarzają się osobniki nawet z siedmioma łysymi członami. Najbardziej charakterystyczną cechą, która pozwoli nam odróżnić "Scolopendra viridicornis" od innych podobnych gatunków jest podłużna, pośrodkowa bruzda na ostatnim tergicie, z niem. 'median kiel', w literaturze, jako cecha charakterystyczna pojawia się również znak litery 'W' na segmencie zagłowowym, jednak nie do końca wiadomo jak on miałby wyglądać. Długość maksymalna to 16cm.
Podgatunki.
Wyróżniamy dwa podgatunki, różniące się zasięgiem geograficznym:
Jad.
"Scolopendra viridicornis" jako jeden z niewielu gatunków skolopendr miał przebadany jad pod względem toksyczności; LD50 (mg/kg) dla myszy wynoszą odpowiednio:
domięśniowo - 12,5
dożylnie - 1,5
Autor: Bettini
Linki zewnętrzne.
http://www.terrarium.com.pl/zobacz/scolopendra-viridicornis-1140.html

</doc>
<doc id="1092579" url="https://pl.wikipedia.org/wiki?curid=1092579" title="Układ chrzęstny">
Układ chrzęstny



</doc>
<doc id="1092583" url="https://pl.wikipedia.org/wiki?curid=1092583" title="Scolopendra valida">
Scolopendra valida

Scolopendra valida – średniej wielkości gatunek skolopendry z rodziny skolopendrowatych, osiągający maksymalnie 16 cm długości ciała. Charakterystycznym dla tego gatunku jest występowanie półksiężycowatej bruzdy na segmencie zagłowowym. Jest to jedyny gatunek Starego Świata posiadający taką bruzdę, występującą poza nim jedynie u gatunków Nowego Świata. Kolorystyka zbliżona do "S. cingulata", jedynie kilka ostatnich segmentów odbiega od jej typowego ubarwienia, przechodzi w kierunku koloru pomarańczowego, charakterystyczna jest również terminalna para nóg, zdecydowanie grubsza niż u innych gatunków, od "S. cingulata" odróżnia ją zazwyczaj mniejsza liczba łysych członów czułków, od 4 do 6, przy czym częściej są tylko 4. Łącznie wszystkich członów może być 19 a nawet 27. 
Występowanie.
Gatunek spotykany na Wyspach Kanaryjskich, w Kamerunie, Sudanie, Etiopii, Syrii, na południu Półwyspu Arabskiego, w zachodnich Indiach, na południu Iranu oraz Iraku oraz w rejonie Zatoki Perskiej. Biotop, w którym występuje to typowy biotop basenu Morza Śródziemnego; roślinność to lasy i zarośla krzewiaste – makia.

</doc>
<doc id="1092585" url="https://pl.wikipedia.org/wiki?curid=1092585" title="Wadim Jewsiejew">
Wadim Jewsiejew

Wadim Walentinowicz Jewsiejew (, ur. 8 stycznia 1976 w Mytiszczi) – rosyjski piłkarz grający na pozycji prawego obrońcy oraz trener piłkarski.
Kariera klubowa.
Jewsiejew rozpoczął piłkarską karierę w klubie Spartak Mytiszczi wywodzącego się z jego rodzinnej miejscowości Mytiszczi. W 1993 roku wyjechał do Moskwy i został piłkarzem tamtejszego Spartaka Moskwa. W pierwszej drużynie zadebiutował jednak dopiero w 1996. Rozegrał wówczas 27 meczów, strzelił 2 gole i wywalczył swoje pierwsze trofeum w karierze – mistrzostwo Rosji. Zadebiutował też w Lidze Mistrzów. W 1997 roku Spartak z Wadimem w składzie powtórzył to osiągnięcie, a w 1998 roku zespół zdobył dubletu – mistrzostwa kraju i Pucharu Rosji. Jewsiejew nie grał jednak w podstawowym składzie, a w połowie sezonu został wypożyczony do Torpeda Moskwa. W kolejnych dwóch latach Jewsiejew ze Spartakiem osiągał kolejne sukcesy – w 1999, 2000, czyli następne dwa mistrzostwa Rosji. Dla Spartaka rozegrał 91 meczów i zdobył 5 goli.
W 2001 roku Jewsiejew przeszedł do lokalnego rywala Spartaka, Lokomotiwu Moskwa. Na początku nie miał jednak pewnego miejsca w składzie Lokomotiwu. W swoim pierwszym sezonie wywalczył Puchar Rosji oraz wicemistrzostwo kraju. W 2001 roku natomiast powtórzył oba osiągnięcia, a już w 2002 roku był podstawowym zawodnikiem moskiewskiego zespołu. Został wtedy po raz pierwszy w karierze mistrzem Rosji, a sukces odniósł także w rozgrywkach Lidze Mistrzów dochodząc z Lokomotiwem do drugiej fazy grupowej. W 2003 roku Lokomotiw był dopiero trzeci w lidze, a w 2004 roku najpierw uległ w 1/8 finału LM AS Monaco, a następnie wywalczył mistrzostwo. W 2005 roku oprócz Superpucharu Rosji Wadim zajął 3. miejsce w lidze, co powtórzył w 2006 roku. W Lokomotiwie wystąpił w 129 meczach i strzelił 16 bramek.
Na początku 2007 roku Jewsiejew zmienił barwy klubowe i trafił do grającego w Pierwszej Dywizji Torpeda, notując tym samym powrót do tego zespołu. Na drugim froncie spędził tylko pół roku i latem podpisał kontrakt z Saturnem Ramienskoje.
Kariera reprezentacyjna.
W reprezentacji Rosji Jewsiejew zadebiutował 31 marca 1999 roku w wygranym 6:1 meczu z Andorą, rozegranym w ramach kwalifikacji do Euro 2000. Cztery lata później został powołany przez Olega Romancewa do kadry na Euro 2004 w Portugalii. Wcześniej w barażach o udział w tym turnieju zdobył jedynego gola w dwumeczu z Walią. Na mistrzostwach był podstawowym zawodnikiem i wystąpił we wszystkich trzech spotkaniach grupowych: z Hiszpanią (0:1), Portugalią (0:2) i Grecją (2:1).

</doc>
<doc id="1092586" url="https://pl.wikipedia.org/wiki?curid=1092586" title="Scolopendra spinosissima">
Scolopendra spinosissima

Scolopendra spinosissima – gatunek dużej, azjatyckiej skolopendry, spotykany jedynie na Filipinach. Ubarwienie całego ciała wiśniowo-czerwonawe, z wyjątkiem czasem spotykanych osobników z ciemną głową oraz kilkoma pierwszymi segmentami. Liczba łysych członów czułków taka sama jak u "Scolopendra subspinipes" czyli 6 z łącznej liczby 19 członów. Zauważalna różnica między tymi dwoma gatunkami jest w budowie kolców na prefemurze ostatniej pary nóg, "Scolopendra spinosissima" ma je zdecydowanie masywniejsze i wyraźniej zaznaczone. 
Występowanie.
"Scolopendra spinosissima" jest endemitem występującym jedynie na Filipinach, odmiana czarnogłowa pochodzi z wyspy Negros, największej wyspy z archipelagu Visayan. Gatunek tropikalny, zamieszkuje deszczowe lasy, również często spotykany na terenach zurbanizowanych, gdzie łatwiej jest mu zdobyć pokarm oraz schronienie.

</doc>
<doc id="1092587" url="https://pl.wikipedia.org/wiki?curid=1092587" title="Bazie">
Bazie



</doc>
<doc id="1092588" url="https://pl.wikipedia.org/wiki?curid=1092588" title="Bazia">
Bazia



</doc>
<doc id="1092592" url="https://pl.wikipedia.org/wiki?curid=1092592" title="Scolopendra polymorpha">
Scolopendra polymorpha

Scolopendra polymorpha – północnoamerykański gatunek skolopendry z rodziny skolopendrowatych, osiągający 12–13 cm długości. Cechuje się wyjątkową różnorodnością pod względem ubarwienia (z łac. "poli" – wiele; "morpha" – odmiana). Czułki złożone zazwyczaj z 25–31 członów (zdarzają się osobniki z czułkami złożonymi z 21 członów), z czego 8–12, rzadko 7 jest łyse, pozostałe są porośnięte drobną szczeciną, co wpływa na barwę obydwóch rodzajów członów. 
Występowanie.
"Scolopendra polymorpha" zamieszkuje tereny półpustynne, suchsze, niż siedliska wybierane przez większość skolopendr. Często spotykane pod wszelakiego rodzaju szczątkami, gruzami; takimi jak deski, kłody, pniaki, stare materace, itp. Czasem można je spotkać w nagromadzonych i rozkładających się śmieciach. Zasięg jej występowania ogranicza się głównie do zachodnich stanów USA. "Scolopendra polymorpha" występuje na terenach stanów:
Kalifornia, Nevada, Arizona, Teksas oraz prawdopodobnie w niektórych otaczających je stanach. Prawdopodobnie również w Meksyku.

</doc>
<doc id="1092593" url="https://pl.wikipedia.org/wiki?curid=1092593" title="Onuris">
Onuris

Onuris () – w mitologii egipskiej grecka nazwa czczonego w górnoegipskim Tinis i dolnoegipskim Sebennytos boga Anhuret (Anhor, An-Her, Inher), o niejasno określonym charakterze i funkcjach.
Imię Inher oznacza „ten, który sprowadził Oddaloną” i odpowiada znaczeniu mitycznego przekazu, według którego sprowadził on słoneczne oko (które w gniewie opuściło Ra), choć jego osobowość zdaje się wtórnie podporządkowana tej legendzie. W tej roli może być jednak utożsamiany z Szu, małżonkiem Tefnut, czyli Oddalonej, na co wskazywałoby nadawane mu miano Onoris-Szu w czasach Nowego Państwa. Łączony jest również z bogiem Thotem z Panebes (odmiennym od hermopolitańskiego).
Towarzyszy mu mająca kształt lwicy bogini Mehit, również związana z okiem słonecznym przedstawianym w postaci lwa.
Inny aspekt wskazuje na jego wojowniczy charakter i pokrewieństwo z Horusem-wojownikiem jako pierwowzorem egipskich bogów wojowników. Poświadczają to jego pierwotne wyobrażenia jako człowieka z kilkoma (2-4) piórami na głowie i włócznią w ręku, przypuszczalnie będące uogólnionym wizerunkiem króla-łowcy, który jako Pan Bitwy pokonuje wrogów Ra. Z kolei przedstawiany na stelach w roli bóstwa opiekuńczego odpędzającego dzikie zwierzęta, bliski jest magicznym wyobrażeniom „Horusa na krokodylach” pełniącego podobną rolę.

</doc>
<doc id="1092594" url="https://pl.wikipedia.org/wiki?curid=1092594" title="Ibrahim (syn Mahometa)">
Ibrahim (syn Mahometa)

Ibrahim (arab. إبرهيم بن محمد, ur. 631, zm. 632) – syn proroka Mahometa i jego żony Marii Koptyjki (arab. مارية القبطية). Ojciec nadał mu imię Ibrahim ze względu na czczonego również w islamie patriarchę Abrahama. Niemowlęciem opiekowała się niańka o imieniu Umm Sajf, której według tradycji arabskiej Mahomet ofiarował kilka kóz, by odwdzięczyć się za mleko.
Ibrahim zmarł mając zaledwie 16 miesięcy.

</doc>
<doc id="1092598" url="https://pl.wikipedia.org/wiki?curid=1092598" title="Ośrodek Kulturalny Sołek">
Ośrodek Kulturalny Sołek

Ośrodek Kulturalny Sołek w Poznaniu znajduje się na Sołaczu przy ul. Pałuckiej 40. Nazwa ośrodka nawiązuje do dzielnicy, w której się znajduje; po staropolsku oznacza „młyn”.
Sołek został założony w 1999 przez Wielkopolskie Towarzystwo Edukacyjno-Kulturalne (WTEK). Na początku jego działalność ograniczała się do spotkań młodzieży i studentów przy ul. Urbanowskiej. W 2003 r. ośrodek przeniósł się do wynajmowanego budynku przy ul. Wołyńskiej 3. W obecnej siedzibie, przy ul. Pałuckiej 40, mieści się od jesieni 2009 r. Można tę datę uznać za przełomową w rozwoju skali i zakresu działalności Sołka.
Charakterystyka.
Jest ośrodkiem o charakterze katolickim, ukierunkowanym na pracę wśród młodzieży męskiej. Celem jest kształtowanie ludzi o szerokiej wiedzy i pogłębionej formacji wewnętrznej. Zajęcia prowadzone są w różnych grupach wiekowych – działa Klub, skupiający uczniów szkół podstawowych, gimnazjalistów i licealistów, ponadto odbywają się spotkania z cyklu Tematy Ciekawe (dotyczące zagadnień naukowych, sztuki, kultury zawodowej) z udziałem zaproszonych prelegentów, adresowane do studentów. Organizuje się zajęcia sportowe i wycieczki. Opiekę duchową nad ośrodkiem sprawuje prałatura personalna Opus Dei.
W Sołku regularnie odbywają się spotkania i dni skupienia, adresowane do licealistów, młodzieży akademickiej i mężczyzn pracujących. W ośrodku prowadzona jest też działalność charytatywna na zasadzie wolontariatu odbywanego w domach integracyjnych Fundacji Arka.
W ośrodku znajduje się czytelnia, kaplica, sala gimnastyczna, jak również kameralny akademik. W okresie wakacyjnym prowadzone są różnorodne kursy (np. języka angielskiego w Skępem czy obóz dla młodszych chłopców w Rudzie), obozy szkoleniowe i rekreacyjne, warsztaty robocze.
W ciągu roku w Sołku możliwy jest udział w rekolekcjach i dniach skupienia.
Ośrodek Sołek był jednym z głównych organizatorów poznańskiego Orszaku Trzech Króli w 2011 i 2012.

</doc>
<doc id="1092600" url="https://pl.wikipedia.org/wiki?curid=1092600" title="Scolopendra subspinipes">
Scolopendra subspinipes

Scolopendra subspinipes – gatunek parecznika z rzędu skolopendrokształtnych i rodziny skolopendrowatych, popularny w terrarystyce.
Taksonomia.
Gatunek ten opisany został po raz pierwszy w 1815 przez Williama Elforda Leacha. Wykazuje znaczną zmienność morfologiczną, wskutek czego doczekał się licznych synonimów. Jeszcze w XXI wieku wyróżniano w jego obrębie 8 podgatunków. "S. s. mutilans" i "S. s. gastroforeata" zostały zsynonimizowane z podgatunkiem nominatywnym w pracach z lat 2001–2010. W 2012 Christian Kronmüller zsynonimizował z nim również podgatunki "S. s. piceoflava" i "S. s. fulgurans" , a czterem innym nadał status osobnych gatunków tak, że obecnie nie wyróżnia się żadnych podgatunków w obrębie "S. subspinipes". 
Opis.
Według Attemsa skolopendra ta osiąga do 15 cm długości ciała, natomiast źródła terrarystyczne wymieniają wymiary do 20 cm, a nawet ponad 27 cm. Ubarwienie jest bardzo zmienne. Głowa jest pozbawiona przedniej bruzdy poprzecznej ("sulcus transversalis"). Czułki zbudowane są z 18 lub 19 członów, ale wyjątkowo ich liczba może być większa lub wynosić 17. Od połowy członu czwartego do końca szóstego występuje rzadkie owłosienie. Liczba zębów na "coxosterna" wynosi od 4 do 9, przy czym zwykle jest ich 5 lub 6. Tułów ma na sternitach od drugiego do dziewiętnastego (rzadziej do dwudziestego) po dwie bruzdy paramedialne, a tergity od piątego do szesnastego są obrzeżone. Bruzdy paramedialne tergitów zaczynają się zwykle od trzeciego, ale mogą się też zaczynać od drugiego lub dalszego. Wyrostki koksopleuralne występują w liczbie od jednego do trzech. Odnóża kroczne mają po dwie ostrogi dodatkowe, a dwudziesta ich para wyposażona jest zwykle w ostrogi stóp. Przedudzie odnóży końcowych ma 1–3 kolce brzuszno-boczne, 1–2 środkowe, 1–3 grzbietowo-środkowe i 1–5 czubków na wyrostku. 
Występowanie.
Pierwotnie "S. subspinipes" występowała tylko w rejonach tropikalnych i subtropikalnych Azji, ale została zawleczona również w inne rejony. Współcześnie występuje w Indonezji, Singapurze, Malezji, Tajlandii, Laosie, Wietnamie, Hongkongu, Chinach, na Filipinach, w Japonii, Rosji, Indiach, na Andamanach, Nikobarach, Sri Lance, Madagaskarze, Seszelach, Reunionie, Mauritiusie, Zanzibarze, Wyspach Świętego Tomasza i Książęca, Wybrzeżu Kości Słoniowej, w Liberii, Południowej Afryce, Australii, Oceanii (w tym na Hawajach), Ameryce Centralnej, na Karaibach, Bermudach, w Kolumbii, Gujanie, Surinamie, Gujanie Francuskiej i Brazylii.
Jad.
LD50 dla kg myszy wynosi 60 mg domięśniowo i 2,35 mg dożylnie. Efekty ukąszenia u ludzi zwykle są miejscowe, obejmując ból, zaczerwienienie, obrzęk i powierzchowną martwicę. Znany jest tylko jeden przypadek śmiertelny – siedmiolatka ukąszona w głowę na Filipinach. Jest to jednocześnie jedyny potwierdzony przypadek śmierci człowieka w wyniku ukąszenia skolopendry.
Hodowla.
Ze względu na dużą różnorodność ubarwienia należy do najpopularniejszych skolopendr w terrarystyce. W terrarium zaleca się utrzymywanie wilgotności od 60% do 80% lub 85% i temperatury 22–28°C z nocnymi spadkami do 18–22°C. Jako podłoże stosować można torf odkwaszony lub kokosowy, ewentualnie zmieszany z piaskiem, a jego głębokość powinna wynosić około 10 cm. Niezjedzony pokarm należy usuwać następnego dnia. Samice rodzą młode po 2–3 miesiącach od zaplemnienia i opiekują się nimi przez pewien czas. Później należy je rozdzielić ze względu na ryzyko kanibalizmu. Gatunek jest szybki, agresywny i nie zaleca się brania go w ręce.

</doc>
<doc id="1092602" url="https://pl.wikipedia.org/wiki?curid=1092602" title="Szkoła Podstawowa i Liceum Sióstr Zmartwychwstanek w Warszawie">
Szkoła Podstawowa i Liceum Sióstr Zmartwychwstanek w Warszawie

Szkoła Podstawowa i Liceum Sióstr Zmartwychwstanek – prywatna szkoła na Żoliborzu w Warszawie, założona w 1919.
Opis.
Szkoła znajduje się w budynku z 1930 r. znanym w powstaniu warszawskim jako Twierdza Zmartwychwstanek. 
W nowym kompleksie szkolnym istniało początkowo seminarium, przedszkole, szkoła powszechna, gimnazjum (najpierw ośmioletnie, a potem czteroletnie) oraz dwuletnie liceum ogólnokształcące. Liczba uczennic wszystkich szkół żoliborskich w latach trzydziestych sięgała ok. 800 osób, a w bardzo dobrze wyposażonym internacie mieszkało ok. 100 dziewcząt.
W 1949 r. zlikwidowano szkołę powszechną. W wyniku reformy oświaty w 1999 r. przy liceum powstało Prywatne Gimnazjum Sióstr Zmartwychwstanek. Od roku szkolnego 2006/2007 do szkoły zaczęto do przyjmować chłopców. W roku 2015 przywrócono nauczanie na poziomie szkoły podstawowej. 
Godłem szkoły jest szarotka. Patronką szkół podstawowych jest błogosławiona siostra Alicja Kotowska, a patronką liceum jest matka Jadwiga Borzęcka.

</doc>
<doc id="1092608" url="https://pl.wikipedia.org/wiki?curid=1092608" title="Smakosz 2">
Smakosz 2

Smakosz 2 (tytuł oryg. "Jeepers Creepers 2") − film fabularny z 2003 roku, sequel horroru Victora Salvy z roku 2001 (patrz: "Smakosz"), wyprodukowany wykonawczo przez Francisa Forda Coppolę.
Fabuła.
Początek.
Na początku filmu przedstawiona została geneza Smakosza. Widz dowiaduje się, że tajemnicza postać pojawia się co 23 lata wiosną na 23 dni, by się posilić. Okazuje się również, że przedstawiony dzień jest 22 dniem tragicznego okresu.
Rozwinięcie.
Młodszy syn farmera Taggarta zostaje porwany przez tajemniczą postać, wyglądem przypominającą zmutowanego nietoperza. Zrozpaczony ojciec z pomocą drugiego syna przygotowują się na złapanie tajemniczego stwora. Kolejnego, 23 dnia na odludnej szosie psuje się autokar, którym ze stanowego konkursu koszykarskiego wraca grupa sportowców i cheerleaderek. Młodzi ludzie i ich opiekuni zaczynają ginąć, jednak nikt nie wie, kto jest sprawcą zamieszania. Prawda okazuje się oszałamiająca, bowiem nastoletni sportowcy mają służyć za posiłek mitycznemu Smakoszowi. Tymczasem przygotowani farmerzy wyruszają w poszukiwania syna i mordercy. W międzyczasie dowiadują się z radia, że przez pożar kościoła w miejscowości Poho odkryto zwłoki ponad 300 ciał pozszywanych ze sobą, niemających wnętrzności, a niekiedy i kończyn (świadczy to o tym, iż wydarzenia w "Smakoszu 2" dzieją się następnego dnia po zakończeniu akcji w "Smakoszu"). Wkrótce trafiają na trop autobusu. Stwór chcąc zabić swoje ofiary dwukrotnie trafia w pułapkę przygotowaną przez mężczyznę i za każdym razem udaje mu się z niej uciec. W rezultacie, Smakosz uderzając w samochód traci nogę, jednak próbuje ją odzyskać pożerając pewnego chłopaka. Nie udaje mu się to, ponieważ farmer zdążył go zabić. Następnie mężczyzna wielokrotnie rani go ostrym sztyletem. Ponieważ był już ranek, czas Smakosza się skończył i musiał on zasnąć na kolejne 23 lata. Młoda cheerleaderka powiedziała, że on jeszcze powróci. Wiedziała to, ponieważ wcześniej zemdlała i miała wizję, w której pewien nieznany dla niej chłopak (Darry Jenner - z poprzedniej części filmu) powiedział jej o wszystkim.
Zakończenie.
Grupka trzech młodych ludzi przyjeżdża na farmę, w której można zobaczyć zmutowanego nietoperza. W stodole spotykają farmera Taggarta, który siedzi i obserwuje swoją zdobycz. Opowiada nastolatkom, że złapał go 23 lata temu. Młodzi ludzie wypytują go czy na coś czeka, a ten mówi im, że jeszcze „tylko trzy dni. Plus-minus dwa dni” (widz może się domyślić, że za te dwa-trzy dni Smakosz znów się przebudzi po 23 latach snu).
Box office.
W Stanach Zjednoczonych film zarobił 35 667 218 dolarów amerykańskich. Na całym świecie zainkasował łącznie 63 102 666 dolarów, niewiele więcej niż pierwszy film z serii.
Kontynuacja.
W marcu 2006 została potwierdzona informacja, że powstanie trzecia część filmu o oryginalnym tytule: "Jeepers Creepers 3: Cathedral". Fabuła będzie się opierać na wydarzeniach, które działy się 23 lat po wydarzeniach w pierwszym i drugim filmie. Trish Jenner jest matką nastoletniego syna, Darry'ego (od imienia brata, którego straciła 23 lat temu). Pewnej nocy doznaje koszmaru, w którym zobaczyła, że jej syna spotka ten sam los, jaki spotkał jej brata. Zdecydowana temu zapobiec, Trish, która jest teraz bogatą i wpływową kobietą, wyrusza z Jackiem Taggart Juniorem (Luke Edwards) i jego ojcem Jackiem Taggart Seniorem w poszukiwaniu Smakosza, by go unicestwić raz na zawsze.
Dnia 9 lutego 2011, Victor Salva rozmawiał z Francisem Fordem Coppolą o filmie. Salva zasugerował, że scenariusz może prowadzić do serialu, zamiast trzeciego filmu, jak pierwotnie planowano. Jednak podjęto decyzję o wykonaniu filmu, do którego scenariusz już dawno został napisany. Premiera filmu planowana jest na 2018 rok.
Kontynuacja (prequel) zatytułowana ""Smakosz 3" (ang. "Jeepers Creepers 3") ostatecznie miała premierę 26 września 2017 roku. Przedstawia historię tuż po wydarzeniach znanych z filmu "Smakosz" (ang. "Jeepers Creepers"") a jej scena końcowa jest wstępem do części drugiej.

</doc>
<doc id="1092610" url="https://pl.wikipedia.org/wiki?curid=1092610" title="Ryszard Michalski (informatyk)">
Ryszard Michalski (informatyk)

Ryszard S. Michalski (ur. 1937, zm. 20 września 2007) – polsko-amerykański informatyk, członek zagraniczny PAN, założyciel i wieloletni dyrektor Laboratorium Uczenia Maszynowego na Uniwersytecie im. George’a Masona w USA, współpracownik zagraniczny Instytutu Informatyki PAN.
Po obronie doktoratu w 1971 r. wyjechał na stałe do USA. Zajmował się algorytmami upraszczania funkcji logicznych, logicznymi reprezentacjami wiedzy, był jednym z pionierów uczenia się maszyn, między innymi był twórcą tablicy logicznej typu Marquanda-Veitcha oraz algorytmu AQ – przybliżonego rozwiązywania problemu pokrycia.
Był współzałożycielem czasopisma naukowego "Machine Learning", autorem książek i publikacji naukowych.

</doc>
<doc id="1092619" url="https://pl.wikipedia.org/wiki?curid=1092619" title="Adrian Kowalówka">
Adrian Kowalówka

Adrian Kowalówka (ur. 7 grudnia 1983 w Oświęcimiu) – polski hokeista, reprezentant Polski.
Brat Sebastiana (ur. 1986) i Roberta (ur. 1993). Wszyscy trzej to wychowankowie Unii Oświęcim; do 2015 wszyscy trzej byli zawodnikami Cracovii. Ich ojciec Ryszard Kowalówka został działaczem hokejowym w Unii Oświęcim.
Kariera.
Absolwent NLO SMS PZHL Sosnowiec z 2002. Od lipca do listopada 2015 ponownie zawodnik Zagłębia. Od listopada 2015 zawodnik Naprzodu Janów. Od maja do października 2016 zawodnik Polonii Bytom. Od listopada 2016 ponownie zawodnik Zagłębia. W sierpniu 2017 był zawodnikiem Tauron GKS Katowice. Później występował w barwach Unii Oświęcim, a po sezonie 2018/2019 zakończył karierę.
W trakcie kariery zawodniczej zyskał przydomek "Kowal".

</doc>
<doc id="1092629" url="https://pl.wikipedia.org/wiki?curid=1092629" title="Ulica Henryka Sienkiewicza w Jaworznie">
Ulica Henryka Sienkiewicza w Jaworznie

Ulica Henryka Sienkiewicza (zwana również "Kocią") − deptak i główna ulica handlowa w ścisłym centrum Jaworzna. Rozciąga się od Rynku Głównego oraz skrzyżowania ulic: Pocztowej i ks. Stojałowskiego, aż do ulicy Grunwaldzkiej.

</doc>
<doc id="1092631" url="https://pl.wikipedia.org/wiki?curid=1092631" title="Abraham z Armenii">
Abraham z Armenii

Abraham z Armenii (zm. V wiek) – ormiański kapłan, uczeń Męczenników Leontyńskich.
Był poddawany długim torturom, następnie został jednak uwolniony. Aż do śmierci był eremitą. Czczony jako święty w Kościele ormiańskim. Wspomnienie przypada 20 grudnia.

</doc>
<doc id="1092632" url="https://pl.wikipedia.org/wiki?curid=1092632" title="Super Mario World (serial animowany)">
Super Mario World (serial animowany)

Super Mario World – amerykańsko-japońsko-chińsko-kanadyjski serial animowany na podstawie gry "Super Mario World" na Super Nintendo Entertainment System.
Wersja polska.
Wersja VHS.
W 1993 roku, Mercury Entertainment wydało wszystkie odcinki jako „Super Mario World fantastyczny świat braci Super Mario”, na dwóch kasetach, w wersji z angielskim dubbingiem i polskim lektorem, którym był Mirosław Utta.
Wersja telewizyjna.
Po raz pierwszy w Polsce pojawił się 5 listopada 2012 r. na kanale KidsCo z dubbingiem w formie serialu „Kapitan N i nowe przygody braci Mario”, gdzie, podobnie jak podczas oryginalnej emisji w USA, leciał w półgodzinnym bloku z trzecim sezonem serialu Kapitan N. Serial był jednak wcześniej dostępny w Polsce na wydaniu VHS z lektorem w latach 90.

</doc>
<doc id="1092633" url="https://pl.wikipedia.org/wiki?curid=1092633" title="Mathieu Amalric">
Mathieu Amalric

Mathieu Amalric (ur. 25 października 1965 w Neuilly-sur-Seine) – francuski aktor, scenarzysta i reżyser filmowy.
Życiorys.
Wczesne lata.
Urodził się w Neuilly-sur-Seine, Hauts-de-Seine jako syn pary dziennikarskiej. Jego matka, pochodząca z Polski Żydówka Nicole Zand – była krytykiem literackim „Le Monde”, a ojciec Jacques Amalric pracował jako felietonista dla francuskiej gazety „Le Monde” i „Libération”.
Kariera.
Jego debiutem kinowym był występ w dramacie kryminalnym "Ulubieńcy Księżyca" ("Les Favoris de la lune", 1984). Rola Paula Dedalusa w komediodramacie "Moje życie seksualne..." ("Comment je me suis disputé... (ma vie sexuelle)", 1996) znalazła uznanie w oczach krytyków i została uhonorowana nagrodą Césara. Za postać Sebastiena w czarnej komedii "Le Journal du séducteur" (1996) był nominowany do nagrody Prix Michel Simon na festiwalu filmowym w St. Denis. Kreacja utalentowanego muzyka Ismaëla Vuillarda, byłego kochanka właścicielki galerii sztuki w komediodramacie "Królowie i królowa" ("Rois et reine", 2004) z Catherine Deneuve przyniosła mu nagrody: Césara, Étoile d'Or i Lumiere Award.
Za drugoplanową postać Louisa w dramacie historycznym "Monachium" ("Munich",2005) z udziałem Erica Bany i Daniela Craiga odebrał nagrodę National Society of Film Critics Award. W dramacie biograficznym Julianem Schnabelem "Motyl i skafander" ("Le Scaphandre et le papillon", 2007) z Emmanuelle Seigner zagrał Jeana-Dominique Bauby, redaktora francuskiego „Elle”, który w wieku 43 lat zostaje sparaliżowany w wyniku udaru i do komunikowania się z bliskimi może posługiwać się jedynie lewym okiem.
W 2018 jego film "Barbara" nominowany był do Cezara w kategorii najlepszy film, a także najlepszy reżyser i w 6 innych kategoriach. Jeanne Balibar, odtwórczyni głównej roli kobiecej, zdobyła nagrodę dla najlepszej aktorki.
Życie prywatne.
Od 1996 był związany z Jeanne Balibar, z którą ma dwóch synów – Antoine (ur. 1997) i Pierre’a (ur. 1999). Jednak w 2003 doszło do separacji i rozwodu.

</doc>
<doc id="1092635" url="https://pl.wikipedia.org/wiki?curid=1092635" title="Bałtika Kaliningrad">
Bałtika Kaliningrad

Bałtika Kaliningrad () – rosyjski klub piłkarski z siedzibą w Kaliningradzie, grający w rozgrywkach Pierwyj diwizion (drugi poziom rozgrywkowy).
Historia.
Klub został założony 23 sierpnia 1954 roku jako Piszczewik Kaliningrad. Pod taką nazwą występował do 1958 i wtedy przemianowano go na Bałtikę.
W 1957 zespół zaczął występować w lidze ZSRR. W latach 1957-1965 grał w B-klasie, w latach 1966-1970 w A-klasie w grupie 2, a w latach 1971-1991 w drugiej lidze ZSRR. Największym osiągnięciem było wygranie regionalnego grupowego turnieju w 1984 roku.
Po rozpadzie ZSRR Bałtika przystąpiła do rozgrywek rosyjskiej Drugiej Dywizji i dzięki wygraniu jej awansowała do Pierwszej Dywizji. W 1993 roku zajęła 4. miejsce, a w 1994 roku - 3. W 1995 awansowała do Wyższej Dywizji. W 1996 roku osiągnęła największy sukces w historii klubu - 7. miejsce w ekstraklasie rosyjskiej. W 1998 roku Bałtika spadła z ligi notując w niej trzysezonowy pobyt. W 1998 roku występowała w Pucharze Intertoto dochodząc do 3. rundy rozgrywek.
Od tego czasu Bałtika występuje w Pierwszej Dywizji. Wyjątkiem są lata 2002 i 2005, które spędziła w Drugiej Dywizji. Pobyt w niższej klasie w obu przypadkach trwał tylko rok.

</doc>
<doc id="1092637" url="https://pl.wikipedia.org/wiki?curid=1092637" title="Baltika Kaliningrad">
Baltika Kaliningrad



</doc>
<doc id="1092643" url="https://pl.wikipedia.org/wiki?curid=1092643" title="Bośnia i Hercegowina na Zimowych Igrzyskach Olimpijskich 2006">
Bośnia i Hercegowina na Zimowych Igrzyskach Olimpijskich 2006

Bośnię i Hercegowinę na Zimowych Igrzyskach Olimpijskich 2006 reprezentowało 6 zawodników.

</doc>
<doc id="1092646" url="https://pl.wikipedia.org/wiki?curid=1092646" title="Al Santos">
Al Santos

Alfredo Luis Santos, znany jako Al Santos (ur. 13 lipca 1976 na Long Island w stanie Nowy Jork) – amerykański aktor i model.
Życiorys.
Wczesne lata.
Urodził się na nowojorskim Long Island w rodzinie pochodzenia hiszpańskiego, portugalskiego i irlandzkiego jako syn Nancy Santos. Ma czwórkę rodzeństwa – dwie siostry i dwóch braci, Chrisa (ur. 21 maja 1978) i Patricka. Przez pięć lat uczęszczał do CUNY Hunter College na Manhattanie. Początkowo myślał o karierze lekarza lub fizyka. Z powodu swojej pasji do nauk ścisłych, przez lata studiował na kilku uniwersytetach w Nowym Jorku, zanim ponownie zdecydował się na aktorstwo. Uczył się aktorstwa pod kiernkiem Penny Templeton, Nikolaja Gusowa i Ivany Chubbuck w NYU Film i Hunter Cuny College Film.
Kariera.
W latach 1991-2002 pracował jako model. Mając piętnaście lat podpisał kontrakt z Ford Modeling Agency. Był twarzą Versace. Reklamował odzież tak znanych projektantów jak Giorgio Armani, Gianni Versace, Valentino, Dolce &amp; Gabbana, Levi’s, Lee, Wrangler czy Abercrombie &amp; Fitch. Brał również udział w spotach reklamowych, w tym Pringles (2002). Był na okładkach magazynów takich jak „Seventeen”, „YM”, „Teen Vogue”, „American Fitness” i „Elle”. W 2001 został uznany za „Człowieka roku Cosmopolitan”; w nadchodzących dniach Howard Stern i Regis Philbin naśmiewali się z jego tytułu podczas swoich występów.
Wystąpił w roli studenta-sportowca Scotta w filmie "Santa Monica Boulevard" (2001) u boku Scotta Wolfa. Na małym ekranie zadebiutował w roli Johnny’ego Bishopa w sitcomie wytwórni Warner Bros. "Grosse Pointe" (2000–2001) z Williamem Ragsdale. Rozpoznawalność przyniosła mu rola Dantego Belasco, zawodnika szkolnej drużyny koszykarskiej w horrorze "Smakosz 2" ("Jeepers Creepers II", 2003). W sitcomie stacji The WB "Do usług" ("The Help", 2004), którego reżyserią zajął się Ron Leavitt, zaangażowano go do roli Olliego, szofera romansującego z córką zamożnej Arlene Ridgeway (Brenda Strong). Serial nie spotkał się jednak z pozytywnym przyjęciem i z powodu niskiej oglądalności po jednym miesiącu został zdjęty z ekranu. 
Grywał w horrorach: "Mustang Sally" (2006) z Elizabeth Daily, "Lost Signal" (2007) i "Killer Movie" (2008). Był mechanikiem w biograficznym dramacie kryminalnym Ridleya Scotta "Amerykański gangster" (2007) u boku Russella Crowe i Denzela Washingtona.

</doc>
<doc id="1092648" url="https://pl.wikipedia.org/wiki?curid=1092648" title="US Open 2001 (gra pojedyncza kobiet)">
US Open 2001 (gra pojedyncza kobiet)



</doc>
<doc id="1092651" url="https://pl.wikipedia.org/wiki?curid=1092651" title="Abraham i towarzysze">
Abraham i towarzysze

Abraham i towarzysze, grupa męczenników chrześcijańskich czczonych w Kościele koptyjskim 3 sierpnia.
Imiona pozostałych męczenników to: Etnus, Akrates, Jakub oraz Jan.

</doc>
<doc id="1092653" url="https://pl.wikipedia.org/wiki?curid=1092653" title="Piotr Morzkowski">
Piotr Morzkowski

Piotr Morzkowski, Piotr Morszkowski, Petrus Morscovius (ur. w latach 70. XVI wieku, zm. po 1646) – działacz reformacyjny, duchowny braci polskich, autor "Agendy" – dzieła ustanawiającego organizację Kościoła braci polskich.
Życiorys.
Urodził się w zamożnej rodzinie szlacheckiej herbu Ślepowron z Morszkowa (dawniej Morzków). Zdobył wszechstronne wykształcenie. Nie wiadomo, kiedy przyjął wiarę braci polskich, lecz wkrótce zaliczano go do wybitnych działaczy tego ruchu. W 1611, podczas synodu w Rakowie, razem z Walentym Smalcem napisał projekt unii wyznaniowej z mennonitami, jednak propozycja ta została odrzucona w 1613 jako niewykonalna. W 1619 nauczał katechizmu w zborze w Lachowiczach, w 1625 został ordynowany duchownym tego zboru. W 1634 objął stanowisko duchownego w Kisielinie, a w końcu w najważniejszym ośrodku ariańskim w Rakowie, gdzie mianowano go "ministrem zboru" (był następcą Jonasza Szlichtynga).
Od 1646 na zlecenie zboru w Daszowie zaczął pisać swoje najważniejsze dzieło "Agenda" (lub "Ustrój kościelny"), które zostało wydane dopiero w 1745 w Lipsku i Frankfurcie. Dzieło składa się z 3 ksiąg, które opisują demokratyczny ustrój Kościoła oraz podają uzasadnienie takiego ustroju, opartego na przesłaniu "Biblii". Dalsze losy Morzkowskiego nie są znane, przypuszczalnie opuścił Raków po 1638, kiedy wygnano stamtąd braci polskich.

</doc>
<doc id="1092669" url="https://pl.wikipedia.org/wiki?curid=1092669" title="Kalendarium toruńskie">
Kalendarium toruńskie



</doc>
<doc id="1092670" url="https://pl.wikipedia.org/wiki?curid=1092670" title="Taniec z gwiazdami (Najpiękniejsze tańce)">
Taniec z gwiazdami (Najpiękniejsze tańce)



</doc>
<doc id="1092671" url="https://pl.wikipedia.org/wiki?curid=1092671" title="Teksańska masakra piłą mechaniczną 2">
Teksańska masakra piłą mechaniczną 2

Teksańska masakra piłą mechaniczną 2 (ang. "The Texas Chainsaw Massacre 2") – sequel horroru Tobe’a Hoopera z 1986 roku. W głównej roli obsadzono Dennisa Hoppera.
Zarys fabularny.
Po dwunastu latach od wydarzeń przedstawionych w części pierwszej filmu śledztwo w sprawie morderstw przyjaciół i brata Sally Hardesty zostaje umorzone, pomimo iż na teksańskiej prowincji nadal dochodzi do tajemniczych zaginięć ludzi. Tymczasem dziennikarka radiowa Vantia Brock rejestruje podczas swojej audycji zgon dwójki nastolatków. Do sprawy Sawyerów powraca niestrudzony szeryf Lefty, natomiast naraża się psychopatycznej rodzinie, emitując nagrania z morderstwa w radio.

</doc>
<doc id="1092677" url="https://pl.wikipedia.org/wiki?curid=1092677" title="Konstytucja Chińskiej Republiki Ludowej">
Konstytucja Chińskiej Republiki Ludowej

Konstytucja Chińskiej Republiki Ludowej (chin.upr. 中华人民共和国宪法, pinyin: Zhōnghuá Rénmín Gònghéguó Xiànfǎ) – podstawa i najwyższy akt prawny systemu prawnego Chińskiej Republiki Ludowej. Obecnie obowiązująca wersja konstytucji została uchwalona przez Ogólnochińskie Zgromadzenie Przedstawicieli Ludowych 4 grudnia 1982 roku. Uzupełniają ją cztery nowelizacje z 12 kwietnia 1988, 29 marca 1993, 15 marca 1999 oraz 14 marca 2004.
Historia konstytucji ChRL.
Wspólny program Ludowej Politycznej Rady Konsultatywnej Chin z 1949.
Pierwszym dokumentem o charakterze tymczasowej ustawy zasadniczej był wspólny program Ludowej Politycznej Rady Konsultatywnej Chin, przyjęty podczas I sesji tego organu w Pekinie w dniach 21–30 września 1949 i wszedł w życie wraz z utworzeniem ChRL 1 października 1949. Wprowadzała ona w kraju ustrój socjalistyczny, oparty na dyktaturze proletariatu i centralizmie demokratycznym. Najwyższym organem władzy państwowej ustanowiona została Centralna Ludowa Rada Rządowa, której podlegały m.in. siły zbrojne i sądownictwo. Funkcje parlamentu pełniła Ludowa Polityczna Konferencja Konsultatywna Chin.
Konstytucja z 20 września 1954.
W styczniu 1953 Centralna Ludowa Rada Rządowa rozpoczęła prace nad projektem konstytucji ChRL. 14 czerwca 1954 ogłoszono jej ostateczny projekt. W okresie pomiędzy majem a sierpniem 1954 w drodze wielostopniowych wyborów utworzono nowy parlament – Ogólnochińskie Zgromadzenie Przedstawicieli Ludowych, które na swojej pierwszej sesji 20 września 1954 przyjęło proponowany projekt konstytucji.
Konstytucja z 1954 sankcjonowała przewodnią rolę KPCh i sojusz z ZSRR i innymi państwami socjalistycznymi. Najwyższym organem władzy państwowej stało się OZPL, a zwłaszcza jego Stały Komitet. Utworzone zostało także stanowisko Przewodniczącego ChRL.
Konstytucja wprowadzała także formalną niezawisłość sądów, wykluczając je spod władzy zgromadzeń ludowych.
Postanowienia konstytucji stały się jednak bardzo szybko jedynie prawami spisanymi na papierze, co uwidoczniła już kampania przeciwko prawicowcom w latach 1957–1958. Po rozpoczęciu w 1966 rewolucji kulturalnej konstytucja stała się fikcją prawną.
Konstytucja z 1975.
W czerwcu 1970 Mao Zedong powołał Komisję Konstytucyjną (na której czele sam stanął), która miała przygotować projekt nowej konstytucji. Projekt był już gotowy i został zatwierdzony już we wrześniu tego samego roku. Zawirowania polityczne na szczytach władzy (eliminacja Lin Biao) spowodowały jednak opóźnienie prac nad nową konstytucją. W sierpniu 1973 KC KPCh ogłosił nowy projekt konstytucji. Dla formalnego jej zatwierdzenia zwołano w lipcu 1974, po raz pierwszy od 9 lat, OZPL. Konstytucja została ostatecznie przyjęta na plenum KC KPCh w dniach 8–10 stycznia 1975. Preambuła nowej konstytucji zawierała typowe slogany rewolucji kulturalnej, m.in. „zaostrzenie walki klas”, „bezwzględną rozprawę” z politycznymi przeciwnikami Mao i wezwanie do „obrony przed agresją” USA i ZSRR. Konstytucja wprowadzała szerokie kompetencje armii, której podporządkowano wewnętrzne siły bezpieczeństwa i uprawniono do walki z „działalnością wywrotową”. Wprowadzono komitety rewolucyjne, mające być terenowymi organami władzy wykonawczej oraz system zarządzanych przez państwo komun ludowych. Zniesione zostało stanowisko Przewodniczącego ChRL i drastycznie ograniczono kompetencje OZPL i jego członków (m.in. odbierając im immunitet i prawo składania interpelacji). Konstytucja sankcjonowała totalitarny system maoistowski. Znosiła prokuratury, powierzając ich funkcje organom służby bezpieczeństwa. Zniesiono jawność rozpraw sądowych, prawo oskarżonego do obrony, niezawisłość sądów i równość wobec prawa. Konstytucja wprowadzała również prawo do strajków, które "de facto" miało być usankcjonowaniem prawnym działań hunwejbinów.
Konstytucja z 5 marca 1978.
Po śmierci Mao Zedonga i aresztowaniu bandy czworga, w 1977 przystąpiono niezwłocznie do opracowywania projektu nowej konstytucji, która została przyjęta przez OZPL 5 marca 1978.
Konstytucja z 1978 była wyrazem linii politycznej reprezentowanej przez Hua Guofenga. Nie wprowadzała zasadniczo żadnych istotnych zmian, ograniczając się do wycięcia propagandowych sformułowań, m.in. z preambuły. Przywrócono niektóre postanowienia konstytucji z 1954, jak zasady poszanowania praw obywatelskich. Nie przywrócono jednak stanowiska Przewodniczącego ChRL czy kompetencji odebranych OZPL w 1975.
Przywrócone zostały prokuratury i niezawisłość sądów, jednak nie zrezygnowano ze zdobyczy rewolucji kulturalnej – komitetów rewolucyjnych, zarządzanych przez państwo komun ludowych i prawa do strajku. Konstytucja z 1978 przekazała kontrolę nad armią Przewodniczącemu KC KPCh.
Wraz z dojściem Deng Xiaopinga do władzy wprowadzono do konstytucji dwie nowelizacje (w 1979 i 1980), które m.in. znosiły komitety rewolucyjne. 28 kwietnia 1980 opublikowano projekt nowej konstytucji, którą w ogromnym stopniu oparto na konstytucji z 1954.
Konstytucja Chińskiej Republiki Ludowej.
Obecnie obowiązująca konstytucja została uchwalona przez V sesję OZPL dnia 4 grudnia 1982.
Składa się z 5 części:
Obowiązuje do dnia dzisiejszego, wraz z pięcioma nowelizacjami:
Nowelizacja z 12 kwietnia 1988.
Przyjęta w 1988 nowelizacja uznała sektor prywatny za „uzupełnienie gospodarki opartej na systemie własności publicznej”. Dopuściła także możliwość obrotu prawem użytkowania gruntów.
Nowelizacja z 29 marca 1993.
Nowelizacja z 1993 wprowadziła do preambuły konstytucji zapis o „reformach i otwarciu” i „socjalizmie o chińskiej specyfice”. Stwierdzono także, że Chiny „znajdują się w początkowej fazie budowy socjalizmu”.
Nowelizacja ta odegrała niezwykle ważną rolę w rozwoju chińskiej gospodarki, gdyż wykreślała z konstytucji zapis o gospodarce planowej, zastępując ją „socjalistyczną gospodarką rynkową”. Zdjęto także obowiązek realizowania przez podmioty gospodarcze państwowych planów gospodarczych. Komuny i spółdzielnie ludowe zostały wyłączone z bezpośredniego zarządzania przez państwo i zorganizowane na zasadzie odpowiedzialności kontraktowej.
W preambule znalazł się również nowy zapis o „wielopartyjnym systemie współpracy i konsultacji” pod przewodnictwem KPCh.
Nowelizacja z 15 marca 1999.
Przyjęta w 1999 nowelizacja wprowadziła teorię Deng Xiaopinga jako ideologiczny drogowskaz dla partii i państwa. Stwierdzono w niej także, że budowa socjalizmu „będzie trwała przez długi czas”. Sektor prywatny przestał być „uzupełnieniem” gospodarki i stał się jej „ważną częścią składową”, wprowadzono też możliwość „różnych form własności”.
Po raz pierwszy znalazł się w konstytucji zapis o tym, że ChRL jest państwem prawa. Wykreślono też zapis o zwalczaniu przez państwo „działalności kontrrewolucyjnej”, zastępując go „działalnością zagrażającą bezpieczeństwu państwa”.
Nowelizacja z 14 marca 2004.
Nowelizacja z 2004 wprowadziła jako nowy drogowskaz ideologiczny Zasadę Trzech Reprezentacji i zapis o budowie „cywilizacji materialnej, politycznej i duchowej”. Wprowadzono konstytucyjną gwarancję nienaruszalności własności prywatnej i odszkodowań za mienie przejęte przez państwo. Przewiduje również stworzenie systemu zabezpieczenia społecznego. Do konstytucji wpisano zapis o obronie praw człowieka. Wprowadzono również poprawkę, która po 55 latach usankcjonowała "Marsz Ochotników" jako hymn państwowy.
Postanowienia ogólne.
Chińska Republika Ludowa jest socjalistycznym państwem prawa opartym na systemie demokratycznej dyktatury ludowej. Przewodnią rolę pełni Komunistyczna Partia Chin, która realizuje koncepcje socjalizmu o chińskiej specyfice i socjalistycznej modernizacji.
ChRL jest wielonarodowym państwem unitarnym, gwarantującym mniejszościom prawa do autonomii oraz rozwoju własnej kultury i języka. Konstytucja zabrania jakiejkolwiek dyskryminacji.
Postanowienie ogólne stwierdzają, że Tajwan jest nieodłączną częścią ChRL.
Suwerenem jest lud, który sprawuje władzę poprzez swoich przedstawicieli.
Podstawą ustroju gospodarczego jest socjalistyczna gospodarka rynkowa, podlegająca kontroli państwa. Zasoby naturalne i grunty są własnością państwa. Zakazany jest obrót prawem własności gruntów, dopuszczalny jest jedynie obrót prawem do ich użytkowania.
Konstytucja nakłada na państwo obowiązek ochrony środowiska, utrzymywania porządku publicznego i kontrolę urodzeń.
Konstytucja nakłada na władze obowiązek upowszechniania standardowego języka mandaryńskiego, jednak nie reguluje kwestii języka urzędowego.
W Chinach nie istnieje sądowa kontrola konstytucyjności prawa.

</doc>
<doc id="1092678" url="https://pl.wikipedia.org/wiki?curid=1092678" title="Hyrrokkin">
Hyrrokkin

W mitologii nordyckiej, Hyrrokkin (również w niektórych źródłach Hyrrokken) to imię gigantki. Pojawia się w Gylfaginning Snorriego Sturlusona, w związku ze śmiercią Baldura. Podczas pogrzebu Baldura jego żona, Nanna, umarła z żalu i została położona obok męża na pogrzebowym stosie, by dołączyć do niego w krainie umarłych, Hel. Hringhorni - drakkar Baldura - jako największy statek miał posłużyć im do pogrzebu, jednak żaden z bogów nie był na tyle silny by go zepchnąć na wodę.
Wtedy bogowie poprosili o pomoc Hyrrokkin z Jotunheimu. Gigantka przybyła na gigantycznym wilku, mającym żmije za wodze, którego w Asgardzie musiało pilnować aż czterech wojowników (berserków). Hyrrokkin używając swojej siły zsunęła statek do wody jednym pchnięciem, ale jej ruch był tak mocny, że spowodowała trzęsienie ziemi i pożary. Rozwścieczyło to Thora, który chwycił młot i chciał rozłupać jej czaszkę, jednak pozostali bogowie go powstrzymali.

</doc>
<doc id="1092681" url="https://pl.wikipedia.org/wiki?curid=1092681" title="Eric Nenninger">
Eric Nenninger

Eric Nenniger (ur. 19 listopada 1978 w Saint Louis w stanie Missouri, USA) – amerykański aktor filmowy i telewizyjny.
Wystąpił w lubianych przez widownię serialach telewizyjnych, jak "Ostry dyżur", "Z Archiwum X", "Zwariowany świat Malcolma", "" oraz "JAG – Wojskowe Biuro Śledcze", a także w popularnym horrorze "Smakosz 2" (2003).
Mąż Angel Parker.

</doc>
<doc id="1092684" url="https://pl.wikipedia.org/wiki?curid=1092684" title="Marie-Gayanay Mikaelian">
Marie-Gayanay Mikaelian



</doc>
<doc id="1092685" url="https://pl.wikipedia.org/wiki?curid=1092685" title="Droga wojewódzka nr 206">
Droga wojewódzka nr 206

Droga wojewódzka nr 206 (DW206) – droga wojewódzka w woj. zachodniopomorskim i woj. pomorskim o długości 60 km łącząca Koszalin z miastem Polanów, następnie z drogą nr 20 w Miastku. 
Droga przebiega przez Koszalin (miasto na prawach powiatu), powiat koszaliński (gminy: Sianów i Polanów) i powiat bytowski (gmina: Miastko) w woj. pomorskim. Podlega pod miasto Koszalin (6,5 km), pod Rejon Dróg Wojewódzkich Koszalin (36 km) jako droga klasy G, pod RDW Lębork (17,6 km).

</doc>
<doc id="1092687" url="https://pl.wikipedia.org/wiki?curid=1092687" title="DW206">
DW206



</doc>
<doc id="1092688" url="https://pl.wikipedia.org/wiki?curid=1092688" title="Lata">
Lata



</doc>
<doc id="1092690" url="https://pl.wikipedia.org/wiki?curid=1092690" title="Naczelni wodzowie wojsk polskich Księstwa Warszawskiego">
Naczelni wodzowie wojsk polskich Księstwa Warszawskiego

Naczelni wodzowie wojsk polskich Księstwa Warszawskiego 

</doc>
<doc id="1092696" url="https://pl.wikipedia.org/wiki?curid=1092696" title="Start Otwock">
Start Otwock

OKS „Start" Otwock – klub sportowy założony w 1924 roku w Otwocku. Męska drużyna piłkarska gra obecnie w A klasie. Powstały w 2014 roku zespół kobiecy występował w III lidze kobiet, ale po zakończeniu sezonu 2016/2017 został rozwiązany. Klub ma również sekcję podnoszenia ciężarów (przez pewien okres działała ona pod nazwą Ekopak Jatne Start Otwock), która zdobyła drużynowe Mistrzostwo Polski w tej dyscyplinie (2006 i 2008). Zawodnikami mistrzowskiego zespołu byli m.in. Szymon Kołecki, Marcin Dołęga, Robert Dołęga i Grzegorz Kleszcz. Istnieje także odnosząca sukcesy sekcja lekkoatletyczna. Należeli do niej m.in. Roman Kwiatkowski, Mateusz Wyszomirski oraz Rafał Korc – brązowy medalista Igrzysk Paraolimpijskich w Londynie, mistrz świata i Europy, rekordzista świata w biegu na 1500 m; a wychowanką klubu jest również mistrzyni Europy w pchnięciu kulą – Paulina Guba. Dawniej funkcjonowały również sekcje tenisa, judo i karate oraz sekcja biegów na orientację, której zawodnicy zdobyli Drużynowe Mistrzostwo Polski w 1979 roku.
Historia.
Lata 1924 – 1939.
W drugiej połowie września 1924 roku z inicjatywy uczniów Miejskiego Gimnazjum Koedukacyjnego w Otwocku powstał Otwocki Klub Sportowy. Początkowo działalność sportowa klubu to działalność tylko drużyny piłkarskiej. Niezarejestrowana jeszcze w WOZPN drużyna OKS-u rozgrywała mecze z drużynami reprezentującymi zbliżony poziom sportowy: "Wisłą" z Miedzeszyna, "Askolą" z Warszawy, "Spartą" (w 1925 r. fuzja ze Startem), "Gwiazdą" z Otwocka i Żydowskim Klubem Sportowym "Hakoah". Po uzyskaniu zgody od starosty powiatowego w 1930 roku Start uczestniczył w rozgrywkach WOZPN. W 1930 roku drużyna OKS-u grała w klasie "C". W 1934 r. awansowała do klasy "B", a w 1937 r. odniosła największy w tamtym okresie sukces awansując do klasy "A" (odpowiednik dzisiejszej III ligi, w 1937 roku w WOZPN powstała bowiem Liga Okręgowa, której mistrz walczył o I Ligę, analogicznie więc z Klasy A można było awansować do Ligi Okręgowej – zaplecza I Ligi /źródło: Robert Gawkowski, Encyklopedia klubów sportowych Warszawy /). Start grał w niej tylko jeden sezon, wracając do Klasy B. Jeszcze przed wojną 14 czerwca 1936 roku oddano do użytku stadion sportowy, który otrzymał imię Józefa Piłsudskiego (dziś nosi imię Tadeusza Ślusarskiego).
Lata 1939 – 1997.
W czasie II wojny światowej, mimo zakazu dotyczącego uprawiania sportu w zrzeszeniach, drużyna uczestniczyła w Konspiracyjnych Rozgrywkach WOZPN. Za jednorazową zgodą okupanta OKS rozegrał jednak mecz z drużyną złożoną z żołnierzy Wehrmachtu. Spotkanie zostało jednak przerwane po awanturze wywołanej ostrym faulem Polaka na Niemcu.
Po zakończeniu wojny klub reaktywował działalność drużyny piłki nożnej (1946 r.) Kolejne lata to trudny okres dla piłkarzy. Brak zainteresowania Federacji "Kolejarz", do której należał klub, powoduje zanikanie sekcji. 19 lutego 1964 r. na Walnym Zgromadzeniu OKS-u zrezygnowano z przynależności do Federacji "Kolejarz" i wstąpiono do Zrzeszenia Sportowego "Start". Dzięki temu nastąpiła renowacja istniejącej już bazy sportowej. W latach 1956-1971 (do czasu przebudowy) stadion Startu mógł pomieścić 10 tys. widzów. Nieprzerwanie działała sekcja piłki nożnej, która z różnym powodzeniem kontynuowała grę na ligowych boiskach.
Lata 1997 – 2006.
W sezonie rozgrywkowym 1997/1998 drużyna OKS-u nie wykorzystała szansy awansu do IV ligi i zajęła 4. miejsce w rozgrywkach. Następne lata to gra ze zmiennym powodzeniem w klasie "A"(1999-2000) i lidze okręgowej (2000-2003). W sezonie 1998/1999 na szczeblu warszawskim OKS zakwalifikował się do ćwierćfinału, gdzie przegrał z Gwardią Warszawa (III liga). Sezon 2003/2004 to gra w V lidze grupa południe (V liga mazowiecka) i zakończenie rozgrywek na 8. miejscu. Nie udało się piłkarzom Startu wywalczyć awansu do IV ligi również w sezonie 2004/2005, mimo iż po rundzie jesiennej zajmowali 2. miejsce w lidze. Słabo rozpoczęta wiosna przyczyniła się do zajęcia 5. miejsca w lidze na koniec sezonu. Sezon 2005/2006 to następny rok w V lidze. Rundę jesienną otwocczanie zakończyli na pierwszym miejscu. Niestety po raz kolejny słabiej spisywali się wiosną. Nastąpiła zmiana trenera i powoli drużyna OKS-u zaczęła odnosić sukcesy. Awans nie był pewny jednak do samego końca – zdecydował o nim mecz z Koroną Góra Kalwaria. Ostatecznie po skromnie wygranym meczu (1:0) awans do IV ligi stał się faktem.
Lata 2007 – 2010.
Nadejście sezonu 2006/2007 było początkiem największych sukcesów w historii OKS-u. Do klubu trafił trener Cezary Moleda (były szkoleniowiec m.in. Polonii Warszawa), który sprowadził do klubu takich piłkarzy jak: Dariusz Dźwigała, Igor Gołaszewski, Jarosław Mazurkiewicz czy Adam Warszawski.
W sezonie 2006/2007 OKS w rozgrywanym w Otwocku finale rozgrywek Pucharu Polski na szczeblu regionalnym uległ Zniczowi Pruszków po rzutach karnych 4:3 (w regulaminowym czasie było 2:2 po golach Adama Warszawskiego i Christiana Okafora-Agu dla Startu oraz Roberta Lewandowskiego i Igora Lewczuka dla Znicza) jednocześnie awansując do szczebla centralnego. W rundzie wstępnej pokonał Orlęta Radzyń Podlaski 3:2 i awansował do I rundy Pucharu Polski. Następnie sensacyjnie pokonał pierwszoligową Polonię Bytom w doliczonym czasie 2:1. W rezultacie awansował do 1/16 finału, gdzie przegrał 0:1 z Łódzkim Klubem Sportowym. 26 grudnia nowym trenerem klubu został Dariusz Dźwigała.
W sezonie 2007/2008 po wygraniu IV ligi mazowieckiej (królem strzelców rozgrywek został napastnik Startu Nigeryjczyk Christian Okafor-Agu) i późniejszym zwycięstwie w barażach nad Stalą Niewiadów (1:2 i 2:0) zespół awansował do nowej II ligi (grupa wschodnia). Przez początkową część sezonu zespół utrzymywał pozycję lidera, jednak po rundzie jesiennej zajmował trzecie miejsce. W rundzie wiosennej ekipa Dariusza Dźwigały utrzymała tę lokatę i zakwalifikowała się do barażów o awans do I ligi. Zmierzyła się w nich z drużyną GKS-u Jastrzębie. W pierwszym meczu Start zremisował u siebie 1:1 z gośćmi ze Śląska. W drugim przegrał jednak na wyjeździe 0:1 i nie osiągnął promocji do wyższej klasy rozgrywkowej.
W sezonie 2009/2010 OKS awansował aż do 1/8 finału Pucharu Polski. Najpierw w rundzie przedwstępnej Start pokonał na wyjeździe po dogrywce Stal Poniatowa 4:3. Potem w rundzie wstępnej zwyciężył lokalnego rywala Mazur Karczew 1:0 (także grając na wyjeździe). 26 sierpnia 2009 w 1/32 finału Remes Pucharu Polski Start pokonał w Otwocku Podbeskidzie Bielsko-Biała 2:1 po golach Wojciecha Wociala oraz byłego piłkarza bielszczan Christiana Luke Uzomy. W następnej rundzie Start trafił na Łódzki KS. Dzięki bramkom Nerijusa Radžiusa (samobójczej), Adama Warszawskiego (z ok. 35 metrów) i Piotra Sobótki OKS wygrał z klubem z Łodzi 3:2. Oznaczało to awans do 1/8 finału Pucharu Polski, a więc największy sukces w historii klubu. 6 października 2009 po losowaniu par 1/8 finału okazało się, iż w następnej rundzie przeciwnikiem otwocczan będzie Ruch Chorzów. 28 października Start przegrał z „Niebieskimi” 0:1 i odpadł z dalszych rozgrywek. Mecz z Ruchem był pierwszym w historii Otwocka, z którego transmisję na żywo przeprowadziła telewizja (była nią TVP Sport). Również w lidze piłkarze klubu grali bardzo dobrze. Do ostatniej kolejki mieli szansę na awans do I ligi. Jednakże remis z Kolejarzem Stróże spowodował, że piłkarze Dariusza Dźwigały zakończyli sezon na piątej pozycji. Sezon 2010/2011 nie ułożył się po myśli piłkarzy Startu. W rundzie rewanżowej zespół wygrał zaledwie jedno spotkanie i zajął ostatnią pozycję w tabeli na koniec rozgrywek, co skutkowało spadkiem do III ligi, a z posadą szkoleniowca pożegnał się Dariusz Dźwigała.
Od 2011.
Latem 2011 drużynę objął Marcin Rzeszotek, a kadrę pierwszego zespołu stanowili w znacznej części młodzi piłkarze, grający wcześniej w zespole rezerw. W sezonie 2011/2012 Start występował w III lidze. 19 sierpnia 2011 roku tragicznie, w wieku 31 lat zmarł trener otwocczan Marcin Rzeszotek. Schedę po nim przejął Jacek Cyzio, ale zespół pod jego wodzą spisywał się tak słabo, że na koniec roku znalazł się w strefie spadkowej i zarząd podjął decyzję o zmianie szkoleniowca. Nowym opiekunem Startu został Maciej Kędziorek. Zespół pod jego wodzą fantastycznie rozpoczął rundę wiosenną. Pierwsze cztery mecze w 2012 roku piłkarze Startu rozstrzygnęli na swoją korzyść i szybko wydostali się ze strefy spadkowej, do której nie powrócili już nawet na chwilę. Ostatecznie sezon zakończyli na szóstym miejscu zdobywając 43 punkty. Kolejne rozgrywki nie były dla podopiecznych Macieja Kędziorka zbyt udane, gdyż zakończyli je dopiero na dwunastej pozycji. 9 września 2013 nowym szkoleniowcem piłkarzy Startu został Marek Końko, pod którego wodzą zespół zajął dziewiątą lokatę w tabeli. Po zakończeniu rundy jesiennej sezonu 2014/2015 Końko zastąpił Dariusza Dźwigałę na stanowisku szkoleniowca Polonii Warszawa. Grającym trenerem Startu został Bartosz Bobrowski. Otwocczanie zajęli przedostatnie miejsce w tabeli, jednak wobec wycofania się z rozgrywek Pogonii II Siedlce oraz nieprzyznaniu licencji WKS-owi Wieluń i Omedze Kleszczów, utrzymali się w lidze.
Kolejny sezon zakończył się upadkiem klubu. Na początku października trenera Bartosza Bobrowskiego zastąpił Piotr Zasada, który z końcem rundy jesiennej zrezygnował z pracy w Starcie z powodów osobistych. Klub w tym czasie borykał się z problemami finansowymi i długo nie wiadomo było, czy przystąpi do rundy wiosennej III ligi. Otwocka Rada Miasta nie przyznała klubowi dofinansowania na sport zawodowy, a jedynie wsparcie finansowe dla drużyn młodzieżowych. Mimo tego, drużyna wznowiła rozgrywki. Od wiosny 2016 Start prowadzony był przez Anetę Gójską i Dawida Bułkę.
W sezonie 2016/2017 Start grał w IV lidze seniorów, w grupie południowej. Zespół prowadził Michał Słupski. W rundzie jesiennej drużyna z Otwocka wygrała na wyjeździe 2:0 z LKS-em Promna. Pozostałe 16 spotkań żółto-czarni przegrali, a mecz z Błonianką Błonie oddali walkowerem. Przed rundą wiosenną klub wycofał się z rozgrywek, a jego wyniki zostały anulowane.
Seniorska drużyna ponownie została zgłoszona do rozgrywek w kolejnym sezonie. Udział w A klasie był spadkiem do najniższej ligi w historii klubu. Otwocki zespół nigdy wcześniej nie występował na siódmym poziomie rozgrywkowym. Od 2016 roku drużynę prowadził Michał Słupski, którego przed sezonem 2019/2020 zastąpił Piotr Okoński.

</doc>
<doc id="1092708" url="https://pl.wikipedia.org/wiki?curid=1092708" title="Osiedle Kochanowskiego (Toruń)">
Osiedle Kochanowskiego (Toruń)

Osiedle Kochanowskiego - jedno z prawobrzeżnych osiedli Torunia. Fragment najefektowniejszej i najbardziej bogatej w zabytki, obok Starówki, dzielnicy miasta. 
Osiedle jest częścią dzielnicy Bydgoskie Przedmieście.
Pochodzenie nazwy osiedla.
Nazwę nadano w czasie rozbudowy osiedla w okresie międzywojennym, inspirowane patriotycznymi pobudkami promowania znanych polskich artystów i ludzi kultury.
Historia.
Najwcześniejsze ślady bytności człowieka na tym obszarze sięgają neolitu - przy ul. Mickiewicza odkryto ślady kultury pucharów lejkowatych. W tamtym okresie osiedle miało charakter podmiejskich rezydencji oraz rozległych ogrodów.
W XIX wieku Osiedle Kochanowskiego stało się placem intensywnej zabudowy, dla przeżywającego rozkwit Torunia, któremu brakowało terenów pod inwestycje w ciasnej zabudowie średniowiecznej Starówki. 
W roku 1884 na zachodnim skraju dzielnicy powstały koszary ułanów. Na przełom XIX i XX w. przypada gwałtowny rozwój budownictwa mieszkaniowego - powstała m.in.: zabudowa ulicy Mickiewicza (ówczesnej Mellienstrasse), przełom wieków to także okres powstania kompleksu koszar oraz budynków szkolnych przy dzisiejszej ul. Sienkiewicza (ówczesnej Schulstrasse i Pestalozzistrasse - pn. część ulicy). 
16 maja 1891 r. Osiedle Kochanowskiego zostało połączone linią tramwajową z centrum Torunia - tu też ulokowano zajezdnię tramwajową. W okresie międzywojennym na terenie osiedla ulokowane zostały dwie z pięciu placówek dyplomatycznych Torunia (niemiecka i belgijska), natomiast w okresie okupacji hitlerowskiej w jednej z kamienic przy ul. Bydgoskiej mieścił się posterunek Gestapo.
W okresie PRL zabrano kamienice prawowitym właścicielom i przydzielono je osobom przypadkowym. Spowodowało to spore zaniedbania w utrzymaniu infrastruktury. 
Charakter osiedla.
W przeważającej części są tu reprezentacyjne, zabytkowe secesyjne kamienice XIX-wieczne oraz rezydencje jednorodzinne, często o charakterze zabudowy szachulcowej (tzw. mur pruski). Po wojnie zabrano je prawowitym właścicielom i poprzez zarząd ADM oddano w użytkowanie rodzinom bezdomnym, przez co ich część uległa zniszczeniu i nie była modernizowana, niejednokrotnie nawet przez cały PRL. 
Zabudowa zabytkowa jest częściowo uzupełniana nowymi kamienicami lub budynkami wielorodzinnymi, zazwyczaj o niższej zabudowie (2-3-piętrowe). 
Południową część osiedla stanowi najstarszy publiczny Park Miejski w Polsce, założony w 1817 roku (niektóre źródła: 1822), z liczną architekturą parkowo-ogrodową (fontanny, ławeczki, staw z łabędziami, tor saneczkowy, tereny rekreacyjne nad Wisłą, ławka Schillera (na cześć niemieckiego pisarza epoki romantyzmu).
Infrastruktura.
Osiedle posiada szkoły, przedszkola, placówki handlowe, infrastrukturę rekreacyjną (Park Miejski w stylu angielskim). Dwa kościoły, jedna stacja benzynowa. Kilkanaście mniejszych placówek handlowych. Na zachodnim skraju osiedla budowane są trzy duże placówki handlowe z galeriami handlowymi: 
Komunikacja:
Na terenie osiedla znajduje się także Miejskie schronisko dla zwierząt, Stacja Sanitarno-Epidemiologiczna, stadnina koni oraz Caritas Toruń Diecezji Toruńskiej
Zabytki i atrakcje turystyczne.
Osiedle jest najbardziej, obok Starówki, wypełnionym zabytkami osiedlem w Toruniu.

</doc>
<doc id="1092711" url="https://pl.wikipedia.org/wiki?curid=1092711" title="Północ i Południe (powieść Elizabeth Gaskell)">
Północ i Południe (powieść Elizabeth Gaskell)

Północ i Południe – powieść Elizabeth Gaskell, opublikowana w 1854 roku. Początkowo ukazywała się w odcinkach w tygodniku „Household Words”. Tytuł wskazuje na główny temat książki – kontrast między życiem w północnej, przemysłowej Anglii, a zamożnym południem, choć Gaskell zmieniła tytuł z pierwotnego "Margaret Hale" tylko pod presją wydawcy.
Książka jest określana jako powieść społeczna, która stara się ukazać przemysłową północ i konflikty występujące tam w połowie XIX wieku oczami osoby z innego środowiska, łagodnej damy z południa. Margaret Hale, córka byłego pastora, wraz z rodziną przeprowadza się do przemysłowego miasteczka Milton. 
Różnica w stylu życia szokuje Margaret, która współczuje biedocie oraz robotnikom i wchodzi w konflikt z Johnem Thorntonem, właścicielem fabryki i przyjacielem jej ojca. Po zamieszkach ze strajkującymi robotnikami, podczas których Margaret ochrania Thorntona przed brutalnością tłumu, ten oświadcza się jej, mówiąc, że ją kocha; ona jednak odmawia, sądząc, że robi to tylko po to, by ratować jej honor.
Ekranizacje.
Na podstawie tej powieści Elizabeth Gaskell powstały dwa seriale produkcji BBC – pierwszy z 1975, z Rosalind Shanks jako Margaret Hale i Patrickiem Stewartem jako Johnem Thorntonem. W drugim, z 2004, zagrali Daniela Denby-Ashe i Richard Armitage.
Tłumaczenia na język polski.
Powieść ukazała się w 2011 w tłumaczeniu Katarzyny Kwiatkowskiej (Wyd. Świat Książki) oraz w tłumaczeniu Magdaleny Moltzan-Małkowska (Wyd. Elipsa).

</doc>
<doc id="1092719" url="https://pl.wikipedia.org/wiki?curid=1092719" title="Droga wojewódzka nr 208">
Droga wojewódzka nr 208

Droga wojewódzka nr 208 (DW208) – droga wojewódzka w woj. zachodniopomorskim i woj. pomorskim o długości 25,805 km, łącząca Polanów w kierunku północno-wschodnim z drogą nr 209 (w miejscowości Barcino). Droga przebiega przez powiat koszaliński i powiat słupski. Podlega Rejonowi Dróg Wojewódzkich Koszalin (5,179 km) jako droga klasy Z oraz pod RDW Lębork (20,626 km).

</doc>
<doc id="1092720" url="https://pl.wikipedia.org/wiki?curid=1092720" title="DW208">
DW208



</doc>
<doc id="1092721" url="https://pl.wikipedia.org/wiki?curid=1092721" title="Panorama (amerykański tygodnik)">
Panorama (amerykański tygodnik)

Panorama, (Panorama USA) – tygodnik polonijny wydawany w Chicago od 1982 roku. Czytany nie tylko w Stanach Zjednoczonych, ale i na całym świecie. Jego archiwalne numery można znaleźć w Bibliotece Narodowej w Warszawie. Założycielem, właścicielem i redaktorem naczelnym Panoramy jest Stanisław Tomasz Pochroń. Urodził się w 1924 r. w miejscowości Zabawa koło Tarnowa. Do Chicago przybył w 1974. Do współpracowników Panoramy należeli: Lydia Kowal, Wojciech Białasiewicz.
Panorama posiadała stronę internetową na której można było znaleźć podstawowe informacje oraz kilkanaście artykułów Grzegorza Krawca, który znany jest także z krajowych czasopism. 

</doc>
<doc id="1092723" url="https://pl.wikipedia.org/wiki?curid=1092723" title="Kirysek nadobny">
Kirysek nadobny

Kirysek nadobny, kirysek złoty ("Corydoras elegans") – gatunek słodkowodnej ryby sumokształtnej z rodziny kiryskowatych (Callichthyidae). Długość ciała 4–6 cm. Ryba hodowana w akwariach, towarzyska, łagodna dla przedstawicieli własnego gatunku i innych gatunków ryb.
Występowanie.
Ameryka Południowa.

</doc>
<doc id="1092726" url="https://pl.wikipedia.org/wiki?curid=1092726" title="John Barnes (piłkarz)">
John Barnes (piłkarz)

John Charles Bryan Barnes (ur. 7 listopada 1963, w Kingston) – angielski piłkarz jamajskiego i trynidadzkiego pochodzenia grający na pozycji pomocnika (lewoskrzydłowego), reprezentant kraju, trener, komentator sportowy.
Reprezentował barwy FC Watford, FC Liverpoolu (dwukrotny mistrz Anglii, dwukrotny zdobywca Pucharu Anglii, zdobywca Puchar Ligi Angielskiej, trzykrotny zdobywca Tarczy Wspólnoty), Newcastle United oraz Charltonu Athletic. Z reprezentacją Anglii dwukrotnie uczestniczył w mistrzostwach świata (1986, 1990) oraz w mistrzostwach Europy 1988. Był także nagradzany indywidualnie: Piłkarz roku w Anglii według PFA, dwukrotnie Piłkarz Roku w Anglii według FWA, trzykrotnie wybierany do Drużyny Roku First Division według PFA, w 2005 roku wybrany do Galerii Sław Angielskiej Piłki Nożnej, w 2007 roku wybrany do Drużyny Stulecia PFA (1977–1996), Najlepszy lewonożny piłkarz według dziennika "The Times" (wyprzedzając Jimmy’ego Greavesa i Chrisa Waddle’a). Był także doceniany w FC Liverpoolu: w 2006 roku zajął 5. miejsce w głosowaniu kibiców na ulubionego zawodnika (za Kennym Dalglishem, Stevenem Gerrardem, Ianem Rushem oraz Robbie Fowlerem), w 2007 roku miesięcznik "FourFourTwo" został go najlepszym piłkarzem klubu wszech czasów. Często dla miesięcznika "FourFourTwo" wybiera drużynę najlepszych zawodników, jakichkolwiek widział lub z jakimikolwiek grał wraz z innymi wybitnymi piłkarzami, takimi jak m.in.: Peter Beardsley, Jamie Carragher, Steve McManaman, Michael Owen, Ian Wright. Odznaczony Orderem Imperium Brytyjskiego (1998).
Jako trener prowadził Celtic Glasgow, reprezentację Jamajki (Puchar Karaibów 2008) oraz Tranmere Rovers.
Wczesne życie.
John Barnes urodził się w Kingston na Jamajce jako syn żołnierza i piłkarza reprezentacji Jamajki – Kena (1935–2009) oraz Frances Jeanne (z d. Hill). Imię otrzymał na cześć słynnego walijskiego piłkarza – Johna Charlesa. Pierwsze lata dzieciństwa spędził mieszkając w największej bazie wojskowej na Jamajce (tam uczył się grać w piłkę nożną), żyjąc w dyscyplinie, gdyż jego ojciec – Ken Barnes, który pochodził z Port-of-Spain – stolicy Trynidadu i Tobago, był żołnierzem jednostki piechoty British Army – West India Regiments, który w 1956 roku wyemigrował do Jamajki. Po odzyskaniu w 1962 roku przez kraj niepodległości, wstąpił do nowo utworzonej jednostki wojskowej – Jamaica Defence Force, w którym najpierw był dowódcą 1. Batalionu Jamaica Regiment. W 1973 roku został awansowany na pułkownika, a w latach 1976–1981 był doradcą ds. obrony w High Comission of Jamaica w Londynie, w związku z czym przeniósł się wraz z rodziną do tego miasta, a w 1989 roku przeszedł na emeryturę. W międzyczasie był półprofesjonalnym zawodnikiem klubu National Premier League oraz kapitanem reprezentacji Jamajki. Potem był prezesem Jamajskiego Amatorskiego Związku Pływackiego, a następnie utworzył reprezentację narodową w bobslejach. Był także wielkim fanem squasha oraz zachęcał syna do uprawiania tej dyscypliny sportu.
Tam Barnes grał w rugby najpierw w St Marylebone Grammar School, a następnie przez krótki okres w Haverstock School w Camden Town. Następnie w latach 1977–1981 grał w młodzieżowej drużynie piłkarskiej – Stowe Boys Club w Paddington, występującej wówczas w Middlesex League.
Kariera.
FC Watford.
John Barnes następnie przeniósł młodzieżowej drużyny FC Watford U-18, a 14 lipca 1981 roku podpisał profesjonalny kontrakt z klubem, w którym grał do końca sezonu 1986/1987 oraz rozegrał 233 mecze ligowe, w których zdobył 65 goli. W klubie zadebiutował 5 września 1981 w zremisowanym 1:1 meczu u siebie z Oldham Athletic. Już w sezonie 1981/1982 stał się podstawowym zawodnikiem klubu pod wodzą trenera – Grahama Taylora (36 meczów, 13 goli), z którym awansował do First Division po zajęciu 2. miejsca w Second Division, tuż za FC Luton Town, natomiast w sezonie 1982/1983 zdobył wicemistrzostwo Anglii, mając 11 punktów straty do triumfatora rozgrywek – FC Liverpoolu. W sezonie 1983/1984 dotarł do finału Pucharu Anglii, w którym 19 maja 1984 roku na Stadionie Wembley w Londynie przegrał 2:0 z Evertonem Liverpool, a w sezonie 1986/1987 dotarł do półfinału Pucharu Anglii, w którym 11 kwietnia 1987 roku na Villa Park w Birmingham przegrał 4:1 z Tottenhamem Hotspur.
FC Liverpool.
Pod koniec sezonu 1986/1987 Graham Taylor po 10 latach pracy w FC Watford odszedł z klubu do Aston Villa Birmingham, natomiast nowy trener "Szerszeni" – Dave Bassett, czując, że może utracić tak cennego zawodnika, jak Barnes, dał wolną rękę trenerowi Manchesteru United – Alexowi Fergusonowi w podpisaniu kontraktu zawodnikiem, jednak trener "Czerwonych Diabłów" zdecydował się na duńskiego lewoskrzydłowego – Jespera Olsena, jednak przyznał później, że żałował decyzji o odrzuceniu Barnesa, który za 900 000 funtów brytyjskich przeszedł do FC Liverpoolu, z którym Barnes odnosił największe sukcesy w karierze piłkarskiej, a Alex Ferguson na pierwsze trofeum czekał do 1990 roku (Puchar Anglii), a na pierwsze mistrzostwo Anglii do sezonu 1992/1993 (pierwszy sezon Premier League).
Drużynę "The Reds", których trenerem był wówczas Kenny Dalglish, oprócz Barnesa w sezonie 1987/1988 zasilili: John Aldridge, Peter Beardsley oraz Ray Houghton. Barnes w drużynie "The Reds" zadebiutował 15 sierpnia 1987 roku w wygranym 2:1 meczu ligowym u siebie z Arsenalem Londyn, a w 9. minucie meczu Barnes wraz z Peterem Beardsleyem miał udział w zdobyciu przez Johna Aldridge’a gola na 1:0. Natomiast pierwszego gola dla klubu Barnes zdobył 12 września 1987 roku w wygranym 2:0 meczu u siebie z Oxford United. Już w swoim pierwszym sezonie w klubie – 1987/1988, w którym "The Reds" nie przegrali przez pierwsze 29 meczów, zdobył mistrzostwo Anglii oraz 15 golami był drugim najlepszym strzelcem klubu w sezonie, tuż Johnem Aldridgem (26 goli). Klub w całym sezonie przegrał tylko 2 mecze ligowe (w tym 2 kwietnia 1988 roku 2:1 na wyjeździe z Nottingham Forest). 13 kwietnia 1988 roku Barnes, John Aldridge, Peter Beardsley oraz Ray Houghton odegrali kluczową rolę w wygranym 5:0 meczu u siebie z Nottingham Forest, określonym przez Toma Finneya jako jeden z najlepszych meczów, jaki kiedykolwiek w życiu widział. Stwierdził również, że nawet w Brazylii nie widział takiego meczu. Według niego tacy zawodnicy, jak Barnes, pojawiają się raz w życiu. W tym samym roku wraz z klubowymi kolegami wykonał piosenkę pt. "„Anfield Rap”" (3. miejsce w UK Singles Chart), wykonaną przed finałem Pucharu Anglii, w którym 14 maja 1988 roku na Stadionie Wembley w Londynie, "The Reds" niespodziewanie przegrali 0:1 z FC Wimbledon, a 20 sierpnia 1988 roku po wygraniu 2:1 z tym samym klubem, na tym samym stadionie zdobyli Tarczę Wspólnoty 1988. Barnes został wybrany do "Drużyny Roku First Division według PFA" oraz w tym samym roku Barnes został wybrany "Piłkarzem roku w Anglii według PFA" oraz "FWA".
Latem 1988 roku ponownie do klubu przeszedł Ian Rush. Po tragedii na Hillsborough, 15 kwietnia 1989 roku, w której zginęło 96 kibiców "The Reds", Barnes uczestniczył w kilku pogrzebach ofiar oraz odwiedzał rannych w szpitalu, rezygnując z udziału w międzypaństwowym turnieju towarzyskim Rous Cup 1989 oraz z udziału w meczu eliminacyjnym mistrzostw świata 1990 z reprezentacją Albanii (5:0), rozegranego na Stadionie Wembley w Londynie. Klub w sezonie 1988/1989 zdobył Puchar Anglii po wygranej 3:2 po dogrywce z lokalnym rywalem – Evertonem Liverpool w finale rozegranym 20 maja 1989 roku na Stadionie Wembley w Londynie, w którym decydujące gole zdobywał Ian Rush w 92. i 104. minucie po akcjach Barnesa. 26 maja 1989 roku, w decydującym meczu klub przegrał 2:0 u siebie z Arsenalem Londyn, po decydującym golu w Michaela Thomasa w 92. minucie, który 17 sekund wcześniej przejął piłkę po jej utracie przez Barnesa podczas próby przedbryblowania Kevina Richardsona, w wyniku czego "The Reds" stracili tytuł mistrzowski i musiało zadowolić się wicemistrzostwem Anglii. 12 sierpnia 1989 roku po wygranej 0:1 z Arsenalem Londyn, "The Reds" po raz drugi z rzędu zdobyło Tarczę Wspólnoty 1989.
Sezon 1989/1990 był w najlepszym w karierze Barnesa. W 34 meczach ligowych zdobył 22 gole (najwięcej w swoim ligowym sezonie oraz 4 gole więcej od Iana Rusha) oraz zdobył drugie w swojej karierze mistrzostwo Anglii, a także został wybrany do "Drużyny Roku First Division według PFA" oraz "Piłkarzem Roku w Anglii według FWA". Świetna forma Barnesa wiązała się z wysokimi oczekiwania selekcjonera reprezentacji Anglii – Bobby’ego Robsona przed mistrzostwami świata 1990 we Włoszech (4. miejsce na turnieju). Według Petera Beardsleya był najlepszym piłkarzem końca lat 80., z jakimkolwiek grał oraz przez 3–4 lata najlepszym piłkarzem świata. 18 sierpnia 1990 roku "The Reds" zremisowało 1:1 z Manchesterem United na Stadionie Wembley w Londynie, w związku z czym obie drużyny dzieliły się trofeum, przez pół roku każda. Klub po tym triumfie w ligowych rozgrywkach miał kilku godnych siebie przeciwników: Arsenal Londyn, Blackburn Rovers, Leeds United i Manchester United.
W sezonie 1990/1991 Barnes w 35 meczach ligowych zdobył 16 goli, a "The Reds" zdobyło wicemistrzostwo Anglii, po czym Kenny Dalglish zrezygnował z funkcji trenera klubu i został zastąpiony przez Graeme’a Sounessa. Barnes został wybrany do "Drużyny Roku First Division według PFA". FC Liverpool po 6 latach ponownie wystąpił w europejskich pucharach, po w 1990 roku zniesieniu zakazu uczestnictwa wszystkich angielskich klubów w rozgrywkach tej rangi po tragedii na Heysel w 1985 roku. Był to zarazem pierwszy sezon Barnesa w tych rozgrywkach od sezonu 1983/1984, kiedy to w barwach FC Watford grał w Pucharze UEFA. W sezonie 1991/1992 z powodu licznych kontuzji rozegrał zaledwie 12 meczów ligowych, w których zdobył 1 gola, a "The Reds" zakończyli rozgrywki ligowe na 6. miejsce – najniższe miejsce drużyny od dwóch dekad, a także pierwszy raz od 1981 roku bez mistrzostwa lub wicemistrzostwa Anglii. 9 maja 1992 roku "The Reds" zdobył Puchar Anglii po wygranej 2:0 z AFC Sunderland w finale rozegranym na Stadionie Wembley w Londynie (Barnes nie grał z powodu kontuzji). Kontuzja wykluczyła również Barnesa z udziału w mistrzostwach Europy 1992 w Szwecji (doznał jej 3 czerwca 1992 roku w Helsinkach podczas meczu towarzyskiego z reprezentacją Finlandii (2:1), w wyniku której w 12. minucie został zastąpiony przez Paula Mersona). Kontuzja trwała 5 miesięcy, po czym już nigdy nie odzyskał ogromnej szybkości, która była kluczowym elementem gry Barnesa oraz już nigdy nie wrócił do wysokiej formy, jaką prezentował przez ostatnie lata.
Barnes oraz kilku starszych zawodników "The Reds" nie miało najlepszych relacji z trenerem Graeme Sounessem, który szybko narzucał swoje nowe metody szkoleniowe (twarda dyscyplina, zwiększona presja podczas treningu), co nie podobało się starszym zawodnikom. Barnes musiał nawet kiedyś przeprosić trenera "The Reds" po udzieleniu wywiadu, w którym krytykował jego taktykę przed jednym z ważnym meczów. Według młodego wówczas zawodnika "The Reds" – Robbiego Fowlera, trener "The Reds" czuł, że Barnes najlepsze lata ma już za sobą, jednak zdaniem młodego wówczas zawodnika wciąż był jednym z najlepszych zawodników klubu, stanowiący o jego sile. Według Graeme’a Sounessa Barnes z powodu kontuzji przejął rolę „mniej wymagającego” środkowego pomocnika, w przeciwieństwie do skrzydłowego strzelającego gole, jednak pomimo skutków kontuzji nadal był uważany za jednego z najlepszych zawodników w klubie i w Anglii, a także to, że zachował swoją jakość na piłce, dobrze ją wykorzystując i rzadko tracąc jej posiadanie. Innego zawodnik "The Reds" – Mark Walters, który grał do wodzą Graeme’a Sounessa w szkockim Glasgow Rangers, został sprowadzony do drużyny "The Reds" jako dubler Barnesa, jednak nie zdołał go zastąpić.
W sezonie 1994/1995 forma była lepsza, mimo gry na środku pomocy. We wszystkich 38 meczach ligowych zdobył 7 goli (9 we wszystkich rozgrywkach). "The Reds" z Barnesem i młodymi zawodnikami, takimi jak: Robbie Fowler, Steve McManaman oraz Jamie Redknapp, pod wodzą trenera Roya Evansa zdobyli Puchar Ligi Angielskiej 1994/1995 (wygrana w finale 2:1 z Bolton Wanderers, rozegranym 2 kwietnia 1995 roku na Stadionie Wembley w Londynie), dotarli do finału Pucharu Anglii 1995/1996 (przegrana w finale 0:1 z Manchesterem United po golu Érica Cantony w 85. minucie (drugi dublet w ciągu ostatnich trzech sezonów), rozegranym 11 maja 1996 roku na Stadionie Wembley w Londynie), a także 3. miejsce w Premier League w sezonie 1995/1996. Drużyna "Spice Boys" (potocznie młoda generacja "The Reds") spotkała się z ostrą krytyką za noszenie kremowych garniturów Giorgio Armaniego podczas finału Pucharu Anglii 1995/1996. W sezonie 1995/1996 często pełnił funkcję kapitana "The Reds", gdyż dotychczasowy kapitan drużyny – Ian Rush, stracił miejsce w podstawowym składzie na rzecz nowego zawodnika – Stana Collymore’a, a po odejściu walijskiego zawodnika z klubu, stał się stałym kapitanem klubu. Łącznie w sezonie 1996/1997 rozegrał 35 meczów ligowych, w których zdobył 4 gole (w tym 29 grudnia 1996 roku pamiętnego gola w 76. minucie w meczu wyjazdowym z FC Southampton), a "The Reds" zakończył rozgrywki ligowe na 4. miejscu, mimo prowadzenia w tabeli ligowej przez większą część pierwszej połowy sezonu (rozgrywki wygrał Manchester United).
Zdaniem debiutującego w styczniu 1997 roku w pierwszej drużynie "The Reds" Jamiego Carraghera, 33-letni wówczas Barnes, mimo iż, najlepsze lata miał już za sobą, nadal był najlepszym zawodnikiem klubu: "„Technicznie rzecz biorąc, jest najlepszym zawodnikiem, z jakim kiedykolwiek trenowałem lub grałem, był świetny na obie stopy, obie były dokładnie takie same. Powiedziałbym, że jest najlepszym zawodnikiem, z jakim kiedykolwiek grałem (w tym Torres, Fowler, Owen). Barnes nigdy nie oddawał swoich strzałów – po prostu trafiali w róg. Rozmawiasz z zawodnikami z tej wspaniałej drużyny FC Liverpoolu i pytasz ich, kto był najlepszym piłkarzem, z którym grali i wszyscy mówią, że John Barnes”" – skomentował.
13 sierpnia 1997 roku, po 10 latach spędzonych w klubie, w którym rozegrał 407 meczów, w których zdobył 108 goli, a także zdobył wszystkie krajowe trofea, odszedł z klubu na zasadzie wolnego transferu. Następcą Barnesa został Paul Ince, który przybył wówczas z włoskiego Interu Mediolan.
Dalsza kariera.
John Barnes po odejściu z FC Liverpoolu dostał ofertę transferu od trenera West Ham United – Harry’ego Redknappa. Barnes zgodził się dołączyć do drużyny "Młotów", ale kiedy w ostatniej chwili zadzwonił do niego trener Newcastle United, były klubowy kolega i trener z FC Liverpoolu – Kenny Dalglish, zmienił zdanie i postanowił przejść do drużyny "Srok", w której grał głównie z przodu oraz zastępował jej najlepszego zawodnika – Alana Shearera, który był kontuzjowany przez większość sezonu 1997/1998, w którym Barnes z 6 golami był najlepszym strzelcem drużyny "Srok", która rozgrywki ligowe zakończyła na 13. miejscu, na co wpływ miała nieobecność Alana Shearera, a także odejście z klubu przed sezonem Petera Beardsleya oraz Les Ferdinanda, natomiast były kolega Barnesa z FC Liverpoolu – Ian Rush oraz Stuart Pearce już prezentowali formy, jaką mieli za najlepszych czasów. Stuart Pearce potem wyznał w swojej autobiografii pt. "„Psycho”", iż czuł, że Barnes miał nadwagę przed dołączeniem do drużyny "Srok", że on, jak i Ian Rush mieli mniejsze pragnienie sukcesu na tym etapie kariery, gdyż wygrali wszystko, co miało być ich przewagą. W tym samym sezonie "Sroki" dotarły do finału Pucharu Anglii, w którym 16 maja 1998 roku na Stadionie Wembley w Londynie, przegrały 2:0 z Arsenalem Londyn (4. finał Barnesa w karierze).
Na początku sezonu 1998/1999 po zwolnieniu Kenny’ego Dalglisha z funkcji trenera klubu, nowym trenerem klubu został słynny holenderski piłkarz – Ruud Gullit, który Barnesa i innych zawodników z czasów Kenny’ego Dalglisha i Kevina Keegana, takich jak m.in.: Rob Lee, Stuart Pearce odsunął od pierwszego składu drużyny "Srok", tym Barnes przez kilka miesięcy grał w drużynie rezerw klubu. Ruud Gullit przyznał, iż Barnes był doskonały w treningu, że nie stracił swojej jakości oraz miał dobre tempo, jednak on wolał mieć własnych zawodników. Barnes i Gullit współpracowali ze sobą w zespole komentatorskim w telewizji ITV podczas mistrzostw świata 1998 we Francji, a w latach 80. i 90. rozegrali między sobą wiele międzynarodowych meczów, jednak nigdy nie byli przyjaciółmi. Mimo otrzymania zimą 1998 roku Orderu Imperium Brytyjskiego od królowej Wielkiej Brytanii – Elżbiety II, Barnes czuł, że w drużynie "Srok" jest już skreślony, w związku z czym 10 lutego 1999 roku odszedł z klubu, który w sezonie 1998/1999 dotarł do finału Pucharu Anglii, w którym 22 maja 1999 roku na Stadionie Wembley w Londynie, przegrał 2:0 z Manchesterem United. Łącznie w klubie rozegrał 27 meczów ligowych, w których zdobył 6 goli.
Następnym klubem w karierze Barnesa był ówczesny beniaminek Premier League – Charlton Athletic, do którego przeszedł na zasadzie wolnego transferu. Debiut w klubie zaliczył 13 lutego 1999 roku w wygranym 1:0 meczu u siebie z FC Liverpooleem. Łącznie w sezonie 1998/1999 rozegrał 12 meczów (w większości wychodząc z ławki rezerwowych), a klub zajmując 18. miejsce w rozgrywkach ligowych spadł do Division One, a Barnes po sezonie ogłosił zakończenie kariery, mimo iż potem jako trener szkockiego Celticu Glasgow zarejestrował siebie jako zawodnika na sezon 1999/2000, to nie rozegrał w barwach tego klubu żadnego meczu.
W trakcie kariery piłkarskiej zyskał pseudonim "Digger", na cześć postaci Diggera Barnesa z amerykańskiej opery mydlanej pt. "Dallas".
Kariera reprezentacyjna.
John Barnes choć urodził się na Jamajce, nie miał zamiaru grać w reprezentacji Jamajki, tłumacząc swoją decyzję słabym poziomem drużyny "Reggae Boyz" na arenie światowej i tym samym miał chęć występów na światowym poziomie. Ponieważ kryteria FIFA dotyczące kwalifikacji do reprezentacji pozwalały wszystkim brytyjskim obywatelom reprezentować jedną z brytyjskich reprezentacji (reprezentacja Anglii, reprezentacja Irlandii Północnej, reprezentacja Szkocji, reprezentacja Walii), nawet, jeśli nie mieli więzów krwi z Wielką Brytanią. Barnes zdecydował się na grę w reprezentacji Anglii, krajum w którym mieszkał od 12. roku życia, argumentując: „Jedynym powodem, dla którego grałem dla Anglii, było to, że byli pierwszymi, którzy zapytali… czy Szkocja poprosiła [najpierw]… Idź i graj dla Szkocji”.
W latach 1982–1983 rozegrał 3 mecze w reprezentacji Anglii U-21. Debiut zaliczył 21 września 1982 roku w Hvidovre w wygranym 4:1 meczu eliminacyjnym mistrzostw Europy U-21 1984 z reprezentacją Danii U-21, a ostatni mecz w reprezentacji Anglii U-21 rozegrał 26 kwietnia 1983 roku na St James’ Park w Newcastle upon Tyne w wygranym 4:1 meczu eliminacyjnym mistrzostw Europy U-21 1984 z reprezentacją Węgier U-21.
Barnes 28 maja 1983 roku na Windsor Park w Belfaście, zadebiutował w reprezentacji Anglii pod wodzą selekcjonera Bobby’ego Robsona w bezbramkowo zremisowanym meczu z reprezentacją Irlandii Północnej w ramach British Home Championship 1983, zastępując w 69. minucie kolegę z FC Watford – Luthera Blissetta. Luther Blissett był piątym, a Barnes siódmym czarnoskórym reprezentantem Anglii. Reprezentacja Anglii w wyniku braku kwalifikacji na mistrzostwa Europy 1984 we Francji rozgrywała mecze towarzyskie w Ameryce Południowej, gdzie 10 czerwca 1984 roku na Maracanie w Rio de Janeiro w wygranym 2:0 meczu z reprezentacją Brazylii, przedryblował kilku obrońców "Canarinhos" oraz okrążył Roberta Costę i tym samym w 45. minucie zdobył gola, otwierając wynik meczu.
Znalazł się w 23-osobowym składzie na mistrzostwa świata 1986 w Meksyku, na których zagrał w tylko jednym meczu: w ćwierćfinale z reprezentacją Argentyny, rozegranym 22 czerwca 1986 roku na Estadio Azteca w mieście Meksyk, w którym w 75. minucie zastąpił Trevora Stevena przy stanie 2:0 dla drużyny "Albicelestes". Już w 81. minucie meczu podał do Gary’ego Linekera (Komentator ze stacji BBC – Barry Davies krzyknął: "„Dalej! Biegnij na nich!”"), który zdobył gola na 2:1 i takim wynikiem zakończył się ten mecz, który miał kontrowersyjny przebieg z powodu tzw. "ręki Boga" Diego Maradony. Po meczu Barnes był chwalony za swój występ i wiele pytało, dlaczego nie grał więcej ani w poprzednich meczach. Na następnych turniejach: mistrzostwach Europy 1988 w RFN oraz mistrzostwach świata 1990 we Włoszech był już podstawowym zawodnikiem drużyny "Synów Albionu".
Dopiero po turnieju w Meksyku otrzymał brytyjski paszport. W 2008 roku powiedział na ten temat: "„Nawet nie wiem, czy angielskie FA nie wiedziało, że się tam nie urodziłem i tam się nie wychowałem… może grałem (dla Anglii) nielegalnie, prawda?”."
Na mistrzostwach Europy 1988 w RFN Barnes rozegrał wszystkie 3 mecze, a "Synowie Albionu" mający oprócz Barnesa w składzie takich zawodników, jak m.in.: Peter Beardsley, Gary Lineker, Chris Waddle, przegrali wszystkie mecze Grupy 2 (z reprezentacją Irlandii (0:1), z późniejszym mistrzem Europy – reprezentacją Holandii (1:3), z późniejszym wicemistrzem Europy – reprezentacją ZSRR (1:3)), w związku z czym zakończyli udział w fazie grupowej. Mimo tego Bobby Robson pozostał na stanowisku selekcjonera reprezentacji Anglii. Po tragedii na Hillsborough, 15 kwietnia 1989 roku, w której zginęło 96 kibiców "The Reds", Barnes uczestniczył w kilku pogrzebach ofiar oraz odwiedzał rannych w szpitalu, rezygnując z udziału w międzypaństwowym turnieju towarzyskim Rous Cup 1989 oraz z udziału w meczu eliminacyjnym mistrzostw świata 1990 z reprezentacją Albanii (5:0), rozegranego na Stadionie Wembley w Londynie.
Przed mistrzostwami świata 1990 we Włoszech, 22 maja 1990 roku w przegranym 1:2 meczu towarzyskim z reprezentacją Urugwaju na Stadionie Wembley w Londynie, zdobył w 51. minucie gola z pół woleja z dośrodkowania Stuarta Pearce’a. Na turnieju we Włoszech wystąpił w 5 pierwszych meczach oraz grał na ataku u boku Gary’ego Linekera. 26 czerwca 1990 roku na Stadio Renato Dall'Ara w Bolonii, w czasie meczu 1/8 finału z reprezentacją Belgii (1:0), doznał kontuzji pachwiny po niesłusznie nieuznanym golu z powodu spalonego. "Synowie Albionu" zakończyli turniej na 4. miejscu po przegranej 2:1 w meczu o 3. miejsce z reprezentacją Włoch 7 lipca 1990 roku na Stadio San Nicola w Bari.
3 czerwca 1992 roku w Helsinkach podczas meczu towarzyskiego z reprezentacją Finlandii (2:1) doznał kontuzji, w wyniku której w 12. minucie został zastąpiony przez Paula Mersona, a także wykluczyła go z udziału w mistrzostwach Europy 1992 w Szwecji. Kontuzja trwała 5 miesięcy, po czym już nigdy nie odzyskał ogromnej szybkości, która była kluczowym elementem gry Barnesa oraz już nigdy nie wrócił do wysokiej formy, jaką prezentował przez ostatnie lata.
17 lutego 1993 roku w meczu eliminacyjnym do mistrzostw świata 1994 z reprezentacją San Marino na Stadionie Wembley w Londynie został wygwizdany przez angielskich kibiców po słabej grze, mimo wygranej 6:0. Według Barnesa, artykuł w dzienniku Daily Mirror cytował rzekome poparcie Jimmy’ego Greavesa dla reprezentacji Indii Zachodnich w krykiecie oraz kwestionowano lojalność wobec drużyny "Synów Albionu", co wpłynęło na buczenie tłumu"".
W 1994 roku selekcjoner reprezentacji Anglii – Terry Venables ponownie powołał Barnesa do drużyny "Synów Albionu" i dzięki dobrej formie znalazł się w szerokiej kadrze na mistrzostwa Europy 1996 w Anglii, jednak w ostatecznym składzie na ten turniej się nie znalazł.
Świetna forma w klubie, zazwyczaj nie znajdywała odzwierciedlenia w reprezentacji Anglii. Bobby Robson opisał przypadek Barnesa jako „największą zagadkę” w jego karierze. W swojej książce pt. "„Against All Odds”" (1990), opisując swoją "Drużynę Marzeń", umieścił Barnesa na ławce oraz był zdumiony jego brakiem konsekwencji. Opisał jako zawodnika „najwyższego kalibru”, jednak czasami nie był w stanie sięgnąć po ten dodatek, gdy on lub kapitan "Synów Albionu" – Bryan Robson krzyczeli na niego, aby zabrał więcej graczy"". Wkrótce Barnes wyznał, iż czuł, że system angielski był „sztywny”, skupiając się na szybkości, agresji i ataku przez środek, a nie cierpliwej, podającej grze. Powiedział również, że może otrzymać piłkę zaledwie sześć lub siedem razy w meczu, podczas gdy w FC Liverpoolu może otrzymać ją więcej niż dwadzieścia razy, i miał więcej swobody za kadencji Kenny’ego Dalglisha, który nie prosił go, aby cały czas pozostawał na lewym skrzydle. Anglia również miała wtedy zupełnie inny system niż "The Reds", który był znacznie bardziej swobodny, a później powiedział, że aby wydobyć z niego to, co najlepsze, potrzebowaliby systemu podobnego do tego stosowanego przez Kenny’ego Dalglisha. Cytował także Glenna Hoddle’a i Chrisa Waddle’a jako zawodników, u których czuł, że Anglia nie jest w stanie wydobyć z tego wszystkiego, co najlepsze"". Gazety sugerowały, że słabe występy w reprezentacji Anglii były wynikiem dyscypliny wychowawczej na Jamajce w rodzinie wojskowej oraz pogłosek o pobiciu przez rodziców jako dziecka"".
John Barnes ostatni mecz w reprezentacji Anglii rozegrał 6 września 1995 roku na Stadionie Wembley w Londynie z bezbramkowo zremisowanym meczu towarzyskim z reprezentacją Kolumbii, w którym ekstrawertyczny bramkarz "Los Cafeteros" – René Higuita obronił strzał Jamiego Redknappa, wykonując sztuczkę tzw. "„Kopnięcie skorpiona”".
W 1999 roku Tony Adams umieścił Barnesa w swojej "Drużynie Marzeń Reprezentacji Anglii" w swojej książce "pt. Addicted", powołując się na to, że Barnes „umiał podawać, poruszać się, dryblować, miał ruch w stylu brazylijskim… czego chcieć więcej?” Poparł również pogląd Barnesa, że Anglia czasami używała sztywnych systemów.
Kariera trenerska.
Celtic Glasgow.
John Barnes 10 czerwca 1999 roku został trenerem szkockiego Celticu Glasgow, gdzie wówczas dyrektorem sportowym był były klubowy kolega i trener z FC Liverpoolu – Kenny Dalglish. Po nominacji trenerskiej zarejestrował się w klubie jako zawodnik, jednak nie rozegrał żadnego meczu w barwach klubu. Został zwolniony 10 lutego 2000 roku po sensacyjnej przegranej 8 lutego 2000 roku 3:1 meczu u siebie z klubem Scottish Football League First Division – Inverness Caledonian Thistle w ramach Pucharu Szkocji. Nagłówka gazeta brzmiała: „Super Caley idzie balistycznie, Celtic są okropni”. Kenny Dalglish przejął obowiązki trenera do końca sezonu 1999/2000, mimo wicemistrzostwa Szkocji oraz triumfu w Pucharze Ligi Szkockiej po wygranej 19 marca 2000 roku na Hampden Park w Glasgow w finale 2:0 z FC Aberdeen, kontrakt z Kennym Dalglishem nie został przedłużony i tym samym został zastąpiony przez Martina O’Neilla.
Reprezentacja Jamajki.
Barnes we wrześniu 2008 roku rozpoczął negocjacje z Jamaica Football Federation (Jamajska Federacja Piłkarska) dotyczące przejęcia przez niego funkcji selekcjonera reprezentacji Jamajki, a 16 września został oficjalnie ogłoszony nowym selekcjonerem drużyny "Reggae Boyz", a jego asystentem został Mike Commane. Doprowadził drużynę "Reggae Boyz" do triumfu w Pucharze Karaibów 2008 po wygranej 14 grudnia 2008 roku na Independence Park w Kingston w finale 2:0 z reprezentacją Grenady, kwalifikując się tym samym do Złotego Pucharu CONCACAF 2009 w Stanach Zjednoczonych.
W lutym 2009 roku w wywiadzie z telewizją Sky Sports wyznał, że chciałby wrócić trenowania klubu, jeśli nadarzy się taka okazja. W maju 2009 roku doniesiono, że Barnes skontaktował się klubem League Two – Port Vale, gdzie miałby zastąpić Deana Glovera. Ostatecznie nie doszło do porozumienia w sprawie zatrudnienia Barnesa w klubie, jednak 14 czerwca 2009 roku Barnes potwierdził, że ma zostać trenerem w innym klubie League Two – Tranmere Rovers.
Tranmere Rovers.
15 czerwca 2009 roku Barnes został oficjalnie ogłoszony trenerem Tranmere Rovers, a jego asystentem został Jason McAteer. Klub pod wodzą Barnesa wygrał tylko 3 z 12 meczów, a Barnes został zwolniony 6 października 2009 roku, po przegranej 30 września 2009 roku 5:0 z FC Millwall. Kilka dni później klub ogłosił swoją upadłość, argumentując tę decyzję sprawami technicznymi: "„Kwestia upadłości to nadzór podatkowy, którym się zajmujemy”", a twierdzenia Barnesa na ten temat okazały się prawdziwe i tym samym jego nakaz bankructwa został zniesiony.
Pozostała aktywność.
Muzyka.
John Barnes w 1988 roku wykonał rap piosenki pt. "„World in Motion”" zespołu New Order (1. miejsce oraz 18 tygodni na liście przebojów UK Singles Chart, w tym reedycje w 2002 i 2010 roku, a Barnes otrzymał stałą stawkę 200 funtów brytyjskich i nie otrzymał żadnych opłat licencyjnych), autorstwa Keitha Allena oraz w piosence klubowej FC Liverpoolu pt. "„Anfield Rap”" (3. miejsce oraz 6 tygodni na liście przebojów UK Singles Chart), wykonując słowa: "„Liverpool FC jest twardy jak diabli/ United, Tottenham, Arsenal”", a także w 1996 roku w piosence klubowej FC Liverpoolu pt. "„Pass &amp; Move (It's the Liverpool Groove)”" (4. miejsce oraz 4 tygodnie na liście przebojów UK Singles Chart).
Rapowa część piosenki pt. "„World in Motion”" jest najbardziej zapamiętaną częścią oryginalnej piosenki, stając się samodzielną ikoną angielskiej kultury futbolowej, znaną kolejnym pokoleniom angielskich fanów piłki nożnej, którzy nie urodzili się przed 1990 rokiem.
Telewizja.
Współpracował wraz z Ruudem Gullitem w zespole komentatorskim w stacji ITV podczas mistrzostw świata 1998 we Francji oraz był prezenterem w stacji Channel 5, a także prowadził swój program o tematyce piłkarskiej pt. "„The John Barnes Show”" w klubowej telewizji FC Liverpoolu – LFC TV.
W 2000 roku wraz z Lisą Rogers prowadził program o tematyce piłkarskiej pt. "„The Pepsi World Challenge”" autorstwa Nathana Careya, emitowany w stacji Channel 5 w Wielkiej Brytanii. Program był edytowany z udziałem lokalnych prezenterów na całym świecie.
W 2001 roku wystąpił w programie pt. "„This Is Your Life”", którego prowadzącym był wówczas Michael Aspel.
W październiku 2007 roku wziął udział w 5. edycji programu pt. "„Strictly Come Dancing”" ("Taniec z gwiazdami"), w którym jego partnerką taneczną była Nicole Cutler. Zakończyli swój udział na 7. miejscu. Barnes był także pierwszym męskim celebrytą, który otrzymał od jurorów programu maksymalną notę (10 punktów) za wykonanie salsy.
Jako ambasador Save the Children pojawił się w kilku programach w celu promowania swojej działalności charytatywnej, w tym w lutym 2009 roku w programie pt. "„Soccer AM”" wykonując rap piosenki pt. "„World in Motion”" zespołu New Order oraz parodię meczu Puchar Anglii 2008/2009 Evertonu Liverpool z FC Liverpoolem, rozegranego tydzień wcześniej, z rutyną Barnesa "„Mistrz świata do lat 11 w kręceniu batutą”" pominiętą przez pozorowane reklamy. W 2001 roku Barnes pojawił się w programie pt. "„Blankety Blank Lily Savage”".
Był także ekspertem w stacji ESPN Pucharu Anglii 2009/2010 oraz w południowoafrykańskiej stacji SuperSport Ligi Mistrzów 2010/2011.
Pojawił się także gościnnie w 10. odcinku 6. serii serialu pt. "„Waterloo Road”", wyemitowanego w stacji BBC One, 27 października 2010 roku.
15 grudnia 2011 roku pojawił się w programie pt. "„Russell Howard's Good News”" jako tajemniczy gość w przebraniu za Świętego Mikołaja i wraz z prowadzącym wykonał swój słynny rap piosenki pt. "„World in Motion”" zespołu New Order.
17 października 2012 roku pojawił się w 9. odcinku 9. serii programu pt. "„Who Do You Think You Are?”" ("Sekrety rodzinne").
22 czerwca 2016 roku, dzień przed referendum w Wielkiej Brytanii dotyczące wyjścia tego państwa z Unii Europejskiej, wyznał, iż popiera członkostwo tego kraju w Unii Europejskiej, mimo twierdzeń Michaela Gove’a, jakoby Barnes chciał wyjścia Wielkiej Brytanii z tej organizacji.
W styczniu 2018 roku wystąpił w 21. serii reality show pt. "„Celebrity Big Brother”".
21 lutego 2019 roku był gościem programu pt. "„Question Time”", w którym komentował rasizm oraz dyskryminację społeczną.
Sport.
W 2007 roku, po 7 latach przerwy wrócił do piłki nożnej. Prowadził na Karaibach warsztaty trenerskie dla młodych zawodników, z możliwością dołączenia przez nich po ich zakończeniu do klubu Premier League – AFC Sunderland.
Wraz z Lutherem Blissettem oraz Les Ferdinandem założył zespół wyścigowy – Team48 Motorsport, mający na celu promowanie młodych kierowców wyścigowych afrykańsko-karaibskiego pochodzenia. W 2008 roku zespół miał wystartować w wyścigu British Touring Car Championship 2008, w którym na samochodach Alfa Romeo mieli jeździć biały Jamajczyk – Matthew Gore oraz 18-letni wówczas czarnoskóry Brytyjczyk – Darell Wilson. Jednak ostatecznie zespół nie wystartował w żadnym z wyścigów.
Barnes zasugerował, że kontrowersyjna reguła Rooneya stosowana w amerykańskiej lidze futbolu amerykańskiego – National Football League, która wymaga od klubów tej ligi przesłuchiwania kandydatów na trenerów tych klubów, powinna zostać przyjęta także w Premier League.
Rasizm.
John Barnes w czasie kariery piłkarskiej często był obiektem wyzwisk rasistowskich. We wczesnych latach w Anglii wraz z Markiem Chamberlainem był narażony ze strony grup rasistowskich. Barnes w czerwcu 1984 roku w czasie podróży powrotnej z Ameryki Południowej z międzypaństwowych meczów towarzyskich, był maltretowany przez zwolenników ruchu National Front, której członkowie twierdzili, że Reprezentacja Anglii 10 czerwca 1984 roku na Maracanie w Rio de Janeiro wygrała z reprezentacją Brazylii 1:0, ponieważ według nich gol Barnesa „nie liczył się”.
W 1987 roku po podpisaniu kontraktu z FC Liverpooleem Barnes był drugim czarnoskórym zawodnikiem w historii klubu, po Howardzie Gayle, który zagrał w 5 meczach klubu, w których zdobył 1 gola na początku lat 80. oraz często był narażony na nadużycia na tle rasowym ze strony kibiców, a nawet zawodników z drużyn przeciwnych. Barnes podczas jednego ze swoich pierwszych meczów w klubie nie został obsłużony przez właścicielkę klubowej kawiarni, a ten zażartował na ten temat, pytając beztrosko: "„Czy to dlatego, że Jestem czarny?”". Powiedział również, że kibice "The Reds" napisali do niego list z prośbą o niedołączanie się do ich klubu.
Barnes był również maltretowany z powodu koloru skóry zarówno przez klubowych kolegów, jak i zawodników drużyn przeciwnych. Barnes nawet donosił, iż podsłuchiwał swoich klubowych kolegów, którzy wygłaszali swoje uwagi dotyczące czarnoskórych zawodników drużyn przeciwnych. Barnes był również maltretowany przez kibiców Evertonu Liverpool podczas derbów Merseyside na Anfield Road, a ówczesny prezes "The Toffees" – Philip Carter wyparł się tych kibiców, nazywając ich „szumowinami”, a podczas jednego z takich meczów na Goodison Park zrobiono mu zdjęcie, jak po pierwszej połowie wrzucono w jego kierunku banana. Podobnych przypadków doświadczał grając jeszcze w barwach FC Watford.
Życie prywatne.
John Barnes z pierwszą żoną Suzy ma dwóch synów: Jamiego i Jordana oraz dwie córki: Jemmę i Jasmine. Natomiast z drugą żoną Andreą ma dwie córki: Isabellę i Tię oraz syna Alexandra.

</doc>
<doc id="1092729" url="https://pl.wikipedia.org/wiki?curid=1092729" title="Wydmuchrzyca">
Wydmuchrzyca

Wydmuchrzyca ("Leymus" ) – rodzaj roślin z rodziny wiechlinowatych. Obejmuje 55 gatunków występujących w strefie klimatu umiarkowanego na półkuli północnej, jeden gatunek występuje także w Argentynie i Chile w Ameryce Południowej. Gatunkiem typowym i zarazem jedynym przedstawicielem rodzaju w Europie Środkowej i w Polsce jest wydmuchrzyca piaskowa "Leymus arenarius".
Rośliny te występują na stepach i wydmach, często na siedliskach zasolonych lub alkalicznych. Wykorzystywane są do umacniania piasków. Wydmuchrzyca piaskowa wykorzystywana jest w Japonii do wyrobu sznurów, mat i papieru. Gatunki północnoamerykańskie stosowane są jako źródło włókien, ziarna i rośliny lecznicze.
Systematyka.
Rodzaj z rodziny wiechlinowatych "Poaceae" z podrodziny "Pooideae" i plemienia "Triticeae". W niektórych ujęciach włączany jest tu rodzaj jęczmieniec "Hordelymus". W szerokim ujęciu rodzaju perz "Elymus" włączane są do niego i "Leymus" i "Hordelymus ".

</doc>
<doc id="1092730" url="https://pl.wikipedia.org/wiki?curid=1092730" title="Elymus">
Elymus



</doc>
<doc id="1092732" url="https://pl.wikipedia.org/wiki?curid=1092732" title="Powiat St. Pölten-Land">
Powiat St. Pölten-Land

Powiat St. Pölten-Land, Powiat Sankt Pölten-Land (niem. "Bezirk St. Pölten-Land", "Bezirk Sankt Pölten-Land") – powiat w Austrii, w kraju związkowym Dolna Austria, w rejonie Mostviertel. Siedziba powiatu znajduje się w mieście St. Pölten, które do powiatu nie należy, ponieważ jest miastem statutarnym i zarazem siedzibą kraju związkowego.
Geografia.
Powiat Sankt Pölten-Land graniczy: na północy z powiatem Tulln, na północnym zachodzie z miastem statutarnym Krems an der Donau i powiatem Krems-Land, na środkowym zachodzie z powiatem Melk, na południowym zachodzie z powiatem Scheibbs, na południu z powiatem Lilienfeld, na zachodzie z powiatem Baden i powiatem Wien-Umgebung. Powiat otacza miasto St. Pölten.
Podłużna południowa część powiatu leży w Północnych Alpach Wapiennych, w grupie Türnitzer Alpen, nad rzeką Pielach.
Podział administracyjny.
Powiat podzielony jest na 39 gmin, w tym cztery gminy miejskie "(Stadt)", 22 gminy targowe "(Marktgemeinde)" oraz trzynaście gmin wiejskich "(Gemeinde)".
Transport.
Ważniejsze drogi i linie kolejowe skupiają się w okolicach Sankt Pölten. Przez powiat przebiegają: autostrada A1 i A21, droga ekspresowa S33, drogi krajowe: B1 ("Wiener Straße", z B1a), B19 ("Hainfelder Straße"), B20 ("Mariazeller Straße"), B29 ("Manker Straße"), B39 ("Pielachtal Straße") i B43 ("Traismaurer Straße").
Głównymi liniami kolejowymi są: Wiedeń - Linz, St. Pölten - Mariazell i Krems an der Donau - St. Pölten.

</doc>
<doc id="1092734" url="https://pl.wikipedia.org/wiki?curid=1092734" title="Morarji Desai">
Morarji Desai

Morarji Ranchhodji Desai (hindi मोरारजी देसाई, ur. 29 lutego 1896 w Valsadzie, zm. 10 kwietnia 1995 w Nowym Delhi) – indyjski polityk, parlamentarzysta, minister, wicepremier, 5. premier Indii.
Życiorys.
Ukończył studia na Wilson College w Bombaju.
W 1930 związał się z ruchem niepodległościowym. Kilkakrotnie przebywał w więzieniu. Od 1956 wielokrotnie wchodził w skład rządu, m.in. w latach 1959–1964, 1967–1969 i 1977–1979 był ministrem finansów. W latach 1967–1969 był również wicepremierem.
Był działaczem Indyjskiego Kongresu Narodowego i współpracownikiem Mahatmy Gandhiego.
W 1969 – po rozłamie w partii – stał się przeciwnikiem Indiry Gandhi. W 1975 był jednym z organizatorów tzw. akcji nieposłuszeństwa. W latach 1975–1977 był więziony. W marcu 1977 będąc przywódcą partii Janaty, która zwyciężyła w wyborach parlamentarnych, został premierem. W 1979 ustąpił z obydwu stanowisk, a w roku 1980 wycofał się z działalności politycznej.
Morarji Desai zostając premierem miał 81 lat. Jego dobry stan zdrowia tłumaczono tym, że nigdy nie palił papierosów, nie pił alkoholu, od przeszło 50 laty nie miał kontaktu seksualnego z kobietą, każdy dzień rozpoczynał modlitwą, ćwiczeniami jogi i wypiciem szklaneczki moczu.

</doc>
<doc id="1092736" url="https://pl.wikipedia.org/wiki?curid=1092736" title="Osiedle Reja (Toruń)">
Osiedle Reja (Toruń)

Osiedle Reja - część dzielnicy Bydgoskie Przedmieście.
Pochodzenie nazwy osiedla.
Nazwę nadano w czasie rozbudowy osiedla w okresie powojennym, inspirowane patriotycznymi pobudkami promowania znanych polskich artystów i ludzi kultury.
Historia.
Najwcześniejsze ślady bytności człowieka na tym obszarze sięgają neolitu. W średniowieczu część dzisiejszego osiedla położoną najbliżej Wisły zamieszkiwali rybacy i flisacy, na terenie przedmieścia była także wydobywana glina służąca za surowiec toruńskim cegielniom. W tamtym okresie osiedle miało charakter podmiejskich rezydencji oraz rozległych ogrodów bogatszej części mieszkańców.
16 maja 1891 r. Osiedle zostało połączone linią tramwajową z centrum Torunia. W okresie PRL zabrano kamienice prawowitym właścicielom i przydzielono je osobom przypadkowym. Budowano także sporo budynków wielorodzinnych.
Charakter osiedla.
Od północy są tu budynki wielorodzinne z lat 50. i 60. XX wieku, dobrze utrzymane.
W części południowej są tu reprezentacyjne, zabytkowe secesyjne kamienice XIX-wieczne oraz rezydencje jednorodzinne, często o charakterze zabudowy szachulcowej (tzw. mur pruski). Budynki piękne, zabytkowe i reprezentacyjne. 
Infrastruktura.
Osiedle posiada szkoły, przedszkola, liczne placówki handlowe. Dwa kościoły, jedna stacja benzynowa. Kilkanaście mniejszych placówek handlowych. Na zachodnim skraju osiedla budowane są trzy duże placówki handlowe z galeriami handlowymi: 
Komunikacja:
Na południe od osiedla znajduje się także Miejskie schronisko dla zwierząt, Stacja Sanitarno-Epidemiologiczna, stadnina koni oraz Caritas Toruń Diecezji Toruńskiej.

</doc>
