<doc id="1092746" url="https://pl.wikipedia.org/wiki?curid=1092746" title="Witold Waszczykowski">
Witold Waszczykowski

 (ur. 5 maja 1957 w Piotrkowie Trybunalskim) – polski historyk, dyplomata i polityk.
W latach 2005–2008 podsekretarz stanu w Ministerstwie Spraw Zagranicznych, w latach 2008–2010 zastępca szefa Biura Bezpieczeństwa Narodowego, w latach 2011–2019 poseł na Sejm VII i VIII kadencji, w latach 2015–2018 minister spraw zagranicznych w rządzie Beaty Szydło oraz rządzie Mateusza Morawieckiego, poseł do Parlamentu Europejskiego IX kadencji.
Życiorys.
W 1980 ukończył studia magisterskie na Wydziale Filozoficzno-Historycznym Uniwersytetu Łódzkiego, a w 1991 na Wydziale Stosunków Międzynarodowych University of Oregon. W latach 1992–1993 odbył studia podyplomowe na temat bezpieczeństwa międzynarodowego i kontroli zbrojeń w Geneva Centre for Security Policy w Genewie. W 1993 uzyskał stopień naukowy doktora nauk humanistycznych w zakresie historii na podstawie pracy "Stany Zjednoczone a strategiczne rokowania rozbrojeniowe 1919–1936".
W latach 1981–1987 pracował jako asystent na Wydziale Filozoficzno-Historycznym Uniwersytetu Łódzkiego. W 1992 został zatrudniony w Ministerstwie Spraw Zagranicznych, kolejno był starszym ekspertem w Departamencie Systemu Narodów Zjednoczonych i Departamencie Instytucji Europejskich, a od 1996 wicedyrektorem w Departamencie Instytucji Europejskich, a następnie w Departamencie Polityki Bezpieczeństwa.
W 1997 był pełniącym obowiązki szefa Biura Łącznikowego RP przy NATO w Brukseli. Od 1997 do 1999 zajmował stanowisko zastępcy stałego przedstawiciela RP przy NATO. W latach 1999–2002 pełnił funkcję ambasadora RP w Teheranie. Następnie pracował w Departamencie Strategii i Planowania Polityki Zagranicznej MSZ i jako zastępca dyrektora Departamentu Afryki i Bliskiego Wschodu.
4 listopada 2005 został podsekretarzem stanu w Ministerstwie Spraw Zagranicznych. Pełnił jednocześnie funkcję głównego negocjatora w rozmowach ze Stanami Zjednoczonymi dotyczących tarczy antyrakietowej. 11 sierpnia 2008 odwołano go ze stanowisk zajmowanych w MSZ.
27 sierpnia 2008 został powołany na stanowisko zastępcy szefa Biura Bezpieczeństwa Narodowego. 6 lipca 2010 złożył dymisję, dzień później został odwołany ze stanowiska. W wyborach samorządowych w 2010 został zgłoszony jako kandydat na prezydenta Łodzi z ramienia komitetu wyborczego Prawa i Sprawiedliwości (przegrał w pierwszej turze).
W 2011 kandydował w wyborach do Sejmu RP z pierwszego miejsca na liście PiS w okręgu wyborczym nr 9 w Łodzi i uzyskał mandat poselski. Oddano na niego 36 854 głosy (10,17% głosów oddanych w okręgu). Po objęciu mandatu posła (w listopadzie 2011) został członkiem PiS. Objął funkcję wiceprzewodniczącego Komisji Spraw Zagranicznych i delegata do Zgromadzenia Parlamentarnego NATO. Bez powodzenia kandydował z listy tej partii w wyborach do Parlamentu Europejskiego w 2014.
W 2015 wystartował w wyborach parlamentarnych jako lider listy wyborczej PiS w okręgu sieradzkim. Otrzymał 32 909 głosów, uzyskując poselską reelekcję. 16 listopada 2015 został powołany na stanowisko ministra spraw zagranicznych w rządzie Beaty Szydło. 11 grudnia 2017 objął to stanowisko w nowo utworzonym rządzie Mateusza Morawieckiego. 9 stycznia 2018 został odwołany z funkcji ministra spraw zagranicznych.
W wyborach europejskich w 2019 był liderem listy Prawa i Sprawiedliwości w okręgu łódzkim. Uzyskał mandat posła do Europarlamentu IX kadencji, otrzymując 168 021 głosów. Został członkiem frakcji Europejskich Konserwatystów i Reformatorów, członkiem Podkomisji Bezpieczeństwa i Obrony oraz wiceprzewodniczącym Komisji Spraw Zagranicznych.
W sierpniu 2021 ujawnił publicznie, że choruje na polineuropatię. Stało się to po tym, jak cześć komentujących jego wywiad w radiu Tok FM zarzuciła mu, że był pod wpływem alkoholu podczas tej audycji. Późniejsze badania przyniosły jednak inną diagnozę – stwardnienie zanikowe boczne.

</doc>
<doc id="1092749" url="https://pl.wikipedia.org/wiki?curid=1092749" title="Bop to the top">
Bop to the top



</doc>
<doc id="1092750" url="https://pl.wikipedia.org/wiki?curid=1092750" title="El Choclo">
El Choclo

El Choclo – jedno z najsłynniejszych tang argentyńskich, skomponowane przez młodego, nieznanego wówczas kompozytora Ángela Villoldo w 1905 roku. 
Historia utworu.
Historia "El Choclo" związana jest z ekskluzywną restauracją "Ristorane Americano", w której publiczność z wyższych sfer spotykała się, by słuchać znanego wówczas pianisty Jose Luisa Roncallo, grającego w towarzystwie klasycznej orkiestry. Młody, nieznany nikomu kompozytor Ángel Villoldo, pokazał skomponowane przez siebie nuty tanga pianiście, który początkowo niechętny, ostatecznie zdecydował się na jego publiczną prezentację. Dla tanga kompozytor zaproponował nazwę "El Choclo" (co w swobodnym przekładzie oznacza "kolbę kukurydzy"). Istnieje również anglojęzyczny tytuł "The kiss of fire" ("Pocałunek ognia"), pochodzący z jednego z amerykańskich plagiatów utworu.
Prawykonanie, pod kierunkiem Jose Luisa Roncallo, odbyło się w restauracji "Ristorane Americano" w Buenos Aires, pod koniec 1905 roku. 
Charakter utworu.
"El Choclo" jest typowym tangiem argentyńskim. Wykonywanym zazwyczaj z zastosowaniem ostrego, synkopowanego rytmu. Słowa do muzyki napisał sam kompozytor. Jednak były one kilkakrotnie modyfikowane, a nawet zmieniane przez kilku autorów. 
Tekst utworu.
Istnieje kilka wersji słów do tanga "El Choclo". Jedna z nich jest tekstem oryginalnym napisanym przez kompozytora w 1903 roku. Tekst ten jednak nie zdobył większej popularności i często zastępowany był tekstami innych autorów. 
Tekst oryginalny Ángela Villoldo.
De un grano nace la planta
que más tarde nos da el choclo 
por eso de la garganta 
dijo que estaba humilloso. 
Y yo como no soy otro 
más que un tanguero de fama
murmuro con alborozo 
está muy de la banana. 
Hay choclos que tienen 
las espigas de oro 
que son las que adoro 
con tierna pasión, 
cuando trabajando 
llenito de abrojos 
estoy con rastrojos 
como humilde peón. 
De lavada enrubia 
en largas quedejas 
contemplo parejas 
si es como crecer, 
con esos bigotes 
que la tierra virgen 
al noble paisano 
le suele ofrecer. 
A veces el choclo 
asa en los fogones 
calma las pasiones 
y dichas de amor, 
cuando algún paisano 
lo está cocinando 
y otro está cebando 
un buen cimarrón. 
Luego que la humita 
está preparada, 
bajo la enramada 
se oye un pericón, 
y junto al alero, 
de un rancho deshecho 
surge de algún pecho 
la alegre canción. 
Tekst Juana Carlosa Marambio Catán.
Vieja milonga 
que en mi horas de tristeza, 
traes a mi mente 
tu recuerdo cariñoso 
y encadenandome a tus notas 
dulcemente, 
siento que el alma 
se me encoje poco a poco. 
Hoy que los años 
han blanqueado ya mis sienes, 
tango querido, 
viejo tango que me embarga, 
con la cadencia 
de su musica sentida, 
recuerdo aquella epoca, 
tan linda que se fue.
Tekst Enrique Santosa Discépolo.
Con este tango que es burlón y compadrito
se ató dos alas la ambición de mi suburbio;
con este tango nació el tango, y como un grito
salió del sórdido barrial buscando el cielo;
conjuro extraño de un amor hecho cadencia
que abrió caminos sin más ley que la esperanza,
mezcla de rabia, de dolor, de fe, de ausencia
llorando en la inocencia de un ritmo juguetón.
Por tu milagro de notas agoreras
nacieron, sin pensarlo, las paicas y las grelas,
luna de charcos, canyengue en las caderas
y un ansia fiera en la manera de querer...
Al evocarte, tango querido,
siento que tiemblan las baldosas de un bailongo
y oigo el rezongo de mi pasado...
Hoy, que no tengo más a mi madre,
siento que llega en punta 'e pie para besarme
cuando tu canto nace al son de un bandoneón.
Carancanfunfa se hizo al mar con tu bandera
y en un pernó mezcló a París con Puente Alsina.
Triste compadre del gavión y de la mina 
y hasta comadre del bacán y la pebeta.
Por vos shusheta, cana, reo y mishiadura
se hicieron voces al nacer con tu destino...
Misa de faldas, querosén, tajo y cuchillo,
que ardió en los conventillos y ardió en mi corazón.

</doc>
<doc id="1092752" url="https://pl.wikipedia.org/wiki?curid=1092752" title="Gyergyószentmiklós">
Gyergyószentmiklós



</doc>
<doc id="1092754" url="https://pl.wikipedia.org/wiki?curid=1092754" title="29 Czernichowski Pułk Piechoty">
29 Czernichowski Pułk Piechoty

29 Czernichowski Pułk Piechoty im. Iwana Dybicza Zabałkańskiego (ros. "29-й пехотный Черниговский генерал-фельдмаршала графа Дибича-Забалканского полк") – pułk piechoty okresu Imperium Rosyjskiego, sformowany 25 czerwca 1700 za panowania Piotra I Romanowa.
Święto pułkowe: 25 grudnia. Dyslokacja w 1914: Warszawa ("Варшава").
29 Czernichowski Pułk Piechoty brał udział w tłumieniu powstania styczniowego, wziął również udział w walkach okresu I wojny światowej. Został rozformowany w 1918.
Odznaka pamiątkowa.
11 listopada 1909 ustanowiono odznakę pamiątkową Czernichowskiego Pułku Piechoty.
Wygląd odznaki w wersji oficerskiej przedstawiał się tak: na wieńcu z laurowych i dębowych liści nałożony jest herb pułku – pod złotą koroną książęcą czarny, jednogłowy orzeł na srebrnym tle, trzymający w łapie złoty krzyż; nad herbem korona imperatorska, pod którą na wieńcu widnieje napis: "Piechota von Szwedena – 29. Czernichowski Pułk Piechoty"; pod herbem zaś wstęga z datami "1700-1900"; po lewej stronie książęcej korony monogram Piotra I, po prawej stronie monogram Mikołaja II.
Wersja odznaki dla szeregowych była wykonana z brązu, bez emalii.

</doc>
<doc id="1092755" url="https://pl.wikipedia.org/wiki?curid=1092755" title="Bohdan Rymaszewski">
Bohdan Rymaszewski

Bohdan Rymaszewski (ur. 2 czerwca 1935 w Wilnie, zm. 23 listopada 2016 w Warszawie) – polski historyk, architekt, zabytkoznawca, nauczyciel akademicki, specjalista w zakresie historii i teorii konserwacji zabytków, ochronie i konserwacji architektury zabytkowej, urbanistyce i zabytkoznawstwie, profesor nauk technicznych, generalny konserwator zabytków (1971–1983), dyrektor Instytutu Polskiego w Berlinie (1996–1997).
Życiorys.
Urodził się w Wilnie w rodzinie lekarskiej jako syn Jadwigi i Kaspra Rymaszewskich. Jego ojciec był kapitanem rezerwy, w 1940 został zamordowany przez funkcjonariuszy NKWD w Charkowie.
W 1953 ukończył I Liceum Ogólnokształcące im. Jana Kasprowicza w Inowrocławiu, po czym podjął studia w zakresie sztuk pięknych na Uniwersytecie Mikołaja Kopernika w Toruniu. Ukończył je w 1957, specjalizując się w zabytkoznawstwie i konserwacji zabytków. Wśród jego wykładowców był Jerzy Remer. W czasie studiów działał w instruktorskiej drużynie akademickiej ZHP.
W latach 1957–1971 pełnił funkcję miejskiego konserwatora zabytków w Toruniu, w latach 1972–1983 był dyrektorem Zarządu Muzeów i Ochrony Zabytków w Ministerstwie Kultury i Sztuki. Zajmował także stanowisko generalnego konserwatora zabytków (1971–1983), a w latach 1984–1992 był prezesem zarządu głównego Stowarzyszenia Konserwatorów Zabytków. W latach 1986–1989 był członkiem Ogólnopolskiego Komitetu Grunwaldzkiego. W latach 1985–1989 pełnił funkcję sekretarza generalnego Rady Ochrony Pamięci Walk i Męczeństwa. W lutym 1989 wszedł w skład działającej przy tej instytucji Komisji do spraw Upamiętnienia Ofiar Represji Okresu Stalinowskiego. Od 1996 do 1997 był dyrektorem Instytutu Polskiego w Berlinie, a latach 2000–2006 zasiadał w Międzynarodowej Radzie Oświęcimskiej.
W 1972 uzyskał na Uniwersytecie Warszawskim stopień doktora. Tematem jego pracy doktorskiej była "Problematyka konserwatorska średniowiecznych miast w Polsce", a jej promotorem Stanisław Lorentz. W 1989 na podstawie rozprawy "Geneza, uwarunkowania i mechanizmy ochrony zabytków w Polsce" uzyskał na UMK stopień doktora habilitowanego nauk humanistycznych w zakresie historii. Tytuł profesora nauk technicznych otrzymał w 1999. Współpracował jako wykładowca z licznymi uczelniami, wykładał na Wydziale Architektury Politechniki Warszawskiej, Politechnice Krakowskiej, Uniwersytecie Warszawskim, Akademii Sztuk Pięknych w Warszawie, Politechnice Białostockiej, Uniwersytecie Mikołaja Kopernika, Politechnice Świętokrzyskiej, Prywatnej Wyższej Szkole Nauk Społecznych, Komputerowych i Medycznych w Warszawie.
Zawarł związek małżeński z Marią Abramowicz, konserwatorką dzieł sztuki. Miał dwoje dzieci – Mikołaja i Kingę. Pochowany na cmentarzu w Celestynowie.

</doc>
<doc id="1092758" url="https://pl.wikipedia.org/wiki?curid=1092758" title="Zieleniec (Toruń)">
Zieleniec (Toruń)

Osiedle Zieleniec – jedno z prawobrzeżnych osiedli Torunia. Jest częścią dzielnicy Bydgoskie Przedmieście.
Pochodzenie nazwy osiedla.
Nazwa pochodzi od dużej ilości terenów zielonych, okolicznych parków oraz dużego Parku Miejskiego.
Historia.
Najwcześniejsze ślady bytności człowieka na tym obszarze sięgają neolitu. W średniowieczu część dzisiejszego osiedla położoną najbliżej Wisły zamieszkiwali rybacy i flisacy, na terenie przedmieścia była także wydobywana glina służąca za surowiec toruńskim cegielniom. W tamtym okresie osiedle miało charakter podmiejskich rezydencji oraz rozległych ogrodów bogatszej części mieszkańców.
W XIX wieku osiedle stało się placem intensywnej zabudowy dla przeżywającego duży rozkwit Torunia, któremu brakowało terenów pod inwestycje w ciasnej zabudowie średniowiecznej Starówki. W roku 1817 powstał zamysł stworzenia rozległego Parku Miejskiego, który z racji tego, iż swym zasięgiem obejmował tereny użytkowane wcześniej przez cegielnię, nazwany został "Parkiem Cegielnia" ("Ziegelei-Park"). Jest to jeden z najstarszych parków w Polsce o charakterze otwartym (udostępnionym publicznie).
W roku 1884 na zachodnim skraju osiedla powstały koszary ułanów. Na przełom XIX i XX w. przypada gwałtowny rozwój budownictwa mieszkaniowego.
16 maja 1891 r. osiedle zostało połączone linią tramwajową z centrum Torunia.
Dzielnica ta od początku swego istnienia zamieszkana była głównie przez elity oraz wojskowych. Po drugiej wojnie światowej budynki mieszkalne wielo- i jednorodzinne zostały odebrane prawowitym właścicielom i poprzez zarząd ADM oddano w użytkowanie rodzinom bezdomnym. Proceder ten sprawił, że część budowli uległa zniszczeniu i nie była modernizowana przez cały okres PRL. Znacjonalizowanie nieruchomości oraz brak należytego nadzoru właścicielskiego przez prawie pięćdziesiąt lat stały się głównym źródłem zaniedbań. Obecnie trwa żmudny proces wykupu, reprywatyzowania i modernizowania kamienic.
Charakter osiedla.
W części osiedla znajdują się zabytkowe budynki wielorodzinne XIX-wieczne oraz rezydencje jednorodzinne, często o charakterze zabudowy szachulcowej (tzw. mur pruski). 
Zabudowa zabytkowa jest częściowo uzupełniana nowymi plombami, kamienicami lub budynkami wielorodzinnymi, zazwyczaj o niższej zabudowie (2-3-piętrowe).
Południową część osiedla stanowi najstarszy publiczny Park Miejski w Polsce założony w 1817 roku (niektóre źródła: 1822). Na architekturę parkowo-ogrodową składają się liczne obiekty: fontanny, ławki, staw z łabędziami, tor saneczkowy, tereny rekreacyjne nad Wisłą (zobacz: Błonia). Atrakcję turystyczną parku stanowi także świeżo odrestaurowana ławka Schillera upamiętniająca niemieckiego pisarza epoki romantyzmu.
W zachodniej części Zieleńca znajduje się zabytkowa hala wystawowa, zaprojektowana przez architekta Kazimierza Ulatowskiego w stylu mauretańskim i wybudowana w 1928 roku. Obecnie mieści zmodernizowane Centrum Targowe PARK Targi Toruńskie. Wystawowe ogrody w stylu francuskim, zniszczone w okresie PRL, są obecnie odrestaurowywane, a zieleń – odtwarzana.
Infrastruktura.
Na terenie osiedla znajdują się szkoły, przedszkola oraz liczne placówki handlowe. Ponadto osiedle posiada infrastrukturę rekreacyjną (Park Miejski w stylu angielskim), dwa obiekty sakralne, stację benzynową. Na zachodnim skraju osiedla budowane są trzy duże centra handlowe:
Komunikacja:
Na terenie osiedla znajduje się także Miejskie schronisko dla zwierząt, Stacja Sanitarno-Epidemiologiczna, stadnina koni oraz Caritas Toruń Diecezji Toruńskiej
Warunki do zamieszkania.
Budynki wielorodzinne są poszukiwane na rynku wtórnym z racji bliskiej lokalizacji dwóch uczelni wyższych.
Zabudowa - głównie wielorodzinna. We wschodniej części osiedla znajdują się niewielkie budynki mieszkalne jednorodzinne. Na północ od osiedla mieści się jeden z najsłynniejszych klubów i scen muzycznych w kraju Klub Studencki Od Nowa.

</doc>
<doc id="1092759" url="https://pl.wikipedia.org/wiki?curid=1092759" title="Bop to the Top">
Bop to the Top



</doc>
<doc id="1092762" url="https://pl.wikipedia.org/wiki?curid=1092762" title="Bachar Kouatly">
Bachar Kouatly

Bachar Kouatly (ur. 3 marca 1958 w Damaszku) – francuski szachista, dziennikarz i działacz szachowy pochodzenia libańskiego, arcymistrz od 1989 roku.
Kariera szachowa.
W latach 1975 (Tjentište), 1976/77 (Groningen) i 1977 (Innsbruck) trzykrotnie reprezentował Liban w mistrzostwach świata juniorów do lat 20. W roku 1979 zajął II miejsce (za Tomem Wedbergiem) w Ramsgate (turniej B), natomiast rok później wystąpił na I szachownicy swojego kraju na szachowej olimpiadzie, rozegranej w Valletcie. W 1981 zwyciężył w Katarze w turnieju strefowym i wywalczył awans do kolejnego etapu walki o tytuł mistrza świata, turnieju międzystrefowego (Toluca 1982), w którym nie odegrał żadnej roli, zdecydowanie zajmując ostatnie XIV miejsce. W tym samym roku (już jako reprezentant Francji) wystąpił po raz drugi na olimpiadzie (łącznie, w latach 1980–1992, zanotował sześć olimpijskich startów). W 1985 r. znalazł się w składzie zespołu francuskiego na pierwszych drużynowych mistrzostwach świata, rozegranych w Lucernie, w 1987 zwyciężył w Budapeszcie, natomiast rok później zremisował partię z mistrzem świata Garrim Kasparowem, który w Evry rozegrał symultanę przeciwko narodowej drużynie Francji (zwyciężając w stosunku 4½ - 1½), triumfował w Augsburgu oraz podzielił II miejsca w Marsylii (za Miodragiem Todorceviciem, wraz z Siegiejem Dołmatowem) oraz Genewie (za Ognjenem Cvitanem, wraz z Jamesem Plaskettem). W 1993 uzyskał najlepszy indywidualny wynik we francuskiej drużynie (7 pkt w 10 partiach) w meczu przeciwko Islandii. Od roku 1995 praktycznie nie występował w turniejach klasyfikowanych do szachowego rankingu ELO.
Wielokrotnie wystąpił w finałach indywidualnych mistrzostw Francji, zdobywając trzy medale: złoty (Courchevel 1979), srebrny (Alès 1984) oraz brązowy (Montpellier 1991). W roku 2007, po długiej przerwie, ponownie wystąpił w finale mistrzostw kraju, nie osiągając jednak sukcesu (zajął X miejsce w sekcji B).
Najwyższy ranking w karierze osiągnął 1 lipca 1993 r., z wynikiem 2520 punktów zajmował wówczas 6. miejsce wśród francuskich szachistów.
W grudniu 1994 roku stanął wraz z Florencio Campomanesem do rywalizacji o stanowisko prezydenta Międzynarodowej Federacji Szachowej, uległ mu jednak w stosunku 65–79. Dwa lata później ponownie zgłosił swoją kandydaturę do tej funkcji, ale przed samymi wyborami ją wycofał. W 2006 roku w ostry sposób skrytykował w otwartym liście działania ówczesnego prezydenta FIDE Kirsana Ilumżynowa, następnego dnia otrzymując odpowiedź w równie zdecydowanym tonie.
Bachar Kouatly jest redaktorem francuskiego czasopisma szachowego "Europe Echecs". W roku 2006 był współautorem (wraz z Anatolijem Karpowem i Jean-François Phelizonem) książki "Chess and the Art of Negotiation" (z ang. "Szachy i sztuka negocjacji").

</doc>
<doc id="1092763" url="https://pl.wikipedia.org/wiki?curid=1092763" title="Wzgórza Opoczyńskie">
Wzgórza Opoczyńskie

Wzgórza Opoczyńskie (342.12) – część Wyżyny Przedborskiej stanowiąca północno-zachodnią otoczkę Gór Świętokrzyskich. Jest położona na wschód od łuku Pilicy, znajdującego się pod Tomaszowem Mazowieckim. Główne miasta tego regionu to Opoczno, Tomaszów Mazowiecki i Końskie.
Wzgórza zbudowane są ze skał jurajskich, które tworzą tu dwie antykliny. Rozdziela je kredowa synklina. Na formy te nałożone są wzniesienia ostańcowe zbudowane ze żwiru. Utwory te pochodzą ze zlodowacenia środkowopolskiego.
W wapieniach jurajskich rozwijają się zjawiska krasowe. Powodują one powstawanie zapadlisk na powierzchni (kras zakryty). Na zachodnim krańcu regionu, w Tomaszowie Mazowieckim znajdują się obfite źródła krasowe nazywane Niebieskimi Źródłami.
Na Wzgórzach Opoczyńskich przeważają tereny rolnicze. Obszary leśne występują na obrzeżach regionu.

</doc>
<doc id="1092776" url="https://pl.wikipedia.org/wiki?curid=1092776" title="Regionalny Program Operacyjny">
Regionalny Program Operacyjny



</doc>
<doc id="1092782" url="https://pl.wikipedia.org/wiki?curid=1092782" title="Stare Miasto (część urzędowa Torunia)">
Stare Miasto (część urzędowa Torunia)

Stare Miasto – część urzędowa Torunia zlokalizowana na prawobrzeżu.
Przy podziale miasta dla potrzeb rad okręgów (jednostek pomocniczych gminy), teren Starego Miasta współtworzy okręg „Staromiejskie”.
Lokalizacja.
Stare Miasto zlokalizowane jest w środkowej części miasta, od północy graniczy z Chełmińskim Przedmieściem i Mokrem, od wschodu z Jakubskim Przedmieściem, od południa z rzeką Wisłą, zaś od zachodu z Rybakami i Bydgoskim Przedmieściem.
Ulice.
Do głównych ulic przecinających lub stanowiących granice Starego Miasta zaliczyć należy: al. Jana Pawła II, al. Solidarności, Czerwoną Drogę, Odrodzenia, Przy Kaszowniku, Skrzyńskiego, Wały gen. Sikorskiego oraz Warszawską.
Obszar.
Teren tej części urzędowej miasta zasadniczo pokrywa się z Zespołem Staromiejskim. Jest to najstarsza część Torunia, na którą składa się kilka historycznych jednostek:

</doc>
<doc id="1092784" url="https://pl.wikipedia.org/wiki?curid=1092784" title="A Media Luz">
A Media Luz

A media luz – tango argentyńskie skomponowane w 1925 roku przez Edgaro Donato. Przyjęty przez kompozytora tytuł utworu w swobodnym tłumaczeniu oznacza "W półcieniu". 
W wersji orkiestrowej "A media luz" wykonywane jest zwykle w ostrym, synkopowanym rytmie. Słowa napisał Cesar Carlo Lenzi.

</doc>
<doc id="1092786" url="https://pl.wikipedia.org/wiki?curid=1092786" title="Anton von Essen">
Anton von Essen

Anton Ottowicz von Essen (ros. Антон/Антоний О́ттович фон Э́ссен, "Anton/Antonij Ottowicz fon Essien", ur. 21 września 1863 w Petersburgu, zm. w 1919 roku w Kijowie) – wysoki urzędnik państwowy Imperium Rosyjskiego, gubernator piotrkowski, tymczasowy generał-gubernator warszawski oraz senator.
Życiorys.
Anton Ottowicz von Essen urodził się 21 września 1863 roku w Petersburgu. Był synem rosyjskiego wiceministra sprawiedliwości Ottona Wasilijewicza von Essena. Pochodził z rodu szlachty inflanckiej mieszkającej na terenach Liwonii (obecna Łotwa) i Estonii, a której przedstawiciele służyli w aparacie administracyjnym i korpusie oficerskim w Szwecji, Rosji, Finlandii. Po matce był prawosławny. Jego starszy brat Nikołaj Essen był admirałem i dowódcą Floty Bałtyckiej. Jego stryj Reinhold Roman von Essen (1836–1895), luteranin, był w latach 1872-1883 także wicegubernatorem piotrkowskim, a następnie w latach 1883–1895 gubernatorem łomżyńskim, gdzie zmarł. Ożeniony z Polką, uchodził za życzliwego Polakom.
Anton von Essen poszedł w ślady ojca i w 1883 roku ukończył edukację prawniczą w Cesarskiej Szkole Prawa, a następnie rozpoczął pracę w ministerstwie sprawiedliwości. W 1900 roku przeszedł do ministerstwa spraw wewnętrznych. W 1906 roku został gubernatorem piotrkowskim, która w oczach władz w Petersburgu uchodziła za region szczególnie podatny rewolucyjnej agitacji. Miał się odznaczyć i sprostać postawionemu przed nim zadaniu, tym samym uspokajając sytuację. Jako gubernator znany był z opanowania, raz podjętych decyzji nie zwykł zmieniać, co spowodowało, że uważano go też za upartego. W 1910 roku przeszedł do służby w Warszawie, gdzie pełnił funkcje pomocnicze w guberni warszawskiej. W 1912 roku otrzymał honorowy tytuł jegiermiejstra. Od 8 października 1914 do 20 stycznia 1915 (do czasu przybycia do Warszawy Pawła Jengałyczewa pełnił obowiązki generała-gubernatora warszawskiego). Okazał się zwolennikiem zastosowania restrykcyjnego kursu wobec Polaków. W 1914 roku powołany na członka pierwszego departamentu Senatu Rządzącego.
Żonaty z Natalją Aleksandrowną Sztolcenwald, z którą miał trzech synów Nikołaja, Władimira i Siergieja. Cała trójka zginęła w walce z bolszewikami. Siergiej, porucznik Lejb-Gwardyjskiego Siemionowskiego Pułku zginął 2 marca 1917 roku, w czasie próby stłumienia wrzenia rewolucyjnego w Piotrogrodzie. Anton von Essen ostatni okres życia spędził w Kijowie, gdy miasto zostało zajęte przez bolszewików. Tam został przez nich w 1919 roku aresztowany, a następnie rozstrzelany. Zachowała się dokumentacja z przesłuchań von Essena przez kijowski oddział WCzK:
– "Czy uznajecie władzę sowiecką?"
– "Nie, nie uznaję".
Protokół zeznania opatrzony był własnoręcznym podpisem von Essena oraz adnotacją czekisty – „rozstrzelać”.

</doc>
<doc id="1092787" url="https://pl.wikipedia.org/wiki?curid=1092787" title="NSRO">
NSRO



</doc>
<doc id="1092789" url="https://pl.wikipedia.org/wiki?curid=1092789" title="Tunel (piercing)">
Tunel (piercing)

Tunele są to rozszerzone otwory w różnych miejscach ciała (najczęściej w płatku ucha). Ich wielkość waha się już od 1,6 mm do w zasadzie nieograniczonych rozmiarów.
Tunel można wykonać operacyjnie (polega to na wycięciu określonego miejsca na ciele, w którym umieszcza się tunel, najczęściej jest to płatek ucha), lub przez rozpychanie specjalnymi rozpychaczami, bądź wkładanie coraz większych kolczyków. W zależności od miejsca przekłucia, tunele goją się od 4 tygodni do roku. 
Często, na skutek braku higieny bądź obniżonej odporności, przekłucia tego typu nie przyjmują się w organizmie, powodując trudno gojące się rany lub trudne do usunięcia narośle, tzw. blow-outy.
Krótka historia.
Rozpychanie uszu i innych przekłutych miejsc na ciele nie pochodzi z Europy. Znane jest z różnych plemion afrykańskich, australijskich, a także mieszkańców wysp Oceanii. Również niektóre ludy Ameryki Południowej praktykowały taki sposób ozdabiania ciała. Był to jeden z symboli przynależności do danej społeczności plemiennej. Dziś tradycja ta zanika u jej prekursorów, ale rozpychanie przekłutych miejsc stało się popularne w kulturze zachodniej. Jest to jeden ze sposobów wyrażania swojej indywidualności.

</doc>
<doc id="1092794" url="https://pl.wikipedia.org/wiki?curid=1092794" title="Minimum właściwe">
Minimum właściwe



</doc>
<doc id="1092795" url="https://pl.wikipedia.org/wiki?curid=1092795" title="Maksimum właściwe">
Maksimum właściwe



</doc>
<doc id="1092798" url="https://pl.wikipedia.org/wiki?curid=1092798" title="Doleserpeton">
Doleserpeton

Doleserpeton jest nazwą rodzajową niewielkiego płaza z rzędu temnospondyli, żyjącego we wczesnym permie (285 milionów lat temu). Jego szczątki odkryto w kamieniołomie Dolese w Oklahomie. Jego kręgi wykazują budowę podobną do kręgów współczesnych płazów. Odnaleziono wiele czaszek zwierzęcia, mające zaledwie 1 cm długości. Możliwe, że należały do osobników młodocianych. Doleserpeton należał do nadrodziny "Dissorphoidea", wykształconej pod koniec karbonu i trwającej przez perm.

</doc>
<doc id="1092802" url="https://pl.wikipedia.org/wiki?curid=1092802" title="Gonadotropiny">
Gonadotropiny

Gonadotropiny – hormony glikoproteinowe produkowane u kręgowców przez komórki przedniego płata przysadki (gonadotropy). 
Za pośrednictwem specyficznych receptorów wpływają na strukturę i funkcję narządów docelowych – gonad.
Niedobór gonadotropin prowadzi do hipogonadyzmu i niepłodności.

</doc>
<doc id="1092807" url="https://pl.wikipedia.org/wiki?curid=1092807" title="Vala (język programowania)">
Vala (język programowania)

Vala – język programowania stworzony na potrzeby programistów pracujących w środowisku GNOME.
W obecnej implementacji podczas kompilacji kod jest tłumaczony na C i dopiero wówczas następuje kompilacja do kodu maszynowego. Pozwala ona również na proste korzystanie z bibliotek napisanych w języku C.
Przykładowy kod.
Przykład programu „Hello, world” napisanego w Vali:
void main () {
 print ("Hello World\n");
Przykład programu „Hello, world” napisanego obiektowo w języku Vala:
 using GLib;
 class Sample : Object {
 void run () {
 stdout.printf ("Hello World\n");
 static int main (string[] args) {
 var sample = new Sample ();
 sample.run ();
 return 0;

</doc>
<doc id="1092809" url="https://pl.wikipedia.org/wiki?curid=1092809" title="Anvers">
Anvers

Anvers - stacja 2 linii metra w Paryżu. Stacja znajduje się na pograniczu 9. i 18. dzielnicy Paryża. Została otwarta 7 października 1902 r.

</doc>
<doc id="1092810" url="https://pl.wikipedia.org/wiki?curid=1092810" title="Bolesław I Wielki">
Bolesław I Wielki



</doc>
<doc id="1092816" url="https://pl.wikipedia.org/wiki?curid=1092816" title="Flaga gminy Lubawa">
Flaga gminy Lubawa



</doc>
<doc id="1092818" url="https://pl.wikipedia.org/wiki?curid=1092818" title="3 Dywizja Lotnictwa Myśliwskiego (LWP)">
3 Dywizja Lotnictwa Myśliwskiego (LWP)

3 Brandenburska Dywizji Lotnictwa Myśliwskiego (3 DLM) - związek taktyczny lotnictwa myśliwskiego ludowego Wojska Polskiego.
Historia 3 DLM.
Formowanie jednostki Dywizji rozpoczęto w miejscowości Karłówka na Ukrainie na podstawie rozkazu organizacyjnego z 7 września 1944 roku, powołującego do życia 1 Mieszany Korpus Lotniczy. Dywizję formowano na bazie 10 Brygady Szkolno-Treningowej z 2 Armii Lotniczej. 17 września przystąpiono do intensywnego szkolenia pilotów 9 pułku lotnictwa myśliwskiego (plm) na lotnisku Krasnogród oraz 10 i 11 plm na lotnisku Karłówka.
Po osiągnięciu gotowości bojowej 20 stycznia 1945 roku przystąpiono do przebazowania dywizji na teren Polski. Przeprowadzono je w kilku rzutach powietrznych i naziemnych w lutym i marcu.
Na przełomie marca i kwietnia 1945 roku dywizja wzięła udział w działaniach na kierunku berlińskim, niszcząc samoloty oraz umocnienia wroga. Za wysiłek bojowy w operacji berlińskiej nadano dywizji miano "Brandenburska" i odznaczono ją srebrnym krzyżem orderu Virtuti Militari oraz Krzyżem Grunwaldu III klasy.
W styczniu 1946 roku w skład 1 Brandenburskiej Dywizji Lotnictwa Myśliwskiego, powstałej z przeformowanej 3 Brandenburskiej DLM, wszedł 1 pułk lotnictwa myśliwskiego, a pozostałe pułki 10 i 11 zmieniły nazwę na 2 i 3 pułk lotnictwa myśliwskiego.
Rozpoczęto też zmiany dyslokacji jednostek lotniczych. Na dotychczasowym lotnisku pozostał 1 pułk lotnictwa myśliwskiego, a dowództwo dywizji z dwoma pułkami zostało ulokowane w Krakowie.
Jesienią 1946 roku rozformowano dowództwo 1 Brandenburskiej Dywizji Lotnictwa Myśliwskiego w Krakowie, a jej pułki podporządkowano bezpośrednio Dowództwu Lotnictwa WP.
Skład organizacyjny.
Dywizja etatowo liczyła 682 żołnierzy. Jej uzbrojenie stanowiły 103 samoloty, w tym: 96 myśliwców typu Jak-9, 1 myśliwiec Jak-1, 1 samolot szkolno-treningowy Jak-7 i 5 samolotów łącznikowych Po-2.

</doc>
<doc id="1092819" url="https://pl.wikipedia.org/wiki?curid=1092819" title="Księga Nowego Słońca">
Księga Nowego Słońca

Księga Nowego Słońca (ang."The Book of the New Sun") – cykl autorstwa Gene’a Wolfe’a z gatunku science fantasy. Opisuje historię Severiana, członka Bractwa Poszukiwaczy Prawdy i Skruchy, czyli Katów i jego dojście do władzy.
Kolejne części cyklu to:
"Urth Nowego Słońca" ("The Urth of the New Sun") bywa uznawana za piątą część cyklu, jego sequel bądź epilog. W polskich wydaniach jest uznawana za piątą część pentalogii. Była nominowana m.in. do Nagrody Hugo i Nebuli.

</doc>
<doc id="1092820" url="https://pl.wikipedia.org/wiki?curid=1092820" title="Suchoj Superjet 100">
Suchoj Superjet 100

Suchoj Superjet 100 ("Sukhoi Superjet", SSJ, wcześniej "RRJ", Russian Regional Jet) – regionalny rosyjski samolot pasażerski, wąskokadłubowy, stworzony przez rosyjskie przedsiębiorstwo Suchoj, Biuro Konstrukcyjne Jakowlewa i Kompleks Lotniczy Iljuszyna, z udziałem marketingowym Boeing. Awionika samolotu pochodzi z Thales, układy sterujące z Liebherr, a silniki od PowerJet. Montaż maszyn jest wykonywany w zakładzie w Komsomolsku nad Amurem w Federacji Rosyjskiej. Koszt zaprojektowania samolotu jest oceniany na 700 mln USD. 9 maja 2012 w Indonezji, podczas lotu pokazowego rozbiła się jedna z należących do producenta maszyn o numerze 97004. Przed wypadkiem producent planował produkcję w wysokości 60 sztuk rocznie począwszy od 2014.
Wersje.
Pierwotnie samolot miał mieć trzy wersje: RRJ-60, RRJ-75 i RRJ-95, odpowiednio dla 60, 75 i 95 pasażerów, jednak ostatecznie zrezygnowano z wersji RRJ-60. Plany obejmują maszyny SSJ 100-75 i 95, z tym że mniejszy wariant ma być wprowadzony do produkcji później. Przewidywana jest też wersja SSJ 100-110 dla 110 pasażerów, co ma być maksymalną pojemnością tego samolotu zgodnie z porozumieniem przedsiębiorstw Suchoj i Boeing mającym na celu uniknięcie konkurencji.
Rodzina SSJ została zaprojektowana na zasadzie maksymalnej standaryzacji zespołów konstrukcyjnych i systemów pokładowych. Samoloty projektowo spełniają wymagania lotnicze Rosji, Wspólnoty Niepodległych Państw, krajów zachodnich oraz standardów lotniczych AP-25, FAR-25, JAR-25, a także poziomu hałasu według standardów ICAO rozdział 4 oraz FAR 36 wprowadzonych w 2006.
Dane handlowe.
Samolot ma konkurować z takimi samolotami jak Antonow An-148, Embraer E-Jets i Airbus A220. Według informacji producenta, SSJ ma kosztować prawie 28 mln $ (około 20% mniej niż wymienione konstrukcje konkurencyjne), a koszty eksploatacyjne mają być niższe o około 15% niż u konkurencji. Prasa fachowa zwraca jednak uwagę na lepszą obsługę posprzedażową i większą sieć serwisową konkurentów niż Suchoj.
Debiut.
28 stycznia 2007 pierwszy kompletny SSJ został przewieziony w Antonowie 124 z Komsomolska nad Amurem do miejscowości Żukowskij pod Moskwą na testy naziemne w Żukowskim Centralnym Instytucie Aerohydrodynamiki. Pierwszy egzemplarz doświadczalny dla oblatywania zaprezentowano 26 września 2007 w Komsomolsku. Pierwszy lot komercyjny odbył się 21 kwietnia 2011, w barwach Armavii, z Erywania do Moskwy.
Pierwsze zamówienia i dostawy.
Rosyjska linia lotnicza S7 Airlines jako pierwsza złożyła zamówienie na 50 egzemplarzy samolotu SuperJet 100-95 i dodatkowo 20 opcji na ten sam model, lecz wycofała je później, uzasadniając zmianę zdania tym, że zmienione dane techniczne samolotu nie odpowiadają jej potrzebom. Indonezyjskie linie lotnicze rozważały kupno w 2007. Przekonać do zakupu miał pokaz możliwości SuperJeta 100 9 maja w Indonezji. Linia Alliance Air z Indii także wyraziła zainteresowanie samolotem SSJ-100 i jest w trakcie zaawansowanych negocjacji zakupowych. Armeńska linia lotnicza Armavia podpisała 14 września 2007 porozumienie w sprawie kupna 4 egzemplarzy samolotu Suchoj SuperJet 100 do obsługi tras regionalnych. Pierwszy z zamówionych samolotów dostarczono 19 kwietnia 2011. W październiku 2015 roku irlandzkie linie lotnicze CityJet podpisały umowę w sprawie zakupu 15 samolotów komunikacji regionalnej Suchoj Superjet 100 z opcją na 10 kolejnych.
Użytkownicy.
Użytkownicy cywilni na dzień 5 kwietnia 2017 roku:
Użytkownicy rządowi i wojskowi na dzień 26 września 2016 roku:

</doc>
<doc id="1092826" url="https://pl.wikipedia.org/wiki?curid=1092826" title="29 Czernihowski Pułk Piechoty">
29 Czernihowski Pułk Piechoty



</doc>
<doc id="1092829" url="https://pl.wikipedia.org/wiki?curid=1092829" title="Cień kata">
Cień kata

Cień kata (ang. "The Shadow of the Torturer") – powieść science fantasy autorstwa Gene’a Wolfe’a, pierwsza część cyklu "Księga Nowego Słońca". W 1981 otrzymała nagrody World Fantasy oraz BSFA, została też nominowana do nagrody Nebula (1980) oraz Locusa i Campbella (1981).
Tło powieści.
Główny bohater, Severian, jest narratorem obdarzonym pamięcią absolutną, a cała historia opisywana jest przez niego z odległej perspektywy czasowej. Pierwsza powieść jest jedynie wprowadzeniem i wiele wątków pozostaje niezakończonych. Akcja osadzona jest na planecie Urth. Powieść należy do gatunku Dying Earth i science fantasy, w związku z czym, choć bohaterowie używają mieczy czy wierzchowców, pojawiają się też niezwykle zaawansowana broń i środki transportu - pozostałości cywilizacji technicznej. 
Fabuła.
Powieść zaczyna się, gdy główny bohater, Severian, wraz z przyjaciółmi z Bractwa Katów, zakrada się do Nekropolii. Tam Severian jest świadkiem ekshumacji grobu przez Vodalusa i jego współpracowników. Dochodzi do walki pomiędzy Vodalusem a strażnikami Nekropolii. W ostatniej chwili życie ratuje mu Severian, podglądający całe zajście z ukrycia. Po jakimś czasie dowiaduje się, że Vodalus jest przywódcą rebeliantów, którzy walczą przeciw Autarsze. Severian staje się pełnoprawnym członkiem Bractwa Katów w dniu swego wyniesienia na czeladnika. Od tej pory musi bezwzględnie przestrzegać zasad swojej konfraterni. Jego praca polega na torturowaniu i zabijaniu skazanych i zesłanych do Wieży Matachina.
Pewnego dnia w Wieży pojawia się nowa „klientka”, arystokratka Thecla. Severianowi przydzielone zostało zadanie zabawiania Thecli, ponieważ była bardzo wysoko urodzona i przysługiwały jej większe przywileje niż innym klientom. Severian zakochuje się w niej. Kiedy przychodzi czas, by ją torturować, nie może jej pomóc. Jedyną pomocą, jaką może jej udzielić, jest umożliwienie samobójstwa. Zostawia więc nóż w jej celi. Zobaczywszy pod drzwiami strużkę krwi udaje się do swego mistrza i przyznaje się do winy. 
Zgodnie z zasadami Bractwa, powinien zostać skazany na śmierć. Sprowadziłoby to jednak hańbę na ich konfraternię, więc zostaje zesłany do odległego Thrax. Na drogę dostaje płaszcz z fuliginu, najczarniejszego z materiałów, miecz katowski, zwany przez jego mistrza "Terminus Est", list do Archonta miasta Thrax oraz trochę pieniędzy. 
Pierwszą noc w życiu poza swoją Wieżą spędza w karczmie na jednym łóżku z olbrzymem Baldandersem, który wraz z doktorem Talosem jeździ po Nessus, czyli mieście w którym się znajdują, wystawiając przedstawienia dla tłumów. Zapraszają Severiana, by do nich dołączył, on jednak przy najbliższej okazji podąża swoją drogą. W swej wędrówce zauważa, że jego czarny płaszcz jest znakiem rozpoznawczym Bractwa Katów, którego przedstawicieli wszyscy się obawiają, więc postanawia kupić drugie ubranie. W sklepie z odzieżą poznaje rodzeństwo, Agię i Agilusa. W pewnym momencie do sklepu wchodzi hipparcha, kawalerzysta, który wyzywa go na pojedynek wręczając mu ziarna zemsty. Nie znając obyczajów panujących poza Wieżą, w której się wychował, korzysta z pomocy Agii. Do pojedynku ma mu być potrzebny Kwiat Zemsty. Udają się więc wraz z Agią do Ogrodu Botanicznego. Po drodze jednak ich powóz rozbija się o jakąś konstrukcję, która okazuje się być Katedrą Pazura, prowadzoną przez Zakon Peleryn.
Ogród Botaniczny okazuje się być tajemniczym miejscem, które wewnątrz jest o wiele większe niż mógłby pomieścić budynek. W środku spotyka Dorcas, która nic nie pamięta i nie wie skąd przybyła. W końcu zrywa zdradziecki Kwiat Zemsty i udaje się na miejsce pojedynku. Kiedy dochodzi do walki okazuje się, że został oszukany przez Agię, a tajemniczym hipparchą okazuje się być jej brat, Agilus. Z niewiadomych przyczyn jednak Severianowi udaje się przeżyć walkę i budzi się wraz z Dorcas w lazarecie fortu wojskowego.
Zostaje tam zatrudniony jako kat i już następnego dnia wykonuje wyrok na samym Agilusie, który przerażony tym, że Severian niemal zmartwychwstał, uciekł z placu pojedynku, zabijając blokujących mu drogę gapiów. Severian znajduje w swojej sakiewce klejnot, który okazuje się być Pazurem Łagodziciela. Skradła go Agia, gdy rozbili się o Katedrę i schowała do jego sakwy, by nie zostać oskarżoną o kradzież. Po opuszczeniu fortu Severian wraz z Dorcas udają się do bramy, po drodze jednak spotykają znaną sobie parę, doktora Talosa i Baldandersa, do których w tym czasie dołączyła Jolenta, kobieta niespotykanej urody. Wraz z nimi wystawiają sztukę, a następnie udają się do bramy, gdzie akcja powieści nagle się kończy, wśród zgiełku bójki.

</doc>
<doc id="1092831" url="https://pl.wikipedia.org/wiki?curid=1092831" title="Socjaldemokracja Królestwa Polskiego">
Socjaldemokracja Królestwa Polskiego



</doc>
<doc id="1092833" url="https://pl.wikipedia.org/wiki?curid=1092833" title="Wir (dynamika płynów)">
Wir (dynamika płynów)

Wir (ang. "vortex") – jednospójny obszar płynu, w którym wektor rotacji prędkości płynu jest różny od zera, ma ten sam kierunek i zwrot w każdym punkcie pola. Taki wir zapisać można w postaci:
gdzie:
Równanie powyższe opisuje wir płaski. Istnieją ponadto przestrzenne struktury wirowe, np. wir toroidalny tworzący się w obszarze krótkiego, ostrokrawędzistego rozszerzenia rury.
W obszarze wiru wektor prędkości kątowej płynu formula_5 jest różny od zera, prostopadły do płaszczyzny wiru i wyraża się on wzorem:
Przykłady wirów:
gdzie:
W rzeczywistych wirach występujących w przyrodzie prędkość kątowa (a zatem i rotacja prędkości) nie jest na ogół stała, lecz jej wartość zmniejsza się stopniowo wraz z odległością od centrum wiru.
Linie prądu w obszarze wiru płaskiego tworzą krzywe zamknięte. W warunkach przepływu stacjonarnego poruszają się po nich cząstki płynu.
Wiry występują powszechnie w przepływach płynów rzeczywistych. Można je zaobserwować bezpośrednio w obszarze oderwania warstwy granicznej. W sprzyjających sytuacjach tworzyć mogą ścieżki wirowe. W przepływach laminarnych wiry mają często charakter stabilnych struktur koherentnych.
Istnienie kaskady wirów o rozmaitych skalach charakterystyczne jest dla przepływu turbulentnego. Jednakże w turbulencji pojedyncze duże wiry są na ogół niestabilne i szybko ulegają przekształceniu w mniejsze struktury wirowe.
Wiry obserwuje się:
Wiru rzeczywistego opisanego podanym wyżej równaniem nie należy mylić z tzw. wirem potencjalnym, zwanym też pseudowirem.

</doc>
<doc id="1092837" url="https://pl.wikipedia.org/wiki?curid=1092837" title="Lata (góra)">
Lata (góra)

Lata – najwyższa góra Taʻū – wyspy leżącej w dystrykcie Manuʻa. Jej szczyt znajduje się na wysokości 966 m n.p.m. (3169 stóp). Jest to najwyższy punkt Samoa Amerykańskiego.

</doc>
<doc id="1092844" url="https://pl.wikipedia.org/wiki?curid=1092844" title="Policki Nurt">
Policki Nurt

Policki Nurt (do 1945 niem. "Pölitzer Fahrt") – obecnie ujściowy odcinek Łarpi, dawniej osobne ramię boczne rzeki Odry. Wody Polickiego Nurtu płyną w mieście Police na Pomorzu Zachodnim.
Policki Nurt znajduje się na północny wschód od Polic, pomiędzy wyspami Kiełpińskim Ostrowem i Polickimi Łąkami. Łączy Jasienicę z Domiążą. W czasie budowy Zakładów Chemicznych Police i Portu Police został poprzecinany licznymi groblami.
Wody Polickiego Nurtu wraz z wodami głównego nurtu Odry – Domiąży i innej odnogi Odry – Łarpi otaczają największą wyspę Polic – Polickie Łąki.
W rejonie Polickiego Nurtu znajdowało się osiedle Czapliniec. Obecnie nieopodal zlokalizowany jest port morski w Policach.
Nazwę "Policki Nurt" wprowadzono urzędowo w 1949 roku, zastępując poprzednią niemiecką nazwę "Pölitzer Fahrt".

</doc>
<doc id="1092847" url="https://pl.wikipedia.org/wiki?curid=1092847" title="11 Dywizja Lotnictwa Myśliwskiego">
11 Dywizja Lotnictwa Myśliwskiego

11 Dywizja Lotnictwa Myśliwskiego (11 DLM) – związek taktyczny lotnictwa myśliwskiego ludowego Wojska Polskiego.
W związku z wybuchem konfliktu koreańskiego, Sztab Generalny WP rozkazem nr 0096/Org. z 11 grudnia 1951 nakazał Dowódcy Wojsk Lotniczych ponowne sformowanie lotniczych związków taktycznych i jednostek logistycznego zabezpieczenia. Wśród formowanych związków taktycznych była też 11 Dywizja Lotnictwa Myśliwskiego.
Formowanie i zmiany organizacyjne.
Rozkaz zakładał, że w skład bezpośredniego podporządkowania dowództwu 11 DLM wejdą następujące jednostki:
Rozkaz zakładał sformowanie tych jednostek w okresie od maja do grudnia 1951 roku. Trudna sytuacja ekonomiczna kraju spowodowała, że realizacja tego rozkazu stała się niemożliwa. Opracowano nowy rozkaz 0078/Org. z 19 listopada 1952 roku, który zakładał formowanie lotniczych związków taktycznych o składzie dwóch pułków. W myśl tego rozkazu zaniechano formowania 24 i 27 plm.
11 DLM został podporządkowany:
Ponadto sformowany został Pluton Fotograficzny 11 DLM.
40 pułk lotnictwa myśliwskiego przebazował się do Świdwina rzutem powietrznym 17 stycznia 1953 z lotniska Mierzęcice, na którym wcześniej stacjonował. 
26 pułk lotnictwa myśliwskiego przebazował się do Zegrza Pomorskiego w październiku. 2 października 1953 roku rzut kołowy przybył eszelonem na stację Koszalin. 
Szkolenie.
Na potrzeby szkolenia personelu latającego rozkazem DWL nr 02/Org. z 3 lutego 1953 roku został sformowany poligon lotniczy nr 6 w Podborsku. Od sierpnia do grudnia 1953 roku personel latający i techniczny 26 i 40 plm został przez szkolony na samolotach MiG-15, które zastąpiły samoloty Jak-23. Zdolność bojową jako związek taktyczny dywizja osiągnęła pod koniec 1956 roku. Przyczyną tak długiego dochodzenia do pełnej zdolności bojowej był brak personelu latającego oraz niski poziom jego wyszkolenia, spowodowany przyspieszonym trybem szkolenia i zaniżeniem wymagań wobec kandydatów na pilotów. 
14 listopada 1957 roku rozkazem MON nr 098 wyszedł z bezpośredniego podporządkowania 26 plm, a dywizji został podporządkowany 4 pułk lotnictwa myśliwskiego stacjonujący w Goleniowie.
Przeformowania.
3 Dywizja Lotnictwa Myśliwskiego (rozformowana) ↙ 11 Dywizja Lotnictwa Myśliwskiego (1951 - 1963) → 3 Brandenburska Dywizja Lotnictwa Myśliwskiego (1963 - 1971) → 3 Brandenburska Dywizja Szturmowa (1971 - 1982) → 3 Brandenburska Dywizja Lotnictwa Myśliwsko-Bombowego (1982 - 1998) → 1 Brygada Lotnictwa Taktycznego (1998 - 2009) → 1 Skrzydło Lotnictwa Taktycznego

</doc>
<doc id="1092850" url="https://pl.wikipedia.org/wiki?curid=1092850" title="Katarina Barun-Šušnjar">
Katarina Barun-Šušnjar

Katarina Barun-Šušnjar; z d. Barun (ur. 1 grudnia 1983 w Zagrzebiu) – chorwacka siatkarka, reprezentantka kraju, grająca na pozycji 
atakującej. Po ukończeniu sezonu 2019/2020 w japońskiej drużynie Ageo Medics postanowiła zakończyć siatkarską karierę.
Życie prywatne.
Jej mężem jest Martin Šušnjar, chorwacki koszykarz.
Sukcesy klubowe.
Mistrzostwo Chorwacji:
Puchar Chorwacji:
Liga Mistrzyń:
Puchar Rumunii:
Mistrzostwo Rumunii:
Puchar Włoch:
Mistrzostwo Włoch:
Mistrzostwo Japonii:

</doc>
<doc id="1092858" url="https://pl.wikipedia.org/wiki?curid=1092858" title="Buzdyganek naziemny">
Buzdyganek naziemny

Buzdyganek naziemny ("Tribulus terrestris" L.) – gatunek rośliny z rodziny parolistowatych. Występuje na znacznych obszarach Afryki, Azji, w Australii oraz w południowej i środkowej Europie, rozprzestrzenił się też gdzieniegdzie poza obszar swojego rodzimego występowania. We florze Polski występuje rzadko, jako gatunek zawlekany, efemerofit.
Biologia i ekologia.
Roślina jednoroczna. Rośnie najczęściej na glebach piaszczystych, ugorach, obrzeżach pól.
Zastosowanie.
Roślina lecznicza.
Buzdyganek naziemny jest używany w medycynie chińskiej i indyjskiej ajurwedzie przede wszystkim jako środek tonizujący (wzmacniający). Inny indyjski system medycyny – Unani – uznaje buzdyganek za afrodyzjak, lek uspokajający i moczopędny.
W medycynie zachodniej, buzdyganek naziemny jest składnikiem suplementów diety mających zwiększać potencję i wspomagać erekcję u mężczyzn. Na początku lat siedemdziesiątych XX wieku, Jeffrey Peterman, amerykański kulturysta, rozpowszechniał teorię, że buzdyganek naziemny zwiększa także poziom testosteronu i pobudza przyrost mięśni.
Używanie buzdyganka jako afrodyzjaku zapoczątkowało badanie przeprowadzone w latach 70. na bezpłodnych parach, które wykazało zwiększanie się poziomu testosteronu i hormonu luteinizującego u mężczyzn po zastosowaniu badanego ziela. Jednak w roku 2000 stwierdzono, że z powodu braku innych danych na temat działania buzdyganka nie można zakładać jego skuteczności u zdrowych ludzi.
W badaniach z grupą kontrolną nie udało się jak dotąd udowodnić, że buzdyganek powoduje znaczący wzrost poziomu testosteronu Badania preparatu zawierającego androstendion i wyciąg z buzdyganka wykazały, że połączenie tych składników nie podnosi poziomu testosteronu bardziej niż sam androstendion. Nie udowodniono również działania pobudzającego przyrost mięśni ani zwiększania ich siły. Wykazano natomiast skuteczność buzdyganka we wzmacnianiu zachowań seksualnych u zwierząt. Pod wpływem wyciągu z buzdyganka naziemnego zaobserwowano u szczurów i królików istotne statystycznie zwiększenie poziomu testosteronu, dihydrotestosteronu i dihydroepiandrostanu oraz działania sugerujące skuteczność buzdyganka jako afrodyzjaku. Obserwowane efekty były prawdopodobnie spowodowane stymulacją receptorów androgenowych w mózgu.
Uważa się, że składnikiem aktywnym buzdyganka jest protodioscyna, pochodna DHEA.

</doc>
<doc id="1092863" url="https://pl.wikipedia.org/wiki?curid=1092863" title="Cieśnica">
Cieśnica

Cieśnica – kanał wodny w miastach Szczecin i Police na Pomorzu Zachodnim. Wody Cieśnicy wraz z wodami głównego nurtu Odry – Domiąży i innych ramion Odry – Łarpi i Polickiego Nurtu otaczają największą wyspę Polic – Polickie Łąki.
W rejonie Cieśnicy znajdowało się osiedle Szaniec.
Siedliska wokół Cieśnicy objęto ochroną, tworząc ostoję Police - kanały.
Nazwę Cieśnica wprowadzono urzędowo rozporządzeniem w 1949 roku, zastępując poprzednią niemiecką nazwę "Enge Oder".

</doc>
<doc id="1092867" url="https://pl.wikipedia.org/wiki?curid=1092867" title="Wieża widokowa na Biskupiej Kopie">
Wieża widokowa na Biskupiej Kopie

Wieża widokowa na Biskupiej Kopie () – najwyższy punkt widokowy w Górach Opawskich. Jest jedną z najstarszych tego typu konstrukcji – jej historia sięga drugiej połowy XIX wieku. Położona jest tuż obok granicy, po czeskiej stronie.
Historia.
Pierwsza platforma widokowa na szczycie Biskupiej Kopy powstała w 1875 w formie kamiennej piramidy. Istniała przez kilkanaście lat, po czym uległa zniszczeniu w wyniku pożaru. W latach 80. XIX wieku szczytem zainteresowało się Morawsko-Śląskie Sudeckie Towarzystwo Górskie (niem. "Mährisch-Schlesischer Sudetengebirgsverein, MSSGV"). Początkowo planowano wznieść wieżę murowaną, ale ostatecznie stanęła drewniana. Budową zajęła się sekcja MSSGV ze Zlatych Hor – 9 lipca 1890 odbyło się uroczyste otwarcie. Pięciopiętrowa wieża mierzyła 13 m i miała kształt ściętego ostrosłupa (przypominała piramidę i dlatego nosiła nazwę "Aussichtspyramide" – piramida widokowa). Cztery stalowe liny przyczepione do korzeni grubych drzew trzymały całość konstrukcji.
Dzięki wieży wzrósł ruch turystyczny w tej części gór – wybudowano więc schronisko, poniżej szczytu, po austriackiej (obecnie czeskiej) stronie – nosiło ono nazwę "Rudolfsheim".
Już w 1895 wieża została uszkodzona podczas burzy. Mimo przyznania kwoty na remont, sekcja Zlate Hory postanowiła wieżę zburzyć i wybudować nową. W związku ze zbliżającą się rocznicą 50-lecia panowania cesarza Franciszka Józefa I przyszły obiekt zaplanowano nazwać Kaiser Franz Josef Warte. Wydano specjalną odezwę, zapowiadającą budowę i wezwano darczyńców do wspomożenia jubileuszowego dzieła. Ofiarodawcy szybko się znaleźli, pomagało również miasto Zlate Hory oraz inne sekcje MSSGV. Koszty budowy były jednak większe niż się spodziewano – z powodów finansowych zrezygnowano z wcześniejszego projektu ośmiobocznej więzy z okrągłym zakończeniem. Otwarta 26 sierpnia 1898. Franz Joseph Warte miała 18 m wysokości. Na szczycie namalowano panoramę z widocznymi szczytami, odpowiednio opisanymi. Koszty budowy wyniosły 5189,59 florenów (ponad 15 tys. austriackich koron), wpędzając sekcję ze Zlatych Hor w długi.
Wieża cieszyła się ogromną popularnością wśród turystów – w pierwszym roku odwiedziło ją 2000 osób, w następnym już 5705 i taka frekwencja utrzymywała się przez kilka następnych lat. Wejście kosztowało 10 halerzy lub fenigów. Wpływy umożliwiły MSSGV nie tylko utrzymanie wieży, ale też stopniową spłatę długów. W 1905 wydzierżawiono ją właścicielowi schroniska "Rudolfsheim".
W 1911 wieżę odwiedził król saski Fryderyk August. Wizytę upamiętniono specjalną tablicą, a podpis monarchy wycięty z księgi pamiątkowej oprawiono i oszklono.
Podczas wojny ruch turystyczny mocno się zmniejszył. Tuż po jej wybuchu biskupstwo wrocławskie, dotychczasowy właściciel gruntu, wydzierżawiło MSSGV ziemię pod wieżą.
Od 1919 turyści ponownie zaczęli odwiedzać wieżę, która jednak była w coraz gorszym stanie technicznym. Poważniejszy remont wykonano w 1925. Dzierżawcą nadal był właściciel "Rudolfsheim", a w 1928 sekcja ze Zlatych Horów kupiła parcelę sąsiadującą z terenami biskupimi i wymieniła je na teren pod budynkiem. Oznaczono go czterema granitowymi słupkami, z których do dzisiaj zachowały się trzy. W wydawanych przez Morawsko-Śląskie Sudeckie Towarzystwo Górskie biuletynach wieżę wspominano jednak rzadko – patron źle się w ówczesnej Czechosłowacji kojarzył.
Uroczystości 40-lecia w 1938 były skromne – był to napięty okres kryzysu monachijskiego. W latach II wojny światowej, kiedy wieża znalazła się w granicach III Rzeszy, wykorzystywano ją do celów propagandowych – młodzież z Hitlerjugend wywieszała na niej flagi oraz odgrywała fanfary.
Po II wojnie światowej obiekt szczęśliwie uniknął losu wielu zburzonych budynków ze strefy przygranicznej i aż do 1966 był otwarty. Następnie zamknięto go, urządzając w środku przekaźnik czeskiej telewizji, działający do 1990. Wtedy też otwarto ją na kilka dni, ale jej stan techniczny był bardzo zły. Podczas kapitalnego remontu przeniesiono ją na nowy słup, wymieniono tynk, schody, 
wyremontowano całą klatkę schodową. W 1996 obiekt ponownie został udostępniony turystom.
Od 2000 obok wieży powstaje schronisko, ale na razie wybudowano tylko piwnice. Przy wejściu do wieży stał dawny austriacki kamień mierniczy z napisem „K.u.K. M.T. 1898” (obecnie go wykopano i przeniesiono). Na szczycie znajduje się również niewielki bufet.

</doc>
<doc id="1092868" url="https://pl.wikipedia.org/wiki?curid=1092868" title="Sybilla (mitologia)">
Sybilla (mitologia)

Sybilla, Sibylla (mitologia grecka) – wieszczka przepowiadająca przyszłość. Początkowo istniała jedna Sybilla, później jednak ich liczba zwiększyła się do ok. 10. Najbardziej czczoną Sybillą była wieszczka z Erytrei utożsamiana z sybillą z Cumae – Sybillą Kumańską (od niej miały pochodzić księgi sybillińskie).
Legenda o 9 księgach Sybillińskich.
Pewnego dnia do króla Tarkwiniusza przybyła nieznajoma staruszka z dziewięcioma księgami, ponoć wypełnionymi boskimi przepowiedniami. Życzyła sobie za nie tak wielkiej sumy, że król pomyślał, iż jest wariatką, po czym odmówił. W tym momencie wróżka wrzuciła 3 z 9 ksiąg do ognia. Powtórzyła swoją ofertę nie zmieniając ceny, monarcha zaś ponownie odmówił. Dopiero gdy kobieta spaliła kolejne 3 woluminy, władca domyślając się jakiejś tajemnicy, wypłacił żądaną sumę. Nieznajoma opuściła pałac i już nigdy jej nie widziano. Mówiono, że była to wróżka imieniem Sybilla.
Księgi te od jej imienia nazwano Sybillińskimi. Miały one odegrać ważną rolę w polityce i życiu Rzymian. Szukano w nich rady w wypadku klęski żywiołowej czy wojny. W rzeczywistości księgi te zawierały po prostu greckie przepisy religijne, zawsze więc wyciągano z nich wniosek, że do kultu rzymskiego trzeba wprowadzić nowe bóstwo oraz zmienić zakres obowiązków już istniejącemu. Woluminy przechowywano w świątyni Jowisza Kapitolińskiego. Opiekowali się nimi kapłani, których liczba rosła z biegiem czasu: początkowo było ich dwóch, na koniec – piętnastu. Księgi spłonęły w 83 r. p.n.e.

</doc>
<doc id="1092871" url="https://pl.wikipedia.org/wiki?curid=1092871" title="3 Brandenburska Dywizja Lotnictwa Myśliwskiego">
3 Brandenburska Dywizja Lotnictwa Myśliwskiego

3 Brandenburska Dywizja Lotnictwa Myśliwskiego (3 DLM) - związek taktyczny lotnictwa myśliwskiego ludowego Wojska Polskiego.
Historia.
Dywizja powstała z przemianowania 11 Dywizji Lotnictwa Myśliwskiego.
Sztab dywizji stacjonował w Świdwinie.
Dziedzictwo tradycji 3 Brandenburskiej Dywizji Lotnictwa Myśliwskiego nadano dywizji rozkazem MON nr 55/MON z 7 października 1963 roku, zmieniając jednocześnie dotychczasową nazwę dywizji. Rozkazem tym dywizja została przemianowana na 3 Brandenburską Dywizję Lotnictwa Myśliwskiego. 
W 1964 roku pierwsza część personelu latającego i technicznego została przeszkolona na samolotach MiG-21. 4 i 40 plm otrzymały po jednej eskadrze tych samolotów i od 1 kwietnia 1965 roku rozpoczęto szkolenie na tym typie samolotu. 
Dywizja, jako jedna z pierwszych, eksploatując samoloty MiG-21, brała udział w prestiżowych pokazach i ćwiczeniach. Piloci dywizji jako pierwsi dokonali lądowania na migach na autostradzie. Pierwszym pilotem, który tego dokonał, był kpt. pil. Zbigniew Biedrzycki z 4 plm.
Przeformowania.
3 Dywizja Lotnictwa Myśliwskiego (rozformowana) ↙ 11 Dywizja Lotnictwa Myśliwskiego (1951 - 1963) → 3 Brandenburska Dywizja Lotnictwa Myśliwskiego (1963 - 1971) → 3 Brandenburska Dywizja Szturmowa (1971 - 1982) → 3 Brandenburska Dywizja Lotnictwa Myśliwsko-Bombowego (1982 - 1998) → 1 Brygada Lotnictwa Taktycznego (1998 - 2009) → 1 Skrzydło Lotnictwa Taktycznego

</doc>
<doc id="1092872" url="https://pl.wikipedia.org/wiki?curid=1092872" title="Sofia Perez Casanova">
Sofia Perez Casanova

Sofía Guadalupe Pérez Casanova de Lutosławski, także: Zofia Casanowa lub Zofia Lutosławska (ur. 30 września 1861 w A Coruña, zm. 16 stycznia 1958 w Poznaniu) – hiszpańska poetka, autorka prozy, dziennikarka, eseistka. Odznaczona hiszpańskim orderem "la Gran Cruz de la Orden Civil de Beneficencia de Alfonso XIII" (1925), w latach 30. wymieniana jako kandydatka do Nagrody Nobla.
Życiorys.
Pochodziła z obszaru hiszpańskiej Galicji, z rodziny hiszpańskiego polityka i jednocześnie poety, który opuścił rodzinę, udając się do Ameryki. W wieku kilkunastu lat wraz z matką i braćmi przeniosła się do Madrytu. W utrzymaniu pozbawionej majątku rodziny pomagał dziadek Sofii oraz ojciec chrzestny, hrabia, wychowawca na dworze króla Hiszpanii. Dzięki temu wsparciu Sofia zdobyła wykształcenie, studiowała literaturę, muzykę, wiedzę o teatrze. Jej twórczością zainteresował się również król Hiszpanii Alfons XII, pod którego patronatem wydano jeden z tomów poetyckich pisarki. Jej twórczość została doceniona i w 1933 roku odznaczono ją hiszpańskim orderem Orden Civil de Alfonso XII. W latach 30. była kandydatką do Nagrody Nobla.
W 1887 roku wyszła za mąż za Wincentego Lutosławskiego, z którym odbywała liczne podróże po Europie i świecie. Przebywali m.in. w Dorpacie, gdzie Wincenty ubiegał się o posadę wykładowcy na tamtejszym uniwersytecie, następnie zaś w Moskwie. Czasowo mieszkali też w Londynie oraz w Kazaniu, gdzie Lutosławski objął katedrę na uczelni. Gościli także w ojczyźnie Sofíi, aby następnie osiedlić się w Krakowie, gdyż Wincenty otrzymał tam posadę na Uniwersytecie Jagiellońskim.
Ze związku z Wincentym Lutosławskim miała cztery córki: Marię (1888–1979), która wyszła za mąż za Mieczysława Niklewicza, Izabelę (1889–1972), która wyszła za mąż za Romualda Wolikowskiego,
Halinę (1897–1989), późniejszą żonę Czesława Meissnera, i Jadwigę, zmarłą w wieku dziecięcym. Małżeństwo rozpadło się z inicjatywy Lutosławskiego, który nie mógł pogodzić się z faktem, że nie ma męskiego spadkobiercy.
Po rozwodzie z mężem przeniosła się do Hiszpanii, często jednak podróżowała do Polski, gdzie mieszkały jej córki. Relacjonowała przebieg I wojny światowej i wojny polsko-bolszewickiej dla gazet (m.in dla hiszpańskiego dziennika "ABC"). Od 1920 roku przebywała głównie w Polsce, a na stałe osiadła w 1939 roku. W czasie II wojny światowej dzięki wstawiennictwu hiszpańskiego ambasadora w Berlinie mogła cieszyć się bezpieczeństwem i nie martwić się niedogodnościami wojennymi.
W swoich dziełach dawała wyraz konserwatywnemu światopoglądowi i monarchistycznym, antyrepublikańskim przekonaniom. Była blisko związana z obozem nacjonalistycznym w Hiszpanii i w Polsce. Zarówno ona sama, jak i jej rodzina przyjaźniła się z Romanem Dmowskim, który koniec życia spędził w rodzinnym majątku Lutosławskich i Niklewiczów, Drozdowie.
Pochowana na cmentarzu św. Jana Vianneya w Poznaniu.
Twórczość.
Opublikowała tomiki poetyckie: "Poesías" (1885), "Fugaces" (1898), "El Cancionero de la dicha" (1911). Wydawała też prozę, m.in.: "Lo eterno. Narración española" (1907), "Más que amor. Cartas" (1908), "El pecado" (1911) i "Exóticas" (1912), "El doctor Wolski. Páginas de Polonia y Rusia" (1914). Tworzyła także komedie (m.in. "La madeja" z 1913) oraz zajmowała się eseistyką i twórczością translatorską (była m.in. autorką przekładu "Quo vadis" Henryka Sienkiewicza na język hiszpański).
W swojej twórczości wyrażała poglądy m.in. na temat emancypacji kobiet.
Casanova poświęcała się także pracy społecznej i dobroczynnej. Przebywając w Madrycie, otworzyła instytut higieny dla ubogich kobiet, a w jej madryckim mieszkaniu spotykali się pisarze i artyści. Podobny tzw. salon polityczny prowadziła z mężem w Krakowie Na Groblach. Jej powieść pt. "Więcej niż miłość" ukazała się w 1908 roku w Madrycie, a niedługo potem w Polsce, w przekładzie córek autorki.

</doc>
<doc id="1092874" url="https://pl.wikipedia.org/wiki?curid=1092874" title="Arnaud Hauchard">
Arnaud Hauchard

Arnaud Hauchard (ur. 15 listopada 1971) – francuski szachista, arcymistrz od 2000 roku.
Kariera szachowa.
W roku 1990 reprezentował Francję w mistrzostwach świata juniorów do lat 20, rozegranych w Santiago. Wielokrotnie startował w finałach indywidualnych mistrzostw Francji, największy sukces osiągając w roku 1992 w Strasburgu, gdzie zdobył srebrny medal (w dogrywce o tytuł mistrza kraju przegrywając z Manuelem Apicellą). W 1996 podzielił II miejsce w otwartym turnieju w Genewie (za Igorem Chenkinem, wraz z m.in. Jean-Lukiem Chabanonem, Mišo Cebalo i Jānisem Klovānsem), w 1998 zwyciężył w Herclijji (przed m.in. Lwem Psachisem) oraz zajął III lokatę w Belfort (za Michaiłem Gurewiczem i Rusłanem Ponomariowem, a przed Wiktorem Bołoganem, Eduardasem Rozentalisem i Jean-Markiem Degraeve). W 2000 podzielił III miejsce w silnie obsadzonym "openie" w Úbedzie (za Artaszesem Minasjanem i Pawłem Tregubowem, wraz z m.in. Aleksandrem Griszczukiem, Aleksandrem Motylowem i Siergiejem Dołmatowem). W 2007 zajął II miejsce (za Ahmedem Adlym) w Bahrajnie.
W latach 90. należał do podstawowych zawodników reprezentacji Francji: dwukrotnie (1998, 2000) uczestniczył w szachowych olimpiadach, również dwukrotnie (1992, 1997) w drużynowych mistrzostwach Europy, a w roku 1993 w młodzieżowych (do lat 26) drużynowych mistrzostwach świata, na których szachiści francuscy zdobyli brązowe medale.
W 2010 był kapitanem narodowej drużyny na olimpiadzie rozegranej w Chanty-Mansyjsku. W 2011 został oskarżony o współudział w oszustwie podczas olimpiady, polegającym na podpowiadaniu posunięć przy pomocy krótkich wiadomości tekstowych, a następnie usunięty ze stanowiska kapitana reprezentacji Francji. W 2012 został przez Międzynarodową Federację Szachową zdyskwalifikowany za to przewinienie na 3 lata (licząc od 1 sierpnia 2012).
Najwyższy wynik rankingowy w dotychczasowej karierze osiągnął 1 lipca 2011; mając 2547 punktów, zajął wówczas 14. miejsce wśród szachistów francuskich.

</doc>
<doc id="1092888" url="https://pl.wikipedia.org/wiki?curid=1092888" title="Wietlina">
Wietlina

Wietlina – lewe ramię boczne Odry, w woj. zachodniopomorskim, o . Stanowi morskie wody wewnętrzne. Na Wietlinie przebiega granica administracyjna miast: Szczecin i Police, a także portów morskich: Szczecin i Police (leży granicach administracyjnych obu portów).
Wody Wietliny wraz z wodami głównego nurtu Odry – Domiąży otaczają wyspę Mnisi Ostrów, a wraz z Kanałem Skolwińskim, Cieśnicą i Domiążą – wyspę Skolwiński Ostrów. 
W rejonie wysp Polickie Łąki i Skolwiński Ostrów znajduje się kotwicowisko portu morskiego Police.
Siedliska na Wietlinie oraz wyspach rzecznych w Policach objęto ochroną, tworząc obszar „Ujście Odry i Zalew Szczeciński” sieci Natura 2000.
Do 1945 r. stosowano niemiecką nazwę "Enge Fetzling". W 1949 r. ustalono urzędowo polską nazwę "Wietlina".

</doc>
<doc id="1092891" url="https://pl.wikipedia.org/wiki?curid=1092891" title="Dolina Sąspowska">
Dolina Sąspowska

Dolina Sąspowska – prawe odgałęzienie Doliny Prądnika na Wyżynie Olkuskiej, prawie całkowicie znajdujące się w granicach Ojcowskiego Parku Narodowego. Jest to druga co do wielkości dolina tego parku, wyżłobiona w zboczach Góry Chełmowej i Złotej Góry. Na obszarze parku znajduje się środkowa i dolna część, mająca długość ok. 5 km. Część ta jest prawie niezabudowana (jedynie w jej górnej części rzadkie zabudowania).
Dnem doliny płynie potok Sąspówka, prawy dopływ Prądnika. Charakteryzuje się wyjątkowo czystą wodą (I klasa czystości). Potok zasilany jest licznymi źródłami, m.in.: Źródło Harcerza, Źródło spod Graba, Źródło Ruskie, Źródło Filipowskiego. W źródle Harcerza żyje wypławek alpejski, będący reliktem epoki lodowcowej. W Sąspówce żyją pstrągi potokowe i bobry, sprowadzone w 1985 roku. Śladem ich bytności są liczne tamy na potoku.
Wylot Doliny Sąspówki do Doliny Prądnika obramowany jest skalną bramą. Po północnej stronie tworzy ją skałka Plażówki, po południowej izolowana skała Jonaszówka, będąca punktem widokowym. Na wysokości szczytu tej skały znajdował się dawniej poziom dna obydwu dolin. Na zboczach liczne skały wapienne. W lewym zboczu są to: Wykotna, Iłowa, Oborzysko, Wrota, Bramka, Krzyżówka, Czubatka, Krzykała, Framugi, Muszla, Skały Lisie, Skała Langiewicza. Skały te kryją jaskinie, których są w dolinie 164, m.in. Jaskinia Sąspowska, Koziarnia, Tunel Wielki. Ze szlaku turystycznego większość skał jest prawie niewidoczne, zasłaniają je bowiem drzewa. W grupie skał Framugi znajduje się schronisko Wylotne, w którym odkryto jedno z najstarszych miejsc pobytu człowieka w tych okolicach. Do doliny uchodzi kilka niewielkich bocznych wąwozów: Koziarnia, Słupianka, Jamki, Pradła, Puklowiec, Błotny Dół. Obok wylotu wąwozu Jamki są Skały Chmielewskiego.
Płaskie i w większości pokryte łąkami dno doliny wypełnia powstała w holocenie martwica wapienna. Obydwa zbocza porośnięte są lasem. głównie grądem i buczyną karpacką. W niektórych miejscach zachowały się resztki lasów jaworowych, a przy korycie Sąspówki nadrzecznych łęgów. Z rzadszych roślin nad korytem Sąspówki rośnie ułudka leśna, z rzadszych ptaków występuje pluszcz zwyczajny i pliszka górska, obserwowano zimorodka. Bogata jest fauna bezkręgowców.
Cały teren doliny (poza łąkami na jej dnie) objęty jest ścisłą ochroną, poruszać wolno się tylko szlakiem turystycznym. Wspinaczka skałkowa jest zabroniona, na penetrację jaskiń trzeba mieć zgodę dyrekcji parku. Łąki nie są użytkowane gospodarczo. Aby nie zarosły lasem i zachowana została ich różnorodność biologiczna prowadzi się na nich ochronę czynną – raz do roku koszenie (późnym latem).
W Dolinie Sąspowskiej w roku 1956 kręcono film dla dzieci Marysia i krasnoludki. W dolnej części doliny znajdują się też mogiły z okresu II wojny światowej (1939-1945), w tym zbiorowa mogiła Żydów rozstrzelanych przez Niemców w 1943 r. oraz dwa pojedyncze groby.

</doc>
<doc id="1092900" url="https://pl.wikipedia.org/wiki?curid=1092900" title="Tato, a Marcin powiedział">
Tato, a Marcin powiedział



</doc>
<doc id="1092901" url="https://pl.wikipedia.org/wiki?curid=1092901" title="Schronisko „Rudolfsheim”">
Schronisko „Rudolfsheim”

Schronisko Rudolfsheim to nieistniejący obiekt, położony w przeszłości w Górach Opawskich, niedaleko Biskupiej Kopy, po czeskiej stronie.
Schronisko turystyczne powstał po wybudowaniu wieży widokowej na Biskupiej Kopie. Przybywający tam turyści nie mieli możliwości zjedzenia posiłku, ani przenocowania, więc sołtys wsi Petrovice, Franz Rudolf, po uzyskaniu stosownych zezwoleń od starostwa w Karniowie, w 1892 postawił niewielką drewnianą chatę, położoną 300 metrów od wieży od i niecałe 50 od granicy z Niemcami.
W następnym roku wybudował nowy obiekt – składający się z podmurówki i stojącej na niej drewnianego budynku. Było to 6 schronisko w tym rejonie. Na parterze były dwie sale oraz kuchnia, a na piętrze kolejne 2 pokoje gościnne. W sumie mogło w nim nocować 10 gości (kłopoty pojawiały się, kiedy zostać na noc zapragnęły kobiety – w tym okresie skrupulatnie przestrzegano segregacji płci podczas noclegów; w tamtym okresie jednak panie pojawiały się na szlakach rzadko).
W 1896 dokonano kolejnej rozbudowy – liczba łóżek zwiększyła się do 14, a przy budynku powstała oszklona weranda. W schronisku znalazło się też miejsce dla stróża wieży widokowej. W jadalni wisiały dwa portrety – cesarza austriackiego oraz cesarza niemieckiego. Obiekt przyjął nazwę Berghotel „Rudolfsheim”, od nazwiska gospodarza, który słynął z niecodziennych pożegnań gości – ubrany w turecki fez strzelał na wiwat z pistoletu.
Schronisko było prywatne, ale Franz Rudolf ściśle współpracował z Morawsko-Śląskim Sudeckim Towarzystwem Górskim (MSSGV), które pomagało w wyposażaniu wnętrz i promocji, w zamian jego członkowie mieli w budynku zniżki. W 1905 nowy właściciel, Alois Rudolf wydzierżawił pobliską wieżę widokową – pobierał opłaty za wstęp i opiekował się nią. W schronisku serwowano ciepłe i zimne posiłki, wina austriackie, tyrolskie i węgierskie oraz różne upominki i pamiątki turystyczne. Od 1908 działał telefon.
Po niższej frekwencji podczas I wojny światowej w okresie międzywojennym schronisko przeżywało czas największego rozkwitu. Pobliskie Zlaté Hory obchodziły w 1924 700-lecie istnienia i wówczas miasto odwiedziło ponad 100 tysięcy ludzi, z których wielu zawitało również na Biskupią Kopę i do schroniska. Zyski Rudolfa były tak duże, że w 1925 postawił on niedaleko budynku krzyż dziękczynny, a dwa lata później ponownie rozbudował schronisko – urządzono w nim 18 nowych pokoi.
II wojna światowa przyniosła spadek liczby odwiedzających, ale budynek przyjmował turystów nadal. Po 1945, jako mienie poniemieckie, został przejęty przez państwo i przekazany jako dom wczasowy Zakładom Jedwabniczym ze Zlatych Hor. Zakład jednak w ogóle budynkiem się nie interesował – rozkradany przez złodziei został w 1954 rozebrany w wyniku obowiązujących w komunistycznej Czechosłowacji przepisów, nakazujących rozbiórkę obiektów w pasie granicznym.
Dzisiaj można oglądać jego fundamenty i piwnice, a także stary znak graniczny, widoczny na starych pocztówkach (wysoki kamienny słupek), rozgraniczający w przeszłości posiadłości biskupstw wrocławskiego i ołomunieckiego. Zachował się również krzyż dziękczynny z 1925 oraz resztki zbiorników wodnych poniżej masztu radiowego.

</doc>
<doc id="1092902" url="https://pl.wikipedia.org/wiki?curid=1092902" title="Jasienica (dopływ Gunicy)">
Jasienica (dopływ Gunicy)

Jasienica – struga w mieście Police na Pomorzu Zachodnim. Uchodzi do Gunicy tuż przed jej ujściem do Odry. Na obszarze tym znajduje się także ujście Odry do Roztoki Odrzańskiej. Wody Jasienicy otaczają wyspę Kiełpiński Ostrów, tworząc jej brzeg północno-zachodni. Jeden z dopływów to Zimny Potok.
W rejonie rzeki Jasienicy znajduje się osiedle Polic – Jasienica. 
Siedliska wokół Jasienicy oraz wysp rzecznych w Policach objęto ochroną, tworząc obszar Ujście Odry i Zalew Szczeciński sieci Natura 2000.
Nazwę Jasienica wprowadzono urzędowo rozporządzeniem w 1949 roku, zastępując poprzednią niemiecką nazwę "Jasenitzer Fahrt".

</doc>
<doc id="1092906" url="https://pl.wikipedia.org/wiki?curid=1092906" title="Brama Srebrników">
Brama Srebrników

Brama Srebrników (łac. "Arcus Argentariorum", wł. "Arco degli Argentari") – ozdobna brama wystawiona w 204 roku przy wejściu na Forum Boarium przez handlarzy bydłem i bankierów ("argentarii et negotiantes boarii huius loci") ku czci cesarza Septymiusza Sewera i jego rodziny. Budowla przylega częściowo do stojącego obok kościoła San Giorgio al Velabro. Obecna nazwa została nadana bramie w okresie renesansu.
Składająca się z dwóch filarów i nadproża brama ma 6,80 m wysokości i 5,86 m szerokości. Na wszystkich ścianach znajdują się płaskorzeźby ze scenami figuralnymi, obramowane pilastrami udekorowanymi motywem wici roślinnej. Reliefy zostały osadzone głębiej niż płaszczyzna pilastrów, co pozwoliło na uzyskanie dodatkowych efektów światłocieniowych. Na zdobiących przejście płaskorzeźbach przedstawiono członków rodziny cesarskiej podczas składania ofiary: Septymiusza Sewera z żoną Julią Domną, którym towarzyszą Karakalla z Fulwią Plautyllą i jej ojcem Plaucjanusem oraz Geta. Postacie Gety, Fulwii Plautylli i Plaucjanusa zostały później, po zamordowaniu ich przez Karakallę, usunięte.

</doc>
<doc id="1092908" url="https://pl.wikipedia.org/wiki?curid=1092908" title="Schronisko Rudolfsheim">
Schronisko Rudolfsheim



</doc>
<doc id="1092911" url="https://pl.wikipedia.org/wiki?curid=1092911" title="Cień Kata">
Cień Kata



</doc>
<doc id="1092912" url="https://pl.wikipedia.org/wiki?curid=1092912" title="John Barrowman">
John Barrowman

John Scot Barrowman, MBE (ur. 11 marca 1967 w Glasgow) – szkocko-amerykański aktor, tancerz, piosenkarz i prezenter telewizyjny.
Życiorys.
Wczesne lata.
Jego matka pracowała w sklepie muzycznym, a ojciec pracował dla Caterpillar Inc., korporacji maszyn do robót ziemnych w Uddingston. W 1976 roku, kiedy miał osiem lat ze względu na pracę jego ojca, rodzina przeniosła się do Joliet, w stanie Illinois, gdzie przebywała przez kolejne pięć lat. W 1985 roku ukończył Joliet West High School. 
Kariera.
W latach 1983-85 wystąpił w produkcjach muzycznych takich jak "Hello, Dolly!", "Oliver!", "Camelot", "Li’l Abner" i "Anything Goes". Był też gospodarzem programu "The Friday Night Project". Swoją karierę filmową rozpoczął od udziału w historycznym dramacie kryminalnym Briana De Palmy "Nietykalni" ("The Untouchables", 1987) u boku Kevina Costnera i Seana Connery. Następnie pojawił się jako Peter Fairchild w operze mydlanej CBS "Central Park West" (1995-96).
W 1994 trafił na scenę Broadwayu jako Joe Gillis w musicalu "Sunset Boulevard" z Glenn Close.
Międzynarodową popularność zdobył rolą Petera Williamsa w serialu NBC "Wybrańcy fortuny" ("Titans", 2000–2001). Zagrał postać kapitana Jacka Harknessa w serialu fantastycznonaukowym BBC "Doktor Who" (2005–2007) i spin-off "Torchwood" (2006-2011).
W roku 2007 wydał pierwszą płytę z muzyką popularną "Another Side".
Grał też postać 35-letniego Patricka Logan w szóstym sezonie serialu "Gotowe na wszystko". W 2008 poprowadził brytyjską wersję teleturnieju "Dzieciaki górą!". Od 2012 roku wciela się w rolę Malcolma Merlyna w serialu "Arrow".
Życie prywatne.
Barrowman ujawnił, że jest gejem. W 1993 roku podczas realizacji spektaklu "Rope" w Chichester Festival Theatre poznał swojego partnera architekta Scotta Gilla, z którym 27 grudnia 2006 roku zawarł związek cywilny. Mają wspólny dom w Londynie i w Cardiff. Zostali legalnie małżeństwem 2 lipca 2013 w stanie Kalifornia. Po decyzji Sądu Najwyższego Stanów Zjednoczonych o zaprzeczeniu apelacji o przewrócenie propozycji 8 w Kalifornii w 2008 roku.

</doc>
<doc id="1092913" url="https://pl.wikipedia.org/wiki?curid=1092913" title="Mirosław Sośnicki">
Mirosław Sośnicki

Mirosław Wojciech Sośnicki (ur. 13 stycznia 1953 w Giżycku) – polski pisarz, dziennikarz i polityk, poseł na Sejm I kadencji.
Życiorys.
Po ukończeniu liceum ogólnokształcącego w Świdnicy w latach 70. zajmował się fotografią, współpracował też z Tomkiem Tryzną. W 1980 związał się z „Solidarnością”. Był wydawcą i redaktorem naczelnym tygodnika „Niezależne Słowo” wydawanego w województwie wałbrzyskim.
W stanie wojennym został internowany na okres od 13 grudnia 1981 do 25 marca 1982. Po zwolnieniu publikował w prasie niezależnej. W latach 80. w podziemiu wydał sztukę "Umieralnia nr 8", napisał też powieść "Podejrzany, porucznik, śmierć" oraz kilka sztuk teatralnych. W 1989 stanął na czele Komitetu Obywatelskiego w regionie wałbrzyskim.
Był też redaktorem naczelnym tygodnika „Wiadomości Świdnickie” oraz wydawcą i redaktorem naczelnym tygodnika „Kurier Wałbrzyski”. Z listy Kongresu Liberalno-Demokratycznego został wybrany na posła I kadencji. Po porażce w następnych wyborach wycofał się z polityki, zajął się prowadzeniem działalności gospodarczej i organizacją turniejów szachowych w Polanicy-Zdroju (memoriały Akiby Rubinsteina) i Świdnicy. Pełnił funkcję redaktora naczelnego miesięcznika „Przegląd Szachowy”.
Po śmierci syna Michała, utalentowanego szachisty, w 2000 zajął się ponownie działalnością pisarską, wydając w 2004 i 2005 powieści "Wzgórze Pana Boga" (wydanie w jęz. włoskim "Il sogno di Michał", 2011) i "Astrachówka".
W 2007 w przedterminowych wyborach parlamentarnych bez powodzenia kandydował do parlamentu z listy Platformy Obywatelskiej. Później ukazały się jego kolejne powieści pt. "Miłość, tylko miłość" (2009) oraz "Modżiburki dwa" (2011). W 2014 zajął się tworzeniem własnej formy łączenia zdjęć i prozy, określonej jako obrazo-książki, których powstało ponad 20.

</doc>
<doc id="1092915" url="https://pl.wikipedia.org/wiki?curid=1092915" title="Fur and Gold">
Fur and Gold

Fur and Gold – debiutancki album muzyczny angielskiej piosenkarki o pakistańskich korzeniach, Bat for Lashes. Wydany 11 września 2006. Album został nominowany w 2007 do Mercury Music Prize.
Na płycie gościnnie udzielił głosu i zagrał na gitarze Josh T. Pearson (z Lift to Experience).
Okładka.
Okładka jest ściśle związana ze snem artystki z młodości. Ujrzała ona w nim parę koni biegających po lesie. Po przebudzeniu się Natasha wiedziała już, że w przyszłości będzie tworzyć muzykę. Pierwszy utwór nawiązuje do tego wydarzenia.
Na okładce widać wokalistkę, która nocą stoi przy czarnym koniu. Na drugim planie znajduje się dom, z którego "ucieka".
Single.
The Wizard
Trophy
Prescilla
What's A Girl To Do

</doc>
<doc id="1092916" url="https://pl.wikipedia.org/wiki?curid=1092916" title="4 Mieszana Dywizja Lotnicza">
4 Mieszana Dywizja Lotnicza



</doc>
<doc id="1092917" url="https://pl.wikipedia.org/wiki?curid=1092917" title="3 Dywizja Lotnictwa Myśliwsko-Bombowego">
3 Dywizja Lotnictwa Myśliwsko-Bombowego



</doc>
<doc id="1092918" url="https://pl.wikipedia.org/wiki?curid=1092918" title="Litwacy">
Litwacy

Litwacy – potoczne określenie Żydów przybywających do Królestwa Polskiego z rosyjskiej strefy osiedlenia, głównie z zachodnich guberni – obecnych terenów Litwy i północnej Białorusi. Główne fale emigracyjne odbyły się w latach 1891–1892 i 1905–1907.
Historia.
Pierwsi litwacy, ok. 70 tysięcy rodzin, przybyli do Królestwa Polskiego na początku lat 90. XIX wieku, w ramach represji po zamachu na cara Aleksandra II Romanowa. Żydzi ze strefy osiedlenia byli lepiej zasymilowani niż Żydzi z Królestwa Polskiego, w większości przejęli kulturę rosyjską i na co dzień posługiwali się językiem rosyjskim. Zostali niechętnie przyjęci przez Polaków, którzy widzieli w nich narzędzie rusyfikacji, a także przez żydów ortodoksyjnych, którzy nazywali ich szajgecami (młodzieńcami).
Wśród szerokich mas żydowskich propagowali separatyzm, a zwalczali asymilację narodową i kulturową, co spowodowało jej czasowe ustanie. Pod koniec XIX wieku byli już dominującą siłą wśród Żydów w Polsce. Drugi wielki napływ tej ludności przypadł na lata 1905–1907 i był związany z wydarzeniami rewolucji 1905 roku.
Osiedlali się najchętniej w okolicach dużych ośrodków przemysłowych, szczególnie Warszawy i Łodzi. W Warszawie, ze względu na dobrą znajomość rynku rosyjskiego, Litwacy szybko zmonopolizowali niektóre rodzaje handlu, zakładając kantory, składy, domy komisowe i biura agentowe.
Większość litwaków zginęła podczas Holocaustu.
Etymologia.
Pierwotnie „Litwak” oznaczało tyle co „człowiek pochodzący z Litwy, Litwin”, ale to słowo wyszło z użycia przed XIX stuleciem: już słownik Lindego odnotowuje je jako przestarzałe. W późniejszym okresie weszło ono ponownie do obiegu w węższym, powyżej opisanym znaczeniu. W obydwu wypadkach stosuje się też różną pisownię: „Litwak” (Litwin, oznaczenie narodowości) w znaczeniu starszym oraz „litwak” (Żyd z Litwy, oznaczenie miejsca pochodzenia, jak „kresowiak”) – w nowszym.

</doc>
<doc id="1092920" url="https://pl.wikipedia.org/wiki?curid=1092920" title="Hrabstwo Freeborn">
Hrabstwo Freeborn

Hrabstwo Freeborn ze stolicą w Albert Lea znajduje się w południowej części stanu Minnesota, USA. Według danych z roku 2005 zamieszkuje je 31 946 mieszkańców, z czego 95,22% stanowią biali.
Warunki naturalne.
Hrabstwo zajmuje obszar 1872 km² (723 mi²), z czego 1833 km² (708 mi²) to ląd, a 39 km² (15 mi²) woda. Graniczy z 6 innymi hrabstwami:
Demografia.
Według spisu z 2000 roku hrabstwo zamieszkuje 32 384 osób, które tworzą 13 356 gospodarstw domowych oraz 9015 rodzin. Gęstość zaludnienia wynosi 18 osób/km². Na terenie hrabstwa jest 13 996 budynków mieszkalnych o częstości występowania wynoszącej 8 budynki/km². Hrabstwo zamieszkuje 95,22% ludności białej, 0,24% ludności czarnej, 0,2% rdzennych mieszkańców Ameryki, 0,55% Azjatów, 0,02% mieszkańców Pacyfiku, 2,92% ludności innej rasy oraz 0,85% ludności wywodzącej się z dwóch lub więcej ras, 6,29% ludności to Hiszpanie, Latynosi lub inni. Pochodzenia norweskiego jest 38,4% mieszkańców, 26,2% niemieckiego, a 5,8% duńskiego.
W hrabstwie znajduje się 13 356 gospodarstw domowych, w których 29,1% stanowią dzieci poniżej 18. roku życia mieszkający z rodzicami, 56,5% małżeństwa mieszkające wspólnie, 7,5% stanowią samotne matki oraz 32,5% to osoby nie posiadające rodziny. 28,2% wszystkich gospodarstw domowych składa się z jednej osoby oraz 14% żyję samotnie i jest powyżej 65. roku życia. Średnia wielkość gospodarstwa domowego wynosi 2,4 osoby, a rodziny 2,92 osoby.
Przedział wiekowy populacji hrabstwa kształtuje się następująco: 24% osób poniżej 18. roku życia, 7,5% pomiędzy 18. a 24. rokiem życia, 25,5% pomiędzy 25. a 44. rokiem życia, 24,1% pomiędzy 45. a 64. rokiem życia oraz 18,9% osób powyżej 65. roku życia. Średni wiek populacji wynosi 40 lat. Na każde 100 kobiet przypada 96,6 mężczyzn. Na każde 100 kobiet powyżej 18. roku życia przypada 95 mężczyzn.
Średni dochód dla gospodarstwa domowego wynosi 36 964 dolarów, a średni dochód dla rodziny wynosi 45 142 dolarów. Mężczyźni osiągają średni dochód w wysokości 31 491 dolarów, a kobiety 21 799 dolarów. Średni dochód na osobę w hrabstwie wynosi 18 325 dolarów. Około 5,6% rodzin oraz 8,4% ludności żyje poniżej minimum socjalnego, z tego 9% poniżej 18 roku życia oraz 9,1% powyżej 65. roku życia.

</doc>
<doc id="1092921" url="https://pl.wikipedia.org/wiki?curid=1092921" title="Radio Olsztyn">
Radio Olsztyn



</doc>
<doc id="1092926" url="https://pl.wikipedia.org/wiki?curid=1092926" title="Gollumjapyx smeagol">
Gollumjapyx smeagol

Gollumjapyx smeagol – gatunek stawonoga odkryty przez hiszpańskich naukowców, zamieszkuje niektóre jaskinie w hiszpańskiej prowincji Castellón. Gatunek przystosowany do życia w ciemnych jaskiniach, posiada wszystkie cechy przystosowawcze charakterystyczne dla gatunków zamieszkujących takie środowisko m.in. brak barwników, stosunkowo długie czułki.
Został nazwany na cześć Golluma, postaci z "Władcy Pierścieni".

</doc>
<doc id="1092931" url="https://pl.wikipedia.org/wiki?curid=1092931" title="Joe Rokocoko">
Joe Rokocoko

Josevata Taliga „Joe” Rokocoko (wym. [], ur. 6 czerwca 1983 w Nadi na Fidżi) – nowozelandzki rugbysta, , reprezentant kraju.
Zawodnik francuskiego klubu Aviron Bayonnais. Nosi przydomek "Człowiek Rakieta".
Joe Rokocoko wyemigrował z Fidżi do Nowej Zelandii razem ze swoją rodziną kiedy miał 5 lat. Od najmłodszych lat wykazywał ponadprzeciętny talent sportowy, zwłaszcza w rugby. Nie pozostało to niezauważone i już jako nastolatek został powołany do nowozelandzkiej drużyny narodowej U-16, a następnie U-19 i U-21.
W dorosłej reprezentacji Nowej Zelandii w rugby zadebiutował w 2003 roku jako 20-latek w meczu z Anglią i od 2003 rozegrał w niej 46 spotkań i zdobył 200 punktów, wszystkie przez przyłożenia.
Uczestnik Pucharu Świata w Australii w 2003, podczas których zdobył brązowy medal, a także Pucharu Świata we Francji w 2007 roku. Słynie z niezwykłej szybkości i sprawności i przez wielu porównywany jest do legendy All Blacks, Jonaha Lomu.

</doc>
<doc id="1092937" url="https://pl.wikipedia.org/wiki?curid=1092937" title="Grande Ruine">
Grande Ruine

La Grande Ruine (3765 m n.p.m.) – góra w grupie górskiej Écrins w Alpach Delfinackich we Francji.
Położona w grzbiecie górskim, odgałęziającym się od głównego grzbietu grupy w szczycie la Roche Faurio i biegnącym na północ ku La Meije. Grzbiet ten rozdziela w tym miejscu dolinę źródłowych cieków Romanche na wschodzie od doliny potoku Torrent des Etançons (dopływu le Vénéon) na zachodzie. Posiada dwa wierzchołki, rozdzielone wyraźną przełączką Giraud-Lézin (fr. "Brèche Giraud-Lézin"): południowy (główny), zwany la Pointe Brevoort (3765 m n.p.m.), oraz północny (niższy), zwany le Pic Maître (3726 m n.p.m.). Z racji położenia obydwa wierzchołki stanowią doskonałe punkty widokowe na szczyty i doliny północnej części grupy górskiej Écrins.
Historia zdobywania.
La Pointe Brevoort została zdobyta po raz pierwszy 19 lipca 1873 r. przez pannę Brevoort i Williama Coolidge'a z przewodnikami: Christianem Almerem (ojcem), Peterem Michelem (synem), Christianem Rothem i Peterem Bluerem drogą, stanowiącą dziś tzw. drogę normalną na szczyt.
Le Pic Maître został zdobyty po raz pierwszy przez J. Maître z przewodnikami: Pierre'em Gaspardem ojcem i Pierre'em Gaspardem synem oraz Maximem Bourbonem.
Dostępność.
Najczęściej używaną i najłatwiejszą drogą na szczyt Grande Ruine (Pointe Brevoort) jest droga normalna, wiodąca od strony doliny źródłowego cieku Romanche (tj. od strony wschodniej), koło schroniska Adèle Planchard. Powyżej schroniska droga wiedzie lodowcem. Niezbędne raki, czekan, asekuracja liną – dostępne dla wprawionych turystów wysokogórskich.

</doc>
<doc id="1092939" url="https://pl.wikipedia.org/wiki?curid=1092939" title="Trisetum">
Trisetum



</doc>
<doc id="1092940" url="https://pl.wikipedia.org/wiki?curid=1092940" title="Kościół św. Jerzego na Velabrum">
Kościół św. Jerzego na Velabrum

Kościół św. Jerzego na Velabrum () – rzymskokatolicki kościół tytularny w Rzymie.
Świątynia ta jest kościołem rektoralnym parafii "Santa Maria in Portico in Campitelli" oraz kościołem tytularnym. Jest też kościołem stacyjnym z pierwszego czwartku wielkiego postu.
Lokalizacja.
Kościół znajduje się w XII. Rione Rzymu – Ripa przy "Via del Velabro" 19. Jest on zlokalizowany w starożytnej, rzymskiej części Velabrum, niedaleko Łuku Janusa. Usytuowany w pobliżu Tybru, mieści się na terenie dawnego kompleksu pogańskich świątyń z czasów republiki związanych z portem Rzymu. Starożytna Brama Srebrników przylega do boku fasady kościoła.
Patron.
Patronem świątyni jest św. Jerzy – rzymski żołnierz, który poniósł śmierć męczeńską za wiarę chrześcijańską w początkach IV wieku. Jest on zaliczany do grona Czternastu Świętych Wspomożycieli.
Historia.
Pierwsza wiarygodna wzmianka dotycząca kościoła pochodzi z "Liber Pontificalis", według niej kościół został zbudowany za pontyfikatu Leona II i był dedykowany św. Sebastianowi oraz – być może – św. Jerzemu. W 741 roku papież Zachariasz nakazał uroczyste przeniesienie relikwii św. Jerzego (jego głowy, włóczni i części sztandaru bojowego) do tego kościoła. Być może to wtedy św. Jerzy stał się patronem kościoła, a nie w czasach papieża Leona II. Kościół został całkowicie odnowiony w IX wieku przez papieża Grzegorza IV. Projekt obejmował budowę apsydy, nowego portyku, zakrystii, być może również przebudowano arkady. W XII wieku dobudowano dzwonnicę oraz powstał obecny główny ołtarz z cyborium.
Na polecenie papieża papieża Klemensa IX odnowiono portyk do 1669 roku. Prace renowacyjne zostały przeprowadzone w kościele w 1828 roku przez Giuseppe Valadiera, następnie w 1837 roku i w 1869 roku. W latach 1923–1926 wykonano kolejne prace przy świątyni, które w zamierzeniu miały przywrócić jej dawny wygląd, wtedy też usunięto panelowy sufit, stiukowe dekoracje ścienne, obniżono podłogę do poziomu sprzed XVII wieku i usunięto ołtarze boczne.
27 lipca 1993 przed kościołem wybuchła bomba podłożona w zaparkowanym samochodzie uszkadzając portyk kościoła. W roku 1997 kościół został odrestaurowany.
Architektura i sztuka.
Oś kościoła biegnie dokładnie z południa na północ. Świątynię wzniesiono z cegły.
Ceglana romańska dzwonnica z XII wieku znajduje się w pobliżu końca lewej nawy. Ma ona pięć kondygnacji powyżej linii dachu nawy. Poszczególne kondygnacje są oddzielone dekoracyjnymi wystającymi gzymsami.
Zewnętrzna część nawy nad portykiem jest gładka, pośrodku zlokalizowano duże okrągłe okno, a nad nim znajduje się trójkątny fronton. Portyk ma cztery kolumny jońskie, umieszczone na dwóch cokołach po obu stronach. Pomiędzy kolumnami znajdują się żelazne balustrady z XVII wieku. W narożnikach umieszczono ceglane filary. Od lewej strony do kościoła przylega Brama Srebrników.
Kościół ma trzy nawy. Nawa główna zwęża się w kierunku ołtarza, w najszerszym miejscu ma 9,15 metra, natomiast w najwęższym 7,30 m. Prawa arkada jest prosta i biegnie prostopadle do frontu wejściowego, natomiast lewa arkada jest ustawiona pod kątem i dodatkowo ma ona lekkie wygięcie do wewnątrz na wysokości drugiej kolumny. Ściana boczna prawej nawy ma zagięcie do wewnątrz, a jej szerokość waha się od 7,5 do 3 metrów. Pomiędzy nawami znajduje się arkada o dziewięciu przęsłach. Szesnaście kolumn pomiędzy nawami nie stanowi jednorodnego kompletu – większość z nich jest z szarego granitu i ma kapitele korynckie, ale dwie pierwsze i cztery ostatnie po prawej stronie są jońskie, ponadto cztery pierwsze po prawej mają marmurowe żłobkowane trzony, a ostatnia kolumna po lewej ma impost w odróżnieniu od wszystkich pozostałych. Boczne ściany nawy głównej nie są zdobione. Nad każdym łukiem znajduje się prostokątne okno.
Płaski drewniany sufit podzielony jest na prostokąty i pomalowany na niebiesko ze złotymi gwiazdkami.
Prezbiterium znajduje się wyżej od naw, prowadzi do niego siedem stopni. Dolna część apsydy pokryta jest marmurową okładziną, powyżej której umieszczono siedem korynckich pilastrów, pomiędzy którymi są marmurowe płyty. Bezpośrednio pod ołtarzem głównym znajduje się konfesja. Cyborium nad nią ma cztery korynckie kolumny z szarego marmuru, podtrzymujące kwadratowy gzyms zdobiony pasmami "arte cosmatesca". Na nim umieszczono dwadzieścia osiem małych kolumn podtrzymujących mniejszy prostokątny gzyms otaczający ośmiokątny otwór. Na tym drugim gzymsie ustawiono dwadzieścia małych kolumn ułożonych w ośmiokąt, które z kolei podtrzymują ośmiokątną kopułę z małą latarnią o ośmiu małych kolumienkach.
Koncha apsydy zawiera XIII-wieczny fresk przedstawiający Chrystusa w towarzystwie św. Jerzego na koniu i Maryi po lewej oraz św. Piotra i św. Sebastiana po prawej, dzieło to przypisywane jest Pietro Cavallininiemu i jego szkole.
Tabernakulum umieszczono na końcu prawej nawy.
Kardynałowie diakoni.
Kościół św. Jerzego na Velabrum jest jednym z kościołów tytularnych nadawanych kardynałom-diakonom ("Titulus Sancti Georgii in Velabro"). Tradycyjną datą założenia diakonii jest rok 590

</doc>
<doc id="1092941" url="https://pl.wikipedia.org/wiki?curid=1092941" title="Ischemia">
Ischemia



</doc>
<doc id="1092942" url="https://pl.wikipedia.org/wiki?curid=1092942" title="16 Brygada Pancerna">
16 Brygada Pancerna



</doc>
<doc id="1092944" url="https://pl.wikipedia.org/wiki?curid=1092944" title="Marian Dembiński">
Marian Dembiński

Marian Dembiński (ur. 21 listopada 1947 w Strzegomiu) – polski polityk, nauczyciel, rolnik i działacz związkowy, poseł na Sejm III kadencji.
Życiorys.
Ukończył w 1966 liceum ogólnokształcące w rodzinnej miejscowości. Zajął się prowadzeniem własnego gospodarstwa rolnego. Pracował także jako nauczyciel, był zatrudniony w szkole podstawowej w Pustkowie Wilczkowskim i w placówce opiekuńczej dla nieletnich.
Studiował geografię na Uniwersytecie Wrocławskim. W 1968 należał do Międzyuczelnianego Komitetu Strajkowego. W 1980 współtworzył w regionie „Solidarność Wiejską”, a następnie dołączył z tą organizacją do NSZZ Rolników Indywidualnych „Solidarność”, wieloletni członek regionalnych i krajowych władz tego związku. W 1981 uczestniczył w ogólnopolskiej akcji protestacyjnej rolników indywidualnych. Po wprowadzeniu stanu wojennego zaangażowany w dalszym ciągu w działalność opozycyjną, zajmował się m.in. dystrybucją wydawnictw drugiego obiegu.
W latach 90. kierował jednym z odłamów rolniczej „Solidarności”, dążącym do współpracy z Akcją Wyborczą Solidarność. Z listy AWS sprawował od 1997 do 2001 mandat posła III kadencji. Pracował w Komisji Rolnictwa i Rozwoju Wsi. Komisji Integracji Europejskiej oraz Komisji Skarbu Państwa, Uwłaszczenia i Prywatyzacji. W trakcie zasiadania w Sejmie działał na rzecz powstania przedsiębiorstwa Polski Cukier. Bezskutecznie ubiegał się o reelekcję, po 2001 wycofał się z polityki. W przedterminowych wyborach parlamentarnych w 2007 bez powodzenia kandydował do Sejmu z listy Prawa i Sprawiedliwości. Pozostał jednocześnie aktywnym działaczem związkowym jako przewodniczący NSZZ Rolników Indywidualnych „Solidarność” w województwie dolnośląskim, a także członek Wojewódzkiej Rady Rynku Pracy.
Odznaczenia.
W 2016 odznaczony Krzyżem Kawalerskim Orderu Odrodzenia Polski. W 2019 wyróżniony Krzyżem Wolności i Solidarności.

</doc>
<doc id="1092945" url="https://pl.wikipedia.org/wiki?curid=1092945" title="Ulica Prosta w Warszawie">
Ulica Prosta w Warszawie

Ulica Prosta – ulica w warszawskiej dzielnicy Wola. 
Historia.
Ulica to dawna droga narolna, która od 1650 stanowiła granicę jurydyki Grzybów. Nazwa "Prosta" została nadana w 1770. 
Bieg ulicy ukształtował się w ostatnich dekadach XIX wieku. Pierwotnie łączyła ona ulicę Twardą z Towarową. W 1864 została wybrukowana. 
W latach 1905–1906 na rogu ulicy Prostej i Waliców wybudowano gmach Szkoły Handlowej Zgromadzenia Kupców m. Warszawy zaprojektowany przez Edwarda Goldberga. W okresie międzywojennym wśród mieszkańców ulicy przeważała ludność żydowska.
W listopadzie 1940 wschodni odcinek ulicy, między ul. Żelazną i ul. Twardą, znalazł się w granicach warszawskiego getta.
10 maja 1943 przez właz znajdujący się na ulicy Prostej ewakuowała się kanałami z getta na stronę „aryjską” grupa żydowskich powstańców, wśród nich m.in. Marek Edelman. W 2010 w tym miejscu odsłonięto pomnik upamiętniający to wydarzenie.
Podczas powstania warszawskiego, we wrześniu 1944, grupa żołnierzy Armii Krajowej z batalionu Wacława Stykowskiego „Hala” dokonała w piwnicach domów przy ul. Prostej i Twardej mordu na kilkunastu ukrywających się tam Żydach. Była to najpoważniejsza zbrodnia dokonana na terenie zajętym przez powstańców.
Prawie cała zabudowa ulicy została zniszczona w 1944.
Przy ulicy powstały bloki zbudowanego w latach 1965–1972 osiedla Za Żelazną Bramą. Ok. 1968 Prosta została przebudowana i poszerzona.
W okresie PRL pod ulicą przebiegał ok. 200-metrowy tunel łączący Zakłady Dom Słowa Polskiego z centrum spedycji prasy RSW „Prasa” znajdujący się przy ul. Prostej róg ul. Wroniej.
Od 11 września 2010 do 30 września 2014 ulica była zamknięta dla ruchu kołowego na całej swej długości w związku z budową centralnego odcinka II linii warszawskiego metra. Ulica została wtedy poszerzona (dwie jezdnie z dwoma pasami ruchu w każdą stronę). Przebudowano także skrzyżowania z ulicami Twardą i Żelazną, a torowisko tramwajowe na całej długości ulicy znalazło się pomiędzy jezdniami.

</doc>
<doc id="1092946" url="https://pl.wikipedia.org/wiki?curid=1092946" title="Mikołaj (Kasatkin)">
Mikołaj (Kasatkin)

Mikołaj, imię świeckie Iwan Dymitrowicz Kasatkin, ros. "Иван Дмитриевич Касаткин" (ur. 1/13 sierpnia 1836, zm. 3/16 lutego 1912 w Tokio) – święty Rosyjskiej Cerkwi Prawosławnej, rosyjski misjonarz, założyciel Japońskiej Cerkwi Prawosławnej. W literaturze hagiograficznej określany jako św. Mikołaj Japoński (ros. "Николай Японский").
Życiorys.
Urodził się w rodzinie diakona w guberni smoleńskiej. Uczył się w bielskim i smoleńskim seminarium duchownym, a następnie Petersburskiej Akademii Duchownej. Decyzją z 1860 mianowany kapelanem konsulatu Cesarstwa Rosyjskiego w Japonii. W tymże roku przyjął postrzyżyny na mnicha. 
2 lipca 1861 przybył do Hakodate. Pierwsze lata pobytu w Japonii hieromnich Mikołaj poświęcił na naukę języka japońskiego, poznaniu kultury i obyczajów miejscowej ludności oraz przygotowaniem podstaw do działalności misyjnej.
W 1870 erygowano rosyjską misję duchowną w Tokio, pod zarządem eparchii kamczackiej. Głównym jej organizatorem i koordynatorem został hieromnich Mikołaj, wkrótce podniesiony do godności archimandryty.
W 1880 został biskupem rewelskim, wikariuszem eparchii ryskiej.
W czasie działalności misyjnej przetłumaczył na język japoński Pismo Święte, Liturgię i inne księgi liturgiczne. Założył Seminarium Duchowne z japońskim językiem wykładowym i w tymże języku czasopismo "Zwiastun Prawosławny".
8 marca 1891 ukończono budowę i konsekrowano cerkiew katedralną pod wezwaniem Zmartwychwstania Pańskiego w Tokio, znaną szeroko jako "Nikorai-do".
W czasie wojny rosyjsko-japońskiej pozostał w Japonii. 24 marca 1906 Święty Sobór Cerkwi Rosyjskiej wyniósł go do godności arcybiskupa Tokio i całej Japonii. Zmarł w 1912 i został pochowany za osobistą zgodą cesarza Japonii w Tokio.
Kanonizacja.
10 kwietnia 1970 Mikołaja (Kasatkina), ewangelizatora Japonii, zaliczono w poczet świętych.

</doc>
<doc id="1092947" url="https://pl.wikipedia.org/wiki?curid=1092947" title="Sonety wedyckie">
Sonety wedyckie

Sonety wedyckie – cykl siedmiu sonetów Antoniego Langego napisany i wydany w 1887 w Paryżu. Tytuł nawiązuje do wczesnego hinduizmu Ariów, określanego mianem wedyzmu.
Każdy kolejny sonet przedstawia określony stan egzystencji człowieka pnącego się ku doskonałości drogą reinkarnacji. Cykl rozpoczyna wizja człowieka nieświadomego, ograniczonego do swojego biologizmu - kończy zaś opis świadomości, w której jednostka oddaje się duchowej radości oraz miłości, roztapiając się w Nirwanie. Pod tym względem na "Sonety wedyckie" można patrzeć w kategoriach spójnego poematu; są one bowiem swoistym poetyckim zapisem całej drogi, jaką przemierza istnienie chcące osiągnąć idealny stan wyzwolenia.

</doc>
<doc id="1092950" url="https://pl.wikipedia.org/wiki?curid=1092950" title="San Giorgio al Velabro">
San Giorgio al Velabro



</doc>
<doc id="1092951" url="https://pl.wikipedia.org/wiki?curid=1092951" title="Diyarbakirspor">
Diyarbakirspor



</doc>
<doc id="1092952" url="https://pl.wikipedia.org/wiki?curid=1092952" title="Pęcherzyk pinocytotyczny">
Pęcherzyk pinocytotyczny



</doc>
<doc id="1092954" url="https://pl.wikipedia.org/wiki?curid=1092954" title="Lista supergrup grunge’owych">
Lista supergrup grunge’owych

Lista supergrup grunge’owych – w latach 90. XX wieku powstało kilka supergrup grunge’owych. Składały się one z członków różnych znanych zespołów rockowych, przede wszystkim grunge’owych. Supergrupy były zazwyczaj ciepło przyjmowane przez krytyków i fanów, jednak zazwyczaj wydawały tylko jeden album, głównie w związku z zobowiązaniami ich członków wobec swych głównych zespołów.

</doc>
<doc id="1092955" url="https://pl.wikipedia.org/wiki?curid=1092955" title="Écriture automatique">
Écriture automatique

Écriture automatique (zapis automatyczny) – rodzaj zapisu polegający na tworzeniu przypadkowych zdań i ciągów zdań, z zachowaniem zasad tradycyjnej składni, charakterystyczny dla twórczości surrealistów.
Jego pomysłodawcą był André Breton (Pierwszy Manifest Surrealizmu, 1924), który za jego pomocą chciał odtworzyć „rzeczywisty bieg myśli” pod progiem świadomości. Breton pisał: "Zacznij szybko pisać bez ustalonego tematu, tak szybko, aby nic nie zachować w pamięci i nie dopuścić do siebie pokusy odczytania tego, coś dotąd napisał".
Za pierwszy utwór surrealistyczny, w którym zastosowano zapis automatyczny, uważa się "Pola magnetyczne" André Bretona i Phillipe’a Soupaulta z 1919 roku.

</doc>
<doc id="1092956" url="https://pl.wikipedia.org/wiki?curid=1092956" title="Ischaemia">
Ischaemia



</doc>
<doc id="1092957" url="https://pl.wikipedia.org/wiki?curid=1092957" title="Lenny Wilkens">
Lenny Wilkens

Leonard Randolph „Lenny” Wilkens (ur. 28 października 1937 w Nowym Jorku) – amerykański koszykarz oraz trener koszykarski. Członek Basketball Hall of Fame. W trakcie kariery zawodniczej występował na pozycji rozgrywającego.
Mierzący 185 cm wzrostu koszykarz studiował na Providence College. Do NBA został wybrany z 6. numerem w drafcie 1960 przez St. Louis Hawks. W Hawks grał do 1968. W sezonie 1967/1968 zajął drugie miejsce w głosowaniu na MVP fazy zasadniczej.
W latach 1968-72 występował w Seattle SuperSonics. W 1969 został grającym trenerem tej drużyny. W 1972 został oddany do Cleveland Cavaliers, gdzie spędził dwa lata. Ostatni sezon, 1974/75, rozegrał w Portland Trail Blazers – ponownie łączył bieganie po parkiecie z funkcją trenera. Dziewięć razy brał udział w NBA All-Star Game (został MVP w 1971).
Uchodzi za jednego z najwybitniejszych szkoleniowców w historii NBA. Po Portland przez 8 lat prowadził Seattle (1977-85) i w 1979 zdobył mistrzostwo ligi. Później pracował w Cleveland (1986-93), Hawks (1993-2000), Toronto Raptors (2000-03) oraz New York Knicks (2003-05). W 1996 był trenerem reprezentacji na IO w Atlancie. Znajdował się w sztabie menedżerskim Seattle SuperSonics.
W 1996 znalazł się w gronie 50 najlepszych graczy występujących kiedykolwiek w NBA. Jego koszulka (z numerem 19) została zastrzeżona przez Sonics.
Osiągnięcia.
Trenerskie.
 Mistrz olimpijski (1996)

</doc>
<doc id="1092958" url="https://pl.wikipedia.org/wiki?curid=1092958" title="Ostatni zbiór poezji">
Ostatni zbiór poezji

Ostatni zbiór poezji – dwutomowy zbiór wierszy Antoniego Langego, pośmiertnie wydany przez Alfreda Toma w 1931 w Warszawie. Obejmuje on nie wydane wcześniej wiersze autora, dwie opowieści poetyckie oraz cykl "Rozmyślania. Z nowej serii", który został opublikowany 1928.

</doc>
<doc id="1092960" url="https://pl.wikipedia.org/wiki?curid=1092960" title="Zaginięcie Madeleine McCann">
Zaginięcie Madeleine McCann

Zaginięcie Madeleine McCann – zaginięcie córki małżeństwa lekarzy Kate i Gerry’ego McCann, Madeleine, 3 maja 2007 roku. Zaginięcie wywołało szereg kontrowersji.
Madeleine McCann.
Madeleine Beth McCann urodziła się 12 maja 2003 w angielskim Leicester. Była najstarszą córką małżeństwa lekarzy Kate i Gerry’ego McCann. Madeleine zniknęła z mieszkania na parterze budynku, w którym zakwaterowano wczasowiczów z ośrodka wypoczynkowego Mark Warner, znajdującego się w miejscowości Praia da Luz w portugalskim regionie Algarve wieczorem, w czwartek 3 maja 2007.
Z zeznań jej rodziców wynika, że zostawili ją w pokoju hotelowym około godziny 19:30 czasu lokalnego i udali się na kolację w towarzystwie przyjaciół. Rodzice twierdzą, że podczas trwania posiłku córka była przez nich wymiennie odwiedzana. Matka Madeleine zeznała, że podczas odwiedzin w pokoju córki około godz. 22 zastała w jej pokoju puste łóżko oraz otwarte okno. Z zeznań matki wynika również, że policja została wezwana po ok. 10 minutach od odkrycia domniemanego zaginięcia, policja jednak utrzymuje, że wezwanie odebrano pół godziny później.
Śledztwo.
Wkrótce po uznaniu zaginięcia Madeleine przesłuchiwano dwóch mężczyzn, Roberta Murata oraz Siergieja Malinka, a także przyjaciół McCannów: Rachael Oldfield, Matthew Oldfielda, Russella O’Brien, Jane Tanner, Fionę Payne, Davida Payne i Diane Webster. Robert Murat został oficjalnie uznany za podejrzanego (arguido) w sprawie. Podejrzewano, że w posiadłości Murata znajdują się zwłoki zaginionej.
W dniu 7 września policja ponownie przesłuchała Kate i Gerry’ego McCann, po czym nadała im status oficjalnych podejrzanych po znalezieniu w samochodzie przez nich wynajmowanym, materiału biologicznego w postaci płynów ustrojowych i włosów dziewczynki.
McCannowie zachowywali pozorne opanowanie oraz oziębłość podczas udzielania wywiadów. Z tego powodu wielu Brytyjczyków bardzo krytycznie odnosiło się do rodziców Madeleine, zarzucając im brak troski i zainteresowania. McCannowie uzyskali odszkodowanie od kilku gazet pozwanych przez nich za oszczerstwo.
W połowie 2008 portugalska prokuratura umorzyła śledztwo z możliwością wznowienia go w razie pojawienia się nowych dowodów w sprawie. Pod naciskiem rodziców i premiera Wielkiej Brytanii Davida Camerona w 2011 śledztwo wznowiła brytyjska policja, która skrytykowała działalność portugalskich służb, wytykając jej popełnienie błędów podczas poszukiwań, w tym nieprzesłuchania wszystkich świadków oraz niesprawdzenia rozmów telefonicznych. W kwietniu 2012 brytyjscy funkcjonariusze zwrócili się do portugalskiej policji z prośbą o ponowne rozpoczęcie śledztwa, twierdząc, że mają poszlaki, które wskazują na to, że dziewczynka żyje.
Fakty.
Portugalska żandarmeria w początkowej fazie śledztwa uznała, że dziewczynka została uprowadzona, jednakże wkrótce po zniknięciu Madeleine wydział kryminalny portugalskiej policji wysnuł hipotezę, że dziecko mogło umrzeć z niewiadomych przyczyn w swoim pokoju hotelowym.
Portugalska policja zawiesiła poszukiwania dziewczynki i umorzyła śledztwo.
Do lutego 2013 roku Scotland Yard zidentyfikował 195 niesprawdzonych scenariuszy oraz nowe tropy, które mogą pomóc w rozwiązaniu sprawy.
Hipotezy.
Według jednej z hipotez dziewczynka została uprowadzona przez siatkę pedofili. W 2012 roku pedofil Raymond Hewlett wyznał przed śmiercią, że dziewczynka może znajdować się w Rosji lub Ukrainie.
Według innej Madeleine McCann zginęła w nieszczęśliwym wypadku, kiedy wraz z rodzicami przebywała w apartamencie w Algarve. Rodzice dziewczynki zatuszowali jej śmierć i upozorowali porwanie. Niektórzy zarzucali matce Madeleine, że sama brała udział w uprowadzeniu lub w ewentualnym ukryciu zwłok córki.
Trzy miesiące po zaginięciu portugalska policja znalazła ślady krwi w pokoju, w którym doszło do porwania. Wówczas postawiono hipotezę, że Madeleine została zamordowana. Jednak DNA było niekompletne. Zawierało 15 markerów na 20 potrzebnych, aby stwierdzić, że była to krew Madeleine, co ostatecznie odrzuca tę hipotezę. Próbka DNA mogła należeć do każdego członka rodziny, a nawet osób trzecich.
Odniesienia w kulturze.
15 marca 2019 roku na platformie Netflix został wyemitowany ośmioodcinkowy serial dokumentalny poświęcony sprawie zaginięcia dziewczynki „Zaginięcie Madeleine McCann” („The Disappearance of Madeleine McCann”) w reżyserii Chrisa Smitha. Rodzice Madeleine odmówili udziału w produkcji dokumentu, w oświadczeniu uzasadniając to dobrem śledztwa i przekonaniem, że serial nie wniósłby niczego nowego do niego.

</doc>
<doc id="1092961" url="https://pl.wikipedia.org/wiki?curid=1092961" title="László Krasznahorkai">
László Krasznahorkai

László Krasznahorkai (ur. 5 stycznia 1954 w Gyuli) – węgierski pisarz i scenarzysta filmowy odznaczony Nagrodą Kossutha, od 2004 członek Digitális Irodalmi Akadémia oraz Széchenyi Irodalmi és Művészeti Akadémia.
Życiorys.
Urodził się w Gyuli na południu Węgier. Pochodzi z rodziny prawniczej. W latach 1960–1968 uczęszczał do szkoły podstawowej w Gyula, potem kontynuował edukację w klasie języków klasycznych w gimnazjum im. Ferenca Erkela. Następnie między 1974 a 1976 był studentem wydziałów prawa na uniwersytetach w Segedynie oraz Budapeszcie. Ostatecznie zdobył dyplom na wydziale humanistycznym Uniwersytecie Loránda Eötvösa w ramach specjalności hungarystyczno-nauczycielskiej. Jego pierwsza nowela, "Tebenned hittem", ukazała się w 1977 na łamach „Mozgó Világ”. W latach 1977–1982 pracował jako dokumentalista w Gondolat Könyvkiadó, od 1982 pozostaje pisarzem niezależnym. Na podstawie jego dzieł, np. "Szatańskiego tanga", powstały filmy wyreżyserowane przez przyjaciela Kraszahorkaiego, Bélę Tarra.
Po raz pierwszy opuścił rządzone przez Kádára Węgry w 1987 roku, spędził rok w Berlinie Zachodnim jako gość specjalny DAAD. Od czasu upadku bloku wschodniego stale zmienia miejsce zamieszkania. Często wraca do Niemiec oraz na Węgry, ale pojawia się też we Francji, Hiszpanii, Stanach Zjednoczonych, Wielkiej Brytanii, Holandii, Włoszech, Grecji, Chinach i Japonii.
Od Stanów Zjednoczonych po Japonię przyjęto jego dzieła z dużym uznaniem. Susan Sontag nazwała Krasznahorkaiego „mistrzem apokalipsy cytującym Gogola i Melville’a”, a W.G. Sebald pisał o nim: „Uniwersalność wizji Krasznahorkaiego jest pokrewne autorowi "Martwych dusz", Gogolowi, rozwiewa wszystkie wątpliwości dotyczące współczesnej literatury”. W 1993 otrzymał nagrodę dla najlepszej książki w Niemczech (Bestenliste-Preis) za "Melancholię sprzeciwu".
W 1996 był gościem Wissenschaftskolleg zu Berlin. Podczas pisania "Wojny i wojny" zwiedził Europę wzdłuż i wszerz. Przy książce pomógł mu pisarz amerykański, Allen Ginsberg, u którego mieszkał w Nowym Jorku i który pomagał mu radami podczas pisania.
W 1990 po raz pierwszy pojawił się na dłuższy czas w Azji Wschodniej, wspomnienia z Mongolii oraz z Chin pojawiają się w książkach "Az urgai fogoly" oraz "Rombolás és bánat az Ég alatt". Od tego czasu wielokrotnie wracał do Chin. W 1996, 2000 i 2005 spędził po pół roku w Japonii, w Kioto.
Od 1985 jego przyjaciel, Béla Tarr, kręci filmy niemal wyłącznie na podstawie jego książek. W ten sposób powstały "Szatańskie tango" oraz "Harmonie Werckmeistera". Pracowali również razem przy ostatnim filmie Tarra, "Koniu turyńskim", a autor pomagał reżyserowi w każdej istotnej kwestii.
Otrzymał wiele nagród i odznaczeń, między innymi najważniejszą nagrodę państwową, Nagrodę Kossutha. Został członkiem Digitális Irodalmi Akadémia. W 2008 był gościł jako profesor Wolnego Uniwersytetu Berlińskiego. W 2010 otrzymał w Berlinie Nagrodę Brücke Berlin. W 2014 otrzymał America Award za całokształt twórczości, a w 2019 National Book Award w kategorii najlepsze tłumaczenie, które przygotowała Ottilie Mulzet.
Ma trzy córki: Katę, Ágnes i Emmę. Jego druga żona, Dorka Krasznahorkai (panieńskie: Dóra Kopcsányi) jest sinolożką i typografką, Od 2007 mieszkają w Berlinie.
W listopadzie 2010 László Krasznahorkai był gościem 2. Międzynarodowego Festiwalu Literatury im. Josepha Conrada w Krakowie.
Najważniejsze dzieła:
Wspólnie z reżyserem i scenarzystą Bélą Tarrem jest autorem kilku scenariuszy filmowych m.in. do adaptacji filmowej "Szatańskiego tanga".

</doc>
<doc id="1092962" url="https://pl.wikipedia.org/wiki?curid=1092962" title="Babe I’m Gonna Leave You">
Babe I’m Gonna Leave You

Babe I’m Gonna Leave You – folkowa ballada rockowa napisana i nagrana przez Anne Bredon w latach 50. XX w. Został również nagrany przez Joan Baez w 1962, a także (najpopularniejsza jego wersja) przez angielski blues-rockowy zespół Led Zeppelin. Ich aranżacja znalazła się na albumie "Led Zeppelin" wydanym w roku 1969. Zespół zdecydował się na jego nagranie po usłyszeniu wersji Baez. Na oryginalnym albumie artystki pojawiła się informacja, że jest to utwór „tradycyjny” i tak też jego źródło zaczął opisywać Led Zeppelin – „Trad., arr. Page”.
Autorstwo.
W latach 80., syn Bredon usłyszał wersję Led Zeppelin i spytał matkę, dlaczego śpiewała utwór tego zespołu. Matka skontaktowała się z prawnikiem. Od 1990 wersja Led Zeppelin podpisywana jest jako „Anne Bredon/Jimmy Page &amp; Robert Plant”. Wersja ta nie przypomina wersji pierwotnej, ponieważ powstała raczej na podstawie utworu Baez.
Aranżacja Led Zeppelin.
Często powtarza się, że wersja Led Zeppelin powstała z pomysłu Planta, kiedy po raz pierwszy spotkał się z Page’em – ponoć sam zagrał mu na gitarze aranżację, która miała się później znaleźć na albumie. W wywiadzie dla magazynu "Guitar World" w 1998 Page zaprzeczył tej historii i stwierdził, że sam zaaranżował ten utwór na długo zanim poznał Roberta, że sam powiedział wokaliście, że chciałby zobaczyć go na płycie i że Robert w tamtym okresie nie grał nawet na gitarze.
Krążą plotki, że Page nagrał inną wersję tego utworu ze Steve’em Winwoodem w 1968, która jednak nigdy nie została wydana.
Zespół grał „Babe I’m Gonna Leave You” tylko podczas trasy w roku 1969. Page i Plant zagrali go ponownie podczas koncertu w 1998.

</doc>
<doc id="1092963" url="https://pl.wikipedia.org/wiki?curid=1092963" title="Laszlo Krasznahorkai">
Laszlo Krasznahorkai



</doc>
<doc id="1092964" url="https://pl.wikipedia.org/wiki?curid=1092964" title="The Battle of Evermore">
The Battle of Evermore

The Battle of Evermore – utwór angielskiego zespołu rockowego Led Zeppelin, pochodzący z "niezatytułowanego" albumu, wydanego w roku 1971.
Utwór napisany został przez Jimmy’ego Page’a w Headley Grange podczas eksperymentów z mandoliną, należącą do basisty zespołu – Johna Paula Jonesa. Tekst utworu pełen jest odniesień do tolkienowskiej powieści fantasy – "Władcy Pierścieni".
Geneza utworu.
Plant zadecydował, że do wykonania utworu potrzebny jest dodatkowy głos i zaprosił piosenkarkę folkową Sandy Denny. Należała ona do brytyjskiego zespołu folkowego Fairport Convention. Plant zaśpiewał rolę narratora, natomiast Denny – miejskiego herolda. W podziękowaniu za jej pomoc na okładce pojawił się symbol reprezentujący wokalistkę przedstawiający trzy piramidy. "The Battle of Evermore" to jedyny utwór nagrany przez Led Zeppelin z gościnnym udziałem innego wokalisty/wokalistki.
Utwór na koncertach.
Piosenka grana była na żywo podczas koncertów w USA w roku 1977 – Plant śpiewał swoją partię, Jones śpiewał partię Denny i grał na gitarze akustycznej, natomiast Page grał na mandolinie.
Inne wersje.
Page i Plant nagrali ten utwór również na swoim albumie z 1994 "". Partię Sandy Denny zaśpiewała piosenkarka Najma Akhtar. Cover "„The Battle of Evermore”" nagrany został przez zespół The Fellowship na albumie "In Elven Lands". W zespole śpiewał wtedy Jon Anderson z zespołu Yes, jednak nie śpiewał w tym akurat utworze.

</doc>
<doc id="1092967" url="https://pl.wikipedia.org/wiki?curid=1092967" title="Metody zakryciowe">
Metody zakryciowe

Metody zakryciowe – metody polegające na precyzyjnej rejestracji w czasie wzorcowym zjawisk takich jak:
Niegdyś wszelkie typy obserwacji zakryciowych przynosiły znaczące wyniki naukowe. Obecnie jedynie niektóre z typów obserwacji zakryciowych są wykorzystywane w nauce. Należą do nich w szczególności:
W Polsce obserwacje metodami zakryciowymi koordynuje Sekcja Obserwacji Pozycji i Zakryć Polskiego Towarzystwa Miłośników Astronomii.

</doc>
<doc id="1092970" url="https://pl.wikipedia.org/wiki?curid=1092970" title="Nuño Beltrán de Guzmán">
Nuño Beltrán de Guzmán

Nuňo Beltrán de Guzmán albo Nuño de Guzmán (ur. ok. 1490?; zm. w 1544) - hiszpański konkwistador i gubernator Meksyku.
Wysłany do Ameryki w roku 1520 w charakterze pierwszego hiszpańskiego urzędnika posiadającego uprawnienia sędziowskie na Hispanioli (obecnie Haiti i Dominikana). W roku 1528 został mianowany gubernatorem meksykańskiej prowincji Pánuco na wybrzeżu Zatoki Meksykańskiej w okolicach dzisiejszego Tampico. Wkrótce po objęciu urzędu w maju 1528 rozpoczął szeroko zakrojoną akcję polowania na Indian, których wysyłał jako niewolników na Hispaniolę w zamian za bydło.
W grudniu tego samego roku został wyznaczony na następcę Hernanda Corteza na czele hiszpańskiej administracji (hiszp. "audiencia"). Nie zaprzestał i na tym urzędzie okrutnych prześladowań Indian, co spowodowało ostrą reakcję ze strony Kościoła, szczególnie pierwszego biskupa Meksyku Juana Zumárragi.
W listopadzie 1529 r. Guzmán, na czele armii składającej się z 500 Hiszpanów i około 10 000 Indian, wyruszył na zachód, do regionu Jalisco, gdzie podbił niezależne od Azteków państwo Tarasków. Wkrótce rozszerzył swój stan posiadania, wysyłając na północny zachód ekspedycję pod wodzą Cristobála de Oñate, który podbił dzisiejsze stany Sinaloa i Sonora nad wybrzeżem Pacyfiku. Cały ten obszar nazwał prowincją Nueva Galicia, a 3 grudnia 1530 r. założył jej stolicę, którą nazwał Guadalajara na pamiątkę swego ojczystego miasta w Hiszpanii. W niedługi czas później założył także miasta Culiacán, Tepic i Lagos.
W roku 1531 Guzmán został usunięty ze stanowiska szefa administracji Meksyku, a nowy gubernator wysłał wojska do Nowej Galicji z nakazem aresztowania Guzmána na podstawie zarzutów o znęcanie się nad krajowcami. W ciągu następnych dwóch lat skutecznie unikał aresztowania, a na dodatek - jako samozwańczy gubernator prowincji - utrudniał wysiłki Corteza pragnącego uruchomić żeglugę wzdłuż pacyficznego wybrzeża Meksyku.
W roku 1536 wpływy Guzmána osłabły i musiał zdać się na łaskę pierwszego wicekróla Meksyku, Antonia de Mendozy. Wprawdzie wicekról przyjął go dobrze, lecz zwołana naprędce komisja kazała go aresztować. Ponad rok spędził w więzieniu, a w roku 1538 został odesłany do Hiszpanii, gdzie aż do śmierci żył w nędzy i zapomnieniu.
Nuño de Guzmán był jedną z głównych postaci drugiego etapu podboju Meksyku przez Hiszpanów po rozbiciu potęgi Azteków. Ze względu na sposób obchodzenia się z Indianami uważany jest za najokrutniejszego z konkwistadorów.
Rozszerzenie panowania hiszpańskiego na północnym zachodzie i założenie miasta Culiacán stało się podstawą do dalszej eksploracji ku północy, czego podjął się następca Guzmána, gubernator Nowej Galicji Francisco Vásquez de Coronado.

</doc>
<doc id="1092972" url="https://pl.wikipedia.org/wiki?curid=1092972" title="Francisco Vàsquez de Coronado">
Francisco Vàsquez de Coronado



</doc>
<doc id="1092975" url="https://pl.wikipedia.org/wiki?curid=1092975" title="Nya Ullevi">
Nya Ullevi



</doc>
<doc id="1092976" url="https://pl.wikipedia.org/wiki?curid=1092976" title="Front Północno-Zachodni">
Front Północno-Zachodni

Fronty noszące nazwę "Północno-Zachodni":

</doc>
<doc id="1092977" url="https://pl.wikipedia.org/wiki?curid=1092977" title="Front Północno-Zachodni (radziecki)">
Front Północno-Zachodni (radziecki)

Front Północno-Zachodni (ros. "Северо-Западный фронт" – jedno z wielkich operacyjno-strategicznych ugrupowań wojsk Armii Czerwonej o kompetencjach administracyjnych i operacyjnych na zachodnim terytorium ZSRR, działający podczas wojny z Niemcami w czasie II wojny światowej.
Formowania i walki.
W operacji Barbarossa jego oddziały walczyły z wojskami niemieckiej Grupy Armii „Północ” (Bitwa pod Rosieniami). W ciągu kilku pierwszych tygodni wojny niemiecko - radzieckiej wojska Frontu zostały wyparte z Litwy, Łotwy, Estonii oraz terenów rosyjskich na zachód od Leningradu. Porażka wojsk Frontu doprowadziła do blokady Leningradu. Pobite wojska Frontu zostały odrzucone aż na wyżynę Wałdaj, gdzie w skład Frontu została włączona (34 Armia). W kolejnych miesiącach 1941, pomimo kilku przeciwuderzeń, front nie poprawił swojego położenia. Dopiero zimą 1941/1942 w wyniku Operacji toropiecko-chołmskiej (por: Kontrofensywy sowieckie 1941/1942) wojska Frontu okrążyły pod Diemiańskiem wojska 16 Armii niemieckiej. Wiosną 1942 wojska niemieckie przebiły korytarz do okrążonych wojsk w wyniku czego powstał "występ diemiański". W tym czasie Front składał się z: 1 Armii Uderzeniowej, 11 Armii i 34 Armii.
W latach 1942-1943 jego głównym zadaniem była blokada tzw. „występu diemiańskiego”, aż do niemieckiej ewakuacji wiosną 1943 roku. Następnie do końca 1943 roku blokował Niemców w rejonie jeziora Ilmień, gdzie 20 listopada 1943 został rozformowany. Jego wojska (1 Armia Uderzeniowa, 22 Armia oraz 34 Armia) podporządkowano sąsiednim frontom.
I formowanie.
Po raz pierwszy sformowany w trakcie wojny ZSRR z Finlandią zimą 1939/1940. Powstał 7 stycznia 1940 na bazie dowództwa Leningradzkiego Okręgu Wojskowego w celu koordynacji działań 7 i 13 Armii. Po zakończeniu wojny zimowej Front Północno-Zachodni został z powrotem przekształcony w Leningradzki Okręg Wojskowy.
II formowanie.
Front został ponownie sformowany około 20 czerwca 1941 w wyniku przekształcenia dowództwa Nadbałtyckiego Specjalnego Okręgu Wojskowego.
Struktura organizacyjna.
22 czerwca 1941 w skład frontu wchodziły:
Liczył on łącznie 25 dywizji (w tym cztery pancerne i dwie zmotoryzowane), 1 brygadę strzelecką oraz 3 brygady powietrznodesantowe. Łącznie liczył 440 tysięcy żołnierzy, 7 467 dział i moździerzy, 1 514 czołgów oraz 1 814 samolotów.

</doc>
<doc id="1092978" url="https://pl.wikipedia.org/wiki?curid=1092978" title="Front Zachodni (rosyjski)">
Front Zachodni (rosyjski)

Front Zachodni – dowództwo frontu sformowano w sierpniu 1915 na bazie Frontu Północno-Zachodniego. Rozformowano na początku 1918.
Naczelni dowódcy Frontu:
Skład Frontu:

</doc>
<doc id="1092979" url="https://pl.wikipedia.org/wiki?curid=1092979" title="Front Północny (rosyjski)">
Front Północny (rosyjski)

Front Północny - dowództwo Frontu sformowano w sierpniu 1915. Rozformowano na początku 1918.
Naczelni dowódcy Frontu:
Skład Frontu:

</doc>
<doc id="1092980" url="https://pl.wikipedia.org/wiki?curid=1092980" title="Elżbieta Gałązka-Salamon">
Elżbieta Gałązka-Salamon

Elżbieta Gałązka-Salamon – polska tłumaczka z języka angielskiego.
Posiada wykształcenie lingwistyczne, iberystyczne. Opracowała dialogi m.in. do takich filmów jak: "Miasteczko South Park" (reż. Trey Parker i Matt Stone), "Pulp Fiction" (reż. Quentin Tarantino), "Gnijąca panna młoda" (reż. Tim Burton), "" (reż. Gore Verbinski), "Śmierć nadejdzie jutro" (reż. Lee Tamahori), "Titanic" (reż. James Cameron).
Również od nowa tłumaczyła z języka angielskiego wszystkie filmy Monty Pythona. Jej tłumaczenia zastosowano we wszystkich wznawianych po 2000 r. edycjach dzieł tych komików, zastępując tłumaczenia zmarłego Tomasza Beksińskiego, który jako pierwszy dokonał tłumaczenia na język polski wszystkich ich filmów.
Jest również autorką tłumaczenia odcinków serialu "Ostry dyżur", a także odcinków serialu "Nic świętego" (ang. "Nothing Sacred", 1997-1998).

</doc>
<doc id="1092985" url="https://pl.wikipedia.org/wiki?curid=1092985" title="John Brunner">
John Brunner

John Brunner (ur. 24 września 1934, zm. 26 sierpnia 1995) – brytyjski pisarz science fiction. Jego najbardziej znane powieści to "Wszyscy na Zanzibarze" z 1968, "The Jagged Orbit" z 1969 i "Ślepe stado" z 1972. Pierwsza z nich otrzymała Nagrodę Hugo za najlepszą powieść. W zapowiadającej nurt cyberpunkowy powieści "Na fali szoku" (1975) ukuł termin "robak komputerowy" ("computer worm").
Życiorys.
Urodził się w Preston Crowmarsh w Oxfordshire. Ukończył Cheltenham College, na którym studiował języki nowożytne. Służył jako oficer w lotnictwie brytyjskim od 1953 do 1955. Zadebiutował jako pisarz w wieku 19 lat publikując opowiadanie "Thou god and faithful" w magazynie Astounding Science Ficton.
Zmarł w wyniku wylewu w Glasgow, w trakcie odbywającego się w tym mieście 53. Światowego Konwentu SF.

</doc>
<doc id="1092987" url="https://pl.wikipedia.org/wiki?curid=1092987" title="John Nelson Darby">
John Nelson Darby

John Nelson Darby (ur. 18 listopada 1800, zm. 29 kwietnia 1882) – początkowo duchowny anglikański, następnie jeden z inicjatorów ruchu braci plymuckich, zwanego czasem od jego nazwiska "darbyzmem".
Tłumacz Biblii.
Współpracował w Niemczech nad tłumaczeniem Biblii, tzw. Elberfeldzkiej na język niemiecki oraz tłumaczył Pismo Święte na język angielski, język francuski, a Nowy Testament – na język włoski. Jego wykłady w języku francuskim na terenie Szwajcarii dały początek dziełu pt. „Przegląd Ksiąg Biblii”. Polem działalności Darby'ego były także takie kraje jak Kanada, Stany Zjednoczone Ameryki Północnej, Indie Zachodnie, Nowa Zelandia, a także Holandia i Włochy.
Rozłam między Open Brethren a Exclusive Brethren.
Gdy w roku 1845 Darby wrócił do Plymouth, okazało się, że między nim a braćmi plymuckimi są pewne różnice w nauce (np. o Kościele, służbie, usprawiedliwieniu) i postępowaniu. Darby odłączył się wraz ze swoimi zwolennikami od braci otwartych i przestał pielęgnować z nimi społeczność. Ruch, którego stał się liderem, otrzymał z biegiem czasu różne nazwy, jak darbyści, czy bracia zamknięci.
Linki zewnętrzne.
Artykuły autorstwa Darby'ego: 

</doc>
<doc id="1092997" url="https://pl.wikipedia.org/wiki?curid=1092997" title="Godło Botswany">
Godło Botswany



</doc>
<doc id="1092998" url="https://pl.wikipedia.org/wiki?curid=1092998" title="Cyklopropan">
Cyklopropan

Cyklopropan, – organiczny związek chemiczny, najprostszy cykloalkan. W warunkach normalnych jest to bezbarwny, cięższy od powietrza gaz o słodkawym zapachu. Jest bardzo łatwopalny, w kontakcie z tlenem tworzy silną mieszankę wybuchową.
Cyklopropan w anestezjologii.
Jest stosowany w znieczuleniu ogólnym w anestezjologii. Łatwo wchłania się i wydala przez pęcherzyki płucne, dobrze rozpuszcza się w tłuszczach. Nieznacznie drażni drogi oddechowe i wzmaga napięcie nerwu błędnego, a efektem tego działania może być wystąpienie kurczu głośni i skurcz oskrzeli, ślinienie, nudności i wymioty. Obserwuje się też silne pobudzenie chorych.
Tym niepożądanym objawom zapobiega atropina i barbiturany podane w premedykacji.
Cyklopropan działa silnie anestetycznie (znieczulająco) i analgetycznie (przeciwbólowo), podany w mieszaninie oddechowej w stężeniach 50% powoduje anestezję już po kilku oddechach (w czasie około 1 minuty).
Cyklopropan daje dobre zwiotczenie mięśni, działa depresyjnie na ośrodek oddechowy przy równoczesnym przyspieszeniu rytmu oddechowego, co przy zachowanym oddechu własnym chorego powoduje zmniejszenie wentylacji pęcherzykowej i hiperkapnię.

</doc>
<doc id="1093000" url="https://pl.wikipedia.org/wiki?curid=1093000" title="Godło Gabonu">
Godło Gabonu



</doc>
<doc id="1093002" url="https://pl.wikipedia.org/wiki?curid=1093002" title="Godło Gambii">
Godło Gambii



</doc>
<doc id="1093003" url="https://pl.wikipedia.org/wiki?curid=1093003" title="Godło Ghany">
Godło Ghany



</doc>
<doc id="1093004" url="https://pl.wikipedia.org/wiki?curid=1093004" title="Hajmanowa Mohyła">
Hajmanowa Mohyła

Hajmanowa Mohyła – kurhan scytyjski z 2 połowy IV wieku p.n.e., odkryty w 1969 w rejonie wasiliewskim zaporoskiego obwodu Ukrainy.
Należy do najbogatszych (tzw. królewskich) kurhanów scytyjskich, kryjących pochówki królów i członków ich rodzin.
Wysokość jego wynosiła 9 m, a średnica – 70 m. Nasyp był otoczony kamiennym wzmocnieniem. Do komory grobowej prowadziły 2 wejściowe jamy, w których odkryto resztki powozów, zakrywających wejście do dromosu.
Komora grobowa, owalna o powierzchni 16 m², zawierała nisze w północnej i południowej ścianie. Centralna jej część i południowa nisza były obrabowane jeszcze w starożytności. W komorze, zawierającej 4 pochówki (2 męskie i 2 żeńskie, w tym władcy i jego żony), natrafiono na bogate wyposażenie, m.in. broń, ozdoby odzieży i sarkofagu (złote blaszki z wyobrażeniami zwierząt), obuwie (skórzane buciki ze złotymi blaszkami), biżuterię, amfory oraz naczynia brązowe, w tym kocioł. W sumie samych złotych ozdób było 250 sztuk. Odkryto także 2 szkielety niewolników i szkielet konia. W skrytce grobowca, w zachodniej części komory pod podłogą, odnaleziono kilka srebrnych naczyń, w tym 2 rytony zakończone główkami barana i lwa oraz najbardziej interesującą, srebrną, pozłacaną czarę z reliefowymi wyobrażeniami Scytów, w tym 2 brodatych władców scytyjskich. Oprócz tego znajdowały się tam resztki kilku drewnianych naczyń, obitych złotymi blaszkami w kształcie jeleni i winorośli.

</doc>
<doc id="1093005" url="https://pl.wikipedia.org/wiki?curid=1093005" title="Godło Gwinei Równikowej">
Godło Gwinei Równikowej



</doc>
<doc id="1093006" url="https://pl.wikipedia.org/wiki?curid=1093006" title="Godło Kamerunu">
Godło Kamerunu



</doc>
<doc id="1093007" url="https://pl.wikipedia.org/wiki?curid=1093007" title="Godło Kenii">
Godło Kenii



</doc>
<doc id="1093008" url="https://pl.wikipedia.org/wiki?curid=1093008" title="Godło Konga">
Godło Konga



</doc>
<doc id="1093009" url="https://pl.wikipedia.org/wiki?curid=1093009" title="Dalton McGuinty">
Dalton McGuinty

Dalton James Patrick McGuinty, Jr. (ur. 19 lipca 1955 w Ottawie) - polityk kanadyjski, od 23 października 2003 roku premier prowincji Ontario. Przywódca Ontario Liberal Party ("Partii Liberalnej Ontario") od 1996. Od 2004 roku jego brat David reprezentuje w parlamencie ontaryjskim okręg wyborczy Ottawa South.
Pochodzi z wielodzietnej irlandzko-kanadyjskiej katolickiej rodziny, ma dziewięcioro rodzeństwa. Jego ojciec, Dalton McGuinty, Sr. był politykiem i profesorem, matka - Elizabeth McGuinty była pielęgniarką.
Od 1980 roku jest żonaty z Terri McGuinty, która jest nauczycielką w szkole podstawowej. Mają czworo dzieci, trzech synów i córkę.

</doc>
<doc id="1093010" url="https://pl.wikipedia.org/wiki?curid=1093010" title="Godło Lesotho">
Godło Lesotho



</doc>
<doc id="1093012" url="https://pl.wikipedia.org/wiki?curid=1093012" title="Godło Maroka">
Godło Maroka



</doc>
<doc id="1093013" url="https://pl.wikipedia.org/wiki?curid=1093013" title="Godło Namibii">
Godło Namibii



</doc>
<doc id="1093014" url="https://pl.wikipedia.org/wiki?curid=1093014" title="Godło Nigru">
Godło Nigru



</doc>
<doc id="1093015" url="https://pl.wikipedia.org/wiki?curid=1093015" title="Godło Nigerii">
Godło Nigerii



</doc>
<doc id="1093016" url="https://pl.wikipedia.org/wiki?curid=1093016" title="Godło Republiki Środkowoafrykańskiej">
Godło Republiki Środkowoafrykańskiej



</doc>
<doc id="1093017" url="https://pl.wikipedia.org/wiki?curid=1093017" title="Godło Seszeli">
Godło Seszeli



</doc>
<doc id="1093019" url="https://pl.wikipedia.org/wiki?curid=1093019" title="Godło Sierra Leone">
Godło Sierra Leone



</doc>
<doc id="1093020" url="https://pl.wikipedia.org/wiki?curid=1093020" title="Godło Somalii">
Godło Somalii



</doc>
<doc id="1093021" url="https://pl.wikipedia.org/wiki?curid=1093021" title="Godło Suazi">
Godło Suazi



</doc>
<doc id="1093022" url="https://pl.wikipedia.org/wiki?curid=1093022" title="Godło Tunezji">
Godło Tunezji



</doc>
<doc id="1093023" url="https://pl.wikipedia.org/wiki?curid=1093023" title="Godło Ugandy">
Godło Ugandy



</doc>
<doc id="1093024" url="https://pl.wikipedia.org/wiki?curid=1093024" title="Męczennicy leontyńscy">
Męczennicy leontyńscy

Męczennicy Leontyńscy – grupa chrześcijan ormiańskich zamordowanych po długim okresie prześladowań w Persji. Zostali zabici z rozkazu króla Jazdegarda II w 455, pięć lat po powstaniu, któremu przewodził Vartan Mamikonian.
W grupie męczenników znaleźli się:
Kult.
Grupa męczenników czczona jest jako święci. Apostolski Kościół Ormiański obchodzi ich wspomnienie liturgiczne we wtorek po drugiej niedzieli przed Środą Popielcową. Uznawani są za patronów kleru ormiańskiego.

</doc>
<doc id="1093025" url="https://pl.wikipedia.org/wiki?curid=1093025" title="Godło Zambii">
Godło Zambii



</doc>
<doc id="1093026" url="https://pl.wikipedia.org/wiki?curid=1093026" title="Godło Zimbabwe">
Godło Zimbabwe



</doc>
<doc id="1093027" url="https://pl.wikipedia.org/wiki?curid=1093027" title="Godło Majotty">
Godło Majotty

Nieoficjalne godło Majotty reprezentuje francuską ludność zamieszkującą Majottę i znajduje się w centralnej części (również nieoficjalnej) flagi Majotty razem z napisem w języku francuskim "MAYOTTE".
Herb Majotty to tarcza o srebrnym ząbkowanym skraju, dzielona w pas. W polu górnym błękitnym srebrny półksiężyc z rogami do góry. W polu dolnym czerwonym dwa kwiaty jagodlinu wonnego (łac. "Cananga odorata"). Trzymaczami są dwa koniki morskie. Pod tarczą wstęga z dewizą w języku suahili "Ra Hahiri" (Jesteśmy czujni).
Barwy tarczy herbowej pochodzą z flagi francuskiej, srebrny skraj (bordiura) symbolizuje rafę koralową otaczającą wyspę. Półksiężyc – islam (wyznaje go 97% mieszkańców wysp). Kwiaty jagodlinu wonnego symbolizują bogactwo flory Majotty. Konik morski nawiązuje do kształtu największej wyspy .
Herb przyjęty został przez Radę Generalną Majotty 23 lipca 1982 roku. Autorzy herbu to Michel Chabin i Pascale Santerre.
Oficjalnym godłem i flagą Majotty pozostają godło i flaga Francji.

</doc>
<doc id="1093028" url="https://pl.wikipedia.org/wiki?curid=1093028" title="Herb Reunionu">
Herb Reunionu

Herb Reunionu – pięciopolowa tarcza kroju francuskiego.
Nad tarczą złota wstęga z dewizą "Florebo quocumque ferar" przepleciona zielonymi łodygami wanilii. Łodygi wanilii symbolizują miejscową odmianę "vanille Bourbon", wyhodowaną na wyspie w 1819 roku. Dewiza na wstędze "Zakwitnę wszędzie, gdzie będę posadzona" to motto XVII wiecznej Francuskiej Kompanii Wschodnioindyjskiej.
W polu pierwszym, barwy zielonej, srebrne fale morskie i srebrne szczyty górskie, nad którymi trzy litery M.
Góry w polu pierwszym przypominają o wulkanicznym pochodzeniu wyspy, rzymskie MMM (3000) to wysokość, jaką osiągają najwyższe góry na wyspie.
Pole drugie zawiera srebrny statek żaglowy na srebrnych falach w polu błękitno-czerwonym dzielonym w słup.
Pole drugie to barwy flagi Paryża, gdzie 10 sierpnia 1792 roku na placu Tuileries doszło do połączenia "(la reunion)" ochotników marsylskich z Gwardią Narodową. Stąd nazwa wyspy, używana w latach 1793-1806 i od 1848 roku. Statek to "Saint Alexis", którego kapitan Salomon Goubert w czerwcu 1638 roku objął w posiadanie wyspę w imieniu Francji.
Pole trzecie to trzy złote lilie w polu błękitnym (w układzie 2,1). Lilie burbońskie to nawiązanie do nazwy nadanej wyspie (Île de Bourbon) w 1654 roku. 
Czwarte pole jest czerwone, usiane dwunastoma złotymi pszczołami. Złote pszczoły to symbol cesarza Napoleona I przypominają o nazwie wyspy "Bonaparte" w latach 1806-1815.
Tarcza sercowa w barwach flagi francuskiej ze złotymi literami R F pośrodku pasa srebrnego.
Herb pochodzi z 1925 roku, powstał na potrzeby wystawy kolonialnej, na życzenie gubernatora Merwarta.

</doc>
<doc id="1093030" url="https://pl.wikipedia.org/wiki?curid=1093030" title="Flaga Jan Mayen">
Flaga Jan Mayen



</doc>
<doc id="1093032" url="https://pl.wikipedia.org/wiki?curid=1093032" title="Herb Jan Mayen">
Herb Jan Mayen



</doc>
<doc id="1093036" url="https://pl.wikipedia.org/wiki?curid=1093036" title="Flaga Akrotiri">
Flaga Akrotiri



</doc>
<doc id="1093037" url="https://pl.wikipedia.org/wiki?curid=1093037" title="Herb Akrotiri">
Herb Akrotiri



</doc>
<doc id="1093039" url="https://pl.wikipedia.org/wiki?curid=1093039" title="Flaga Dhekelii">
Flaga Dhekelii



</doc>
<doc id="1093040" url="https://pl.wikipedia.org/wiki?curid=1093040" title="Abraham z Arazd">
Abraham z Arazd

Abraham z Arazd (zm. 455, Persja), jeden z Męczenników Leontyńskich, diakon.
Zamordowany w grupie męczenników ormiańskich z rozkazu króla Jazdegarda II w roku 455. Był towarzyszem patriarchy ormiańskiego Józefa z Armenii i Leoncjusza z Vanad, kapłana.
Kult.
Czczony jako święty męczennik w Apostolskim Kościele Ormiańskim. Wyznawcy tego obrządku obchodzą wspomnienie liturgiczne Męczenników Leontyńskich we wtorek po drugiej niedzieli przed Środą Popielcową. Jest jednym z patronów kleru ormiańskiego.

</doc>
<doc id="1093041" url="https://pl.wikipedia.org/wiki?curid=1093041" title="Herb Dhekelii">
Herb Dhekelii



</doc>
<doc id="1093051" url="https://pl.wikipedia.org/wiki?curid=1093051" title="Abraham z Arbelii">
Abraham z Arbelii

Abraham z Arbelii lub Abramius z Arbeli (zm. ok. 348), biskup miasta Arbela w starożytnej perskiej prowincji Asyria, święty i męczennik.
Torturowany i stracony przez ścięcie za Szapura II. Abraham odmówił uczczenia słońca w Telemanie.
Wspomnienie liturgiczne obchodzone jest 4 lutego.

</doc>
<doc id="1093052" url="https://pl.wikipedia.org/wiki?curid=1093052" title="NSS">
NSS



</doc>
<doc id="1093054" url="https://pl.wikipedia.org/wiki?curid=1093054" title="Dziadek do orzechów (ujednoznacznienie)">
Dziadek do orzechów (ujednoznacznienie)



</doc>
<doc id="1093056" url="https://pl.wikipedia.org/wiki?curid=1093056" title="Mana z Bet-Parsajje">
Mana z Bet-Parsajje

Mana z Bet-Parsajje (zm. listopad 339, Bet Nikator) – święty katolicki, towarzysz Abrahama i Szymona z Bet-Parsajje, męczennik chrześcijański z Persji.
Był zamęczony wraz z dwoma towarzyszami Abrahamem z Bet-Parsajje oraz Szymonem z Bet-Parsajje. Zginął za króla Szapura II w Bet Nikator. Mana został obdarty ze skóry, Abraham oślepiony rozgrzanymi gwoździami, a Szymon rozstrzelany z łuku.

</doc>
<doc id="1093057" url="https://pl.wikipedia.org/wiki?curid=1093057" title="The Best of Both Worlds (album Van Halen)">
The Best of Both Worlds (album Van Halen)

The Best of Both Worlds - drugi album kompilacyjny amerykańskiej grupy Van Halen wydany 2004. Na albumie znajdują się trzy nowe piosenki.
Lista piosenek.
Dysk 1
Dysk 2

</doc>
<doc id="1093060" url="https://pl.wikipedia.org/wiki?curid=1093060" title="Abraham z Bułgarii">
Abraham z Bułgarii

Abraham z Bołgaru (miasto w Rosji) (zm. ok. 1229) – bołgarski chrześcijanin, który porzucił islam, święty męczennik.
Abraham urodził się na terenie Bułgarii Wołżańsko-Kamskiej, w muzułmańskiej rodzinie kupieckiej. Przeszedł na chrześcijaństwo, za co został, około roku 1229, zamordowany przez swoich rodaków. Jego relikwie czczone są we Włodzimierzu nad Klaźmą.
Kult.
Wspomnienie liturgiczne obchodzone jest 6 marca. Święto przeniesienia relikwii 1 kwietnia.

</doc>
<doc id="1093061" url="https://pl.wikipedia.org/wiki?curid=1093061" title="Klasyfikacja medalowa Mistrzostw Świata w Lekkoatletyce Osaka 2007">
Klasyfikacja medalowa Mistrzostw Świata w Lekkoatletyce Osaka 2007



</doc>
<doc id="1093064" url="https://pl.wikipedia.org/wiki?curid=1093064" title="David Peterson">
David Peterson

David Peterson (ur. 28 grudnia 1943) - polityk kanadyjski, premier prowincji Ontario od 26 czerwca 1985 do 1 października 1990, przywódca Ontario Liberal Party ("Partii Liberalnej Ontario") od 1982 do 1990. 
Po raz pierwszy wybrany do parlamentu ontaryjskiego z okręgu London Centre w 1975 i ponownie w czterech kolejnych wyborach, zasiadał w nim do 1990. Pod jego przewodnictwem jego partia zdobyła silne drugie miejsce w wyborach w 1985, co pozwoliło jej rządzić z poparciem lewicowej Nowej Demokratycznej Partii (NDP), i pierwsze miejsce w 1987. W 1990 przegrała wybory, zupełnie niespodziewanie tracąc władzę na rzecz NDP. Wynik ten był jedną z największych politycznych niespodzianek w historii Kanady, gdyż jeszcze kilka miesięcy przed wyborami Partia Liberalna cieszyła się dużym poparciem, co właśnie skłoniło ją do przedterminowych wyborów. Porażka ta skłoniła Petersona do ustąpienia z roli przewodniczącego partii i odejścia od polityki.
Od 1 lipca 2006 pełni funkcję kanclerza ("chancellor") Uniwersytetu Toronto.

</doc>
<doc id="1093068" url="https://pl.wikipedia.org/wiki?curid=1093068" title="Abraham z Harranu">
Abraham z Harranu

Abraham z Harranu (ur. ok. 350 w Syrii, zm. ok. 420 w Konstantynopolu) – święty katolicki, syryjski eremita, biskup.
Bardzo wcześnie zaczął wieść pustelnicze życie na pustyni Chalkis. Przeżywszy cudowne uzdrowienie podjął się dzielenia wiarą jednej z dolin Gór Libańskich, w okolicach Emesy. Powrócił do życia w eremie i wtedy wbrew swej woli został wybrany na biskupa Harranu. Odznaczył się walką z nieortodoksyjnością i łamaniem prawa kościelnego. Tryb życia prowadzony przez biskupa wywoływał uznanie wiernych, a wieść o tym dotarła na dwór cesarski wywołując tam podziw. Zmarł w Konstantynopolu około 420 roku, do którego udał się na wezwanie Teodozjusza II. 
Jego wspomnienie obchodzone jest 14 lutego.

</doc>
<doc id="1093070" url="https://pl.wikipedia.org/wiki?curid=1093070" title="OH ZMP">
OH ZMP



</doc>
<doc id="1093076" url="https://pl.wikipedia.org/wiki?curid=1093076" title="Jamki (wąwóz)">
Jamki (wąwóz)

Jamki – wąwóz w Ojcowskim Parku Narodowym (OPN). Jest bocznym, orograficznie prawym odgałęzieniem Doliny Sąspowskiej, do której uchodzi nieco powyżej Źródła Harcerza znajdującego się przy szlaku turystycznym przez Dolinę Sąspowską. Wylot wąwozu zamknięty bramą skalną zwaną Bramą Jamki. Orograficznie lewe obramowanie tworzą Garncarskie Skały, prawe Skały Malesowe. Przed bramą skalną jest duży stożek napływowy utworzony z materiału nanoszonego przez wodę płynącą wąwozem po większych opadach deszczu. Stożek ten spycha płynącą dnem Doliny Sąspówki Sąspówkę przeciwległemu zboczu doliny.
Jest to dzikie uroczysko o dnie z progami, zawalonym różnej wielkości głazami. Zbudowany ze skał wapiennych wąwóz powstał w wyniku działalności wód, jest jednak suchy, woda bowiem wskutek procesów krasowych spływa do Sąspówki podziemnymi szczelinami. Zatarasowany jest powalonymi drzewami i porośnięty bujną roślinnością. Występuje tu ciekawa fauna i flora. W dolnej części wąwozu znajdują się dobrze zachowane płaty buczyny karpackiej. W skałach wąwozu jest najliczniejsze na całym terenie OPN skupisko dużych jaskiń i schronisk. Miejscowa ludność nazywała je "jamami" i stąd pochodzi nazwa wąwozu. Są to m.in.: Jama Ani, Jaskinia Sąspowska, Jaskinia Zbójecka, Jaskinia Biała, Jaskinia Krakowska, Jaskinia Lisia, Jaskinia Złodziejska, Pustelnia.
Na początku XX w. w wąwozie Jamki biegła droga gruntowa łącząca Ojców z Jerzmanowicami. Najprawdopodobniej w okresie I Wojny Światowej (1914-1918) wyłożono ją częściowo drewnianymi balami (podobnie jak pobliską Drewnianą Drogę z Ojcowa do Skały). W okresie międzywojennym w wąwozie Jamki planowano budowę drogi asfaltowej z Ojcowa do Krakowa. Jednak dzięki staraniom prof. Władysława Szafera udało się zmienić te plany i drogę poprowadzono w latach 1927-1928 tzw. serpentynami. Po powstaniu Ojcowskiego Parku Narodowego w 1956 r. w wąwozie wyznaczono szlak turystyczny. Po uznaniu wąwozu Jamki za obszar ochrony ścisłej w 1984 r. zamknięto szlak dla turystów. Wejście do wąwozu było możliwe jedynie po uzyskaniu zgody dyrekcji OPN . Na początku XXI w. OPN fizycznie zamknął wejście na ścieżkę w wąwozie Jamki m.in. od strony Doliny Sąspowskiej. W efekcie w kolejnych latach istniejąca wówczas jeszcze ścieżka została w naturalny sposób zlikwidowana przez przyrodę.
Wąwóz Jamki ma dwa odgałęzienia: Pradła i Dzikowiec. Po połączeniu z wąwozem Skałbania tworzą Wąwóz za Krakowską Bramą. W górnej części wąwóz Jamki ulega znacznemu spłyceniu i wychodzi na wierzchowinę Wyżyny Ojcowskiej w lesie przy drodze krajowej nr 94 w Jerzmanowicach.

</doc>
<doc id="1093078" url="https://pl.wikipedia.org/wiki?curid=1093078" title="Jan Kieniewicz">
Jan Kieniewicz

Jan Oskar Kieniewicz (ur. 7 sierpnia 1938 w Warszawie) – polski historyk, profesor nauk humanistycznych i dyplomata.
Życiorys.
W 1960 ukończył studia historyczne na Uniwersytecie Warszawskim. Na tej samej uczelni doktoryzował się w 1966, a w 1974 uzyskał stopień doktora habilitowanego. W 1983 otrzymał tytuł profesora nauk humanistycznych.
Długoletni pracownik UW, gdzie doszedł do stanowiska profesora zwyczajnego. Pełnił funkcję kierownika Katedry Iberystyki (1975–1981) i wicedyrektora Instytutu Historycznego UW (1981–1988). Od 1990 do 1994 sprawował urząd ambasadora RP w Hiszpanii. W latach 1996–2008 był wicedyrektorem Instytutu Badań Interdyscyplinarnych Artes Liberales. Po przejściu na emeryturę pozostał wykładowcą na Wydziale „Artes Liberales” Uniwersytetu Warszawskiego.
W pracy naukowej zajmował się dziejami Indii i ekspansji poprzedzającej kolonizację, historią Hiszpanii czasów nowożytnych i najnowszych, historią Polski i Europy. Członek Collegium Invisibile oraz jury Nagrody KLIO.
Odznaczony Krzyżem Kawalerskim (2005) i Krzyżem Oficerskim (2013) Orderu Odrodzenia Polski.
Syn profesora Stefana Kieniewicza, brat kartografa i księdza Antoniego Kieniewicza.

</doc>
<doc id="1093080" url="https://pl.wikipedia.org/wiki?curid=1093080" title="Marina Akułowa">
Marina Akułowa

Marina Siergiejewna Akułowa (ros. "Марина Сергеевна Акулова", ur. 13 grudnia 1985 w Czelabińsku) – rosyjska siatkarka, reprezentantka kraju, występuje na pozycji rozgrywającej. Od sezonu 2016/2017 występuje w drużynie Sachalin Jużnosachalińsk.
Sukcesy klubowe.
Mistrzostwo Rosji:
Puchar Rosji:
Puchar Francji:
Mistrzostwo Francji:
Sukcesy reprezentacyjne.
Grand Prix:
Mistrzostwa Świata:
Mistrzostwa Europy:

</doc>
<doc id="1093081" url="https://pl.wikipedia.org/wiki?curid=1093081" title="Paraplakodus">
Paraplakodus

Paraplacodus (z gr. "prawie plakodus") jest nazwą rodzajową plakodonta żyjącego w środkowym triasie (anizyk i ladyn, około 245-230 milionów lat temu). Jego szczątki odkryto w północnych Włoszech, a nazwę nadał mu Bernard Peyer.
Paraplakodus, jak wszystkie plakodonty, był zwierzęciem wodnym. Długość jego ciała wynosiła 1,5 metra. Żywił się prawie wyłącznie skorupiakami, na co wskazują jego zęby. Szczęka górna wyposażona była w trzy, a żuchwa w dwa rzędy wystających zębów. Ponadto zwierzę zaopatrzone było w zaokrąglone zęby, służące do miażdżenia skorupek.
Grube żebra tworzyły prawie kwadratową w przekroju klatkę piersiową zwierzęcia, która pozwalała paraplakodusowi pozostawać blisko dna w czasie polowania.

</doc>
<doc id="1093082" url="https://pl.wikipedia.org/wiki?curid=1093082" title="Paraplacodus">
Paraplacodus



</doc>
<doc id="1093083" url="https://pl.wikipedia.org/wiki?curid=1093083" title="Jānis Teodors Grosbergs">
Jānis Teodors Grosbergs

Jānis Teodors Grosbergs (ur. 28 sierpnia 1896 r. w miejscowości Rujiena na Łotwie w granicach Rosji, zm. 29 kwietnia 1970 r. w St. John’s w Kanadzie) – łotewski wojskowy (podpułkownik), dowódca 2 Łotewskiego Policyjnego Pułku SS pod koniec II wojny światowej.
Od lutego do czerwca 1916 r. szkolił się w akademii wojskowej w Irkucku. Następnie został przydzielony do Łotewskiego Rezerwowego Pułku Piechoty, a później do 5 Łotewskiego Batalionu Strzeleckiego w Zemgale. W grudniu 1916 r. został ranny. Od marca 1917 r. służył w 5 Łotewskim Pułku Strzeleckim. W grudniu tego roku zwolniono go ze służby wojskowej. 18 grudnia 1918 r. wstąpił do nowo formowanej armii łotewskiej, dostając stopień porucznika. Służył w Samodzielnej (Studenckiej) Kompanii, 1 Kompanii Rezerwowej, a następnie 4 Samodzielnym Batalionie. W sierpniu 1919 r. przeszedł do 8 Pułku Piechoty w Daugavpils. W grudniu tego roku awansował na kapitana. Od 1924 r. był zastępcą szefa sekcji operacyjnej w sztabie generalnym armii łotewskiej, zaś od 1925 r. szefem tej sekcji. W tym roku awansował do stopnia podpułkownika. W 1930 r. objął dowodzenie batalionu w 2 Pułku Piechoty w Ventspils. W 1933 r. ponownie został przeniesiony do sztabu generalnego na stanowisko szefa sekcji organizacyjno-mobilizacyjnej. Od 1937 r. pracował w akademii wojskowej. W 1939 r. objął funkcję zastępcy dowódcy 1 Pułku Piechoty w Liepāja. Po aneksji Łotwy przez ZSRR został we wrześniu 1940 r. przeniesiony do XXIV Terytorialnego Korpusu Strzeleckiego Armii Czerwonej, po czym kilka miesięcy potem zwolniony z armii. Kiedy wojska niemieckie zajęły obszar Łotwy w 1941 r., podjął współpracę z okupantami. W 1943 r. wstąpił do Legionu Łotewskiego SS, dostając stopień Waffen-Obersturmbannführera der SS. Od lutego do 23 września 1944 r. dowodził 2 Łotewskim Policyjnym Pułkiem SS w Liepāja. Pod koniec wojny udało mu się przedostać na tereny zajmowane przez wojska alianckie. Na emigracji zamieszkał w Kanadzie, gdzie zmarł 29 kwietnia 1970 r.

</doc>
<doc id="1093085" url="https://pl.wikipedia.org/wiki?curid=1093085" title="Kultura Narva">
Kultura Narva

Kultura Narva – kultura subneolityczna strefy leśnej. W swym najszerszym zasięgu zajmowała obszar na południe od jeziora Ładoga, dorzecze górnej Dźwiny, Estonię, Litwę, Łotwę, obwód kaliningradzki, północną część Białorusi oraz skrajne północno-wschodnie rubieże Polski. Początki KNa można datować od około 5500 p.n.e. do około 2200 p.n.e.
Geneza i chronologia i zanik.
Kultura Narva powstała na podłożu mezolitycznym kultury kundajskiej w wyniku oddziaływania kultury dniepro-donieckiej, skąd zapożyczyła znajomość wytwarzania ceramiki.
Za początek zjawisk związanych z kulturą Narva przyjmuje się połowę V tys. p.n.e., schyłek przypada na koniec III tys. p.n.e. Wydziela się trzy okresy: wczesny, środkowy i późny.
Kultura Narva wpłynęła na kultury postnarvskie: kultura Uswiaty, Kultura Pomariu, Kultura północnobiałoruska.
Charakterystyczne wytwory kulturowe.
Ceramika.
Dominują naczynia ostrodenne o esowatym profilu, misy o spłaszczonym dnie, sporadycznie występują naczynia z dnami płaskimi. Ceramika posiada domieszkę roślinną, ptasich odchodów, tłuczonych muszli oraz w młodszym okresie – domieszkę mineralną. Naczynia zdobione są ornamentem stempelkowym, grzebykowym, nacięciami, dołkami. Powierzchnia jest silnie przecierana grzebykiem.
Zabytki.
Bardzo często spotykane są znaleziska typowo mezolitycznych artefaktów związanych z rybołówstwem i polowaniami: łodzie, wiosła, kościane narzędzia, łuki, włócznie, bumerangi, kopaczki, spławiki, które zachowały się na stanowiskach torfowych.
Osadnictwo.
Niewielkie osady. Domy mieszkalne o kształcie owalnym i kolistym, zagłębione w ziemię, o konstrukcji szałasowej, a później słupowej. Powierzchnia budynków wynosiła 16-35 m². Podłoga wymoszczona była korą lub piaskiem. Na środku domostwa znajdowało się palenisko. Dachy były dwuspadowe.
Stanowiska archeologiczne: Narva, Kääpa (Estonia), Sarnate, Zedmar, Osa (Łotwa), Šventoj (Litwa), Czarna Hańcza, Moczyska, Mazuchówka (Polska).
Obrządek pogrzebowy i wierzenia.
Nie rozpoznano osobnych cmentarzysk. Odkryto pochówki na terenie osad lub nawet domostw. Ludność KNa przechowywała głowy zmarłych w domach, co stwierdzono na stanowisku w Zedmar.
Gospodarka i społeczeństwo.
Ludność trudniła się zbieractwem, łowiectwem i rybołówstwem. Stwierdzono jednak początki uprawy zbóż ok. 2500 p.n.e. (Šventoj).

</doc>
<doc id="1093086" url="https://pl.wikipedia.org/wiki?curid=1093086" title="Felix Lichnowsky">
Felix Lichnowsky

Felix Maria Vinzenz Andreas Lichnowsky (ur. 5 kwietnia 1814 w Wiedniu, zm. 18 września 1848 we Frankfurcie nad Menem) – pruski oficer i polityk.
Życie.
Uczęszczał do gimnazjum w Opawie. W latach (1830–1832) studiował prawo na uniwersytecie w Ołomuńcu, następnie służył w wojsku pruskim w Prudniku. Z armii odszedł na własną prośbę. W 1837 wyjechał do Hiszpanii, gdzie brał czynny udział w pierwszej wojnie karlistów (1833–1840). W 1840 był adiutantem hiszpańskiego pretendenta do tronu Don Carlosa, a później oficerem podczas wojny domowej w Portugalii.
Felix Lichnovsky był bliskim przyjacielem Ferenca Liszta, który korespondował z nim i kilkakrotnie przebywał w jego pałacach w Krzyżanowicach i Hradcu nad Moravicí. Przyjaźnił się również z polską arystokracją m.in. z Branickim i Zygmuntem Krasińskim.
W 1846 został wybrany posłem z powiatu raciborskiego do parlamentu pruskiego, a w 1848 uzyskał mandat do Parlamentu frankfurckiego. Przyczynił się również do rozbudowy kolei żelaznej na linii Koźle-Racibórz-Chałupki.
18 września 1848 Lichnowsky został zamordowany we Frankfurcie nad Menem przez rozwścieczony tłum. Pochowano go w rodzinnym grobowcu w kościele w Hradcu nad Moravicí.

</doc>
<doc id="1093088" url="https://pl.wikipedia.org/wiki?curid=1093088" title="Anna Cieszyńska">
Anna Cieszyńska



</doc>
<doc id="1093089" url="https://pl.wikipedia.org/wiki?curid=1093089" title="Hukos">
Hukos

Hukos, właśc. Bartłomiej Huk (ur. 27 marca 1984 w Białymstoku) – polski raper. Działalność artystyczną rozpoczął na początku pierwszej dekady XXI. w. Początkowo związał się ze składem Panorama Paru Faktów wraz, z którym zarejestrował nielegal zatytułowany "Rozgrzewka". W latach późniejszych podjął także solową działalność artystyczną oraz dołączył do kolektywu Fama Familia, którego jedyne wydawnictwo pt. "B.S.T.O.K." ukazało się w 2010 roku. Do 2015 roku Hukos nagrał trzy albumy solowe: "Ostrze moich oskarżeń" (2007), "Knajpa upadłych morderców" (2012) oraz "Wielkie wojny małych ludzi" (2015).
Pomimo uczestnictwa w krajowej scenie hip-hopowej, raper nie odniósł sukcesu komercyjnego. Jednakże w 2007 roku Hukos spotkał się z zainteresowaniem mediów głównego nurtu za sprawą piosenki „Panie prezydencie”, która znalazła się na jego debiutanckim albumie solowym pt. "Ostrze moich oskarżeń". Kompozycja, w której, jakoby raper miał planować zabójstwo ówczesnego Prezydenta RP, Lecha Kaczyńskiego przyczyniła się do wieloletniego konfliktu z przewodniczącym Ogólnopolskiego Komitetu Obrony przed Sektami Ryszardem Nowakiem. Do 2013 roku, według samego Hukosa – Nowak, po oddalonym zawiadomieniu o przestępstwie, złożonym w Prokuraturze w Białymstoku działa na jego szkodę, dwukrotnie uniemożliwiając muzykowi występy sceniczne.
Życiorys.
W 2003 roku razem z zespołem Panorama Paru Faktów wydał album "Rozgrzewka". Uczestniczył w nagraniach rockowych i jazzowych razem z zespołem WEM oraz jako członek soundsystemu w ramach ekipy WTF Crew. W 2005 roku rapował gościnnie na albumie Vulgorytm – "Twierdzeń twierdza". Natomiast dwa lata później wystąpił na płycie kolegi z zespołu Panorama Paru Faktów – Ciry pt. "Kromka". 15 sierpnia, także 2007 roku odbyła się premiera solowego debiutu rapera pt. "Ostrze moich oskarżeń". Nagrania wydane przez samego Hukosa sprzedały się w nakładzie tysiąca egzemplarzy. Gościnnie w nagraniach wzięli udział Kasia Kubik, Nikon, PKC oraz Cira. W ramach promocji wydawnictwa powstał obraz do pochodzącej z płyty piosenki pt. „Bracia i siostry/Detronizacja”. Na albumie znalazła się także m.in. kompozycja pt. „Panie prezydencie”, która przysporzyła Hukosowi uwagę mediów głównego nurtu. Utwór, w domniemaniu, odnosił się do osoby ówczesnego Prezydenta RP, Lecha Kaczyńskiego. Opisywał w nim plan zabicia prezydenta. O piosence napisali we wrześniu 2007 m.in. portal TVN24, Wprost, Gazeta Wyborcza Białystok oraz telewizje w całej Polsce. 3 października 2007 w internecie pojawił się nowy utwór Hukosa pt. „Anatomia morderstwa”, który był odpowiedzią na zarzuty stawiane mu m.in. przez ministra sprawiedliwości Zbigniewa Ziobrę i posłankę PiS Jolantę Szczypińską. Według Marty Brzezińskiej – redaktorki serwisu internetowego Fronda.pl po katastrofie rządowego samolotu Tu-154 z 10 kwietnia 2010 i śmierci Prezydenta RP, Hukos w swoim kontrowersyjnym utworze zmienił imię Lech na Jarosław kierując tym samym swój tekst pod adresem Jarosława Kaczyńskiego.
23 maja 2011 roku dzięki wytówni muzycznej Step Records ukazało się wznowienie debiutu Hukosa "Ostrze moich oskarżeń". Wznowienie uzupełnił jeden nowy utwór zatytułowany „Okno z widokiem na Polskę”. Do piosenki został zrealizowany również teledysk. Także w 2011 roku Hukos zaangażował się w liczne projekty. Zwrotki rapera znalazły się na płytach Ciry – "Zapracowany obibok 2", Chady – "WGW", Okolicznego Elementu – "Schody donikąd", W Sercu Miasta – "24h", Młodego M – "", 101 Decybeli – "Pomiędzy bitami" oraz Matysa – "8 dni w tygodniu". Latem tego samego roku w kontekście piosenki „Panie prezydencie” zawiadomienie o popełnieniu przestępstwa przez Hukosa do Prokuratury w Białymstoku złożył przewodniczący Ogólnopolskiego Komitetu Obrony przed Sektami Ryszard Nowak. Jednakże skarga została odrzucona.
27 kwietnia 2012 roku, ponownie dzięki Step Records, ukazał się drugi album solowy rapera zatytułowany "Knajpa upadłych morderców". Na płycie znalazły się piosenki wyprodukowane przez takich muzyków jak: Nikon, Donatan, Chmurok, Sebakk, DJ Creon, Qciek, Soddy, Szatt, DonDe, Złote Twarze, L-Pro, Marek Kubik, Me?How, czy Kixnare. Z kolei wśród gości znaleźli się Kisiel, Jopel, Poszwixxx, Cira, Jarecki, Pih, Te-Tris, Bezczel, Ede, Kasia Kubik, Młody M, Chada, Ten Typ Mes oraz Zeus. W ramach promocji do pochodzących z płyty utworów „Nasz 95”, „Fakty i mity”, „Miastokoloromania”, „Z nami nie byli”, „Gdziekolwiek byś szedł” oraz „Wszystko płynie” zostały zrealizowane teledyski. Również w kwietniu 2012 roku do sprzedaży trafił nielegal Praktis – "Kilka miejsc". Na płycie znalazł się utwór z gościnnym udziałem Hukosa zatytułowany „Placebo”. W piosence wystąpili także Kisiel i Cira. Z kolei na wydanej dwa miesiące później płycie Chady – "Jeden z Was" Hukos rapował u boku Sitka i B.R.O w kompozycji „Dranie tak mają”. Pod koniec roku Hukos we współpracy z Cirą wystąpili na albumie producenckim Donatana zatytułowanym "Równonoc. Słowiańska dusza".
Na początku 2013 roku ukazał się kolejny album Ciry z gościnnym udziałem Hukosa – "Plastikowy kosmos". Muzyk wystąpił w pochodzących z wydawnictwa utworach „Trzym fason”, także ze zwrotkami Tuszu Na Rękach oraz „Przybywa nam lat” u boku Miuosha i Onara. Raper wystąpił również w teledyskach zrealizowanych do tychże piosenek. Następnie, Hukos gościł na płycie South Blunt System zatytułowanej "I'm Seeing". Zwrotka rapera znalazła się w kompozycji „Czasy się zmieniły”. Po premierze wydawnictwa raper zdystansował się odnośnie do udziału w projekcie ze względu na narosłe kontrowersje wokół South Blunt System, jako zespołu komercyjnego, budzącego u samego Hukosa skojarzenia z hip-hopolo. Niespełna dwa miesiące później ukazał się album Kajmana – "Prototyp", na którym Hukos rapował gościnnie m.in. wraz z Młodym M i ponownie Onarem. W międzyczasie Hukos intensywnie koncertował, jednakże na kanwie zainteresowania jego osoba ze strony Ryszarda Nowaka, działacz doprowadził do odwołania dwóch występów muzyka. Pierwszy z nich miał odbyć się 9 marca w olsztyńskim klubie studenckim Grawitacja, na co po apelu Nowaka nie udzielił zgody rektor Uniwersytetu Warmińsko-Mazurskiego prof. Ryszard Górecki. Drugi z występów miał odbyć się w gdańskim klubie Medyk. Impreza pośrednio nie odbyła się za sprawą skargi Nowaka skierowanej do rektora Gdańskiego Uniwersytetu Medycznego prof. Janusza Morysia. W konsekwencji muzyk zdecydował się zmienić termin i miejsce występu.

</doc>
<doc id="1093091" url="https://pl.wikipedia.org/wiki?curid=1093091" title="Anna cieszyńska">
Anna cieszyńska



</doc>
<doc id="1093093" url="https://pl.wikipedia.org/wiki?curid=1093093" title="Arq">
Arq

Arq – seria komiksowa autorstwa niemiecko-belgijskiego scenarzysty i rysownika Andreasa Martensa, ukazująca się oryginalnie nakładem francuskiego wydawnictwa Delcourt od 1997 do 2015. Seria składa się z 18 tomów podzielonych na trzy cykle. Po polsku opublikowało ją w całości wydawnictwo Egmont Polska w trzech albumach zbiorczych.
Fabuła.
Seria utrzymana w konwencji thrillera i science-fiction opowiada historię grupy niezwiązanych ze sobą ludzi przeniesionych przez tajemnicze siły do świata Arq.

</doc>
<doc id="1093095" url="https://pl.wikipedia.org/wiki?curid=1093095" title="Tomasz Koziński">
Tomasz Koziński

Tomasz Marian Koziński (ur. 10 lutego 1955 w Warszawie) – polski polityk i samorządowiec, od 2006 do 2007 wojewoda mazowiecki.
Życiorys.
Ukończył studia w Akademii Wychowania Fizycznego Józefa Piłsudskiego w Warszawie oraz podyplomowe w Wyższej Szkole Przedsiębiorczości i Zarządzania im. Leona Koźmińskiego. Pracował zawodowo jako nauczyciel wychowania fizycznego oraz trener piłki ręcznej.
Od 1994 należał do Porozumienia Centrum, był wśród założycieli Prawa i Sprawiedliwości.
W latach 1999–2001 pełnił funkcję zastępcy dyrektora zarządu dzielnicy Praga-Południe w Gminie Warszawa-Centrum, odpowiadającego m.in. za oświatę. Od 2002 do 2006 zajmował stanowisko burmistrza tej dzielnicy. W tym samym okresie zasiadał również w sejmiku mazowieckim, w którym kierował klubem radnych PiS. Z listy tej partii kandydował bez powodzenia w 2001, 2005 i 2007 do Sejmu, a w 2004 do Parlamentu Europejskiego.
Od stycznia 2006 do stycznia 2007 był wojewodą mazowieckim. Później przez kilka miesięcy kierował przedsiębiorstwem Elektrownie Szczytowo-Pompowe. W 2014 z listy PiS uzyskał mandat radnego Warszawy.
Prowadził następnie własną działalność gospodarczą, pracował też jako nauczyciel akademicki. W kwietniu 2017 objął stanowisko dyrektora Centralnego Ośrodka Sportu, którym zarządzał do 2018.
Odznaczenia.
W 2016 otrzymał Srebrny Krzyż Zasługi. W 2017 otrzymał Odznakę Honorową za Zasługi dla Samorządu Terytorialnego.

</doc>
<doc id="1093097" url="https://pl.wikipedia.org/wiki?curid=1093097" title="Abraham z Clermont">
Abraham z Clermont

Abraham z Clermont (zm. ok. 480 w Clermont-Ferrand we Francji), założyciel klasztoru w St. Cirgues w Clermont.
Urodził się w Syrii, nad Eufratem. Udał się do Egiptu, by odwiedzić żyjących tam eremitów. W drodze został uwięziony przez pogan i pięć lat przebywał w więzieniu. Wyemigrował do Galii i został pustelnikiem. Napływający uczniowie spowodowali powstanie opactwa św. Cyryka w pobliżu Clermont.
Autorem epitafium dedykowanego św. Abrahamowi jest Apolinary Sydoniusz.
Kult.
Jego wspomnienie obchodzone jest 15 czerwca. Jest uważany za patrona gorączkujących.

</doc>
<doc id="1093109" url="https://pl.wikipedia.org/wiki?curid=1093109" title="Muhammad Warka">
Muhammad Warka

Muhammad Warka (ur. 1912 w Teheranie, zm. 22 września 2007 w Hajfie w Izraelu) – jeden z liderów światowej wspólnoty bahaitów, absolwent Sorbony, były wykładowca uniwersytetów w Tebrizie i Teheranie.
Pochodził z zamożnej rodziny perskiej. Po studiach na Sorbonie wykładał w Teheranie i Tebrizie. W 1997 r., wyjechał do Hajfy w Izraelu, gdzie podjął pracę w "Światowym Centrum Bahaizmu".

</doc>
<doc id="1093113" url="https://pl.wikipedia.org/wiki?curid=1093113" title="Jedzenie kompulsywne">
Jedzenie kompulsywne

Jedzenie kompulsywne (kompulsywne obżeranie) - zaburzenie odżywiania polegające na spożywaniu dużych ilości pokarmu w niekontrolowany sposób, bez odczuwania fizycznego głodu. Określane także jako "uzależnienie od jedzenia".
Charakterystyka.
Wspólnym mianownikiem zachowań, składających się na jedzenie kompulsywne, jest okresowe występowanie napadów niekontrolowanego jedzenia, których podłożem są przyczyny emocjonalne, nie zaś rzeczywiste uczucie głodu. Do typowych symptomów należą:
Częstym następstwem kompulsywnego jedzenia są nadwaga i otyłość.
Podłoże psychologiczne.
Charakterystyczne dla opisywanej przypadłości jest tzw. "zajadanie problemów", polegające na tym, że osoba tłumi w ten sposób emocje i rozładowuje stres. Dochodzi do sytuacji, w których automatyczną reakcją na stan podwyższonego napięcia czy lęku staje się jedzenie, które wydaje się pełnić rolę "narkotyku" pozwalającego zapomnieć o nieprzyjemnych przeżyciach, uczuciach czy ważnych decyzjach do podjęcia. Po sesjach kompulsywnego obżarstwa osoba odczuwa często poczucie winy spowodowane nie tylko samymi napadami, ale także wynikającymi z nich problemami natury zdrowotnej, takimi jak nadwaga czy otyłość.
Leczenie jedzenia kompulsywnego nie jest łatwe i szybkie jednak istnieją pewne strategie, które mogą być stosowane w momencie nadchodzącego kryzysu:
Istotną rolę odgrywa nauczenie się jakie sytuacje i czynniki powodują napady kompulsywnego zachowania. W przypadku nasilających się zachowań jedzenia kompulsywnego stosuje się leczenie psychologiczne. 
W USA powstała wspólnota Overeaters Anonymous, która pomaga w zdrowieniu z kompulsywnego jedzenia poprzez pracę z Programem 12 kroków. W Polsce wspólnota ta funkcjonuje jako Anonimowi Jedzenioholicy (dawniej Anonimowi Żarłocy).

</doc>
<doc id="1093114" url="https://pl.wikipedia.org/wiki?curid=1093114" title="Złota Góra (Ojców)">
Złota Góra (Ojców)

Złota Góra – wzniesienie o wysokości 458 m n.p.m. na Wyżynie Olkuskiej, na obszarze Ojcowskiego Parku Narodowego. Jest to drugie co do wysokości wzniesienie tego parku. Stoki wschodnie opadają do Doliny Prądnika, zachodnie do wąwozu Słupianka. W południowe stoki opadające do Doliny Sąspowskiej wcina się wąwóz Błotny Dół. Stoki północne przechodzą w wierzchowinę Wyżyny Olkuskiej. Całe wzniesienie zbudowane jest z górnojurajskich wapieni przykrytych w niektórych miejscach lessem i całkowicie porośnięte mieszanymi lasami z sosną i jodłą. Od czasu objęcia tego terenu ochroną następuje samoistna przebudowa drzewostanu, zwiększa się udział buka. Wschodnie krańce przechodzą w Górę Zamkową. Znajduje się na niej Park Zamkowy.
Nazwa wzniesienia pochodzi od złotego koloru liści porastających ją drzew jesienią. W okresie międzywojennym wybudowano tu osiedle uzdrowiskowe (m.in. „Lenartówka”, „Sokołówka”, „Zosia”), a w latach 60. ośrodek turystyczny z restauracją, kawiarnią, parkingiem dla samochodów oraz polem namiotowym. Złota Góra jest jednym z głównych punktów wypadowych do zwiedzania OPN. Znajduje się na niej parking samochodowy, którego zadaniem jest odciążyć Dolinę Prądnika od nadmiernego ruchu samochodowego. Prowadzi przez nią droga, która w Jerzmanowicach odbiega od drogi krajowej 94 do Ojcowa.
Prądnik i Sąspówka podcięły zbocza Złotej Góry, tworząc w niektórych miejscach strome i niemal pionowe, nagie skały i ostańce wierzchowinowe. Na skale Krzyżowa zamontowano drewniany krzyż związany z powstaniem styczniowym

</doc>
<doc id="1093120" url="https://pl.wikipedia.org/wiki?curid=1093120" title="Góra Chełm">
Góra Chełm



</doc>
<doc id="1093121" url="https://pl.wikipedia.org/wiki?curid=1093121" title="Viper">
Viper



</doc>
<doc id="1093123" url="https://pl.wikipedia.org/wiki?curid=1093123" title="Czas na Briana">
Czas na Briana

Czas na Briana (ang. "What About Brian") – amerykański serial telewizyjny. W Polsce emitowany na kanale Fox Life.

</doc>
<doc id="1093124" url="https://pl.wikipedia.org/wiki?curid=1093124" title="Mars Polska Sp. z o.o.">
Mars Polska Sp. z o.o.



</doc>
<doc id="1093128" url="https://pl.wikipedia.org/wiki?curid=1093128" title="Uliczka">
Uliczka

Uliczka () – obraz Jana Vermeera datowany na lata ok. 1658–1661. Płótno jest sygnowane, podpis "i VMeer" znajduje się po lewej stronie, pod oknem.
Obraz miał wielu właścicieli. Do Rijksmuseum, gdzie znajduje się do dziś, został ofiarowany w 1921 roku.
Płótno przedstawia uliczkę, przy której stoją dwa domy, rozdzielone dwoma przejściami. Na płótnie widoczne są cztery postaci: zajęta robótką kobieta siedząca w drzwiach domu z prawej, dwoje dzieci klęczących na ziemi i kobieta w głębi przejścia, pochylona nad beczką. Są oni zaabsorbowani swoimi czynnościami i nie komunikują się ze sobą.
Identyfikacja miejsca, które przedstawił Vermeer, absorbuje badaczy od lat. Propozycje są liczne: obok najczęściej pojawiającej się teorii, że jest to widok na Voldersgracht, namalowany z tylnych okien domu „Mechelen” przy Marktveld w Delfcie, wymieniane są także inne lokalizacje – Oude Langendijk, Nieuwe Langendijk, Trompetdtraat, Spieringstraat, Achterom i Vlamingstraat. Zgodnie z pierwszą hipotezą, na tyłach „Mechelen” stał dom (na obrazie byłby to budynek z prawej), który w 1661 roku został wyburzony, by zrobić miejsce dla nowej siedziby gildii św. Łukasza – cechu zrzeszającego artystów, także Vermeera. W malarstwie holenderskim częste były przedstawienia budynków zagrożonych zniszczeniem, które tworzono w celu zarejestrowania ich wyglądu. Takie obrazy tworzyli m.in. Egbert van der Poel (np. "Widok Delftu po wybuchu prochowni w 1654", National Gallery w Londynie), Daniel Vosmaer. Możliwe zatem, że i Vermeer chciał utrwalić wygląd domu, który wkrótce miał przestać istnieć.
Niewykluczone jednak, że Vermeer nie odzwierciedlił faktycznego wyglądu konkretnej uliczki, ale umieścił na obrazie elementy z różnych miejsc. Tak właśnie robił współczesny mu malarz, Pieter de Hooch, który, obok przedstawień we wnętrzach, tworzył widoki podwórek, ulic i ogródków. De Hooch namalował dwa obrazy, przedstawiające tę samą bramę, ale w różnym otoczeniu ("Podwórze", 1658, National Gallery w Londynie i "Podwórze", 1658, wł. The Trustees of Mr. Julian Byng’s Marriage Settlement).
"Uliczka" jest jednym z dwóch obrazów Vermeera, które przedstawiają widok miasta. Powszechnie przyjmuje się, że jej namalowanie poprzedziło "Widok Delftu".

</doc>
<doc id="1093131" url="https://pl.wikipedia.org/wiki?curid=1093131" title="EMIX">
EMIX

EMIX – rodzina komputerów zgodnych z IBM PC, oferowanych w drugiej połowie lat osiemdziesiątych przez przedsiębiorstwo zagraniczne EMIX.
Modele.
Oferowano następujące modele:
EMIX 86 XT Turbo.
Dane techniczne:
Dodatkowe elementy wyposażenia.
EMIX oferowało dodatkowe elementy wyposażenia dla systemów komputerowych:
Ta ostatnia karta oferowana była wraz ze specjalnym oprogramowaniem. Całość umożliwiała wymianę i konwersję danych z dużymi systemami komputerowymi takimi jak MERA 9150, ODRA 1305. W ofercie była także budowa sieci lokalnej EmNet.
Terminal EMIX 220.
Terminal ten był odpowiednikiem terminala VT 200 i współpracował m.in. z takimi systemami jak:

</doc>
<doc id="1093137" url="https://pl.wikipedia.org/wiki?curid=1093137" title="Karabińczyk">
Karabińczyk



</doc>
<doc id="1093139" url="https://pl.wikipedia.org/wiki?curid=1093139" title="AT-4">
AT-4

AT-4 – szwedzki granatnik przeciwpancerny skonstruowany i produkowany w zakładach Förenade fabriksverken (FFV) (obecnie część koncernu Saab Bofors Dynamics).
Na początku lat 80. w Szwecji rozpoczęto prace nad nowym jednorazowym granatnikiem, następcą "Pskott m/68". W połowie lat 80. gotowa była seria prototypowa granatników oznaczonych jako AT-4. Wśród potencjalnych nabywców znalazły się także Siły Zbrojne Stanów Zjednoczonych, które po anulowaniu programu granatnika Viper rozpoczęły poszukiwania następcy przestarzałego granatnika M72 LAW poza granicami USA. Poszukiwania zakończyły się testami, podczas których AT-4 konkurował z niemieckim granatnikiem Armbrust. Po testach dowództwo amerykańskie postanowiło przyjąć do uzbrojenia AT-4 pod oznaczeniem "M136 AT-4". Przed rozpoczęciem zakupów seryjnych granatników zażądano jednak wprowadzania zmian. Zmodyfikowany, wyposażony w nowe przyrządy celownicze AT-4 został przyjęty do uzbrojenia amerykańskich sił zbrojnych pod oznaczeniem "M136 AT-4". Zmodyfikowana wersja została także przyjęta do uzbrojenia armii szwedzkiej pod oznaczeniem "Pansarskott m/86 (Pskott m/86)". W następnych latach AT-4 trafił do uzbrojenia kilkunastu armii świata. Niewielką liczbą tych granatników otrzymaną w ramach amerykańskiego programu FMS dysponuje także Wojsko Polskie (polska desygnata – ręczny granatnik przeciwpancerny AT-4).

</doc>
<doc id="1093141" url="https://pl.wikipedia.org/wiki?curid=1093141" title="Pansarskott m/86">
Pansarskott m/86



</doc>
<doc id="1093142" url="https://pl.wikipedia.org/wiki?curid=1093142" title="Pskott m/86">
Pskott m/86



</doc>
<doc id="1093144" url="https://pl.wikipedia.org/wiki?curid=1093144" title="Rgppanc AT-4">
Rgppanc AT-4



</doc>
<doc id="1093146" url="https://pl.wikipedia.org/wiki?curid=1093146" title="M136">
M136



</doc>
<doc id="1093148" url="https://pl.wikipedia.org/wiki?curid=1093148" title="Powiedz to z Noddym">
Powiedz to z Noddym

Powiedz to z Noddym (ang. "Say It With Noddy", 2006) – angielski serial animowany, zrealizowany przy współpracy z Hit Entertainment. Na świecie powstały też serie "Powiedz to z Noddym" w których dzieci poznają język francuski, hiszpański, mandaryński, swahili, urdu i rosyjski. Serial składa się ze stu odcinków po 2 minuty każdy. 
Opis fabuły.
W pierwszej serii Noddy wraz z robotem w każdym odcinku uczą widzów angielskiego. Widz ma okazję powiedzieć z Noddym każde słowo np. "„Be Nice”", "„Be Careful!”", "„Wake Up”", "„Watch Out!”" itp. W drugiej bohaterowie programu uczą francuskiego. Widz musi powtórzyć słowo jak "„Bonjour!”", "„Je t'aime”" czy "„Merci”". W trzeciej serii Noddy z robotem uczą hiszpańskiego.
Wersja polska.
Serial w Polsce był emitowany na kanale MiniMini (wyemitowano 3 serie uczące odpowiednio języka angielskiego, francuskiego i hiszpańskiego). Seria „Powiedz to z Noddym po hiszpańsku” od stycznia 2010 roku.
Opracowanie wersji polskiej: na zlecenie MiniMini – Start International Polska
Reżyseria: Paweł Galia
Udział wzięli:
i inni

</doc>
<doc id="1093154" url="https://pl.wikipedia.org/wiki?curid=1093154" title="Hammarby Idrottsförening">
Hammarby Idrottsförening



</doc>
<doc id="1093156" url="https://pl.wikipedia.org/wiki?curid=1093156" title="Hooah">
Hooah

Hooah (wymawiane hü-ä, hu-a) - zawołanie w armii Stanów Zjednoczonych, popularne pośród żołnierzy piechoty i zwiadu, ale spotykane we wszystkich formacjach wojskowych, niezależnie od stopnia. Zasadniczo oznacza ono "wszystko lub cokolwiek innego niż "nie"".
Etymologia tego słowa nie jest jasna, jedna z teorii głosi, że pochodzi od "usłyszano, zrozumiano, przyjęto" (z ang. HUA: "heard, understood, acknowledged").
Hooah w sytuacjach nieoficjalnych może być używane zamiast "tak, jest (stopień wojskowy)", jest to przydatne gdy stopień dowódcy nie jest dokładnie znany. Czasem hooah bywa używane też jako pytanie "hooah?" na które zazwyczaj pada odpowiedź "hooah!". Zawołanie to bywa również używane jako okrzyk bojowy, może również oznaczać pochwałę za jakiś czyn żołnierza.
Wyrażenie hooah pojawia się często w grach i filmach o tematyce wojennej. W USA produkowany jest również batonik "HOOAH! Bar"
Odpowiednikiem tego wyrażenia w innych armiach może być rosyjskie "Ura!", czy japońskie "Banzai!".

</doc>
<doc id="1093158" url="https://pl.wikipedia.org/wiki?curid=1093158" title="Eintracht Braunschweig">
Eintracht Braunschweig



</doc>
<doc id="1093161" url="https://pl.wikipedia.org/wiki?curid=1093161" title="Nędza Wieś">
Nędza Wieś

Nędza Wieś – przystanek kolejowy położony we wsi Nędza.
W roku 2017 przystanek obsługiwał 20–49 pasażerów na dobę.
Historia.
Przystanek kolejowy oddano do użytku w 1902 roku. Przystanek nosił nazwę "Buchenau Dorf", a od 1945 roku – "Nędza Wieś".
Informacje.
Niedaleko stacji jest posterunek odgałęźny, gdzie znajduje się łącznica nr 691 w kierunku Kędzierzyna-Koźla.

</doc>
<doc id="1093163" url="https://pl.wikipedia.org/wiki?curid=1093163" title="Owsica (roślina)">
Owsica (roślina)

Owsica ("Avenula" ) – rodzaj bylin z rodziny wiechlinowatych. Rodzaj w zależności od ujęcia liczy od jednego gatunku (owsicy omszonej "A. pubescens") do ok. 30 gatunków, ewentualnie włączany do rodzaju "Helictotrichon". W szerokim ujęciu występuje w Eurazji, północnej Afryce i Ameryce Północnej. W wąskim ujęciu zasięg rodzaju obejmuje tylko Eurazję, od Hiszpanii po Chiny. Rodzaj w szerokim ujęciu jest w Polsce reprezentowany przez cztery gatunki, a w wąskim przez jeden.
Systematyka.
Rodzaj należący do rodziny wiechlinowatych ("Poaceae"), rzędu wiechlinowców ("Poales"). W obrębie rodziny należy do podrodziny wiechlinowych ("Pooideae"), plemienia "Poeae", podplemienia "Aveninae". Ujęcie rodzaju "Avenula" na podstawie kryteriów morfologicznych i anatomicznych było bardzo problematyczne i analizowane przez różnych autorów w drugiej połowie XX wieku. Zastosowanie metod molekularnych ujawniło, że tradycyjne podziały na rodzaje "Avenula" i "Helictotrichon" czynią z nich w efekcie taksony para- lub polifiletyczne. W latach 2009 i 2011 przearanżowano klasyfikację w tej grupie, wyróżniając wąsko ujmowane ww. rodzaje oraz "Tricholemma" i "Helictochloa". W efekcie rodzaj owsica "Avenula" stał się taksonem monofiletycznym z gatunkiem owsica omszona "A. pubescens", a pozostałe tu klasyfikowane gatunki przeniesiono do ww. rodzajów. Alternatywnie zachowywane jest szerokie ujęcie rodzaju, aczkolwiek podkreślana jest niepewna i odrębna pozycja "A. pubescens" na drzewie filogenetycznym.
W wąskim, monotypowym ujęciu rodzaju w Polsce występuje jedyny jego przedstawiciel:
W szerokim ujęciu rodzaju włączane są tu kolejne trzy gatunki (druga nazwa naukowa według klasyfikacji wyróżniającej taksony monofiletyczne w wąskim ujęciu według Zarco).

</doc>
<doc id="1093164" url="https://pl.wikipedia.org/wiki?curid=1093164" title="Avenastrum">
Avenastrum



</doc>
<doc id="1093165" url="https://pl.wikipedia.org/wiki?curid=1093165" title="Avenula">
Avenula



</doc>
<doc id="1093167" url="https://pl.wikipedia.org/wiki?curid=1093167" title="Helictotrichon">
Helictotrichon



</doc>
<doc id="1093168" url="https://pl.wikipedia.org/wiki?curid=1093168" title="Brama Krakowska (Dolina Prądnika)">
Brama Krakowska (Dolina Prądnika)

Brama Krakowska – jedna z kilku skalnych bram w Ojcowskim Parku Narodowym. Znajduje się w Dolinie Prądnika i zamyka wylot Wąwozu za Krakowską Bramą do tej doliny. Jest klasycznym przykładem bram skalnych. Jej nazwa wywodzi się od tego, że dawniej drogą przez Dolinę Prądnika biegł szlak handlowy z Krakowa na Śląsk. W 1928 roku wmurowano na niej tablicę pamiątkową z okazji wybudowania nowej drogi z Krakowa do Ojcowa, biegnącej dnem Doliny Prądnika, jednak z powodu protestów przyrodników tablicę usunięto w 1935 roku.
Kolumny Bramy Krakowskiej zbudowane są z odpornych na wietrzenie bloków jurajskich wapieni skalistych o wysokości ok. 15 m, lewa kolumna jest wyższa. Brama powstała w wyniku procesów erozyjnych, które intensywniej zachodziły na spękaniach ciosowych, którymi spływała woda. W dalszych etapach dołączyły się zjawiska krasowe i wietrzenie mechaniczne. W skałach bramy dostrzec można płaszczyzny spękań pionowych oraz poziome powierzchnie uławicenia wapieni. W lewej kolumnie bramy zamontowany jest obrazek Matki Boskiej Częstochowskiej.
Obok Bramy Krakowskiej rosną dwa cisy (nasadzone). Skały tworzące bramę pokrywa murawa kserotermiczna, w której dominuje kostrzewa blada, liczne są też kolonie porostów nadające jej miejscami czarne, białe lub ceglaste wybarwienia. Dawniej przy jednej ze skał bramy wypływało źródło odwadniające dolinę za bramą. Później jego ujście obudowano i przesunięto poniżej drogi, a przewodnicy nadali mu nazwę Źródło Miłości
Bramę Krakowską utrwalił w swoich wierszach Józef Cyra ("Sonety Ojcowskie").
W odległości około 100 m od Bramy Krakowskiej (w kierunku Ojcowa) znajduje się przy drodze biegnącej Doliną Prądnika duży schron zwany Jaskinią Krowią.
W 1989 r. w okolicach Bramy Krakowskiej odkryto nowy gatunek ślimaka przodoskrzelnego. Nazwano go niepozorką
ojcowską "Falniowskia neglectissima". Prawdopodobnie jest endemitem i ze względu na rzadkość występowania znajduje się Polskiej Czerwonej Księdze Zwierząt.

</doc>
<doc id="1093170" url="https://pl.wikipedia.org/wiki?curid=1093170" title="Szymocice (przystanek kolejowy)">
Szymocice (przystanek kolejowy)

Szymocice – przystanek kolejowy położony we wsi Szymocice.
W roku 2017 przystanek obsługiwał 10–19 pasażerów na dobę.
Informacje.
Przy przystanku kolejowym znajduje się posterunek odstępowy oraz przejazd kolejowo-drogowy z zaporami. Około 50 metrów w kierunku Nędzy pod torami znajduje się przepust dla wąskotorowej linii Racibórz Markowice – Gliwice.

</doc>
<doc id="1093172" url="https://pl.wikipedia.org/wiki?curid=1093172" title="Nijmegen Eendracht Combinatie Nijmegen">
Nijmegen Eendracht Combinatie Nijmegen



</doc>
<doc id="1093177" url="https://pl.wikipedia.org/wiki?curid=1093177" title="Górki Śląskie (przystanek kolejowy)">
Górki Śląskie (przystanek kolejowy)

Górki Śląskie – przystanek kolejowy położony we wsi Górki Śląskie w powiecie raciborskim, w gminie Nędza.
W roku 2017 przystanek obsługiwał 50–99 pasażerów na dobę.

</doc>
<doc id="1093180" url="https://pl.wikipedia.org/wiki?curid=1093180" title="Sumina (stacja kolejowa)">
Sumina (stacja kolejowa)

Sumina – stacja kolejowa położona we wsi Sumina.
Charakterystyka.
W roku 2017 stacja obsługiwała 10–19 pasażerów na dobę.
W okresie międzywojennym była stacją graniczną z państwem niemieckim.
Jest to dosyć duża stacja na której znajduje się rozjazd na dwie trasy w kierunku Rybnika – pierwsza, użytkowana głównie przez przewozy pasażerskie przez Rydułtowy, druga przez Jejkowice.
Znajduje się na niej kilka torów postojowych, na których składy towarowe oczekują na wolny tor w kierunku Rydułtów, gdzie ruch ograniczony jest tym, że przez tunel w tym mieście prowadzi linia jednotorowa zmniejszająca jego przepustowość.

</doc>
<doc id="1093182" url="https://pl.wikipedia.org/wiki?curid=1093182" title="Frīdrihs Rubenis">
Frīdrihs Rubenis

Frīdrihs Rubenis (ur. 19 sierpnia 1902 w miejscowości Vecpiebalga w granicach Rosji ob. na Łotwie, zm. 3 lutego 1945 w rejonie Landeck na Pomorzu) – łotewski wojskowy (kapitan), dowódca kolejno SS-Wach-Bataillon "Riga", 2 batalionu 32 Pułku Grenadierów SS w 15 Dywizji Grenadierów SS, 32 Pułku Grenadierów SS, 3 batalionu, a następnie 1 batalionu SS-Grenadier Ausbildungs und Ersatz Brigade 15, 43 Pułku Grenadierów SS w 19 Dywizji Grenadierów SS, 2 batalionu 44 Pułku Grenadierów SS, 2 batalionu 33 Pułku Grenadierów SS, 33 Pułku Grenadierów SS, 32 Pułku Frenadierów SS podczas II wojny światowej.
Służył w armii łotewskiej. W 1924 r. ukończył akademię wojskową. Został przydzielony do 8 Pułku Piechoty w Daugavpils. W 1934 r. przeniesiono go do batalionu sztabowego. Następnie dowodził kompanią w tym batalionie w stopniu kapitana. Po zajęciu obszaru Łotwy przez wojska niemieckie w 1941 r., podjął współpracę z okupantami. Od 28 lipca tego roku był dowódcą 4 Łotewskiej Kompanii Schuma, zaś od 21 lutego 1942 r. – 18 Batalionu Schuma. 1 czerwca 1943 r. wstąpił do Legionu Łotewskiego SS, dostając stopień Waffen-Hauptsturmführera der SS. 1 sierpnia tego roku stanął na czele SS-Wach-Bataillon "Riga". W grudniu objął dowództwo 2 batalionu 32 Pułku Grenadierów SS w 15 Dywizji Grenadierów SS. Od 8 marca do 7 kwietnia 1944 r. dowodził Pułkiem, po czym został dowódcą 3 batalionu, a następnie 1 batalionu SS-Grenadier Ausbildungs und Ersatz Brigade 15. Od 10 września był dowódcą 43 Pułku Grenadierów SS w 19 Dywizji Grenadierów SS. W październiku objął dowództwo 2 batalionu 44 Pułku Grenadierów SS, a następnie 2 batalionu 33 Pułku Grenadierów SS w 15 Dywizji Grenadierów SS. Przez pewniecz czas dowodził całym Pułkiem. 25 stycznia 1945 r. przejął dowodzenie 32 Pułkiem Frenadierów SS. Pod koniec wojny miał stopień Waffen-Sturmbannführera der SS. 3 lutego zginął w walkach na Pomorzu.

</doc>
<doc id="1093183" url="https://pl.wikipedia.org/wiki?curid=1093183" title="Andrzej Armiński">
Andrzej Armiński

Andrzej Armiński (ur. 1956) – polski konstruktor jachtowy, żeglarz, podróżnik.
Życiorys.
Uprawiał żeglarstwo w Akademickim Klubie Morskim w Gdańsku. W 1979 ukończył studia w Instytucie Okrętowym Politechniki Gdańskiej, otrzymując dyplom magistra inżyniera budowy okrętów. Był zatrudniony m.in. w Biurze Projektowo-Konstrukcyjnym Stoczni Szczecińskiej, Instytucie Okrętowym Politechniki Szczecińskiej, współpracował także z Morską Stocznią Jachtową im. Leonida Teligi. W latach 80. XX w. zaprojektował wspólnie z Ryszardem Partyckim jachty wielokadłubowe "ALMATUR 2" (35 stóp, trimaran) oraz "ALMATUR 3" (45 stóp, katamaran) dla Wojciecha Kaliskiego oraz wspólnie z Jerzym Rozmiarkiem jacht (13,5 m) na rejs dookoła Antarktydy dla Rudolfa „Rudy” Krautschneidera jacht nazwany Polarka. We Włoszech wspólnie z Kazimierzem „Kubą” Jaworskim i Jerzym Siudym projektował jacht "IOR MAXI" (80 stóp) na regaty Whitbread Round The World Race.
Startował również w regatach Mistrzostw Świata IOR klasy minitoner na Jeziorze Bodeńskim w 1981 oraz w Sardynia Cup 1982. W 1983 pływał jako nawigator na jachcie "CETUS" (13,35 m). Patent kapitański uzyskał w 1985 roku. W latach 1992-93 na jachcie własnej konstrukcji "MANTRZE 2" (9,75 m) odbył roczny rejs z Europy do USA. W latach 1996-98 odbył rejs dookoła świata na zaprojektowanym przez siebie jachcie "MANTRA 3" (12,7 m) za co otrzymał nagrodę "Rejs Roku" 1998 i "Srebrny Sekstant". Obecnie prowadzi w Szczecinie stocznię jachtową (od 1998 r.), która buduje między innymi jachty "MANTRA".
Wraz z Aleksandrem Dobą zaprojektował i zbudował dla niego kajak, którym to Aleksander Doba 26 października 2010 wyruszył z Dakaru (Senegal) w kierunku Fortalezy (Brazylia) do miejscowości Acaraú w Brazylii. Po 99 dniach (2 lutego 2011) rejs zakończył się powodzeniem.
Również na jachcie jego konstrukcji, o nazwie Mantra Ania, Marta Sziłajtis-Obiegło opłynęła samotnie świat.

</doc>
<doc id="1093189" url="https://pl.wikipedia.org/wiki?curid=1093189" title="Puchar Zdobywców Pucharów (1983/1984)">
Puchar Zdobywców Pucharów (1983/1984)

XXIV Puchar Europy Zdobywców Pucharów 1983/1984

</doc>
<doc id="1093190" url="https://pl.wikipedia.org/wiki?curid=1093190" title="Jejkowice (przystanek kolejowy)">
Jejkowice (przystanek kolejowy)

Jejkowice – nieczynny przystanek kolejowy położony we wsi Jejkowice. Dziś istnieje tylko posterunek odgałęźny.
Historia.
Przystanek kolejowy od 1912 roku do 1922 roku nosił nazwę Jeykowitz, następnie do 1939 roku – Jejkowice, do 1945 roku ponownie Jeykowitz, a po 1945 roku – Jejkowice. Przystanek był czynny do 1970 roku.

</doc>
<doc id="1093192" url="https://pl.wikipedia.org/wiki?curid=1093192" title="Digitaria">
Digitaria



</doc>
<doc id="1093193" url="https://pl.wikipedia.org/wiki?curid=1093193" title="Kosmodrom Tanegashima">
Kosmodrom Tanegashima



</doc>
<doc id="1093201" url="https://pl.wikipedia.org/wiki?curid=1093201" title="13 Pułk Piechoty">
13 Pułk Piechoty

Pułki piechoty (strzelców) noszące numer „13”:

</doc>
<doc id="1093215" url="https://pl.wikipedia.org/wiki?curid=1093215" title="Andriej Nartow">
Andriej Nartow

Andriej Konstantinowicz Nartow (; ur. 28 marca 1693 w Moskwie, zm. 16 kwietnia 1756 w Sankt Peterburgu) – rosyjski mechanik i wynalazca.
Życiorys.
Prawdopodobnie pochodził z rodziny rzemieślniczej lub mieszczańskiej (посадские люди). W 1705 rozpoczął naukę w tokarni moskiewskiej Szkoły Nauk Matematycznych i Nawigacyjnych. Biegłość Nartowa w mechanice zwróciła na niego uwagę cara Piotra I, który sprowadził go do Petersburga, gdzie pracował on jako tokarz i mechanik w warsztatach przy carskim pałacu. 
W 1717 Nartow zbudował tokarkę kopiującą o dokładności pozwalającej na wykonywanie artystycznych reliefów. Maszyna ta została przekazana do Francji jako dyplomatyczny podarunek od Piotra I.
W latach 1718–1720 Nartow odbył podróż do Prus, Anglii i Francji, w czasie której poznawał różne osiągnięcia techniczne (między innymi budowę śluz, architekturę, instalację wodociągową w Wersalu) i zwiedził Obserwatorium Paryskie. W Prusach uczył Fryderyka Wilhelma pracy na tokarce.
Od 1723 kierował carską tokarnią, opracowując w tym czasie nowe konstrukcje maszyn.
Doradzał Piotrowi I przy planowaniu Akademii Sztuk. 
W 1727 roku napisał książkę „Достоверные повествования и речи Петра Великого”, w której zawarł swoje wspomnienia z petersburskiego dworu. 
Po śmierci Piotra Wielkiego pracował nad obeliskiem ku jego czci. Prace Nartowa zostały przerwane, a w 1727 został on skierowany do moskiewskiej mennicy, gdzie pracował przez 10 lat, konstruując nowe maszyny dla potrzeb mennicy. W tym czasie zapoczątkował działania na rzecz ustalenia wzorca masy.
W 1733 brał udział w odlewaniu car-dzwonu i projektował konstrukcje do jego zawieszenia.
Od 1735 pracował w warsztatach przy Petersburskiej Akademii Nauk, do końca życia będąc członkiem tej akademii. Od 30 września 1742 do 5 grudnia tego roku pełnił funkcję pierwszego sekretarza akademii, faktycznie nią kierując. Został jednak usunięty ze stanowiska, gdyż inni akademicy twierdzili, że nie zna się na niczym oprócz tokarek oraz niewłaściwie odnosi się do uczonych. Pracował przy wyrobie przyrządów naukowych z Łomonosowem i Eulerem
W kolejnych latach Nartow pracował jako ekspert techniczny w kronsztadzkim porcie i konstruował nowe maszyny.
W 1746 otrzymał 5 tysięcy rubli nagrody za wkład w rozwój artylerii. Przyznano mu też uposażenie składające się z kilku wsi w okolicach Nowogrodu.
W 1754 otrzymał rangę radcy stanu.
Nartow przez wiele lat pisał książkę o maszynoznawstwie „Театрум махинарум, то есть ясное зрелище махин”, którą ukończył krótko przed śmiercią, lecz nie została ona wydana drukiem.
Po śmierci okazało się, że miał spore długi, gdyż wiele prac finansował z prywatnych pieniędzy. Wsie skonfiskowano, a miejsce pochówku Nartowa zostało zapomniane. Dopiero w 1950 odkryto jego grób, a szczątki przeniesiono na Cmentarz Łazarza przy Ławrze Aleksandra Newskiego w Petersburgu i pochowano obok Łomonosowa.
Synem Andrieja Nartowa był Andriej Nartow – działacz i pisarz.
Konstrukcje i wynalazki Andrieja Nartowa.
"Opracowano na podstawie materiału źródłowego"

</doc>
<doc id="1093222" url="https://pl.wikipedia.org/wiki?curid=1093222" title="Georg Sooden">
Georg Sooden

Georg Sooden (ur. 2 grudnia 1904 w Helsinkach, zm. 28 lub 30 lipca 1944 na wzgórzach w rejonie Lastekodumägi w Estonii) – estoński wojskowy (porucznik), dowódca 659 Ostbatalionu, a następnie 1 batalionu 47 Pułku Grenadierów SS w 20 Dywizji Grenadierów SS podczas II wojny światowej.
Jego ojciec był Estończykiem, służącym w carskiej policji w Helsinkach, zaś matka miała pochodzenie fińsko-szwedzkie. W 1907 r. zamieszkali oni w Estonii w miejscowości Jõhvi. Georg Sooden w 1924 r. ukończył miejscową szkołę średnią, po czym wybrał karierę wojskową. W 1927 r. zakończył szkolenie w szkole wojskowej, dostając stopień podporucznika. Służył w Jõhvi Malevkond, a od 1934 r. w dowództwie Viru Malev w ramach formacji terytorialnej Kaitseliit. Doszedł do stopnia porucznika. Po aneksji Estonii przez ZSRR w 1940 r., został przeniesiony do XXII Korpusu Terytorialnego Armii Czerwonej. Kiedy Niemcy zaatakowały ZSRR, zdezerterował 28 lipca 1941 r. Podjął kolaborację z okupantami. Latem wstąpił do ochotniczych oddziałów Ostbatalionów. We wrześniu trafił na front wschodni. W maju 1943 r. został dowódcą 659 Ostbatalionu złożonego z Estończyków. Miał wówczas stopień Waffen-Hauptsturmführera der SS. Jego batalion walczył w rejonie Wołchowa, Ilmienia i Nowogrodu. Na pocz. marca 1944 r. został przeniesiony w okolice Narwy. Latem tego roku wszedł w skład 20 Dywizji Grenadierów SS jako 1 batalion 47 Pułku Grenadierów SS. Georg Sooden awansował na Waffen-Sturmbannführera der SS. Zginął 28 lub 30 lipca na wzgórzach tzw. Linii Tannenberg. Został pochowany w rodzinnym Jõhvi.
Był odznaczony m.in. Żelaznym Krzyżem 1 i 2 klasy.
Linki zewnętrzne.
Biografia Georga Soodena (jęz. estoński)

</doc>
<doc id="1093223" url="https://pl.wikipedia.org/wiki?curid=1093223" title="Przydział kwaterunkowy">
Przydział kwaterunkowy

Przydział kwaterunkowy – potoczna nazwa decyzji administracyjnej, wydawanej przez organ Rady Narodowej (właściwy dla spraw lokalowych organ prezydium miejskiej, dzielnicowej miasta wyłączonego z województwa, Gromadzkiej Rady Narodowej lub rady narodowej osiedla) o przydziale lokalu mieszkalnego. 
Mocą dekretu z dn. 21 grudnia 1945 r. wprowadzono tzw. publiczną gospodarkę lokalami. Wprowadzono ograniczenie prawa właścicieli domu do swobodnego wynajmowania lokali: właściciele domów mogli je wynajmować tylko osobom, którym władza kwaterunkowa "wydała (nadała) przydział". Wszystkie umowy zawarte wbrew przepisom dekretu były z mocy prawa nieważne. Natomiast z chwilą objęcia lokalu na podstawie "udzielonego przydziału" nawiązywał się z mocy samego prawa stosunek najmu między właścicielem nieruchomości a osobą, która otrzymała przydział (art. 5 i 10 dekretu).

</doc>
<doc id="1093224" url="https://pl.wikipedia.org/wiki?curid=1093224" title="Kwaterunek">
Kwaterunek

Kwaterunek – dawniej mieszkanie przydzielone przez właściwy organ rady narodowej nakazujący właścicielowi domu lub mieszkania wynajęcie danego lokalu osobie, która otrzymała taką decyzję. Umowa najmu zawiązywała się z mocy prawa z chwilą wydania decyzji o przydziale mieszkania.

</doc>
<doc id="1093227" url="https://pl.wikipedia.org/wiki?curid=1093227" title="System mechatroniczny">
System mechatroniczny

System mechatroniczny – struktura realizująca zadania mechatroniczne, składa się z czterech podsystemów:
Wszystkie podsystemy muszą ze sobą ściśle współdziałać. Nowoczesne maszyny i urządzenia można traktować jako systemy mechatroniczne. Dobrym przykładem systemu mechatronicznego jest nowoczesny samochód osobowy.

</doc>
<doc id="1093231" url="https://pl.wikipedia.org/wiki?curid=1093231" title="15 Tyfliski Pułk Grenadierów">
15 Tyfliski Pułk Grenadierów

15 Tyfliski Pułk Grenadierów Wielkiego Księcia Konstantego Konstantynowicza &lt;br&gt;(ros. "15-й гренадерский Тифлисский Его Императорского Высочества Великого Князя Константина Константиновича полк") - oddział piechoty Armia Imperium Rosyjskiego.
Pułk sformowany został 8 lipca 1726. W 1914 stacjonował w garnizonie Tyflis. 10 sierpnia 1858 szefem pułku został Wielki Książę Konstanty Konstantynowicz Romanow. 21 lipca 1915, po śmierci szefa pułku, oddział przemianowany został na 15 Tyfliski Pułk Grenadierów. Święto pułkowe obchodzono w dniu 8 lipca. Jednym z oficerów pułku był Adolf Kuczewski.

</doc>
<doc id="1093237" url="https://pl.wikipedia.org/wiki?curid=1093237" title="Napęd fotonowy">
Napęd fotonowy

Napęd fotonowy (ang. "PLT – photonic laser thruster", czyli 'laserowy napęd fotonowy') – napęd, w którym wykorzystana jest energia światła laserowego.
Strumień fotonów emitowany przez laser odbija się od lustra umieszczonego na pojeździe przekazując mu pęd. Odbijające się od lustra fotony przekazują mu równocześnie część swej energii kinetycznej. Światło odbite od zwierciadła rakiety odbija się następnie od drugiego nieruchomego zwierciadła. Zastosowanie nieruchomego lustra ma na celu wykorzystanie wielokrotnego odbicia światła dla zwiększenia energii przekazywanej lustrom.

</doc>
<doc id="1093240" url="https://pl.wikipedia.org/wiki?curid=1093240" title="Mieczysław Warmus">
Mieczysław Warmus

Mieczysław Warmus ps. Mruk (ur. 1 czerwca 1918 Dobrowlany, zm. 20 września 2007 w Wollongong) – polski matematyk, prekursor informatyki w Polsce, profesor zwyczajny, wykładowca akademicki, autor ponad stu prac naukowych, pracownik PAN.
Życiorys.
Absolwent szkoły im. Stefana Batorego w Warszawie. W czasie II wojny światowej uczestnik powstania warszawskiego. Uczeń Wrocławskiej Szkoły Matematycznej. W latach 1961–1968 pełnił funkcję dyrektora Centrum Obliczeniowego PAN. Profesor UW i University of Wollongong w Australii.
Życiu prof. Mieczysława Warmusa została poświęcona książka Jadwigi Dutkiewicz pt. "Mieczysław Warmus życie i praca naukowa", opublikowana w Sydney (Australia) przez córkę M. Warmus Teresę Simińską w 2003 r. ().
Pochowany 2 października 2007 r. na cmentarzu Powązkowskim (kwatera 191-5-9/10).

</doc>
<doc id="1093245" url="https://pl.wikipedia.org/wiki?curid=1093245" title="3 Narewski Pułk Piechoty">
3 Narewski Pułk Piechoty

3 Narewski Pułk Piechoty imienia Generała Feldmarszałka Michała Michajłowicza Golicyna - (ros. "3-й пехотный Нарвский генерал-фельдмаршала князя Михаила Голицына полк") pułk piechoty okresu Imperium Rosyjskiego, sformowany 6 grudnia 1703.
Patronem pułku był Michał Michajłowicz Golicyn (1647-1730). Święto pułkowe: 9 sierpnia. Dyslokacja w 1914: Smoleńsk ("Смоленск").

</doc>
<doc id="1093246" url="https://pl.wikipedia.org/wiki?curid=1093246" title="Syncom 1">
Syncom 1

Syncom 1 (ang. "synchronous communication satellite") – niedoszły pierwszy geostacjonarny satelita telekomunikacyjny; pierwszy z trzech w serii Syncom. Początkowe testy łączności na orbicie eliptycznej zakończyły się sukcesem. Kontakt z satelitą urwał się jednak podczas osiągania docelowej orbity geosynchronicznej. Nigdy nie udało się odzyskać kontaktu z satelitą.
Opis misji.
Zadaniem misji było przetestowanie łączności prowadzonej poprzez satelitę umieszczonego na orbicie o okresie obiegu 24h, nachylonej pod kątem 30° w stosunku do równika. Po wystrzeleniu (14 lutego 1963) Syncoma na silnie eliptyczną orbitę pomyślnie przeprowadzono wstępne testy łączności z okrętem USNS „Kingsport”, znajdującym się u wybrzeży Nigerii. Około 5 godzin po starcie polecono włączyć silnik, który miał umieścić satelitę na końcowej orbicie geostacjonarnej. Po 20 sekundach, gdy manewr powinien zostać zakończony, nie można było skontaktować się ze statkiem. NASA uznała, że satelita musiał zostać wytrącony ze swojej osi obrotu w czasie uruchomienia silnika. Mimo dalszych prób, nie udało się nawiązać łączności. Obserwatorium Boyden w Republice Południowej Afryki, używając danych zebranych przez USNS Kingsport, dostrzegło satelitę Syncom 1 poprzez teleskop 1 marca 1963. 
Ostatnie znane położenie (10 marca 1987) to 172,58°. Dryfował wówczas w tempie 2,429°/dzień w kierunku wschodnim.
Budowa i działanie.
Skonstruowany przez Hughes Space and Communications Syncom 1 miał kształt walca o wymiarach 71 x 39 cm (64 cm wraz z dyszą). Ze spodu cylindra wystawała dysza silnika satelity (ciąg 1000 funtów). Ze szczytu zaś wystawała antena do łączności z Ziemią. Cała boczna powierzchnia satelity pokryta była przez 3840 krzemowych ogniw słonecznych, dających moc 29 W. Ogniwa te ładowały akumulatory niklowo-kadmowe. Centralną część kadłuba zajmował silnik i zbiorniki paliwa; wokół nich rozmieszczono dwa zbiorniki nadtlenku wodoru (dla 2 silniczków kontrolujących pozycję satelity) i dwa zbiornik azotu (dla 2 silniczków kontrolujących ruch obrotowy statku).
Syncom przenosił dwa (w tym jeden zapasowy) aktywne przekaźniki z translacją częstotliwości (z 7,36 GHz na 1,815 GHz). Przekaźniki mogły transmitować jedną dwukierunkową rozmowę telefoniczną lub 16 jednokierunkowych połączyć teletekstowych. Wybór odbiornika i nadajnika był sterowany z Ziemi. Jeden odbiornik miał pasmo 13 MHz, dla transmisji TV, a drugi miał pasmo 5 MHz. 
Do przesyłania telemetrii i komend używano czterech anten biczowych.

</doc>
<doc id="1093248" url="https://pl.wikipedia.org/wiki?curid=1093248" title="Apē">
Apē



</doc>
<doc id="1093250" url="https://pl.wikipedia.org/wiki?curid=1093250" title="Strzebla hiszpańska">
Strzebla hiszpańska

Strzebla hiszpańska ("Anaecypris hispanica") – gatunek słodkowodnej ryby z rodziny karpiowatych (Cyprinidae), jedyny przedstawiciel rodzaju "Anaecypris".
Występowanie.
Występuje w południowo-zachodniej Hiszpanii, w małych dopływach Gwadiany.
Opis.
Krótko żyjąca, niewielka ryba, osiągająca do 7,5 cm długości. Tworzy ławice pod powierzchnią wody. Jest jedną z najbardziej zagrożonych ryb Półwyspu Iberyjskiego.

</doc>
<doc id="1093255" url="https://pl.wikipedia.org/wiki?curid=1093255" title="Forma półtoraliniowa">
Forma półtoraliniowa

Forma półtoraliniowa (funkcjonał półtoraliniowy) – funkcja o dwóch argumentach z zespolonej przestrzeni liniowej w ciało jej skalarów, która jest liniowa ze względu na jeden parametr i antyliniowa ze względu na drugi.
Definicja.
Niech formula_1 będzie przestrzenią liniową nad ciałem liczb zespolonych formula_2 Przekształcenie formula_3 nazywa się formą półtoraliniową albo "funkcjonałem półtoraliniowym" na formula_4 jeżeli jest:
Przyjmuje się również definicje (szczególnie w fizyce), w których to pierwszy argument jest antyliniowy, a drugi liniowy; jeśli formula_1 jest rzeczywistą przestrzenią liniową, to forma półtoraliniowa staje się formą dwuliniową.

</doc>
<doc id="1093256" url="https://pl.wikipedia.org/wiki?curid=1093256" title="Pelasgus minutus">
Pelasgus minutus

Pelasgus minutus – endemiczny gatunek słodkowodnej ryby z rodziny karpiowatych (Cyprinidae).
Występowanie.
Jeziora Albanii i Macedonii Północnej.
Opis.
Dorasta do 5 cm długości standardowej.
Taksonomia.
Gatunek słabo poznany, o niepewnej pozycji systematycznej. Ostatnie znane okazy odłowiono w roku 1973.

</doc>
<doc id="1093260" url="https://pl.wikipedia.org/wiki?curid=1093260" title="Paczka znad Kangurkowego Potoku">
Paczka znad Kangurkowego Potoku

Paczka znad Kangurkowego Potoku (ang. "Kangaroo Creek Gang") – serial animowany produkcji australijskiej emitowany w paśmie Dobranocki w TV Polonia od 19 czerwca 2005. Ponowna emisja miała miejsce 29 sierpnia 2007. Zawiera 52 odcinki.
Wersja polska.
Wersja polska: Studio Publishing

</doc>
<doc id="1093261" url="https://pl.wikipedia.org/wiki?curid=1093261" title="Resbud">
Resbud

Resbud SE poprzednio Resbud SA – spółka europejska notowana od 2007 roku na Giełdzie Papierów Wartościowych w Warszawie. Działa na rynku budownictwa, energetyki i inżynierii lądowej, a także produkcji, logistyki oraz dostaw materiałów dla sektora budowlanego i energetycznego. 
Działalność.
Obecnie Resbud SE jest holdingiem finansowym skupiającym udziały i akcje w przedsiębiorstwach budowlanych w Polsce i w Rosji. Działa na obszarze Europy Środkowej i Wschodniej. Siedziba firmy mieści się w Tallinnie (Estonia). Aktualnie w skład portfolio RESBUD SE wchodzą przedsiębiorstwa Energokomplekt OOO, Conpol sp. z o.o. oraz Uniwersim sp. z o.o. Spółki te zajmują się przede wszystkim budową obiektów inżynierii lądowej na traktach drogowych i kolejowych, wznoszeniem konstrukcji żelbetowych, robotami budowlanymi, inżynierią lądową, produkcją mas bitumicznych i betonów, a także dostawą materiałów i sprzętu dla dużych inwestycji infrastrukturalnych, w tym urządzeń do budowy oraz modernizacji instalacji energetycznych. 
Docelowo holding zostanie rozszerzony o różne podmioty prowadzące działalność budowlaną, handlową, produkcyjną i finansową. 
Przez wiele lat RESBUD SE był związany z budownictwem mieszkaniowym w zakresie infrastruktury drogowej, przemysłowej, budynków użyteczności publicznej (szkoły, baseny, obiekty sportowe), budownictwem obiektów przemysłowych i mieszkaniowych. Spółka wykonała wiele obiektów infrastruktury drogowej, przemysłowej, użyteczności publicznej oraz mieszkaniowej w Polsce, szczególnie w Rzeszowie i na Podkarpaciu. Wykonała również liczne inwestycje za granicą, m.in. w Niemczech, na Węgrzech, w Belgii, a także m.in. w Afryce. 
Akcjonariat.
Kapitał zakładowy RESBUD SE wynosi 26 028 229 EUR i jest podzielony na 236 620 263 akcji.
W marcu 2021 r. głównymi akcjonariuszami spółki byli:

</doc>
<doc id="1093262" url="https://pl.wikipedia.org/wiki?curid=1093262" title="Paraphoxinus">
Paraphoxinus



</doc>
<doc id="1093264" url="https://pl.wikipedia.org/wiki?curid=1093264" title="Port morski Police">
Port morski Police

Port morski Police – port morski i rzeczny na Odrze, w Policach, przy torze wodnym Świnoujście–Szczecin. Port w Policach jest czwartym portem w Polsce pod względem wielkości przeładunków. Został zbudowany pierwotnie w celu realizacji potrzeb transportowych miejscowych Zakładów Chemicznych Police, jednakże obsługuje również inne podmioty. Największy udział w strukturze przeładunkowej mają takie towary masowe jak: fosforyty, apatyty ruda ilmenitowa, sól potasowa, nawozy mineralne, amoniak i kwas siarkowy. Rocznie, w polickim porcie, przeładowuje się ok. 2 mln ton towarów.
Położenie.
Port morski jest położony w Dolinie Dolnej Odry, nad Odrą oraz połączonymi z nią kanałami. Nabrzeża znajdują się nad Odrą tj. nad nazwanymi jej odcinkami: Domiążą oraz Kanałem Polickim (Wąskim Nurtem), a także nad Polickim Nurtem (ujście rzeki Łarpi), basenem Terminala Barkowego oraz ujściem rzeki Gunicy.
Rozpiętość obszaru administracyjnego portu morskiego obejmuje 8,7 km długości wzdłuż Odry. Granice portu morskiego w Policach reguluje rozporządzenie Ministra Infrastruktury z 2005 r. (zmienione w 2009 r.). Granice obejmują głównie obszar miasta Police, ale także gminy Goleniów (północno-wschodnie wybrzeże Domiąży i wyspa Raduń) oraz przy ujściu Odry do Roztoki Odrzańskiej małe obręby wód Odry w obszarze wiejskim gminy Police i gminy Goleniów.
Odcinek Odry pomiędzy Zalewem Szczecińskim a wodami portu morskiego Szczecin ma status morskich wód wewnętrznych.
Port morski składa się z czterech części, położonych przy zachodnim (lewym) brzegu Odry:
W granicach portu znajdują się następujące wyspy na Odrze: Wielki Karw, Mały Karw, Długi Ostrów, Raduń, Kopina, Mnisi Ostrów. Nie pełnią one jednak funkcji nabrzeży portowych.
Warunki nawigacyjne.
Port podlega nadzorowi Kapitanatu Portu Szczecin.
Zasady ruchu statków w Terminalu Morskim:
Zasady ruchu statków w Terminalu Barkowym:
Do korzystania z usług pilota obowiązane są statki oraz zestawy pchane lub holowane o długości całkowitej 50 m i większej, a także statki, bez względu na długość, które mogą stanowić zagrożenie dla bezpieczeństwa żeglugi i porządku
portowego oraz statki pasażerskie podczas przewozu pasażerów bez względu na długość.
Korzystanie z pomocy holowników podczas wejścia do portu obowiązuje statki:
Działalność.
Do portu morskiego Police w 2006 r. zawinęło 286 statków o pojemności brutto większej niż 100. Łączna pojemność netto tych statków wynosiła 872,4 tys. NRT, a 148 statków o łącznej pojemności netto 592,8 tys. NRT posiadało ładunek.
W 2006 r. do portu w Policach zawinęło 52 zbiornikowców, 203 masowców, 31 drobnicowców niespecjalizowanych.
Całkowite obroty ładunkowe portu w 2006 wynosiły 2445,5 tys. ton, co stanowiło 4,05% udziału w przeładunkach polskich portów.
Obroty ładunkowe bez wagi własnej kontenerów i jednostek tocznych wynosiły 2109,8 tys. ton, z czego 2088,7 tys. ton przeładowano w międzynarodowym obrocie morskim i 21,1 tys. ton w krajowym obrocie morskim.
Infrastruktura.
Całkowita długość nabrzeży w porcie morskim Police w 2006 r. wynosiła 1000 m. Są to nabrzeża przeładunkowe nadające się do eksploatacji.
Kotwicowisko, usytuowane na północny zachód od północnego skraju wyspy Mnisi Ostrów (Wyspa Mnichów), jest przeznaczone dla statków o zanurzeniu do 8,5 m.
Terminal Barkowy.
Terminal Barkowy położony w bezpośrednim sąsiedztwie Zakładów Chemicznych „Police”, w rejonie ul. Jasienickiej w Policach. Posiada nabrzeże o długości 2 × 200 m i głębokości eksploatacyjnej 4,5 m. W porcie barkowym obsługiwane są barki i statki o długości do 120 m i zanurzeniu 4 m, tj. ok. 3000 DWT.
Terminal Morski.
Terminal Morski znajduje się nad brzegiem Kanał Polickiego (Wąskiego Nurtu). W tej części portu są dwa stanowiska – wyładunkowe i załadunkowe – na nabrzeżu o długości 415 m i głębokości konstrukcyjnej 12,5 m. Port przyjmuje statki do długości 200 m i o zanurzeniu do 9,15 m.
Terminal Mijanka.
Stanowisko przeładunkowe „Mijanka” znajduje się na wyspie Polickie Łąki (ul. Goleniowska w Policach) nad brzegiem Domiąży.
Nabrzeże o długości 200 m i głębokości eksploatacyjnej 8,4 m przeznaczone jest do przeładunku produktów płynnych (amoniak, kwas siarkowy). Na stanowisku tym mogą być obsługiwane statki o długości do 140 m (do 10 000 DWT).
Historia.
W 1992 r. Minister Transportu i Gospodarki Morskiej ustalił granice portu morskiego w Policach. Granice portu zostały zmienione pół roku później.

</doc>
<doc id="1093271" url="https://pl.wikipedia.org/wiki?curid=1093271" title="Dziewczyna z perłą (film)">
Dziewczyna z perłą (film)

Dziewczyna z perłą (ang. "Girl with a Pearl Earring") – brytyjsko-belgijsko-luksemburski film kostiumowy z 2003 roku w reżyserii Petera Webbera. Adaptacja powieści Tracy Chevalier "Dziewczyna z perłą".
Zarówno film, jak i powieść, osnute są wokół obrazu Jana Vermeera "Dziewczyna z perłą". Opisują okoliczności powstania dzieła, jednak nie są oparte na żadnych źródłach, a jedynie na wyobraźni pisarki.
Opis fabuły.
Niderlandy, rok 1665. 17-letnia Griet zostaje służącą w domu państwa Vermeerów. Dziewczyna orientuje się, że stosunki między małżonkami są napięte. Żona nie podziela malarskich fascynacji męża, ma pretensje, że wpędza rodzinę w długi, pracując zbyt wolno. Vermeerowie mają kilkoro dzieci, a Catharina spodziewa się kolejnego. Nadzieję na potrzebne pieniądze daje nowe zamówienie. Johannes Vermeer tworzy obraz wiele miesięcy, dopracowuje każdy detal. Niespodziewanie odnajduje w służącej bratnią duszę. Griet stanie się jego modelką i muzą.
Obsada.
i inni

</doc>
<doc id="1093272" url="https://pl.wikipedia.org/wiki?curid=1093272" title="Lasy Strzeleckie">
Lasy Strzeleckie

Lasy Strzeleckie – kompleks leśny o powierzchni 82 km² usytuowany w pobliżu granicy polsko-ukraińskiej. Rozciąga się między Bugiem a Wełnianką poprzez gminy: Dubienka, Hrubieszów, Horodło i Białopole.
Dominującym drzewostanem w lesie są lasy dębowo-grabowe, nieliczne stanowiska zajmują lasy nadrzeczne i sosnowe. W niektórych miejscach obserwuje się podtopienia, teren jest zaś mało urozmaicony i płaski.
Lasy Strzeleckie chronione są przez Strzelecki Park Krajobrazowy, Grabowiecko-Strzelecki Obszar Chronionego Krajobrazu oraz rezerwaty przyrody Siedliszcze i Liski. Ponadto utworzono tu dwa obszary sieci Natura 2000: „Lasy Strzeleckie” PLB060007 i „Uroczyska Lasów Strzeleckich” PLH060099.
Obszar jest siedliskiem wielu gatunków ptaków objętych ochroną przez program Natura 2000. Są to m.in.:

</doc>
<doc id="1093273" url="https://pl.wikipedia.org/wiki?curid=1093273" title="Bramka samobójcza">
Bramka samobójcza



</doc>
<doc id="1093278" url="https://pl.wikipedia.org/wiki?curid=1093278" title="Abraham z Egiptu">
Abraham z Egiptu

Abraham z Egiptu – święty mnich koptyjski. Wspominany w Kościele koptyjskim według obowiązującego tam kalendarza 21 maja.
Był uczniem egipskiego pustelnika i mnicha Agatona Milczącego, żyjącego w IV wieku.

</doc>
<doc id="1093280" url="https://pl.wikipedia.org/wiki?curid=1093280" title="Nonoksynol-9">
Nonoksynol-9

Nonoksynol-9 – środek plemnikobójczy dający także częściowe zabezpieczenie przeciwko chorobom przenoszonym drogą płciową; zawierają go antykoncepcyjne pianki, kremy i żele; niektóre prezerwatywy są od wewnątrz pokrywane przez producenta warstwą żelu z dodatkiem tego środka.

</doc>
<doc id="1093283" url="https://pl.wikipedia.org/wiki?curid=1093283" title="68 pułk piechoty">
68 pułk piechoty



</doc>
<doc id="1093284" url="https://pl.wikipedia.org/wiki?curid=1093284" title="Spisek lekarzy kremlowskich">
Spisek lekarzy kremlowskich

Spisek lekarzy kremlowskich – jedna z największych prowokacji politycznych w ZSRR o kontekście antysemickim, mająca miejsce w latach 1952-1953, niezakończona wskutek śmierci jednego z głównych jej inspiratorów, Józefa Stalina. Jej głównym celem politycznym było rozpętanie powszechnego terroru i kolejnych czystek (wzorowanych na czystkach stalinowskich z lat 1936-1938) w KPZR i strukturach państwowych ZSRR.
Początek.
Jednym z aspektów „spisku lekarzy” była wcześniejsza tzw. sprawa krymska, w której Żydowski Komitet Antyfaszystowski (JAFK), pod przywództwem działacza żydowskiego Salomona Michoelsa, zaproponował w lutym 1944 roku rządowi ZSRR powołanie na Krymie „Żydowskiej Republiki Autonomicznej” (na wzór nieudanego eksperymentu z „narodowym państwem żydowskim” przeprowadzonego w Birobidżanie w latach 30.). Reakcja Stalina była gwałtowna, uznał on propozycję JAFK za działanie na rzecz pogwałcenia integralności terytorialnej państwa sowieckiego i próbę oderwania Krymu od ZSRR, a następnie domniemanego związania się z USA i przekazania nowej republiki pod kontrolę tego państwa.
Plan prowokacji (zmierzający do wytoczenia antysyjonistycznego procesu pokazowego) zainspirował Józef Stalin, który za pomocą Ministerstwa Bezpieczeństwa Państwowego ZSRR (MGB) zorganizował nagonkę na część środowisk sowieckich Żydów. Zapoczątkowano ją w roku 1948 pod propagandowym hasłem „walki z kosmopolityzmem oraz wpływami zachodnimi”. Była to reakcja Stalina na niepożądane dla ZSRR skutki powstania państwa Izrael (mimo iż ZSRR jako pierwszy formalnie uznał to państwo), kiedy to władze ZSRR zaczęły podejrzewać środowiska żydowskie w ZSRR o sprzyjanie państwu izraelskiemu. Prześladowania, mające miejsce od roku 1948, objęły głównie Żydów uczestniczących aktywnie w ówczesnym życiu politycznym ZSRR. MGB inspirowało i organizowało kampanię propagandową i represyjną pod hasłem „walki z syjonizmem”, który miał rzekomo zagrażać ZSRR, poprzez domniemane akty sabotażu i dywersji gospodarczej (tzw. szkodnictwa).
Stalin nakazał zorganizowanie zamachu na przewodniczącego JAFK, Salomona Michoelsa w zainscenizowanym wypadku samochodowym, w wyniku którego poniósł on śmierć w styczniu 1948 w Mińsku. Aresztowania dotknęły wielu członków JAFK. Niektórych z nich osądzono, wcześniej wymuszając zeznania torturami. Proces (tzw. sprawa syjonistów), zakończył się 12 sierpnia 1952 roku wykonaniem wyroków śmierci na Salomonie Łozowskim - członku KC WKP(b), wiceministrze spraw zagranicznych i zastępcy szefa Radzieckiego Biura Informacyjnego ("Sowinformbiura") - oraz 13 innych działaczach JAFK.
Prowokacja.
MGB opracowało wstępne założenia prowokacji już na jesieni roku 1952, jednak rozpoczęcie całej akcji przełożono o kilka miesięcy, z uwagi na mający się odbyć w październiku XIX zjazd partii komunistycznej. 13 stycznia 1953 roku partyjna gazeta „Prawda” podała informacje o rzekomym „spisku lekarzy”, którego celem miało być pozbawienie głównych przywódców ZSRR życia w wyniku niewłaściwego leczenia. Sprawa została propagandowo nagłośniona przez wszystkie publikatory w ZSRR, rozpętano jednocześnie publiczną nagonkę na „potworów i morderców, którzy depczą święty sztandar nauki i kryją się pod płaszczykiem szanowanego i szlachetnego zawodu lekarza i badacza”. Lekarzom zarzucono jednocześnie szpiegostwo na rzecz wywiadu brytyjskiego i amerykańskiego, które miały rzekomo działać w ZSRR poprzez „skorumpowane żydowskie organizacje nacjonalistyczno-burżuazyjne”. Stalin (chociaż zaplanował prowokację i wiedział o dacie jej rozpoczęcia), wykorzystał te informacje do oczyszczenia służb bezpieczeństwa, krytykując je za opieszałość, liberalizm, brak czujności i niewykrycie spisku. Celem Stalina byli ludzie znajdujący się w organach bezpieczeństwa państwowego związani z Ławrientijem Berią, którzy z różnych względów stali się niewygodni lub postrzegani byli jako potencjalne zagrożenie - w lutym 1953 roku w MGB nie pozostał ani jeden funkcjonariusz narodowości żydowskiej.
"Spisek lekarzy” miał szerszy kontekst polityczny, propaganda sowiecka dopatrywała się rzekomego „międzynarodowego spisku syjonistycznego”, który miał obejmować kraje komunistyczne znajdujące się w orbicie wpływów ZSRR (zwłaszcza Węgry i Czechosłowację). Wcześniej, w 1949 r., odbył się na Węgrzech proces polityczny lokalnego działacza komunistycznego László Rajka (w tle przewijał się wątek oskarżeń o syjonizm). Także w 1952 r. wobec Żydów węgierskich wysuwano oskarżenia o sprzyjanie syjonizmowi (lub poglądy syjonistyczne) i współpracę z wywiadem Wielkiej Brytanii i Izraela. Osądzono m.in. byłego szefa policji bezpieczeństwa AVO pochodzenia żydowskiego, Pétera Gábora - zbiegło się to w czasie ze zorganizowaniem na Węgrzech prowokacji politycznej, podobnej do „spisku lekarzy” w ZSRR. Z kolei w Czechosłowacji, w listopadzie 1952 r., odbył się proces Rudolfa Slansky`ego, polityka komunistycznego żydowskiego pochodzenia i byłego sekretarza generalnego Komunistycznej Partii Czechosłowacji. Zgodnie z instrukcjami płynącymi z ZSRR, komunistyczna propaganda i środki masowego przekazu łączyła proces Slansky`ego i sprawę „spisku lekarzy” jako „ogniwa tego samego łańcucha zbrodniczej działalności angielsko-amerykańskich imperialistów oraz ich lokai, którzy chcą rozpętać nową wojnę światową”.
Pod koniec 1952 roku w ZSRR (w czasie rozpoczęcia procesu Slansky`ego w Czechosłowacji), podczas gdy „spisek lekarzy” nie był jeszcze nagłaśniany publicznie, oczekując na realizację przez MBG - Józef Stalin zlecił zaufanym służbom praktyczne wdrożenie prowokacji dotyczącej „spisku lekarzy”. Sprawa rozpoczęła się od donosu lekarki Lidii Timaszuk (osoby o statusie tajnego współpracownika MGB) z lecznicy na Kremlu, która poinformowała Stalina w grudniu 1952 roku o zamiarze jego uśmiercenia przez lekarzy-specjalistów z kremlowskiego szpitala, w większości będącymi pochodzenia żydowskiego. Zamiar uśmiercenia według donosu miał dotyczyć także grupy wysokich funkcjonariuszy partii komunistycznej, rządu ZSRR i wojska. Szef MGB Siemion Ignatiew wraz z zastępcą Matremianem Riuminem otrzymali niezwłocznie rozkaz dostarczenia „dowodów” na te oskarżenia. Stalin zakomunikował im, iż „jeśli nie uda wam się zdobyć przyznania się do winy lekarzy, skrócimy was o głowę” (według relacji przedstawionej przez Chruszczowa na XX zjeździe partii komunistycznej w 1956 r.). Szybko aresztowano „lekarzy szkodników”. Byli to: Aleksiej Abrikosow, Jakow Etinger, A. Feldman, Aleksandr Grinsztejn, P. Jegorow, G. Majorow, Borys Kogan, Miron Wowsi, a także - od ponad 20 lat - osobisty lekarz Stalina Władimir Winogradow.
Śledztwo.
Wkrótce rozpoczęto śledztwo, którym Józef Stalin kierował osobiście, na bieżąco instruując oficerów śledczych MGB co do metod przesłuchań i postępowania z aresztowanymi i formułowania zarzutów przeciwko nim. W efekcie zarzuty postawiono 5 wybitnym lekarzom i profesorom, byli to: Etinger, Feldman, Grinstein, Kogan i Wowsi. Zarzucono im udział w nacjonalistycznej organizacji syjonistycznej „Joint” (którego szefem miał być nieżyjący od sierpnia szef JAFK, Solomon Michoels - rodzony brat M. Wowsiego), która miała być założona przez amerykańską Centralną Agencję Wywiadowczą. Kolejne zarzuty otrzymali Jegorow, Kogan, Majorow i osobisty lekarz Stalina Winogradow - zarzuty dotyczyły długoletniej współpracy z wywiadem brytyjskim oraz domniemanego otrucia Andrieja Żdanowa i Aleksandra Szczerbakowa (byłego szefa Centralnego Zarządu Politycznego Armii Czerwonej). Dodatkowe zarzuty dotyczyły domniemanej próby zabójstwa kilku admirałów i marszałków ZSRR, w tym Iwana Koniewa i Aleksandra Wasilewskiego. Podczas aresztowania lekarzy poddawano torturom, w wyniku czego przyznali się do zarzucanych im czynów. Dwaj lekarze, Kogan i Etinger, zmarli w czasie śledztwa na skutek obrażeń.
Skutki.
Wkrótce po doniesieniach prasowych o „spisku lekarzy” i zapadnięciu wyroków skazujących, w ZSRR rozpoczęła się wielka kampania antysemicka. 20 stycznia 1953 r. Lidia Timaszuk, autorka donosu do Stalina (i jednocześnie tajny współpracownik MGB, o czym wówczas opinia publiczna nie wiedziała), została odznaczona Orderem Lenina. Prasa sowiecka rozpisywała się o jej zasługach dla ZSRR, przyrównując ją do Joanny d’Arc i nazywając „wielką córą narodu radzieckiego”. Wkrótce publikatory w ZSRR ogłosiły Timaszuk „wyzwolicielką ojczyzny od zaprzysięgłych wrogów”. Równolegle rozpoczęło się wyrzucanie osób narodowości żydowskiej ze szpitali, laboratoriów, placówek naukowych, uczelni medycznych (w szczególności z katedr). Niektóre instytucje straciły ok. 50 procent personelu. Zakazano również wydawania książek, których autorami byli Żydzi. Zabroniono nawet stosowania leków, które opracowali żydowscy lekarze. Na skutek kampanii propagandowej wielu ludzi bezrefleksyjnie uwierzyło w pierwsze doniesienia „Prawdy” z 13 stycznia 1953 r., dotyczące „spisku lekarzy”, dochodziło na tym tle do pobić osób narodowości żydowskiej - przybierających również formę pogromów. Sytuacja środowiska lekarzy w ZSRR, w związku z „wykryciem” domniemanego spisku, stała się kłopotliwa. Ryzykowne stało się wykonywanie zawodu lekarza, w szczególności dla osób narodowości żydowskiej. MGB stosowały również represje i aresztowania (również wobec lekarzy nie-Żydów), często na skutek zadenuncjowania przez pacjentów. O absurdach, które rządziły w tym okresie środowiskiem medycznym oraz naukowym pisał w swoich klasycznych wspomnieniach patomorfolog Jakow Rapoport.
Incydenty te wywołały reakcję części organizacji międzynarodowych, w celach protestacyjnych do Moskwy udali się członkowie Światowej Rady Obrońców Pokoju - Paul Robeson oraz francuski fizyk i komunista Frédéric Joliot-Curie. Stalin jednak nie zgodził się na spotkanie. W proteście przeciwko antyżydowskim posunięciom w ZSRR, członkowie syjonistyczno-nacjonalistycznego podziemia podłożyli 9 lutego 1953 r. bombę pod ambasadę sowiecką w Tel Awiwie. W trzy dni później Kreml zerwał stosunki dyplomatyczne z Izraelem. Do ponownego ich nawiązania doszło w lipcu 1953, w cztery miesiące po śmierci Stalina. Sprawcy zamachu zostali skazani w Izraelu na kary więzienia, nie spowodowało to jednak w ZSRR osłabienia kampanii rozpętanej wokół „spisku lekarzy”.
Sprawa „spisku lekarzy” zakończyła się wraz z nagłą śmiercią Józefa Stalina w dniu 5 marca 1953 r. - zbiegiem okoliczności w dniu święta Purim - i nie została doprowadzona do końca. Aresztowani lekarze, którzy zdołali przeżyć, zostali zwolnieni. Na wolność wyszedł także były wiceminister spraw zagranicznych ZSRR Iwan Majski (zaufany człowiek Wiaczesława Mołotowa), aresztowany 19 lutego 1953 r. w związku ze „spiskiem lekarzy” (pod zarzutami działalności agenturalnej na rzecz wywiadu brytyjskiego) i skazany na 6 lat więzienia. Majski został zwolniony w 1956 roku, a w 1960 roku został rehabilitowany.

</doc>
<doc id="1093285" url="https://pl.wikipedia.org/wiki?curid=1093285" title="Abraham z Gamndui">
Abraham z Gamndui

Abraham z Gamndui – męczennik chrześcijański z Dolnego Egiptu.
Poniósł śmierć męczeńską wraz z innymi chrześcijanami Jakubem z Manug oraz Janem z Sammanud.
Kult.
Czczony wraz z towarzyszami 10 sierpnia w Kościele koptyjskim i 11 sierpnia w Ortodoksyjnym Kościele etiopskim Tewahedo.

</doc>
<doc id="1093289" url="https://pl.wikipedia.org/wiki?curid=1093289" title="Setaria">
Setaria



</doc>
<doc id="1093290" url="https://pl.wikipedia.org/wiki?curid=1093290" title="Setaria italica">
Setaria italica



</doc>
<doc id="1093297" url="https://pl.wikipedia.org/wiki?curid=1093297" title="Co z Polską?">
Co z Polską?

Co z Polską? – program publicystyczny emitowany od września do grudnia 2007 roku, dostępny w każdy czwartek o godzinie 22:00 (nie "na żywo", lecz w technologii VOD). Prowadzącym program był Tomasz Lis, producentami agencje Tribal DDB i Cut Cut, a partnerem internetowym portal gazeta.pl. Była to kontynuacja programu Co z tą Polską? nadawanego w telewizji Polsat.

</doc>
<doc id="1093300" url="https://pl.wikipedia.org/wiki?curid=1093300" title="68 Borodiński Pułk Piechoty">
68 Borodiński Pułk Piechoty

68 Borodiński Pułk Piechoty Imperatora Aleksandra III (ros. "68-й пехотный Бородинский Императора Александра III полк") – pułk piechoty okresu Imperium Rosyjskiego, sformowany 29 listopada 1796.
Święto pułkowe: 26 sierpnia. Dyslokacja w 1914: Włodzimierz Wołyński ("Владимир-Волынск").
Pułk wziął udział w działaniach zbrojnych epoki napoleońskiej, a także w działaniach zbrojnych okresu I wojny światowej.

</doc>
<doc id="1093320" url="https://pl.wikipedia.org/wiki?curid=1093320" title="Park Staromiejski">
Park Staromiejski



</doc>
<doc id="1093322" url="https://pl.wikipedia.org/wiki?curid=1093322" title="Antyszachy">
Antyszachy

Antyszachy (zwane również "Rozbójnikiem" lub "Wybijanką") – odmiana szachów, grana na tej samej szachownicy i tymi samymi bierkami co szachy klasyczne, ale z kilkoma podstawowymi różnicami w zasadach:
W zależności od innych zasad znane są 4 odmiany antyszachów.
Ta odmiana szachów jest wspierana przez firmę ChessBase, która w swoich produktach (np. program szachowy Shredder 10) umożliwia granie w tę odmianę szachów.
Tytuł "Antyszachy" nosi również książka Wiktora Korcznoja (wydana w Polsce w 1990 r.), w której autor opisał przygotowania i przebieg meczu o mistrzostwo świata z Anatolijem Karpowem w 1978 r. w Baguio.

</doc>
<doc id="1093323" url="https://pl.wikipedia.org/wiki?curid=1093323" title="OneRepublic">
OneRepublic

OneRepublic – amerykański pop-rockowy zespół muzyczny; wokalistą zespołu jest Ryan Tedder.
Kariera.
Powstanie zespołu.
W 1996 roku Ryan Tedder i Zach Filkins zaprzyjaźnili się podczas ostatniego roku nauki w "Colorado Springs Christian High School" w Colorado Springs. Podczas wspólnych rozmów o muzyce postanowili założyć zespół. Wraz z dwoma kolegami stworzyli rockową grupę o nazwie "This Beautiful Mess" (nazwa nawiązywała do drugiego, wielokrotnie nagradzanego albumu. Sixpence None the Richer). Wspólnie zagrali kilka koncertów. Po roku, kiedy Tedder i Fillkins skończyli szkołę, ich drogi rozeszły się. W 2002 roku Ryan Tedder i Zach Filkins ponownie założyli zespół o nazwie "Republic". Tedder, który już wtedy miał ugruntowaną pozycję jako autor tekstów i producent muzyczny przekonał Filkinsa, aby ten przeprowadził się do Los Angeles. Zespół podpisał kontrakt z Columbia Records. W ciągu dwóch i pół roku zespół nagrał swój debiutancki album. Kilka miesięcy przed jego wydaniem (z utworem „Sleep” jako debiutanckim singlem) zespół stracił kontrakt z Columbia Records. Wówczas grupa rozpoczęła działalność internetową na MySpace, gdzie od lata 2006 roku byli stale określani jako top wykonawcy. Zespół zwrócił uwagę kilku wytwórni muzycznych, w tym" Mosley Music Group" Timbalanda, z którą podpisał kontrakt. Po kilku zmianach, od 2007 roku, ostatecznie zespół tworzą: wokalista Ryan Tedder, gitarzysta Zach Filkins, basista i wiolonczelista Brent Kutzle, perkusista Eddie Fisher oraz gitarzysta Drew Brown. Grupa zmieniła także nazwę z "Republic" na "OneRepublic", aby uniknąć kontrowersji związanych z innymi zespołami o tej nazwie.
2007–2009: "Dreaming Out Loud".
Pierwszy singel zapowiadający album „Apologize” został wydany w 2007 roku. Kilka miesięcy później został wydany remiks tego utworu wykonany przez Timbalanda, którą ten zamieścił na swoim albumie "Shock Value". Remiks utworu zyskał ogromną popularność w Stanach Zjednoczonych i na całym świecie, stając się numerem jeden w szesnastu krajach świata, m.in. w Niemczech, Austrii, Szwecji, Nowej Zelandii czy Kanadzie. Za utwór zespół otrzymał wiele certyfikatów, m.in. czterokrotną platynę w USA i Australii, trzykrotną platynę w Szwajcarii, dwukrotną platynę w Niemczech, Danii i Szwecji. Utwór przyniósł zespołowi pierwszą nominację do nagrody Grammy za najlepsze popowe wykonanie w grupie/zespole.
Debiutancki album zespołu, zatytułowany "Dreaming Out Loud" został wydany 20 listopada 2007 roku i w USA zadebiutował na czternastej pozycji na liście "Billboard 200" sprzedając się w nakładzie 75 000 egzemplarzy w pierwszym tygodniu od premiery. Album odniósł duży sukces w wielu krajach świata uzyskując status platynowej płyty w Niemczech, Irlandii i Wielkiej Brytanii oraz status złotej w Stanach Zjednoczonych, Australii, Nowej Zelandii, Kanadzie czy Szwajcarii. Drugi singel z albumu, „Stop and Stare” wydany w marcu 2008 roku znalazł się w pierwszej dziesiątce oficjalnych notowań w ośmiu krajach na całym świecie, w tym na pozycji czwartej w Wielkiej Brytanii. W USA singel dotarł do dwunastego miejsca na "Billboard Hot 100" i pokrył się dwukrotną platyną. Kolejnym singlami promującymi album "Dreaming Out Loud" zostały piosenki „Say (All I Need)”, „Mercy” oraz „Come Home” z gościnnym udziałem Sary Bareilles, jednak nie zyskały one tak dużego sukcesu komercyjnego jak poprzedni single.
2009–2011: "Waking Up".
Drugi album studyjny zespołu zatytułowany "Waking Up" został wydany 17 listopada 2009 roku. W USA album dotarł do dwudziestego pierwszego miejsca na liście "Billboard 200" i uzyskał status złotej płyty, podobnie w Niemczech, a w Austrii pokrył się platyną. Pierwszy singel z płyty, „All the Right Moves” zadebiutował na osiemnastej pozycji na liście "Billboard Hot 100" i pokrył się dwukrotną platyną. Utwór znalazł się w pierwszej dziesiątce oficjalnych notowań w wielu krajach, m.in. w Szwajcarii, Irlandii, Belgii, Nowej Zelandii, Austrii. Podobny sukces odniósł drugi singel „Secrets”. Piosenka dotarła do pierwszej piątki na listach w Niemczech, Austrii, Polsce czy Luksemburgu, a w Niemczech pokryła się złotem. W USA singel zajął dwudzieste pierwsze miejsce na "Billboard Hot 100" i podobnie jak wcześniejszy singel pokrył się dwukrotną platyną. Utwór znalazł się również na ścieżce dźwiękowej niemieckiego filmu "Zweiohrküken" oraz amerykańskiego filmu fantasy "Uczeń czarnoksiężnika", a także został wykorzystany w serialach "", "Słodkie kłamstewka" i "Nikita". Trzeci singel z albumu, „Marchin On” największy sukces odniósł w Austrii i Niemczech, gdzie został wybrany do promocji Mistrzostw Świata w Piłce Nożnej 2010. Największy sukces z albumu "Waking Up" odniósł czwarty singel „Good Life”, wydany w listopadzie 2010 roku. W USA piosenka dotarła do miejsca ósmego na "Billboard Hot 100" i pokryła się trzykrotną platyną. Utwór dotarł również do pierwszej dziesiątki oficjalnych notowań w Kanadzie, Austrii czy Belgii. Piosenka zyskała jeszcze większą popularność przez wykorzystanie jej w mediach. Utwór wykorzystano w filmach "Jedz, módl się, kochaj", "Jeden dzień" i serialach takich jak: "Plotkara", "Pogoda na miłość" czy "90210", a także w reklamach Disneya i Hondy.
W 2009 roku zespół wystąpił gościnnie na drugim albumie Leony Lewis zatytułowanym "Echo" śpiewając wspólnie z artystką utwór „Lost Then Found”. W czerwcu 2010 roku zespół wystąpił jako support podczas trasy koncertowej Pink zatytułowanej Funhouse Summer Carnival Tour oraz kilku koncertów zespołu Bon Jovi, a także pod koniec roku 2010 podczas trasy koncertowej Maroon 5. 21 listopada 2011 roku zespół wydał swój pierwszy świąteczny singel „Christmas Without You”. Zespół zaprezentował utwór na żywo 1 grudnia 2011 roku podczas uroczystości "National Christmas Tree Lighting 2011".
2012–2015: "Native".
Pierwszy singel zapowiadający album "Native" zatytułowany „Feel Again” został wydany 27 sierpnia 2012 roku. Utwór był częścią kampanii "Every Beat Matters" organizowanej przez "Save the Children". W USA singel zadebiutował na sześćdziesiątym pierwszym miejscu na liście "Billboard Hot 100" ostatecznie docierając do trzydziestej drugiej pozycji i pokrył się złotem. 8 stycznia 2013 roku został wydany pierwszy globalny singel „If I Lose Myself” zapowiadający nowy album. Utwór okazał się sukcesem w Austrii, Niemczech, Polsce, Słowacji, Szwecji i Szwajcarii, gdzie dotarł do pierwszej dziesiątki oficjalnych notowań. W USA singel znalazł się na siedemdziesiątej czwartej pozycji na "Billboard Hot 100". Po kilku miesiącach ukazał się remiks utworu wykonany przez szwedzkiego DJ’a Alesso. Remiks zyskał duży sukces w Szwecji docierając do czwartej pozycji na liście "Sverigetopplistan" i pokrywając się podwójną platyną. 22 marca 2013 roku ukazał się album "Native". Płyta zadebiutowała na czwartym miejscu listy "Billboard 200" sprzedając się w nakładzie 60 000 egzemplarzy w pierwszym tygodniu premiery. Album znalazł się w pierwszej piątce w notowaniach w krajach niemieckojęzycznych, a w Australii, Austrii, Kanadzie i Stanach Zjednoczonych pokrył się platyną. 2 kwietnia 2013 roku zespół wyruszył w trasę koncertową promującą album, "The Native Tour". Trasa obejmowała Europę, Amerykę Północną, Azję, Australię i Nową Zelandię i zakończyła się w marcu 2014 roku.
14 czerwca 2013 roku ukazał się trzeci singel „Counting Stars”, który odniósł największy sukces z albumu i okazał się największym sukcesem zespołu w ciągu ostatnich lat. Utwór dotarł do pierwszej piątki w oficjalnych notowaniach w ponad dwudziestu krajach świata, m.in. Austrii, Niemczech, Polsce, Hiszpanii, Nowej Zelandii, Australii, Kanadzie czy Meksyku, a także stał się numerem jeden w Wielkiej Brytanii, co daje najwyższą pozycję singla zespołu w tamtym kraju. Utwór dotarł do miejsca drugiego na "Billboard Hot 100", powtarzając sukces pierwszego singla zespołu „Apologize”. Singel pokrył się diamentem w Kanadzie i USA, sześciokrotną platyną w Australii, trzykrotną platyną we Włoszech i w Wielkiej Brytanii. Czwarty singel „Something I Need” wydany został w sierpniu i odniósł sukces w Polsce, Nowej Zelandii, Austrii i Australii. Singel pokrył się potrójną platyną w Australii i platyną w Nowej Zelandii. 14 kwietnia 2014 roku zespół wydał reedycję albumu "Native" promowaną singlem „Love Runs Out”. Utwór dotarł do piętnastego miejsca na "Billboard Hot 100" w USA, a także zajął wysokie pozycje na oficjalnych listach w Niemczech, Austrii, Szwajcarii, Kanadzie i Wielkiej Brytanii. Singel pokrył się platyną w Kanadzie, we Włoszech oraz złotem w Australii, w Niemczech i Szwajcarii. Pod koniec maja 2014 roku zespół wyruszył w kolejną część trasy koncertowej, "Native Summer Tour" promującą album, która zakończyła się we wrześniu tego samego roku.
W lipcu 2014 roku zespół nagrał swoją pierwszą piosenkę soundtrack zatytułowaną „Ordinary Human”. Piosenka promuje film „Dawca pamięci”, którego światowa premiera odbyła się 15 sierpnia 2014 roku. Utwór znalazł się na ścieżce dźwiękowej "", podobnie jak następny singel zespołu „I Lived”. Oficjalnie singel „I Lived” został wydany 25 września 2014 roku. Utwór dotarł do trzydziestego drugiego miejsca na "Billboard Hot 100". Singel osiągnął duży sukces we Włoszech, gdzie dotarł do osiemnastego miejsca tamtejszego notowania i pokrył się platyną. W październiku i w listopadzie 2014 roku zespół koncertował w Europie w ramach trasy "Native World Tour". W grudniu zespół wystąpił podczas serii koncertów "Jingle Ball". W 2014 roku zespół OneRepublic znalazł się na pozycji piątej w podsumowaniu rocznym amerykańskiego rankingu "Hot 100 Artists".
2016–2018: "Oh My My" i inne projekty muzyczne.
Od 2014 roku zespół pracował nad czwartym albumem studyjnym. W maju 2016 roku wokalista zespołu, Ryan Tedder poinformował, że singel zapowiadający płytę będzie nosił tytuł „Wherever I Go”. Utwór został wydany 13 maja w formacie digital download, natomiast 24 maja został przesłany do radia. Zespół zaprezentował singel po raz pierwszy 17 maja 2016 roku podczas jednego z odcinków amerykańskiego programu The Voice. Oficjalny teledysk do utworu ukazał się 18 maja 2016 roku. Utwór dotarł do 55 pozycji amerykańskiego notowania "Billboard Hot 100", a we Włoszech i Szwecji pokrył się platyną, w Kanadzie złotem, w Wielkiej Brytanii srebrem. 12 sierpnia 2016 roku został wydany kolejny singel zapowiadający płytę zespołu zatytułowany „Kids”. 25 sierpnia zespół zapowiedział, że nowy album będzie zatytułowany "Oh My My" i ukaże się 7 października. 8 września udostępniono singel promocyjny „Future Looks Good”. 21 września zespół wystąpił podczas "Apple Music Festival", gdzie zagrał swoje najpopularniejsze utwory oraz wykonał premierowo jeden z utworów z nowej płyty – „Let’s Hurt Tonight” i singel promocyjny „Future Looks Good”. 7 października ukazał się album "Oh My My". Płyta zadebiutowała na trzecim miejscu listy "Billboard 200". W listopadzie 2016 roku zespół ogłosił, że jeden z utworów z ich nowego albumu, „Let’s Hurt Tonight” będzie promował film "Ukryte piękno", którego premiera zaplanowana została na 16 grudnia 2016 roku. 6 listopada zespół wykonał utwór podczas gali "MTV Europe Music Awards", natomiast 6 grudnia w programie "The Voice". Tego samego dnia zaprezentowano teledysk do utworu.
W kwietniu 2017 roku wokalista zespołu, Ryan Tedder opublikował na oficjalnym koncie Facebooka list, w którym napisał, iź zespół zamierza wydać kolejne piosenki, lecz nie będą to single ani zapowiedzi następnego albumu. W maju ukazał się pierwszy z utworów – „No Vacancy”, w czerwcu piosenka „Truth to Power” promująca film "Niewygodna prawda 2", natomiast w lipcu grupa zaprezentowała utwór nagrany wspólnie z norweskim trio SeeB – „Rich Love”.
W lipcu 2017 roku zespół wyruszył w trasę koncertową "2017 Honda Civic Tour", która trwała do września 2017 roku i obejmowała występy w Stanach Zjednoczonych, w Kanadzie oraz w Azji. Latem 2018 roku grupa zagrała kilka koncertów w ramach trasy koncertowej zespołu Zac Brown Band. W maju 2018 roku zespół nagrał utwór „Start Again” w duecie z norweskim raperem Logic. Piosenka znalazła się na ścieżce dźwiękowej do drugiego sezonu serialu "Trzynaście powodów". Miesiąc później ukazała się wersja utworu nagrana z włoskim raperem Vegas Jonesem. 26 czerwca 2018 roku ukazał się kolejny utwór zespołu, „Connection”. W listopadzie tego samego roku grupa nagrała swoją wersję piosenki „White Christmas”, która została wykorzystana w kampanii reklamowej marki Jeep. 15 grudnia na Netflixie został opublikowany film dokumentalny z udziałem OneRepublic w ramach sesji „Once in a Lifetime”. Dokument zawiera ekskluzywny wywiad z członkami zespołu, występy na żywo zarejestrowane podczas koncertów zespołu, wersje studyjne największych przebojów grupy oraz premierowe wykonanie utworu „Wanted”.
2019–2022 "Human".
17 maja 2019 roku ukazał się singel „Rescue Me” zapowiadający piąty album studyjny grupy. Tego samego dnia ukazał się teledysk do utworu. Singel pokrył się podwójną platyną w Australii, i platyną w kilku krajach świata, m.in. w USA, Włoszech, a także w Polsce. 11 sierpnia zespół wystąpił podczas gali Teen Choice Awards 2019 wykonując utwory „Rescue Me” oraz „Counting Stars”. 26 i 27 sierpnia roku zespół, w towarzystwie orkiestry Colorado Symphony zagrał koncerty w Red Rocks Amphitheatre w Kolorado. Podczas koncertu zespół wykonał kolejny singel zapowiadający nadchodzący album, „Wanted” oraz przedpremierowo utwór „Somebody to Love”, który został wybrany jako singel podczas finałowego odcinka programu "Songland" wyemitowanego 11 września przez stację NBC. 6 września oficjalnie został wydany singel „Wanted”. Otrzymał on status złotej płyty w Australii. W teledysku do tego utworu można zobaczyć występ taneczny wokalisty zespołu. 13 marca 2020 roku ukazał się kolejny singel „Didn’t I”. Tego samego dnia zespół ogłosił, że album zatytułowany "Human" zostanie wydany 8 maja 2020 roku. W związku z sytuacją epidemiczną na świecie zespół odwołał wiele zaplanowanych koncertów, m.in. we Włoszech czy Francji. Od 18 marca Ryan Tedder, wokalista zespołu oraz wiolonczelista, Brent Kutzle przebywając na dobrowolnej kwarantannie regularnie organizowali akustyczne koncerty za pośrednictwem swojego konta na Instagramie, tym samym zachęcając do pozostania w domu. 20 marca zespół przyłączył się do akcji "Together at Home" organizowanej przez Global Citizen Festival oraz Światową Organizację Zdrowia, w ramach której zagrał koncert. Podczas koncertów Ryan zapowiedział wydanie utworu „Better Days”, który powstał w oparciu o obecne wydarzenia. Zespół wykonał utwór przedpremierowo podczas koncertu "Dive Bar Tour Home Edition" organizowanego przez Bud Light za pośrednictwem Facebooka. Utwór „Better Days” oficjalnie został wydany 25 marca 2020 roku. Kilka miesięcy później ukazały się wersje utworu nagrane wspólnie z argentyńskim raperem Khea. następnie z włoskim zespołem Negramaro. We Włoszech singel pokrył się platyną. 8 kwietnia zespół ogłosił, że z powodu pandemii COVID-19 premiera piątego albumu studyjnego została przesunięta. 12 kwietnia 2020 zespół ze swojego studia w Los Angeles zagrał krótki koncert dla słuchaczy radia RMF FM w ramach akcji "#Koncerty z dużego pokoju". 15 maja 2020 roku został wydany singel Kygo „Lose Somebody” z gościnnym udziałem zespołu. Utwór okazał się dużym sukcesem w Norwegii czy w Kanadzie, zdobywając tam status podwójnie platynowej płyty. W Polsce singel pokrył się złotem. 25 września zespół wydał singel „Wild Life” promujący film Disneya „Clouds”. Oba single. „Lose Somebody” i „Wild Life” znalazły się później na edycji deluxe albumu "Human".
5 maja 2021 roku został wydany kolejny singiel zapowiadający piąty album grupy, „Run”. Singel osiągnął wysokie pozycje na światowych listach przebojów, także w Polsce zajmując 7. pozycję w notowaniu AirPlay – Top. 27 sierpnia ukazał się album "Human", który szybko zdobył status złotej płyty w Szwajcarii. Kolejny singel z albumu – „Someday” został wydany w dzień premiery krążka. 27 października grupa zagrała koncert "One Night in Malibu", który był transmitowany na żywo. 10 listopada ukazał się singel „Sunshine”, a 31 grudnia minialbum "Sunshine. The EP" zawierający remiksy utworu. Utwór „Sunshine” został wykorzystany w filmie "Clifford. Wielki czerwony pies". 4 lutego 2022 grupa wydała swój pierwszy album koncertowy zatytułowany "One Night in Malibu", będący zapisem koncertu o tym samym tytule. Na albumie znalazły się piosenki z płyty "Human", a także największe przeboje zespołu.
25 lutego 2022 ukazał się singel „West Coast” wraz z teledyskiem. Zespół ogłosił także trasę koncertową po Ameryce Północnej „Never Ending Summer Tour”, która trwała od 8 lipca do 4. września 2022 roku. Grupa odwiedziła 40 miast wraz z zespołem Needtobreathe, który był supportem. 29 marca ukazał się duet OneRepublic z amerykańskim DJ-em Gryffin zatytułowany „You Were Loved”. 19 kwietnia zespół wyruszył w trasę koncertową po Europie, która miała się odbyć kolejno w 2020 i 2021 roku, jednak z powodu pandemii była przesuwana. W ramach europejskiej trasy zespół odwiedził także Polskę. 13 maja ukazał się singel „I Ain’t Worried” będący częścią ścieżki dźwiękowej do filmu "". Piosenka znalazła się w Top 10 w Nowej Zelandii, Australii, Wielkiej Brytanii, Irlandii, Holandii, Polsce, Szwajcarii, na Węgrzech, w Malezji, Singapurze i Tajwanie.
Skład zespołu.
Obecny skład zespołu
Byli członkowie zespołu
Dyskografia.
Albumy studyjne
Trasy koncertowe.
Występy w Polsce

</doc>
<doc id="1093328" url="https://pl.wikipedia.org/wiki?curid=1093328" title="Flores da Cunha">
Flores da Cunha

Flores da Cunha – miasto w południowej Brazylii, w stanie Rio Grande do Sul, leżące w regionie Serra Gaúcha. W 2006 roku liczba mieszkańców wynosiła 28 195. Zajmuje powierzchnię 272,662 km², założone 18 maja 1924 roku.
Największy producent winogron w stanie Rio Grande do Sul.
Linki zewnętrzne.
https://web.archive.org/web/20070929103712/http://floresdacunha.com.br/

</doc>
<doc id="1093337" url="https://pl.wikipedia.org/wiki?curid=1093337" title="Jan Drohojowski (kasztelan sanocki)">
Jan Drohojowski (kasztelan sanocki)

Jan Drohojowski z Drohojowa herbu Korczak (zm. w 1601 roku) – marszałek Trybunału Głównego Koronnego w 1589 roku, sekretarz królewski.
Był synem Stanisława Drohojowskiego, krzewiciela kalwinizmu, i Urszuli Gucci. Ożenił się z Anną Bal, córką Matjasa Bala (zm. ok. 1575) kalwina. Miał córkę Annę, która wyszła za mąż za wdowca Hieronima Dębskiego - podstolego krakowskiego. Miał też trzech synów; Macieja Stanisława Drohojowskiego i dwóch Janów Parysów Drohojowskich.
Mimo że stryjem był Jan Drohojowski (biskup włocławski) (ok. 1505-1557). Jan zakłada zbory kalwińskie. Od 1579 jest sekretarzem królewskim, następnie występuje jako kasztelan sanocki w 1588 r., i prowizor ewangelicki w 1599 r. Podpisał synod włodzisławski w 1589 r. W 1589 roku był sygnatariuszem ratyfikacji traktatu bytomsko-będzińskiego na sejmie pacyfikacyjnym.
Jako ewangelik był wybrany prowizorem przez protestancko-prawosławną konfederację wileńską w 1599 roku. 
Zmarł przed 21 sierpnia 1601 r. Aż do śmierci pozostał gorliwym wyznawcą kalwinizmu.

</doc>
<doc id="1093338" url="https://pl.wikipedia.org/wiki?curid=1093338" title="Inea">
Inea

INEA – spółka z ograniczoną odpowiedzialnością, operator telewizji kablowej oferujący usługi telekomunikacyjne mieszkańcom Wielkopolski. Ofertę operatora stanowi telewizja cyfrowa (SD i HD) oraz analogowa, stacjonarny i mobilny dostęp do Internetu, telefonia stacjonarna oraz telefonia komórkowa (od 18 stycznia 2010 roku).
Sieć kablowa Inea jest obecna w Poznaniu i aglomeracji poznańskiej oraz m.in. we Wrześni, Koninie, Kole, Turku, Słupcy, Grodzisku Wielkopolskim, Wolsztynie, Swarzędzu, Śremie, Kórniku, Murowanej Goślinie, Nowym Tomyślu i Gnieźnie i Kaliszu.
Telewizja cyfrowa w sieci INEA jest kodowana systemem Conax.
Od 2007 INEA jest głównym sponsorem koszykarek AZS Poznań, które występują pod nazwą "Inea AZS Poznań". W czerwcu 2013 spółka INEA została sponsorem tytularnym Stadionu Miejskiego w Poznaniu przy ulicy Bułgarskiej, na którym swoje mecze rozgrywa Lech Poznań. Na mocy zawartej umowy obiekt nosił nazwę "INEA Stadion" przez okres 5 lat.
Historia.
Spółka INEA sp. z o.o. (dawna nazwa: Telewizja Kablowa Poznań S.A.) początkowo obejmowała swoim zasięgiem tylko rejon Podwala, Zawad, Ostrowa Tumskiego w Poznaniu oraz sieci w Słupcy oraz Koninie. W wyniku konsolidacji operatorów telekomunikacyjnych na rynku wielkopolskim wchłonęła PUT KOMA S.A., Internet Cable Provider Sp. z o.o. oraz RTK ELSAT Sp. z o.o.. Zanim do tego doszło powstała marka INEA Multimedialna Sieć Kablowa skupiająca kilku operatorów lokalnych. Do dzisiaj z INEA współpracują operatorzy telewizji kablowej: Antech S.C., City – Net Sp. z o.o. (50% udziałów INEA sp. z o.o.), Prosat S.C., Satpol S.C. i inni.
30 kwietnia 2010 INEA S.A uruchomiła pierwsze komercyjne punkty dostępowe WiMAX (w Poznaniu, Koninie, Gnieźnie, Lesznie i Grodzisku Wielkopolskim a następnie w Śremie, Wrześni, Luboniu, Wolsztynie, Kaliszu, Tarnowie Podgórnym, Kościanie, Turku i Wągrowiec okolicach Swarzędza, Koła i Słupcy), za pośrednictwem których świadczy usługi Internetu bezprzewodowego oraz telefonii stacjonarnej. W kwietniu spółka poinformowała, iż jako pierwsza w Wielkopolsce wdraża sieci budowane w oparciu o światłowody do mieszkań (FTTH) przy wykorzystaniu technologii GPON.
20 września 2010 INEA S.A wprowadziła dla swoich abonentów usługi w standardzie DOCSIS 3.0 zapewniając przepustowości łączy do 250 Mb/s. Sieć udostępnia też swoim abonentom usługę VoD. 4 kwietnia 2012 roku do oferty dodano kolejne programy w jakości cyfrowej HD oraz SD. Spółka oferuje łącznie 207 kanałów cyfrowych z czego 83 stanowią stacje nadawane w wysokiej rozdzielczości HD.INEA S.A jest obecnie 4. w kraju operatorem pod względem liczby abonentów usług telewizyjnych według rankingu PIKE.
1 stycznia 2013 INEA S.A. przejęła firmę Telefony Opalenickie S.A. Inea zyskała klientów w Opalenicy i miejscowościach ościennych. świadczona tam usługa jest prowadzona tzw. parą miedzianą czyli zwykłym kablem telefonicznym. INEA regularnie prowadzi modernizacje na tym rejonie zastępując kable telefoniczne światłowodami bądź podwyższając przepustowość łącza. We wrześniu 2013 INEA na obszarze byłych Telefonów Opalenickich zaczęła świadczyć usługi w technologii VDSL na wybranym terenie oferując dostęp do telefonu, internetu oraz telewizji.
1 stycznia 2014 INEA S.A przejęła spółkę Tesat Sp. z o.o. przejmując w ten sposób wszystkich klientów firmy Tesat na rejonie poznańskiego Dębca i Wildy oraz Kamionek, Kórnika, Lubonia.
1 września 2014 INEA S.A połączyła się z Inotel S.A. Inotel w 2012 stał się własnością INEA S.A. W marcu 2015 została ujednolicona oferta telewizyjna INEA i Inotel. W październiku 2018 roku uruchomiono usługę Internetu światłowodowego o prędkości 10 Gb/s.

</doc>
<doc id="1093346" url="https://pl.wikipedia.org/wiki?curid=1093346" title="Madina do Boé">
Madina do Boé

 
Madina do Boé jest miejscowością położoną w południowo-wschodniej części Gwinei Bissau, w regionie Gabú. Miasto to pełniło funkcję stolicy od 24 września 1973 do 10 września 1974 r. Od tego czasu stolicą Gwinei-Bissau stało się Bissau.
Gospodarka.
Region jest uważany za najbiedniejszą część kraju. Rolnictwo, a zwłaszcza hodowla inwentarza żywego (bydło, kozy), a także połowy w rzekach są zasadniczo samowystarczalną gospodarką w tym sektorze.
Po odkryciu złóż boksytu w sektorze Boé rząd Gwinei Bissau zawarł w 2007 roku umowę government ze spółką górniczą z Angoli na budowę kopalni boksytu o rocznej zdolności produkcyjnej 3 mln ton. Jednak jej postanowienia nie zostały nadal wdrożone w życie z powodu kryzysów wewnętrznych w Gwinei Bissau i wymagających z tego powodu renegocjacji. Nowy rząd Gwinei Bissau uznaje pierwotny traktat za niesprawiedliwy, ponieważ jedynie 10% dochodów miałoby trafiać do skarby państwa Gwinei Bissau, a 90% do firmy angolskiej. Budowa doku załadunkowego na Bubie, przez którą boksyt powinien być wysyłany, nie została jeszcze ukończona zgodnie z wytycznymi zawartymi w umowie.
Dojazd do Madina do Boé jest utrudniony ze względu na jakość dróg. Główna droga do oddalonej o 33 km regionalnej stolicy Gabú jest zbudowana z gliny, która na ogół nie jest przejezdna w porze deszczowej od maja do października
Sektor nie posiada lotniska.
Sektor Madina do Boé.
Madina do Boé jest stolicą sektora składającego się łącznie z 83 wiosek, wiele z nich to małe osady plemienne (Tabancas), na czele których stoi wódź lub tzw. król społeczności. Do największych wsi w sektorze należą:

</doc>
<doc id="1093347" url="https://pl.wikipedia.org/wiki?curid=1093347" title="Mindbender">
Mindbender

Mindbender – nieistniejąca już kolejka górska otwarta w 1985 roku w parku rozrywki Galaxyland w Edmonton w Kanadzie. Działała do 30 stycznia 2023 roku.
Była to największa kolejka zbudowana w całości w zamkniętym pomieszczeniu. Głównymi elementami były trzy pętle i kilka prawoskrętnych spiral. Pojedynczy pociąg złożony z trzech wagonów mieścił 12 pasażerów, przy czym pasażerowie w ostatnim wagonie siedzieli tyłem do kierunku jazdy. Przeciążenie maksymalne wynosiło od 5,2 do 5,6 g.
Wypadek z 14 czerwca 1986 roku.
14 czerwca 1986 roku doszło do poważnego wypadku, w którym zginęły 3 osoby. Obluzowanie się śrub dokręcających koła ostatniego wagonu spowodowało znaczne wibracje podwozia pociągu. W wyniku nadmiernej utraty prędkości nie był on w stanie pokonać trzeciej pętli i zjechał z niej tyłem. W tym momencie doszło do całkowitego wykolejenia się pociągu, wskutek czego uderzył on tylnym wagonem w podporę jednej z pętli. Po wypadku zainstalowano dodatkową liczbę kół w pociągu, zredukowano liczbę wagonów z 4 (16 miejsc) do 3 (12 miejsc) i wprowadzono dodatkowe zabezpieczenia pasażerów przed wypadnięciem z pociągu.

</doc>
<doc id="1093350" url="https://pl.wikipedia.org/wiki?curid=1093350" title="Madina do Boe">
Madina do Boe



</doc>
<doc id="1093353" url="https://pl.wikipedia.org/wiki?curid=1093353" title="Godło Anguilli">
Godło Anguilli



</doc>
<doc id="1093355" url="https://pl.wikipedia.org/wiki?curid=1093355" title="Godło Bermudów">
Godło Bermudów



</doc>
<doc id="1093356" url="https://pl.wikipedia.org/wiki?curid=1093356" title="Skały Kawalerskie">
Skały Kawalerskie

Skały Kawalerskie – grupa skał wapiennych w Ojcowskim Parku Narodowym. Znajdują się na wschodnim zboczu Doliny Prądnika, obok wylotu wąwozu Wrześnik. Powstały w wyniku działalności wody. Są to strome skały o pionowych ścianach wznoszące się ponad płaskim i trawiastym dnem doliny. Nie wolno uprawiać na nich wspinaczki skałkowej. Naprzeciwko nich znajdują się Panieńskie Skały, a w środku samotna Igła Deotymy. Nazwę "Skały Kawalerskie" nadano, jak mówią mieszkańcy doliny, aby Pannom nie było smutno.

</doc>
<doc id="1093357" url="https://pl.wikipedia.org/wiki?curid=1093357" title="Greg Wells">
Greg Wells

Greg Wells – producent muzyczny, specjalizujący się w miksowaniu utworów i pisaniu tekstów.
Pracował przy płytach muzyków takich jak: Mika – "Grace Kelly", Timbaland – "Timbaland Presents: Shock Value", Otep – "House of Secrets", Rufus Wainwright – "Across the Universe". 
Wells ma na swoim koncie ponad 50 milionów wydanych albumów oraz sponsoring takich zespołów jak: Louise Goffin, Mika, Otep, The Deftones, Pink, Emm Gryner, Timbaland &amp; OneRepublic, Rufus Wainwright, The Pipettes, Natasha Bedingfield, Pussycat Dolls, Team Sleep, Jewel, Belinda Peregrin, Michelle Branch, Jesse McCartney, Sarah Bettens, The Veronicas, Hilary Duff, Alex Parks, Paris Hilton i Natalia Lesz.
Pracuje w prywatnym studio Rocket Carousel Studio w Los Angeles. Często współpracuje z Mattem Chamberlainem jako perkusistą, autorką tekstów Karą DioGuardi i koordynatorem manipulacji dźwiękowych Paulem Buckmasterem.

</doc>
<doc id="1093359" url="https://pl.wikipedia.org/wiki?curid=1093359" title="Nikoła Georgiew">
Nikoła Georgiew

Nikoła Georgijew (, ur. 24 listopada 1937 w Kazanłyk, zm. 23 września 2019 w Sofii) – bułgarski filolog, krytyk literacki, kulturolog, folklorysta, publicysta; profesor. 
Życiorys.
Ukończył filologię bułgarską na Uniwersytecie Sofijskim. Autor szeregu publikacji, poświęconych teorii literatury.

</doc>
<doc id="1093361" url="https://pl.wikipedia.org/wiki?curid=1093361" title="Jazzstep">
Jazzstep

Jazzstep (określany także jako jazzy jungle lub jazz'n'bass) to gatunek muzyki drum and bass powstały około 1995 roku. Jest połączeniem elementów charakterystycznych dla drum and bass (tempo, perkusja) z elementami muzyki jazz. Muzyka z gatunku często zawiera naturalne, nieprzetworzone elektronicznie dźwięki. 
Jednym z przedstawicieli jest zespół De-Phazz.

</doc>
<doc id="1093366" url="https://pl.wikipedia.org/wiki?curid=1093366" title="Jan Kupiec">
Jan Kupiec

Jan Kupiec (ur. 15 kwietnia 1841 w Bielsku, zm. 11 grudnia 1909 w Łące) – polski poeta i działacz oświatowy i polityczny.
Rodzina.
Urodził się w Bielsku. Jego ojciec Jakub Kupiec był komornikiem pochodzącym ze wsi Łąka koło Pszczyny, do której Jan przybył w 1842 r. po śmierci matki. Wychowywała go ciotka Gruszkowa, którą uważał za swoją matkę, toteż często podpisywał się jako Jan Gruszka. W 1867 r. ożenił się z Katarzyną Jarczok. Przeżył w małżeństwie 42 lata, miał dziewięcioro dzieci.
Życiorys.
Do szkoły podstawowej uczęszczał w Łące, w której nauczycielem i kierownikiem był Kajetan Jarosz. Polubił on swojego pilnego i zdolnego ucznia, który później stał się jego przyjacielem. W 1856 r. zaczął zbierać pieśni. Zajęcie to przysposobiło go do zawodu śpiewaka kościelnego i przerwane zostało z chwilą powołania go do wojska w 1861 r. Przez 3 lata był gwardzistą w berlinie. W 1866 brał udział w wojnie prusko-austriackiej oraz prusko-francuskiej w latach 1870-1871, z której pozostawił obszerny notatnik.
Początkowo związał się z niemiecką katolicką partią Centrum. Śląsk był w tym okresie areną zainteresowań i penetracji działaczy polskich z poznańskiego,głównie Józefa Chociszewskiego. Kupiec zaczął prenumerować polskie czasopisma zwłaszcza „Przyjaciele ludu" i „Pielgrzymka".
Lata siedemdziesiąte były bardzo aktywne w jego życiu. Nawiązał kontakt z Chociszewskim, sprowadzał książki, prenumerował czasopisma, a później także pisał do nich artykuły. W okresie 1876-1879 brał udział w pracach komitetów, których zadaniem było niesienie pomocy głodującym na Śląsku. Ściśle współpracował z miejscowym proboszczem ks. A. Philippim. Współpraca ta zaczęła się psuć w 1895 r. zmieniając się w ostry antagonizm. Antagonizm ten ks. Jan Kudera (biograf J. Kupca) wyjaśnił w następujący sposób:„...właściwą przyczyną walki pomiędzy Kupcem i ks. Philippim była polityka, odmienny punkt patrzenia na rolę Polski w historii świata, a szczególnie ludu górnośląskiego w historii Polski". Kupiec związał się z obozem narodowo demokratycznym Wojciecha Korfantego
Na początku XX wieku poeta ciężko zachorował. Zmarł 11 grudnia 1909 r. Jego pogrzeb był manifestacją miejscowej ludności, a ks. Philippi pożegnał Kupca jako dobrego, zacnego i pobożnego człowieka. Życie Jana Kupca koncentrowało się głównie wokół działalności oświatowej i pisarskiej.
Twórczość.
Publikował pod pseudonimami "Topór", "Topór z pszczyńskich lasów" oraz "Janek znad Wisły". Ze względu na jego zainteresowanie śląskim folklorem nazywano go również "chłopskim Kolbergiem". Ważniejsze utwory:

</doc>
<doc id="1093367" url="https://pl.wikipedia.org/wiki?curid=1093367" title="Milusiaki">
Milusiaki

Milusiaki (it. Cuccioli, ang. Pet Pals, 2002), serial animowany produkcji włoskiej z 2002, emitowany od 15 września 2007 w paśmie Dobranocki w TV Polonia.
Wersja polska.
Wersja polska: Studio Publishing
Producent: Jerzy Jacek Tomczak
Reżyseria: Tomasz Grochoczyński
Dialogi: Berenika Wyrobek
Dźwięk i montaż: Jacek Kacperek
Kierownictwo produkcji: Mira Ornatowska
Udział wzięli:
i inni
Tekst piosenki: Marta Kacperek
Śpiewał: Adam Krylik

</doc>
<doc id="1093378" url="https://pl.wikipedia.org/wiki?curid=1093378" title="Czynnik uwalniający">
Czynnik uwalniający

Czynnik uwalniający (RF) – niewielkie białko biorące udział w terminacji translacji, którego rola polega na uwolnieniu z rybosomu białka powstałego na etapie elongacji translacji. Skrócona nazwa pochodzi od angielskiego terminu Release Factor. 
Czynniki uwalniające (białka RF) dzielą się na:

</doc>
<doc id="1093379" url="https://pl.wikipedia.org/wiki?curid=1093379" title="Gmina Jablonka">
Gmina Jablonka



</doc>
<doc id="1093383" url="https://pl.wikipedia.org/wiki?curid=1093383" title="Fiodor Truchin">
Fiodor Truchin

Fiodor Iwanowicz Truchin, ros. Фёдор Иванови Трухин (ur. w Kostromie, zm. 1 sierpnia 1946 w Moskwie) – generał major Armii Czerwonej, szef sztabu Sił Zbrojnych Komitetu Wyzwolenia Narodów Rosji i dowódca 2 Dywizji Sił Zbrojnych KONR podczas II wojny światowej
W 1914 r. ukończył gimnazjum, a następnie kursy prawne na uniwersytecie w Moskwie. Od 1916 r. służył w 181 Pułku Strzeleckim armii carskiej, brał udział w I wojnie światowej. W 1918 r. wstąpił do Armii Czerwonej, uczestniczył w wojnie domowej. W 1925 r. przeszedł oficerskie kursy kawaleryjskie. Został szefem sztabu 45, a następnie 7 Dywizji Strzeleckiej. Od 1928 r. był szefem sztabu korpusu piechoty w Saratowie. W latach 1932-1936 sprawował funkcję szefa katedry metodyki w Akademii Wojskowej im. Michaiła Frunzego. W 1939 r. ukończył Akademię Sztabu Generalnego, po czym sprawował tam funkcję starszego instruktora. W 1940 r. awansował do stopnia generała majora. W styczniu 1941 r. został zastępcą szefa sztabu i jednocześnie szefem oddziału operacyjnego Bałtyckiego Okręgu Wojskowego.
29 czerwca 1941 r., zaledwie kilka dni po napadzie Niemiec na ZSRR, został ranny i dostał się do niewoli niemieckiej. W tym samym roku podjął kolaborację z Niemcami. We wrześniu wstąpił do Narodowego Związku Pracujących (NTS). W marcu 1943 r. zaczął współpracować z gen. Andriejem Własowem jako oficjalny przedstawiciel NTS. Wszedł do sztabu Rosyjskiej Armii Wyzwoleńczej (ROA). Prowadził kursy propagandowe dla Rosjan współpracujących z Niemcami. Rozkazem gen. A. Własowa został mianowany generałem majorem z prawem noszenia na mundurze odznak ROA. W październiku 1944 r. współtworzył w Berlinie Komitet Wyzwolenia Narodów Rosji (KONR), w ramach którego objął funkcję szefa sztabu Sił Zbrojnych KONR. Od kwietnia 1945 r. dowodził 2 Dywizją Sił Zbrojnych KONR. Jednocześnie 28 kwietnia został mianowany przez SS generałem-inspektorem „wschodnich wojsk”. 7 maja w rejonie czeskiej miejscowości Pribram został schwytany przez czechosłowackich partyzantów komunistycznych i wkrótce przekazany Sowietom. Po słynnym procesie moskiewskim przywódców KONR został skazany na karę śmierci, wykonaną przez powieszenie 1 sierpnia 1946 r.

</doc>
<doc id="1093386" url="https://pl.wikipedia.org/wiki?curid=1093386" title="DJ Spooky">
DJ Spooky

Paul David Miller - znany jako DJ Spooky lub That Subliminal Kid. Urodzony w 1970 roku w Waszyngtonie DJ i muzyk związany z nowojorską sceną eksperymentalną. Uważany za pioniera muzyki illbient. Tworzy też w innych stylistykach (dub, jungle, jazz, techno, abstract hip-hop, ambient). Założyciel "Soundlab Collective".
Miller jest absolwentem filologii francuskiej, filozofii oraz studiów kompozytorskich, a obecnie wykłada w szwajcarskiej European Graduate School. Jest autorem książki „Rhythm Science” oraz redaktorem antologii „Sound Unbound” z 2008 roku dotyczącej samplowania kultury w mediach cyfrowych. (Do jej powstania przyczynili się między innymi Steve Reich, Brian Eno, Chuck D z Public Enemy, pianista Vijay Iyer oraz pisarz Jonathan Lethem). Miller jest także twórcą aplikacji didżejskiej na urządzenie iPhone. 

</doc>
<doc id="1093387" url="https://pl.wikipedia.org/wiki?curid=1093387" title="Jan Drohojowski (biskup włocławski)">
Jan Drohojowski (biskup włocławski)

Jan Drohojowski herbu Korczak (ur. ok. 1505 w Drohojowie – zm. 25 czerwca 1557 w Wolborzu) – biskup kujawski od 1551, chełmski i kamieniecki od 1545.
Życiorys.
Syn Jana Parysa i Katarzyny Orzechowskiej (ciotki pisarza Stanisława Orzechowskiego).
Po odbyciu studiów na Akademii Krakowskiej, przebywał kilka lat na dworze biskupa krakowskiego Andrzeja Krzyckiego. W 1525 wyjechał na cztery lata do Włoch, gdzie kontynuował naukę na którymś z tamtejszych uniwersytetów. Tam też uzyskał tytuł doktora praw. Po powrocie do kraju, w 1532 uzyskał probostwo w Drohobyczu, w 1533 mianowany kanonikiem krakowskim, wtedy też przyjął święcenia kapłańskie. W 1543 roku jako kanonik przemyski został ekskomunikowany przez biskupa Stanisława Tarłę za posiadanie wielu niezgodnych ze sobą beneficjów bez dyspensy Stolicy Apostolskiej oraz za nieobecność na synodzie diecezjalnym. W 1545 mianowany biskupem kamienieckim, w tym samym roku chełmskim. Jako zwolennik obozu reform w Kościele katolickim, dzięki poparciu króla Zygmunta II Augusta został w 1551 biskupem kujawskim. 25 września 1551 odbył ingres do katedry włocławskiej. 
Osiadł w rezydencji biskupów włocławskich w Wolborzu. Na swoim dworze biskupim otoczył się wieloma zwolennikami protestantyzmu, co spowodowało napomnienie papieża Leona XI. W 1555 nuncjusz apostolski w Polsce Luigi Lippomano przedstawił przeciwko niemu 15 zarzutów, m.in. oskarżył go o sprzyjanie Andrzejowi Fryczowi Modrzewskiemu, którego niektóre dzieła objęte zostały cenzurą kościelną. W 1556 jako poseł królewski odwoził Zofię Jagiellonkę do Brunszwiku. Po drodze zetknął się potajemnie z wieloma działaczami reformacji m.in. Matthiasem Flaciusem, któremu obiecał szukać na Litwie ruskich tekstów Biblii. Po powrocie stanął przed sądem nuncjusza, który uzyskał gotowe brewe papieskie, zawieszające w razie potrzeby Drohojowskiego od czynności biskupich. Trwający w 1556 proces wykazał wiele błędów doktrynalnych biskupa, ten jednak pozornie zerwał związki z protestantami i 20 czerwca 1556 wysłał list wyjaśniający do papieża Pawła V.
Dopiero na łożu śmierci wyznał publicznie, że żałuje, że nie opuścił kościoła katolickiego.

</doc>
<doc id="1093390" url="https://pl.wikipedia.org/wiki?curid=1093390" title="Nowy Sacz">
Nowy Sacz



</doc>
<doc id="1093392" url="https://pl.wikipedia.org/wiki?curid=1093392" title="Raba Wyzna">
Raba Wyzna



</doc>
<doc id="1093395" url="https://pl.wikipedia.org/wiki?curid=1093395" title="Stary Sacz">
Stary Sacz



</doc>
<doc id="1093397" url="https://pl.wikipedia.org/wiki?curid=1093397" title="Jan Wantuła">
Jan Wantuła

Jan Wantuła, ps. "Jan Gojański" (ur. 20 września 1877 w Ustroniu, zm. 29 lipca 1953 tamże) – polski ślusarz hutniczy, sadownik, pisarz ludowy i bibliofil.
Życiorys.
Pochodził z rodziny osiadłej na Śląsku Cieszyńskim co najmniej od XVII wieku. Przez całe życie był związany ze Śląskiem Cieszyńskim. Ukończył jedynie trzyklasową szkołę ewangelicką w Ustroniu i w wieku 14 lat rozpoczął pracę w ustrońskiej hucie. Przepracował później jako hutnik i ślusarz hutniczy 34 lata, później gospodarując równocześnie na 4-hektarowym gospodarstwie, odziedziczonym po ojcu. Z huty w Ustroniu został usunięty w 1907 za działalność patriotyczną. Wówczas podjął pracę w hucie w Trzyńcu. Był działaczem organizacji społeczno kulturalnych i propagatorem czytelnictwa (od 1897 członek Czytelni Ludowej w Cieszynie). Od 1898 zamieścił na łamach czasopism około 350 artykułów. Spisał kroniki Goleszowa i Ustronia.
Korespondował m.in. z Władysławem Orkanem i Marią Wysłouchową.
Ojciec Andrzeja Wantuły. 31 lipca 1953 został pochowany w Ustroniu.

</doc>
<doc id="1093398" url="https://pl.wikipedia.org/wiki?curid=1093398" title="Andrychow">
Andrychow



</doc>
<doc id="1093399" url="https://pl.wikipedia.org/wiki?curid=1093399" title="Reinhard von Sayn">
Reinhard von Sayn

Reinhard von Sayn (zm. 24 sierpnia 1390) – biskup chełmiński.
Życiorys.
Najstarszy syn hrabiego niemieckiego Jana III von Sayn. Nominowany przez papieża na biskupa w maju 1385, konsekrowany na biskupa dopiero 21 października 1389. Zmarł 24 sierpnia 1390. Kapituła chełmińska wybrała na następcę kapelana wielkiego mistrza zakonu krzyżackiego kanonika chełmińskiego Marcina lecz nie został on uznany przez papieża.

</doc>
<doc id="1093400" url="https://pl.wikipedia.org/wiki?curid=1093400" title="4 (album Wilków)">
4 (album Wilków)

4 – czwarty album zespołu Wilki, wydany w roku 2002 przez wytwórnię płytową Pomaton EMI.
Album ukazał się po wieloletniej przerwie w działalności zespołu, a jego premiera poprzedzona była sukcesem singla „Baśka”. Płyta zawiera czternaście utworów utrzymanych w pop-rockowej konwencji. Płyta odniosła duży sukces komercyjny na polskim rynku, wypromowana głównie przez przebój „Baśka”, a także „Urke” i „Here I am”. Z tym ostatnim zespół wystąpił na eliminacjach do Eurowizji, zajmując drugie miejsce i przegrywając z Ich Troje. Nagrania dotarły do 1. miejsca listy OLiS i osiągnęły status platynowej płyty.
Album został nagrany i zmiksowany w Studiu Winicjusza Chrósta, w Sulejówku. Realizacją i współprodukcją zajął się Jarosław Kidawa.
Wykonawcy.
oraz gościnnie:

</doc>
<doc id="1093402" url="https://pl.wikipedia.org/wiki?curid=1093402" title="Gmina Bialy Dunajec">
Gmina Bialy Dunajec



</doc>
<doc id="1093403" url="https://pl.wikipedia.org/wiki?curid=1093403" title="14 Korpus Armijny Imperium Rosyjskiego">
14 Korpus Armijny Imperium Rosyjskiego

14 Korpus Armijny Rosyjskiej Armii Carskiej (14 армейский корпус, w skrócie: 14 АК) – jeden z rosyjskich korpusów armijnych okresu Imperium Rosyjskiego. 
Dowództwo korpusu stacjonowało w Lublinie.

</doc>
<doc id="1093405" url="https://pl.wikipedia.org/wiki?curid=1093405" title="Ulica Grzybowska w Warszawie">
Ulica Grzybowska w Warszawie

Ulica Grzybowska – ulica w dzielnicach Śródmieście i Wola w Warszawie.
Historia.
Historia ulicy Grzybowskiej zaczyna się już w średniowieczu: pierwotnie była drogą narolną folwarku książęcego, później - starościńskiego. Nazwa ulicy, nadana oficjalnie w 1770, pochodzi od jurydyki Grzybów. Od powstania w 1693 jurydyki Wielopole dawna droga na odcinku Plac Grzybowski – ul. Ciepła stała się granicą obu jurydyk. W pierwszej połowie XVIII wieku była bardzo istotnym traktem wiodącym na zachód; na jednym z planów opisano ją "Landt Straße nach Breslau" co znaczy „Droga krajowa do Wrocławia”. W 1770 ulica została w większości uregulowana, jedynie najstarszy, początkowy odcinek zachował swój nieco chaotyczny bieg aż do lat sześćdziesiątych XX wieku.
Właśnie przy tym początkowym, granicznym odcinku powstała jeszcze w XVII wieku: były to luźno rozrzucone domy drewniane, lecz już w 1784 przy ulicy działało 11 browarów; podobnie jak na pobliskiej ul. Żelaznej browarnictwo zawsze odgrywało znaczącą rolę.
Jednak okoliczni mieszkańcy nie trudnili się jedynie wyrobem piwa: przed 1792 u zbiegu z ul. Ciepłą powstała kuźnia, zaś za Okopami Lubomirskiego i linią obecnej ulicy Towarowej istniały dwie cegielnie otoczone gliniankami, blokującymi wytyczenie przedłużenia ulicy. Pomimo tej niedogodności po 1790 nowy odcinek od Przyokopowej do Karolkowej jednak powstał. W rozwidleniu ulic i Towarowej i Przyokopowej istniała ówcześnie glinianka, co sprawiało, że nowy fragment był od starszej części nieco odizolowany.
Jeszcze w 1819 na 39 posesji tylko 10 miało zabudowę murowaną; poza odcinkiem Ciepła - Żelazna dominowały domostwa drewniane. Proces wymiany zabudowy na murowana nasilił się w latach 1832-38: powstało wtedy dziewięć kamienic oraz pałac i kamienica należące do architekta Jana Jakuba Gaya.
Niezwykle starannie zaprojektowany pałac był wzorowany na berlińskiej Akademii Budownictwa (Bauakademie) wzniesionej według projektu Karla Friedricha Schinkla i słynął z nowatorskiego w Warszawie zastosowania żeliwa, zarówno w konstrukcji, jak i w wystroju.
W latach pięćdziesiątych XIX wieku ruch budowlany przy ulicy nieco zmalał; jeszcze powstały w tym czasie tylko dwa domy, w latach sześćdziesiątych wystawiano głównie oficyny.
W latach 1869-70 przy ulicy działało pięć browarów, w tym jeden należący do Hermana Junga; sąsiadowały one z destylarnią wódek, wytwórnią koszernego wina oraz warzelnią miodu.
W 1871 pod nr 19 powstało "Towarzystwo Akcyjne Zakładów Wyrobów Metalowych „Konrad, Jarnuszkiewicz i S - ka”". W 1914 przedsiębiorstwo zatrudniało ok. 600 pracowników.
W 1882 u zbiegu z Ciepłą wybudowano wielkie koszary rosyjskiego 2. dywizjonu żandarmerii polowej, ciągnące się aż do ulicy Krochmalnej; w okresie 1899-1906 w budynku maneżu działał Teatr Ludowy.
Wcześniej, bo w okresie 1880-81 na terenie browaru Hermana Junga powstały nowe budynki fabryczne projektu Jana Lilpopa.
Lata osiemdziesiąte i dziewięćdziesiąte XIX przyniosły realizację kilkunastu kamienic, jednak obustronną zabudowę wciąż miał tylko początkowy fragment ulicy; na dalszym odcinku dominowały jeszcze domy drewniane lub zabudowania przemysłowe.
W 1901 pod nr. 26/28 powstały oficyny mieszczące żydowską szkołę religijną, a wcześniej, bo w 1892 frontowy budynek mieszczący Zarząd Warszawskiej Gminy Starozakonnych projektowany przez Władysława Marconiego.
Na sąsiedniej posesji około 1904 na wschód od Ciepłej powstała wspaniała trzypiętrowa kamienica secesyjna, rozebrana niestety w latach siedemdziesiątych XX wieku. Jeszcze przed 1939 na jej podwórzu umieszczono posąg Kazimierza Wielkiego wykopany w 1823 pod Piasecznem; w okresie powojennym został on przeniesiony do Muzeum Warszawy.
Krótko przed I wojną światową przy Grzybowskiej działały już tylko trzy browary: dawny zakład Hermana Junga przejął Bank Handlowy, zaś istniejący już wcześniej u zbiegu z ul. Żelazną browar Kijoka stał się filią ówczesnego lidera na rynku piwowarskim - firmy Haberbusch i Schiele z ul. Krochmalnej.
Nową halę wystawiła firma "„Konrad, Jarnuszkiewicz i S - ka”", zatrudniająca wtedy już 600 osób, w 1938 - 661.
Końcowy odcinek ulicy wszedł w fazę przeobrażeń po 1908, kiedy u zbiegu z ul. Przyokopową wybudowano gmach Elektrowni Tramwajowej, mieszczącej od 2004 Muzeum Powstania Warszawskiego.
W 1923 na działce pomiędzy ulicami: Karolkową, Grzybowską i Przyokopową Polsko-Holenderska Fabryka Lampek Elektrycznych należąca do koncernu Philips rozpoczęła produkcję m.in. żarówek. W kolejnych latach zakład został rozbudowany.
W 1908 powstała przy ul. Młynarskiej zajezdnia tramwajów elektrycznych; projektantem i inwestorem był koncern Siemens-Schuckertwerke GmbH.
Inwestycja Siemensa zintensyfikowała rozwój dzielnicy: po tym wydarzeniu przeprowadzono odcinek Grzybowskiej od Skierniewickiej na wschód. Cegielnia przy ul. Karolkowej nie pozwalała na połączenie obu części ulicy, toteż nowy odcinek nazwano ul. Siedmiogrodzką; z Grzybowską połączono go dopiero około 1935 wąskim przejazdem przez teren cegielni.
Nadal działała fabryka "Towarzystwo Akcyjne Zakładów Wyrobów Metalowych „Konrad, Jarnuszkiewicz i S - ka”"; drugim co do wielkości zakładem produkcyjnym była założona w 1917 mleczarnia
Administracji Gospodarstw Rolnych i Leśnych „AGRIL” zatrudniająca 187 osób. Z licznych niewielkich sklepów należy wymienić salon obuwia czeskiej firmy Bata, działający w dawnym pałacyku Gaya.
Przedwojenna Grzybowska pełna była kontrastów: obok drewnianych zabudowań stały wielopiętrowe kamienice czynszowe; działał też odizolowany rzędem kamienic browar Haberbusch i Schiele, który w międzyczasie niemal zmonopolizował stołeczne piwowarstwo. Ulicę wybrukowaną „kocimi łbami” oświetlały gazowe latarnie, zachowane do lat sześćdziesiątych XX wieku.
W 1939 spłonęła zabudowa w okolicy placu Grzybowskiego oraz browar Kazimirusa u zbiegu z ul. Ciepłą. Od listopada 1940 wschodni odcinek Grzybowskiej od ul. Granicznej do ul. Żelaznej znalazł się w obrębie warszawskiego getta. Na krótkim odcinku między ulicami Żelazną i Waliców wzdłuż Grzybowskiej biegł mur dzielnicy zamkniętej. Przy ulicy Żelaznej znajdowała się również jedna z głównych bram do tzw. małego getta, co od 2008 upamiętnia jeden z pomników granic getta. Budynek mieszczący przed wojną Zarząd Warszawskiej Gminy Starozakonnych (nr 26/28) podczas okupacji stał się siedzibą Judenratu; w nim 23 lipca 1942 popełnił samobójstwo jego prezes Adam Czerniaków. Ulica została w całości wyłączona z getta i włączona do „aryjskiej” części miasta wraz z całym tzw. małym gettem w sierpniu 1942, w czasie wielkiej akcji deportacyjnej.
Największe straty w zabudowie przyniosły dni powstania warszawskiego; rejon ulicy Grzybowskiej i Krochmalnej broniony był przez Zgrupowanie Chrobry II. Głównym punktem oporu był wtedy browar Haberbusch i Schiele, którego zapasy ziarna stały się źródłem pożywienia dla okolicznej ludności.
Po upadku powstania zabudowa ulicy została wypalona; ocalały jedynie najpóźniej wzniesione obiekty o ogniotrwałej konstrukcji. Niemcy wywieźli sprzęt z fabryki Philipsa, a zabudowania wysadzili w powietrze. Po wojnie w miejscu zniszczonej fabryki wzniesiono nowe hale z przeznaczeniem dla państwowych Zakładów Wytwórczych Lamp Elektrycznych im. Róży Luksemburg.
W 1946 rozebrano większość spalonych zabudowań, choć w myśl ówczesnej sztuki konserwatorskiej jako wzniesione w końcu XVIII były już zabytkami - wyburzono wtedy m.in. dobrze zachowany pałacyk Jana Jakuba Gaya. Po 1945 przez długi okres Grzybowska wciąż była ulicą zaniedbaną i noszącą ślady wojennych zniszczeń; stąd zwyczajowe określenie „Dziki Zachód” dla całej okolicy.
Zabudowania fabryczne pospiesznie i nieprecyzyjnie odbudowano; po 1959 wyburzono fabrykę firmy "„Konrad, Jarnuszkiewicz i S - ka”" w związku z przeprowadzeniem "ul. Juliana Marchlewskiego", obecnie noszącej miano Al. Jana Pawła II. Na terenie dawnego browaru Kijoka działały po 1954 Stołeczne Zakłady Winiarsko-Spożywcze „Warsowin” korzystające z piwnic dawnego zakładu.
W okresie 1965-1967 przy ulicy wybudowano bloki osiedla Za Żelazną Bramą według projektu Jerzego Czyża i Jana Furmana. Liczące po 15 pięter bloki, choć wyposażone w ciemne, pozbawione okien kuchnie, w okresie PRL uchodziły za osiedle prestiżowe. W latach 60. XX wieku, na działce pod nr 4, powstała także siedziba Zjednoczonego Stronnictwa Ludowego (później Polskiego Stronnictwa Ludowego), zburzona w 2004 r. i zastąpiona budynkiem mieszkalnym.
W 1974 rozebrano stojąca wśród nich wspomnianą secesyjną kamienicę pod nr. 24, zaś w 1993 na miejscu dawnej fabryki "„Konrad, Jarnuszkiewicz i S - ka”" wybudowano Hotel Mercure „Fryderyk Chopin”, rozebrany na przełomie 2012 i 2013, by stworzyć miejsce pod 160-metrowy biurowiec Q22. Podczas prac budowlanych w okresie 2004-06 odsłonięto zachowane piwnice browaru Kijoka (w okresie PRL wspomniane Stołeczne Zakłady Winiarsko-Spożywcze „Warsowin”), jednak zostały one częściowo rozebrane w związku z budową kompleksu mieszkalnego.

</doc>
<doc id="1093406" url="https://pl.wikipedia.org/wiki?curid=1093406" title="Układ podwójny kontaktowy">
Układ podwójny kontaktowy

Układ kontaktowy – ciasny układ podwójny gwiazd, krążących na tyle blisko, że całkowicie wypełniają one swoje powierzchnie Roche'a. Mogą one nawet utworzyć wspólną otoczkę obu składników.
Siły pływowe powodują znaczne zniekształcenie obu gwiazd. Ich zewnętrzne warstwy stykają się w okolicy punktu Lagrange'a L1, co sprawia, że następuje między nimi stała wymiana materii.
Prawie wszystkie znane układy kontaktowe są jednocześnie układami zaćmieniowymi. Są one znane także jako zmienne typu W Ursae Majoris (po pierwszej odkrytej tego typu gwieździe W Ursae Majoris).
Układ podwójny kontaktowy bywa mylony z układem podwójnym ze wspólną otoczką. Różnica polega na tym, że układ podwójny kontaktowy jest stabilną konfiguracją dwóch gwiazd z okresem życia wynoszącym miliony lub nawet miliardy lat, a układ podwójny ze wspólną otoczką jest krótkotrwałą fazą ewolucji niektórych układów podwójnych, która trwa mniej niż tysiąc lat.

</doc>
<doc id="1093417" url="https://pl.wikipedia.org/wiki?curid=1093417" title="Stanisław Fic">
Stanisław Fic

Stanisław Bogdan Fic (ur. 1951 r. w Jakubowicach Murowanych) – polski działacz państwowy, wiceprezydent Lublina, profesor
Ukończył Wyższą Szkołę Inżynierską w Lublinie, kierunek – budownictwo miejskie i przemysłowe, technologia i organizacja budownictwa. Jest profesorem nadzwyczajnym Politechniki Lubelskiej. W latach 1979-1982 był w zespole Programu Rządowego PR – 5, zajmującego się projektowaniem domów mieszkalnych. W latach 1989-1991 pracował w firmie M&amp;M Construction New York USA. O droku 1992 do roku 1995 prowadził własną działalność gospodarczą. Jest członkiem Polskiego Związku Inżynierów i Techników Budownictwa. Był także redaktorem naczelnym czasopisma Poradnik budowlany. 
14 grudnia 2006 r. został powołany na stanowisko I Zastępcy Prezydenta Miasta Lublin

</doc>
<doc id="1093420" url="https://pl.wikipedia.org/wiki?curid=1093420" title="Nuno Beltrán de Guzmán">
Nuno Beltrán de Guzmán



</doc>
<doc id="1093429" url="https://pl.wikipedia.org/wiki?curid=1093429" title="Andrzejów (osiedle w Łodzi)">
Andrzejów (osiedle w Łodzi)

Andrzejów – dawna podłódzka wieś, obecnie osiedle administracyjne w południowo-wschodniej Łodzi, na terenie Widzewa. Znajduje się na obrzeżach miasta i od wschodu graniczy z gminą Andrespol.
Administracyjnie Andrzejów stanowi główną część jednostki pomocniczej gminy Andrzejów, w skład którego wchodzą też dawne wsie, obecne osiedla Feliksin i Huta Szklana.
Na terenie osiedla znajduje się m.in. rzymskokatolicka parafia, szkoła, biblioteka, Cmentarz parafii Niepokalanego Poczęcia Najświętszej Maryi Panny, cmentarz ewangelicko-augsburski i stacja kolejowa Łódź Andrzejów.
Historia.
Dawniej samodzielna wieś ze stacją drogi żelaznej fabrycznej-łódzkiej, w odległości od Łodzi wiorst 12 a od Warszawy 109. Od 1867 w gminie Nowosolna. W okresie międzywojennym należał do powiatu łódzkiego w woj. łódzkim. W 1921 roku wieś Andrzejów liczyła 590 mieszkańców a osiedle stacji kolejowej Andrzejów – 65 mieszkańców. 1 września 1933 utworzono gromadę (sołectwo) "Andrzejów" w granicach gminy Nowosolna, składającą się z wsi Andrzejów i stacji kolejowej Andrzejów.
Podczas II wojny światowej włączony do III Rzeszy. Po wojnie Andrzejów powróciły do powiatu łódzkiego w woj. łódzkim jako jedna z 7 gromad gminy Nowosolna. W związku z reorganizacją administracji wiejskiej jesienią 1954, Andrzejów wszedł w skład nowej gromady Andrzejów. 30 czerwca 1963 zniesiono gromadę Andrzejów, a z jej obszaru (oraz z obszaru zniesionej gromady Andrespol) utworzono osiedle Andrespol w tymże powiecie. Tak więc w latach 1963–1972 Andrzejów stanowił integralną część Andrespola.
Od 1 stycznia 1973 ponownie samodzielna miejscowość, tym razem w gminie Andrespol w powiecie łódzkim. W latach 1975–1987 miejscowość należała administracyjnie do województwa łódzkiego.
1 stycznia 1988 Andrzejów (408,54 ha) włączono do Łodzi.

</doc>
<doc id="1093430" url="https://pl.wikipedia.org/wiki?curid=1093430" title="Unstructured Supplementary Service Data">
Unstructured Supplementary Service Data

Unstructured Supplementary Service Data (w tłumaczeniu z angielskiego: Nieustrukturyzowane Dane Usług Dodatkowych), USSD – mechanizm używany w sieciach GSM i UMTS, umożliwiający bezpośrednią komunikację między telefonem komórkowym a elementami sieci komórkowych. Operacje USSD mogą być inicjowane w telefonie komórkowym (przez aplikacje mobilne lub przez użytkownika za pomocą interfejsu) albo przez aplikacje w sieci.
USSD wykorzystywane jest na przykład do aktywowania usług dodatkowych (na przykład przekierowania rozmów przychodzących), zasilenia konta za pomocą telekodu lub sprawdzania dostępnego limitu na koncie użytkownika rozliczającego się w systemie "prepaid". Może być wykorzystywane również do płatności mobilnych.
Inicjowanie operacji przez telefon komórkowy.
Operacja USSD może być inicjowana przez aplikację zainstalowaną w telefonie komórkowym albo przez człowieka (za pomocą interfejsu użytkownika).
MMI interface.
Gdy użytkownik wpisze za pomocą klawiatury (MMI interface) sekwencje znaków, która może być uznana za wywołanie USSD (w ogólnym przypadku jest to ciąg znaków zakończony przez znak hasha '#') i naciśnie przycisk inicjujący rozmowę, zamiast próby zestawienia połączenia zostanie do sieci wysłana operacja USSD zawierająca wpisane znaki. Odpowiednie elementy sieciowe odpowiedzialne za przetwarzanie tej informacji, wykonają związaną z nią akcję i (opcjonalnie) zwrócą informacje do użytkownika (zostanie ona wyświetlona na ekranie telefonu komórkowego).
Oto przykładowa struktura wywołań USSD:
Kontrola usług wynikających ze specyfikacji 3GPP.
Część kodów usług zdefiniowana jest w specyfikacji 3GPP. Mogą one służyć użytkownikowi do zarządzania dodatkowymi usługami oferowanych przez sieci GSM i UMTS (ustawienie przekierowania rozmowy, zastrzeżenie wyświetlania swojego numeru na terminalu rozmówcy). Poniżej znajduje się przykład użycia USSD do kontroli mechanizmu przekierowania rozmowy, gdy abonent ma wyłączony telefon lub jest poza zasięgiem sieci.
Kontrola usług dodatkowych oferowanych przez operatora.
Operator może oferować dodatkowe usługi nie uwzględnione w specyfikacji, a ich wywołanie powiązać z pewnymi "service codami" i w ten sposób umożliwić swoim abonentom dostęp do ich aktywacji i konfiguracji. Oto przykłady kodów USSD, których mogą użyć abonenci telefonów z przedpłatą sprzedawanych pod marką Simplus, działających w sieci Plus:
Aplikacje oferowane przez telefon komórkowy.
Producenci telefonów komórkowych dostarczają je wraz z oprogramowaniem. Część aplikacji służy do konfigurowania telefonu lub ustawień sieciowych. Te, które są związane z ustawieniami sieciowymi, zbudowane są z przejrzystego menu, które zwalnia użytkownika ze znajomości skomplikowanych kodów USSD i ich składni związanych z poszczególnymi ustawieniami. Po wybraniu jednej z dostępnych opcji w danej aplikacji, telefon wysyła taką samą operację USSD jak w przypadku wpisania odpowiedniego ciągu znaków na klawiaturze.
Operator oferując dany aparat w abonamencie może dostarczyć go z odpowiednią aplikacją, która będzie wykorzystywać pewne kody USSD specyficzne dla danej sieci.
Na zdjęciu obok znajduje się menu aplikacji umożliwiającej kontrolę nad ustawieniami sieciowymi związanymi z przekierowaniem połączeń (możliwe akcje związane z kontrolą ustawień sieciowych dla przekierowania połączenia w sytuacji gdy dany abonent nie odbiera przychodzącej rozmowy).
Inicjowanie operacji przez aplikacje w sieci komórkowej.
Operacje USSD mogą być również inicjowane przez aplikacje znajdujące się w sieci komórkowej. W wyniku takiej akcji, odpowiedni komunikat (o treści ustalonej przez aplikację) pojawi się na wyświetlaczu telefonu komórkowego. Możliwe jest też przesłanie wraz z operacją USSD (i związanym z nią komunikatem) odpowiedniej instrukcji, która zostanie zinterpretowana przez telefon jako "żądanie odpowiedzi". Wprowadzony przez użytkownika ciąg znaków zostanie odesłany do aplikacji która zainicjowała połączenie.
Mechanizm inicjowania dialogu przez aplikację za pomocą USSD ("USSD push") daje operatorom i innym współpracującym z nimi firmom możliwość zaoferowania nowych usług dla abonentów.
Techniczna realizacja USSD.
Implementacja USSD w telefonie komórkowym.
Obsługa wysyłania i odbierania operacji USSD zaimplementowana jest w każdym telefonie komórkowym działającym w standardzie GSM lub UMTS.
Każdy terminal potrafi prawidłowo zinterpretować wprowadzany ciąg znaków jako żądanie wysłania operacji USSD, odpowiednio wyświetlić odpowiedź, która została przesłana z sieci lub wejść w tryb edycji odpowiedzi na operacje USSD zainicjowaną przez sieć. Oferowane jest też odpowiednie API, które może być wykorzystane przez odpowiednie aplikacje.
Współdziałanie elementów infrastruktury telekomunikacyjnej.
Mechanizm USSD jest także zaimplementowany w niektórych elementach infrastruktury sieci GSM/UMTS:
W momencie, gdy telefon wysyła operację USSD, poprzez sieć radiową dociera ona do obsługującej go centrali MSC i związanego z nią VLR.
Jeśli operacja USSD ma być obsłużona przez MSC/VLR (przypadek 2), ale użyty w niej "service code" nie zostanie przez nie rozpoznany, do telefonu będzie odesłana informacja o błędzie.
Jeśli użyty "service code" jest zdefiniowany w MSC/VLR, odpowiednia aplikacja zacznie przetwarzać operację.
Jeśli operacja USSD przesłana jest do HLR, zawarty w niej "service code" jest analizowany na podstawie specjalnej tablicy routingu.
Użyte protokoły.
Do komunikacji USSD pomiędzy telefonem komórkowym a MSC używa się protokołu DTAP (Direct Transfer Application Part) opisanego w specyfikacji 3GPP TS 24.08. MSC i VLR zazwyczaj są zaimplementowane w jednym elemencie sieciowym, więc wymiana informacji pomiędzy nimi jest kwestią wewnętrznej komunikacji w tym elemencie. Przesyłanie operacji pomiędzy VLR i HLR następuje na bazie protokołu MAP (Mobile Application Part), specyfikacja 3GPP TS 29.02. HLR używa też tego protokołu do dalszego przesyłania operacji USSD do zewnętrznych aplikacji.

</doc>
<doc id="1093431" url="https://pl.wikipedia.org/wiki?curid=1093431" title="Suma modulo 2">
Suma modulo 2



</doc>
<doc id="1093432" url="https://pl.wikipedia.org/wiki?curid=1093432" title="Nowy Imielnik">
Nowy Imielnik

Nowy Imielnik (dawn. "Imielnik Nowy") – część miasta, osiedle w północno-wschodniej części Łodzi, na terenie Bałut, dawna wieś.
Administracyjnie Nowy Imielnik wchodzi w skład osiedla administracyjnego (jednostki pomocniczej gminy) Osiedle Wzniesień Łódzkich.
Historia.
Dawniej samodziela miejscowośc, od 1867 kolonia w gminie Dobra w powiecie brzezińskim. Pod koniec XIX wieku Imielnik liczył 205 mieszkańców. W okresie międzywojennym należał do powiatu brzezińskigo w woj. łódzkim. W 1921 roku liczba mieszkańców Nowego Imielnika wynosiła 111. 1 września 1933 Imielnik Nowy utworzył gromadę w granicach gminy Dobra obejmującą wsie Imielnik Nowy, Dobra i Nowiny. 
Podczas II wojny światowej włączone do III Rzeszy. Po wojnie Imielnik Nowy powrócił do powiatu brzezińskiego w woj. łódzkim jako jedna z 18 gromad gminy Dobra. W związku z reorganizacją administracji wiejskiej jesienią 1954, Imielnik Nowy wszedł w skład nowej gromady Kalonka, a po jej zniesieniu 31 grudnia 1959 – do gromady Dobra. W 1971 roku ludność wsi wynosiła 244.
Od 1 stycznia 1973 w gminie Stryków w powiecie łódzkim. W latach 1975–1987 miejscowość należała administracyjnie do województwa łódzkiego.
1 stycznia 1988 Nowy Imielnik (288,31 ha) włączono do Łodzi.

</doc>
<doc id="1093436" url="https://pl.wikipedia.org/wiki?curid=1093436" title="Organ ochrony bezpieczeństwa i porządku publicznego">
Organ ochrony bezpieczeństwa i porządku publicznego

Organ ochrony bezpieczeństwa i porządku publicznego to służba mundurowa (w tym służba specjalna) niewchodząca w skład sił zbrojnych, której zadaniem jest wykrywanie i zwalczanie działań naruszających porządek publiczny lub zagrażających bezpieczeństwu ludności.
Bezpieczeństwo publiczne.
Bezpieczeństwo publiczne – ogół warunków i instytucji chroniących życie, zdrowie, mienie obywateli oraz majątek ogólnonarodowy, ustrój i suwerenność państwa przed zjawiskami groźnymi dla ładu prawnego, a także przed zjawiskami mogącymi zakłócić normalne funkcjonowanie obywateli, godzącymi w ogólno-przyjęte normy postępowania. Bezpieczeństwo publiczne jest także stanem w społeczeństwie, który umożliwia jego sprawne funkcjonowanie. Zagrożenia dla bezpieczeństwa publicznego mogą mieć charakter zarówno wewnętrzny, jak i zewnętrzny, czyli mieszczą się tu ingerencje ze strony innych podmiotów państwowych w sprawy wewnętrzne, a także wewnętrzne konflikty i napięcia społeczne. Często przestępczość zakłóca ten ład, co rodzi w społeczeństwie poczucie niesprawiedliwości i braku kontroli państwa nad tym zjawiskiem.
Organy ochrony bezpieczeństwa i porządku publicznego w Polsce.
Do organów ochrony bezpieczeństwa i porządku publicznego w Polsce należą:
Niekiedy zalicza się do nich także organy formacji wojskowej, którą jest Żandarmeria Wojskowa.
Podobnie, pojęcie jest czasem rozciągane na część publicznych tzw. formacji paramundurowych:

</doc>
<doc id="1093437" url="https://pl.wikipedia.org/wiki?curid=1093437" title="Huta Marta">
Huta Marta

Huta Marta − huta znajdująca się w śródmieściu Katowic, działająca w latach 1852−1928.
W 1852 nad stawem hutniczym wybudowano walcownię, która otrzymała nazwę "Marthahütte". W 1857 przekształcono ją w walcownię żelaza. Produkowano tu szyny kolejowe (od 1859). Około 1858 w hucie pracowało 80 mężczyzn, 92 kobiety i grupa dzieci. Od 1889 zakład należał do Kattowitzer Aktiengesellschaft für Bergbau und Eisenhüttenbetrieb. W 1892 huta posiadała trzydzieści pieców pudlarskich i jedenaście zgrzewczych. Hutę zamknięto w 1928, a jej zabudowania stały do lat 60. XX wieku. W miejscu huty Marta wybudowano blok mieszkalny Superjednostka.

</doc>
<doc id="1093441" url="https://pl.wikipedia.org/wiki?curid=1093441" title="John R.Merrick">
John R.Merrick



</doc>
<doc id="1093444" url="https://pl.wikipedia.org/wiki?curid=1093444" title="Dereń biały">
Dereń biały

Dereń biały ("Cornus alba" L.) – gatunek krzewu z rodziny dereniowatych. Zasięg obejmuje tereny od wschodniej części Europy po wschodnie krańce Azji (Korea, Mongolia, Chiny).
Zastosowanie.
Roślina ozdobna – stosowana na żywopłoty, może też być uprawiana pojedynczo lub w grupach. W dużych parkach należy sadzić pojedynczo lub w grupach na dużych powierzchniach otwartych łąk i trawników. Jest dekoracyjny również po opadnięciu liści ze względu na jaskrawoczerwone gałęzie. Istnieją też kultywary o bardziej ozdobnych od typowej formy liściach.
Uprawa.
Jest wytrzymały na mrozy i mało wymagający w stosunku do gleby. Najlepiej rośnie na glebach wilgotnych, nawet podmokłych, torfiastych (łąkowych), jednocześnie jest wytrzymały na suszę i mróz. Znosi zanieczyszczenie powietrza i dobrze rośnie w miastach i w okręgach przemysłowych. Najkorzystniej rośnie w pełnym oświetleniu i najefektowniej się przebarwia. W szkółkach rozmnaża się z sadzonek zdrewniałych. Młode rośliny rosną szybko.

</doc>
<doc id="1093448" url="https://pl.wikipedia.org/wiki?curid=1093448" title="Aleksiej Igonin">
Aleksiej Igonin

Aleksiej Andriejewicz Igonin (ros. Алексей Андреевич Игонин, ur. 18 marca 1976 w Leningradzie) – piłkarz rosyjski grający na pozycji defensywnego pomocnika.
Kariera klubowa.
Igonin jest wychowankiem Zenitu Petersburg. W 1995 roku zadebiutował w jego barwach w Pierwszej Dywizji, jednak rozegrał zaledwie dwa mecze w tamtym sezonie. Zenit awansował do Premier Ligi W pierwszym składzie Zenitu Igonin zaczął występować w 1997 roku (8. miejsce Zenitu w lidze). W 1998 roku zajął z nim 5. pozycję w lidze, a w 1999 wywalczył swój pierwszy sukces – zdobył Puchar Rosji. W kolejnych latach nie odnosił z Zenitem większych sukcesów. W 2000 zajął 7. lokatę w tabeli, w 2001 – 3., a w 2002 dopiero 10. W 2003 roku został z Zenitem wicemistrzem Rosji (zespół okazał się gorszy jedynie od CSKA Moskwa). Na początku 2004 roku Igonin przeszedł do ukraińskiego Czornomorca Odessa, ale spędził tam tylko pól roku.
Latem 2004 Aleksiej podpisał kontrakt z Saturnem Ramienskoje. Początkowo był rezerwowym, ale już w drugiej połowie roku 2005 zaczął coraz częściej grywać w wyjściowej jedenastce. W 2006 roku mianowano go kapitanem zespołu. W 2010 roku po bankructwie Saturna odszedł do Anży Machaczkała.
Kariera reprezentacyjna.
W reprezentacji Rosji Igonin zadebiutował 14 października 1998 roku w przegranym 0:1 meczu z Islandią. W tym samym roku zagrał także w towarzyskim spotkaniu z Brazylią (1:5) i były to jego jedyne spotkania w karierze reprezentacyjnej.

</doc>
<doc id="1093450" url="https://pl.wikipedia.org/wiki?curid=1093450" title="Drvenik (żupania splicko-dalmatyńska)">
Drvenik (żupania splicko-dalmatyńska)

Drvenik – wieś w Chorwacji, w żupanii splicko-dalmatyńskiej, w gminie Gradac. W 2011 roku liczyła 494 mieszkańców.
Leży na Riwierze Makarskiej, pomiędzy miastami Makarska oraz Ploče. Największe znaczenie dla gospodarki miejscowości mają turystyka i rybołówstwo. Połączenia promowe umożliwiają dotarcie na wyspy Hvar i Korčula.

</doc>
<doc id="1093459" url="https://pl.wikipedia.org/wiki?curid=1093459" title="Feliksin (Łódź)">
Feliksin (Łódź)

Feliksin (dawn. alt. "Felicjanów") – dawna wieś, obecnie peryferyjne osiedle w południowo-wschodniej części Łodzi, na Widzewie.
Administracyjnie Feliksin nie stanowi osobnego osiedla i wchodzi w skład osiedla administracyjnego (jednostki pomocniczej gminy) Andrzejów, natomiast łódzki System Informacji Miejskiej uznaje Feliksin za odrębne osiedle.
W pobliżu osiedla znajduje się stacja kolejowa Łódź Olechów. Na Feliksin można również dojechać autobusami linii 82B i 90A MPK Łódź. W pobliżu osiedla przebiega autostrada A1.
Historia.
Dawniej samodzielna miejscowość. Od 1867 w gminie Wiskitno. W okresie międzywojennym należał do powiatu łódzkiego w woj. łódzkim. W 1921 roku liczył 256 mieszkańców. 1 września 1933 utworzono gromadę (sołectwo) "Feliksin" w granicach gminy Wiskitno, składającą się ze wsi Feliksin, wsi Bolesławów, wsi Bolesławów A i folwarku Bolesławów.
Podczas II wojny światowej włączony do III Rzeszy. Po wojnie Feliksin powrócił do powiatu łódzkiego w woj. łódzkim jako jedna z 12 gromad gminy Wiskitno. W związku z reorganizacją administracji wiejskiej jesienią 1954, Feliksin wszedł w skład nowej gromady Andrzejów. 30 czerwca 1963 zniesiono gromadę Andrzejów, a z jej obszaru (oraz z obszaru zniesionej gromady Andrespol) utworzono osiedle Andrespol w tymże powiecie. Tak więc w latach 1963–1972 Feliksin stanowił integralną część Andrespola.
Od 1 stycznia 1973 ponownie samodzielna miejscowość, tym razem w gminie Andrespol w powiecie łódzkim. W latach 1975–1987 miejscowość należała administracyjnie do województwa łódzkiego.
1 stycznia 1988 Feliksin (596,89 ha) włączono do Łodzi.

</doc>
<doc id="1093462" url="https://pl.wikipedia.org/wiki?curid=1093462" title="Smoleń (przystanek kolejowy)">
Smoleń (przystanek kolejowy)

Smoleń – nieczynny przystanek kolejowy w Smoleniu, w województwie zachodniopomorskim, w Polsce.

</doc>
<doc id="1093464" url="https://pl.wikipedia.org/wiki?curid=1093464" title="Jim Verraros">
Jim Verraros

James Conrad „Jim” Verraros (ur. 8 lutego 1983 w Chicago) – amerykański aktor i piosenkarz pochodzenia latynoskiego.
Życiorys.
Urodził się w Chicago w stanie Illinois. Jego ojciec pochodzi z Grecji, a matka ma pochodzenie niemiecko-irlandzko-francusko-angielskie. Dorastał wraz z młodszą siostrą Lisą w Crystal Lake, niewielkiej miejscowości w stanie Illinois, gdzie ukończył Lundhal Middle School. Uczęszczał na wydział teatru muzycznego do Columbia College w Chicago.
Wystąpił w roli Tomka w musicalu Marka Twaina "Przygody Tomka Sawyera". Za namową przyjaciela w 2002 wziął udział w programie Fox "American Idol" i znalazł się w jego finale Top 10. Podczas emisji programu ujawnił publicznie, że jest gejem.
W 2003 nagrał album pt. "Unsaid and Understood". 26 kwietnia 2005 wydał drugą płytę pt. "Rollercoster", na której znalazły się przeboje „You Turn It On” i „You’re Getting Crazy”.
W 2004 zadebiutował jako aktor rolą Kyle’a w komedii "Eating Out" (2004). Wystąpił również w sequelu filmu: "" (2006).
6 września 2009 poślubił Billa Brennana, z którym od 2019 jest w separacji. W maju 2019 ogłosił zaręczyny z Seanem Buckiem.

</doc>
<doc id="1093469" url="https://pl.wikipedia.org/wiki?curid=1093469" title="23 Korpus Armijny Imperium Rosyjskiego">
23 Korpus Armijny Imperium Rosyjskiego

23 Korpus Armijny Imperium Rosyjskiego (ros. 23-й армейский корпус) – jeden z rosyjskich korpusów armijnych okresu Imperium Rosyjskiego.
Dowództwo korpusu stacjonowało w Warszawie.

</doc>
<doc id="1093470" url="https://pl.wikipedia.org/wiki?curid=1093470" title="Vrboska">
Vrboska

Vrboska – wieś w Chorwacji, w żupanii splicko-dalmatyńskiej, w gminie Jelsa. Leży w środkowej części wyspy Hvar. W 2011 roku liczyła 548 mieszkańców.
Położona pomiędzy miastami Jelsa i Stari Grad, w wąskiej i głęboko wcinającej się w ląd zatoce.
Vrboska została zasiedlona w XV w. przez mieszkańców położonego w głąbi lądu Vrbanja. Liczy sobie 526 mieszkańców, którzy zajmują się głównie uprawą owoców, oliwek, fig i winogron oraz rybołówstwem. Otoczona jest lasem sosnowym, z kilkoma obiektami hotelowymi oraz licznymi domami prywatnymi oferującymi apartamenty i pokoje na wynajem.
Do atrakcji turystycznych należy zaliczyć Muzeum Rybołówstwa oraz kościoły sv. Marije (św. Marii z 1465 r.), sv. Lovrinca (św. Wawrzyńca z XVI w.) i sv. Petra (św. Piotra z 1469 r.). Najciekawszy z nich jest kościół św. Marii (kościół-twierdza), z którego murów obronnych i dzwonnicy, roztacza się widok na zatokę i miasto.
Na północ od Vrboski, na Kanale Hvarskim, położona jest wysepka Zečevo.

</doc>
<doc id="1093477" url="https://pl.wikipedia.org/wiki?curid=1093477" title="Fryderyk z Hausen">
Fryderyk z Hausen

Fryderyk von Hausen (zm. 18 lub 28 marca 1274) – biskup chełmiński, kapłan zakonu krzyżackiego.
Życiorys.
Był pochodzenia szlacheckiego i przypuszczalnie pochodził z okolic Würzburga, gdzie jego rodzina posiadała dobra ziemskie. Kapłanem zakonu krzyżackiego został najprawdopodobniej w 1262 r. W 1263 r. wybrany przez kapitułę chełmińską na biskupa, jednak metropolita ryski odmówił uznania wyboru i udzielenia mu sakry biskupiej. Dzięki poparciu Wielkiego Mistrza Anno von Sangershausen papież Urban IV potwierdził wybór i zlecił biskupowi würzburga Iringowi Reinstein-Homburg udzielenie sakry, co dokonało się 16 sierpnia 1264 w Würzburgu. Podczas jego rządów nastąpiła inkorporacja kapituły chełmińskiej do zakonu krzyżackiego oraz zmiana reguły obowiązującej w kapitule z augustyńskiej na krzyżacką. Dokumenty z lat 1265-1271 wskazują na miejsca pobytu biskupa i wymienione są miasta Toruń, Elbląg, Chełmża oraz Chełmno. Gdy w latach 1271-1272 ziemia chełmińska stała się celem napadów Prusów podczas trwającego powstania pruskiego biskup udał się do Würzburga. Miejsce jego śmierci i pochówku jest nieznane.

</doc>
<doc id="1093480" url="https://pl.wikipedia.org/wiki?curid=1093480" title="Eutokios">
Eutokios

Eutokios (ur. ok. 480 w Aszkelonie, zm. ok. 540) – grecki matematyk, uznany za edycję i komentarze do prac Archimedesa oraz pierwszych 4 ksiąg traktatu ("Konika" – "Stożkowe") Apoloniusza.

</doc>
<doc id="1093488" url="https://pl.wikipedia.org/wiki?curid=1093488" title="Rudolf Bukowski">
Rudolf Bukowski

Rudolf Bukowski (ur. 26 listopada 1842 w Białej, zm. 28 maja 1922 w Cieszynie) – prawnik, burmistrz Cieszyna, poseł do Ślaskiego Sejmu Krajowego w Opawie oraz austriackiej Rady Państwa w Wiedniu.
Życiorys.
Syn lekarza. Ukończył szkołę ludową w Białej, gimnazjum w Cieszynie i studia prawnicze na Uniwersytecie Wiedeńskim, gdzie w 1866 uzyskał stopień doktora. Otworzył kancelarię adwokacką w Białej. 5 grudnia 1873 na miejsce Franciszka Strzygowskiego w 1875 roku przeprowadził się do Cieszyna. Konsultant prawniczy Komory Cieszyńskiej od 1875 roku, doradca prawny Komory od 1885 roku. Po śmierci burmistrza Johanna Demela objął jego mandat w Śląskim Sejmie Krajowym 
Z ramienia Deutsche Fortschritt Partei był kolejno radcą gminy, zastępcą burmistrza, wreszcie burmistrzem Cieszyna w latach 1908-1913. W 1912 roku założył fundację, mającą wspomagać ubogich mieszkańców Cieszyna. Wyróżniony został tytułem honorowego obywatela Cieszyna z okazji swoich 70 urodzin. Uchwałę w tej sprawie Wydział gminny podjął na specjalnym, nadzwyczajnym posiedzeniu w dniu 25 listopada 1912 prowadzonym przez zastępcę burmistrza Emila Wotkego. Pochowany na Cmentarzu Komunalnym w Cieszynie.

</doc>
<doc id="1093490" url="https://pl.wikipedia.org/wiki?curid=1093490" title="Andrzejów (osiedle administracyjne w Łodzi)">
Andrzejów (osiedle administracyjne w Łodzi)

Andrzejów – jednostka pomocnicza gminy w południowo-wschodniej części Łodzi, w dawnej dzielnicy Widzew, zamieszkiwana przez 5574 osoby.
Główną częścią osiedla, jako jednostki administracyjnej, jest dawna podłódzka wieś Andrzejów, która dała nazwę całej jednostce; ponadto na terenie tym znajdują się osiedla: Feliksin, Huta Szklana i Sąsieczno.

</doc>
<doc id="1093494" url="https://pl.wikipedia.org/wiki?curid=1093494" title="3 Korpus Armijny Imperium Rosyjskiego">
3 Korpus Armijny Imperium Rosyjskiego

3 Korpus Armijny Imperium Rosyjskiego (ros. 3-й армейский корпус, 3 ак) – jeden z rosyjskich korpusów armijnych okresu Imperium Rosyjskiego. Jego siedziba mieściła się w Wilnie. Utworzony w 1877 roku, brał udział m.in. w wojnie rosyjsko-tureckiej (1877-1878) i I wojnie światowej, rozformowany na początku 1918 roku.

</doc>
<doc id="1093496" url="https://pl.wikipedia.org/wiki?curid=1093496" title="Bakarat">
Bakarat

Bakarat – popularna karciana gra hazardowa szeroko rozpowszechniona w kasynach, rozgrywana między bankierem (stałym lub zmiennym – którego wybiera się spośród graczy) i kolejno z każdym z graczy. O wyniku rozgrywki decyduje liczba zdobytych punktów w 2 lub 3 kartach, zliczanych według precyzyjnie określonych reguł. Jedną z odmian tej gry jest "chemin de fer".
Zasady gry bakarat.
Baccarat, czy inaczej punto banco, to bardzo interesująca i łatwa do nauczenia się gra karciana. Baccarat to gra losowa, w której obstawia się wynik rozgrywki.
Szybka rozgrywka.
Bakarat to prosta gra i nauka jej zasad nie zajmie dużo czasu. Bakarat to typowy, szybki hazard. Pojedyncza gra nigdy nie trwa o wiele dłużej niż pół minuty.
Cel gry bakarat.
Celem gry jest przewidzenie, który z dwóch układów kart najbardziej zbliży się swoją wartością do liczby dziewięć.
Zliczanie punktów.
Karty 2-9 mają wartość równą wartości karty, 10 i figury są warte 0, As: 1 punkt. Gracze obliczają punkty przez dodanie wartości na dwu kartach (ewentualnie mogą poprosić o dodatkową) i operację modulo 10 (ważna jest cyfra jedności i to ona decyduje o wygranej). Wygrywa osoba z większą liczbą punktów. 9 jest wynikiem najwyższym. W przypadku remisu żaden zawodnik nie wygrywa. Chyba że jeden z zawodników uzyskał tę samą sumę w sposób naturalny, a drugi dzięki dobraniu trzeciej karty. W tym przypadku wyższy jest układ naturalny.
Punktacja.
Karty mają następujące wartości:
Łączna wartość układu kart zawsze wynosi tyle samo, ile ostatnia cyfra sumy wartości kart.
Przykład:
Największa wartość do uzyskania to 9 (np 4 i 5, As i 8 itd.)
Przebieg gry.
Gdy już złożyłeś zakład, krupier rozda tobie i sobie po dwie karty:
Dodatkowa karta dla gracza.
To ty decydujesz, czy chcesz dobrać dodatkowa kartę, czy też nie. Zaleca się zawsze dobierać, gdy wartość twojej ręki jest równa lub niższa od 5.
Dodatkowa karta dla krupiera.
Jeśli zdecydujesz się dobrać trzecią kartę, krupier może również dobierać. Krupier dobiera trzecia kartę w oparciu o wartość własnej ręki i wartość trzeciej karty gracza.
Wypłaty.
W bakaracie są trzy różne możliwości obstawiania:
Mamy następujące opcje wypłaty:

</doc>
<doc id="1093507" url="https://pl.wikipedia.org/wiki?curid=1093507" title="Port lotniczy Szardża">
Port lotniczy Szardża

Port lotniczy Szardża – międzynarodowy port lotniczy położony 12 km na wschód od centrum Szardży. Jest trzecim co do wielkości portem lotniczym w Zjednoczonych Emiratach Arabskich.

</doc>
<doc id="1093513" url="https://pl.wikipedia.org/wiki?curid=1093513" title="Lista najwyższych budynków w Krakowie">
Lista najwyższych budynków w Krakowie



</doc>
<doc id="1093514" url="https://pl.wikipedia.org/wiki?curid=1093514" title="Marco Dapper">
Marco Dapper

Marco Dominic Dapper (ur. 9 lipca 1983 w Hayward) – amerykański aktor filmowy i telewizyjny, model. 
Życiorys.
Wczesne lata.
Urodził się w Hayward w stanie Kalifornia. Wychowywał się w rodzinie rzymskokatolickiej ze starszą siostrą w Hayward, w stanie Kalifornia. Uczęszczał do szkoły katolickiej Moreau Catholic High School Wystąpił w kilku szkolnych przedstawieniach teatralnych. Przez dziesięć lat trenował sztuki walki i zdobył czarny pas w Taekwondo. Pracował w składzie United Parcel Service. 
Kariera.
Przybył do Los Angeles w 2003 roku, by zrealizować swoją pasję i stać się profesjonalnym aktorem. Studiował aktorstwo pod kierunkiem Lesly Kahn w Beverly Hills Playhouse i z Chickiem Vennerą. Pojawił się jako europejski model w kampanii reklamowej dżinsów Levi's na rynku azjatyckim, po czym został odkryty przez producentów NBC i wziął udział w programie "Meet My Folks", a także reklamach wódki Absolut i Xbox. 
W filmie "" ("Eating Out 2: Sloppy Seconds", 2006) wystąpił jako Troy, zagubiony artysta model, który udaje byłego geja, choć w istocie jest biseksualistą. Trafił na okładkę magazynu „Men’s Health” (w październiku 2007 w hiszpańskiej edycji, w czerwcu 2011 w tureckiej edycji).
W latach 2012−2014 grał Carmine'a Basco w operze mydlanej "Żar młodości" ("The Young and the Restless"). W dreszczowcu "Deadly Sanctuary" (2015) wystąpił jako Bradley Talverson u boku Erica Robertsa, Daniela Baldwina i Deana Caina.
Zamieszkał w Los Angeles. Spotykał się z modelką Rebeccą DiPietro.

</doc>
<doc id="1093520" url="https://pl.wikipedia.org/wiki?curid=1093520" title="Kraków (singel)">
Kraków (singel)

Kraków - singel zespołu Myslovitz promujący płytę "The Best Of". Ukazał się w 2003 roku. Znajdują się na nim dwie wersje utworu "Kraków" pochodzącego z albumu "Miłość w czasach popkultury", wersja oryginalna oraz nowa wersja nagrana z towarzyszeniem Marka Grechuty i jego zespołu Anawa.

</doc>
<doc id="1093535" url="https://pl.wikipedia.org/wiki?curid=1093535" title="Cmentarz Poległych">
Cmentarz Poległych

Cmentarz Poległych – przystanek kolejowy na nieistniejącej już linii Mareckiej Kolei Dojazdowej, w sąsiedztwie cmentarza Poległych.

</doc>
<doc id="1093538" url="https://pl.wikipedia.org/wiki?curid=1093538" title="TransAsia Airways">
TransAsia Airways

TransAsia Airways () – tajwańska linia lotnicza z siedzibą w Tajpej. Obsługiwała połączenia krajowe, zagraniczne (Kambodża, kontynentalne Chiny, Japonia, Makau, Korea Południowa, Tajwan i Tajlandia) oraz czarterowe. Głównym hubem był Port lotniczy Tajpej-Songshan.
Linia zakończyła działalności 22 listopada 2016 r.

</doc>
<doc id="1093539" url="https://pl.wikipedia.org/wiki?curid=1093539" title="15 Korpus Armijny Imperium Rosyjskiego">
15 Korpus Armijny Imperium Rosyjskiego

15 Korpus Armijny Rosyjskiej Armii Carskiej (15 армейский корпус, w skrócie: 15 АК) – jeden z rosyjskich korpusów armijnych okresu Imperium Rosyjskiego.
Dowództwo korpusu stacjonowało w Warszawie.

</doc>
<doc id="1093548" url="https://pl.wikipedia.org/wiki?curid=1093548" title="Wojciech Mazowiecki">
Wojciech Mazowiecki

Wojciech Mazowiecki (ur. 24 kwietnia 1957 w Warszawie) – polski dziennikarz i publicysta.
Życiorys.
Najstarszy syn Tadeusza Mazowieckiego i jego drugiej żony Ewy Proć. W latach 1978–1981 studiował elektronikę na Politechnice Warszawskiej, a od 1981 historię na Uniwersytecie Warszawskim. Te ostatnie studia ukończył w 1986, pracę magisterską pt. "Wydarzenia 3 maja 1946" napisał pod kierunkiem Jerzego Holzera. Od 1989 pracował w „Gazecie Wyborczej”, gdzie był sekretarzem redakcji i kierownikiem działu gospodarczego, później zasiadał w kierownictwie Agory (spółki wydającej dziennik). W 1989 uczestniczył w pracach nad przygotowaniem "exposé" swojego ojca, gdy ten obejmował urząd premiera. Od 2002 do 2007 kierował działem krajowym w „Przekroju”. Został też szefem działu programowego Superstacji oraz prowadzącym audycję "W samo południe".

</doc>
<doc id="1093549" url="https://pl.wikipedia.org/wiki?curid=1093549" title="Barbès – Rochechouart">
Barbès – Rochechouart

Barbès – Rochechouart – stacja 2. i 4. linii metra w Paryżu. Znajduje się na pograniczu 9., 10. i 18. dzielnicy Paryża. Na linii 2 stacja została otwarta 26 marca 1903, a na linii 4 - 21 kwietnia 1908.

</doc>
<doc id="1093550" url="https://pl.wikipedia.org/wiki?curid=1093550" title="Ruff ’n’ Tumble">
Ruff ’n’ Tumble

Ruff ‘n’ Tumble to gra komputerowa na Amigę. Stworzona przez Wunderkind, a wydana przez Renegade Software w 1994.
Historia.
Ruff Rogers grał w kulki w parku i wpadł do króliczej nory (nawiązanie do Alicji w Krainie Czarów). Nora okazała się być teleportem do obcej planety.
Planeta rządzona jest przez Dr. Destiny i jest domem dla armii robotów zwanych Tinheads (nawiązanie do skinheadów jako źródła zła). Kolekcja kulek Ruffa została rozsypana po całej planecie i postanowił on wszystkie je pozbierać oraz uwolnić planetę od doktorka i jego armii Tinheadowców.
Gra.
Ruff ‘n’ Tumble to zręcznościowa gra platformowa. Główny bohater biega, skacze, pływa (zalane wodą jaskinie w drugim świecie) i strzela przez cztery pasjonujące etapy. Eksterminuje Tinheadowców przy pomocy naboi, lasera, miotacza ognia i rakiet. Aby ukończyć etap należy zebrać określoną liczbę kulek (zielonych, niebieskich, czerwonych, a czasem można znaleźć też trzy specjalne kulki, które dają razem wszystkie wymagane kulki do ukończenia danego poziomu) i znaleźć wyjście (pokonać strażnika jeśli jest to ostatnia plansza w danym świecie).
Ruff potrafi strzelać na wprost siebie oraz pod kątem 45 stopni w dół i górę. Potrafi też używać kluczy do otwierania zamkniętych przejść, specjalnych trampolin do skakania wyżej, przełączników do odpalania detonatorów w kopalni i fabryce.
Etapy.
W grze są cztery światy z różną grafiką, każdy z nich dzieli się na 4 etapy oraz piąty- polegający na walce z bossem.
Światy:
Każdy świat ma własną grafikę, przeciwników, pułapki i muzykę industrial metal.

</doc>
<doc id="1093555" url="https://pl.wikipedia.org/wiki?curid=1093555" title="Podatek rolny">
Podatek rolny

Podatek rolny – rodzaj podatku, uregulowanego przez "Ustawę o podatku rolnym" z 15 listopada 1984 r. 
Zakres przedmiotowy opodatkowania.
Opodatkowaniu podatkiem rolnym podlegają grunty sklasyfikowane w ewidencji gruntów i budynków jako użytki rolne lub jako grunty zadrzewione i zakrzewione na użytkach rolnych, z wyjątkiem gruntów zajętych na prowadzenie działalności gospodarczej innej niż działalność rolnicza.
Zakres podmiotowy opodatkowania.
Podatnikami podatku rolnego są osoby fizyczne, osoby prawne, jednostki organizacyjne, w tym spółki, nieposiadające osobowości prawnej, które są: 
Z podatku rolnego zwolnione są gminy i Skarb Państwa.
Podstawa opodatkowania.
Dla gruntów gospodarstw rolnych podstawę opodatkowania stanowi liczba hektarów przeliczeniowych ustalana na podstawie powierzchni, rodzajów i klas użytków rolnych wynikających z ewidencji gruntów i budynków oraz zaliczenia do okręgu podatkowego. Dla pozostałych gruntów - liczba hektarów wynikająca z ewidencji gruntów i budynków.
Wysokość i wymierzanie podatku.
Od 1 ha przeliczeniowego gruntów będących częścią gospodarstwa rolnego podatek zawiera się w równowartości pieniężnej 2,5 q żyta. Od 1 ha innych gruntów jest to równowartość pieniężna 5 q żyta. Ceny ustala się według średniej skupu żyta za 11 kwartałów poprzedzających kwartał poprzedzający rok podatkowy, ogłasza ją Prezes GUS najpóźniej do 20 października każdego roku. W sytuacji relatywnie wysokich cen żyta rady gmin powszechnie korzystają ze swojego przywileju obniżenia obowiązujących cen.
Obowiązek podatkowy powstaje od pierwszego dnia miesiąca następującego po miesiącu, w którym zaistniały okoliczności uzasadniające powstanie tego obowiązku. Obowiązek podatkowy wygasa ostatniego dnia miesiąca, w którym przestały istnieć okoliczności uzasadniające ten obowiązek. 
Organem podatkowym właściwym w sprawach podatku rolnego jest wójt (burmistrz, prezydent miasta). Podatek rolny na rok podatkowy od osób fizycznych ustala się w drodze decyzji wydawanej przez organ podatkowy właściwy ze względu na miejsce położenia gruntów. Podatek jest płatny w ratach proporcjonalnych do czasu trwania obowiązku podatkowego w terminach do dnia 15 marca, 15 maja, 15 września i 15 listopada roku podatkowego.
W 2019 r. podatek rolny wynosił:

</doc>
<doc id="1093559" url="https://pl.wikipedia.org/wiki?curid=1093559" title="La Chapelle">
La Chapelle

La Chapelle - stacja 2. linii metra w Paryżu. Znajduje się na pograniczu 10. i 18. dzielnicy Paryża. Została otwarta 31 stycznia 1903. Stacja jest połączona z RER B i D

</doc>
<doc id="1093560" url="https://pl.wikipedia.org/wiki?curid=1093560" title="Tol Sirion">
Tol Sirion

Tol Sirion (sin. "wyspa Sirionu") – wyspa ze stworzonej przez J.R.R. Tolkiena mitologii Śródziemia położona blisko Przełomu Sirionu.
Wznosiła się na niej twierdza Minas Tirith, wybudowana przez Finroda Felagunda. Następnie jej dowódcą był Orodreth, do roku 457 Pierwszej Ery, kiedy miało miejsce zakończone sukcesem oblężenie przez wojska Saurona. Wtedy wyspa została przemianowana na "Tol-in-Gaurhoth" (sin. "Wyspa Wilkołaków").
Dziesięć lat później, w czasie wyprawy po Silmaril Beren i Finrod zostali pojmani przez podwładnych Saurona i uwięzieni w lochach. Finrod ocalił tam życie Berenowi, jednak sam przy tym zginął. Gdy Lúthien i Huan przybyli na ratunek, wieża została zniszczona, a Sauron opuścił wyspę. Następnie Beren i Lúthien pochowali Finroda na szczycie wyspy.

</doc>
<doc id="1093562" url="https://pl.wikipedia.org/wiki?curid=1093562" title="6 Korpus Armijny Imperium Rosyjskiego">
6 Korpus Armijny Imperium Rosyjskiego

6 Korpus Armijny, ros. "6-й армейский корпус" (6 KA) – korpus Armii Imperium Rosyjskiego.
Formowanie i zmiany organizacyjne.
6 KA powstał w 1830 roku z przemianowania Korpusu Litewskiego. W 1831 roku uczestniczył w wojnie z Polską. Po powstaniu listopadowym korpus rozwiązano.
Ponownie 6 KA został sformowany 19 lutego 1877 r. Korpus stacjonował na terenie Warszawskiego Okręgu Wojskowego, a jego sztab mieścił się w garnizonie Łomża i Białystok (do 1 lutego 1913 i po 1 kwietnia 1914). W 1913 roku naczelnym lekarzem korpusu był gen. lek. Aleksander Bernatowicz.
W sierpniu 1917 uległ ukrainizacji i pod nazwą II Siczowy Korpus Zaporoski (dowódca generał Gieorgij Mandryka) wszedł w skład Armii Czynnej Ukraińskiej Republiki Ludowej.

</doc>
<doc id="1093564" url="https://pl.wikipedia.org/wiki?curid=1093564" title="Stalingrad (stacja metra)">
Stalingrad (stacja metra)

Stalingrad – stacja linii 2, 5 i 7 metra w Paryżu, położona na granicy 10. i 19. dzielnicy.
Stacja.
Początkowo stacje linii 2 i 7 stanowiły oddzielne stacje pod nazwami "Aubervilliers" (linia 2) i "Boulevard de la Villette" (linia 7). 6 października 1942 r. połączono je w jedną o nazwie "Aubervilliers – Boulevard de la Villette".
7 lipca 1945 r. plac nad stacją otrzymał nazwę "Place de Stalingrad" (z fr. "plac Stalingradzki"), na cześć zwycięstwa Armii Czerwonej nad armią III Rzeszy w bitwie pod Stalingradem. 10 lutego 1946 nazwę "Stalingrad" otrzymała stacja metra. Miasto Stalingrad, nazwane na cześć Józefa Stalina, zostało później przemianowane na Wołgograd, jednak nazwa placu i stacji, nie zostały zmienione, ponieważ odwołują się do historycznej nazwy miasta, a nie do Józefa Stalina. W 1993 roku nazwę placu doprecyzowano, zmieniając ją na "Place de la Bataille-de-Stalingrad" (z fr. "plac Bitwy Stalingradzkiej").
Przesiadki.
Stacja umożliwia przesiadki na autobusy dzienne RATP i TRA oraz nocne Noctilien.

</doc>
<doc id="1093565" url="https://pl.wikipedia.org/wiki?curid=1093565" title="Super Mario World">
Super Mario World

 – pierwsza gra z Mario przeznaczona na konsolę Super Nintendo Entertainment System. Pojawiły się w niej nowe ruchy, np. Spin Jump, nowe "power-upy", np. peleryna (Caped Mario/Luigi). Pojawiła się też nowa postać – Yoshi; jest to mały dinozaur, ma kilka kolorów, a każdy ma inne właściwości. Jeden może zjadać przeciwników swoim długim językiem, lub skakać po przeciwnikach, po których Mario i Luigi nie mogą. W roku 2002 gra została przeniesiona i wydana na konsolę przenośną Game Boy Advance jako "Super Mario World: Super Mario Advance 2". Gra została nieznacznie zmieniona względem oryginału.
Fabuła.
Pewnego dnia Mario, Luigi i Peach wybierają się na wakacje na Yoshi's Island. Korzystając z chwili nieuwagi braci Mario, Bowser porywa Peach. Mario i Luigi postanawiają ją odnaleźć i uwolnić.

</doc>
<doc id="1093567" url="https://pl.wikipedia.org/wiki?curid=1093567" title="João César das Neves">
João César das Neves

João César das Neves, w pełnym brzmieniu: João Luís Alves César das Neves (ur. 1957 w Lizbonie) – portugalski ekonomista, pisarz i publicysta, także etyk i historyk gospodarczy. Profesor Portugalskiego Uniwersytetu Katolickiego ("Universidade Católica Portuguesa") na wydziale nauk ekonomicznych, którego jest także przewodniczącym rady naukowej, oraz Instytutu Wyższych Studiów Wojskowych. W swych badaniach koncentruje się na problemach biedy, przedsiębiorczości, planowaniu gospodarczym, średniowiecznej myśli ekonomicznej i etyce. Autor wielu książek i artykułów naukowych i popularnonaukowych, esejów, a także literatury pięknej.
Studiował na Portugalskim Uniwersytecie Katolickim (tytuły bakałarza i doktora ekonomii), Uniwersytecie Nowym w Lizbonie ("Universidade Nova", magister ekonomii) oraz Politechnice Lizbońskiej ("Universidade Técnica", magister inżynierii badań operacyjnych i systemów).
W latach 1981–1989 asystent na wydziale nauk ekonomicznych Portugalskiego Uniwersytetu Katolickiego. W roku 1990 doradca portugalskiego ministra finansów. W latach 1990–1991 oraz 1995–1997 pracownik Banku Portugalii. W latach 1991–1995 doradca ekonomiczny ówczesnego premiera rządu Portugalii Aníbala Cavaco Silvy.

</doc>
<doc id="1093575" url="https://pl.wikipedia.org/wiki?curid=1093575" title="Dieter Hildebrandt">
Dieter Hildebrandt

Dieter Hildebrandt (ur. 23 maja 1927 w Bolesławcu, zm. 20 listopada 2013 w Monachium – Niemcy) – niemiecki kabarecista, znany jako jeden z twórców programu satyrycznego "Notizen aus der Provinz" nadawanego na antenie ZDF w latach 1973–1979 oraz "Scheibenwischer" 1980–2008.

</doc>
<doc id="1093577" url="https://pl.wikipedia.org/wiki?curid=1093577" title="Puchary doniczkowate">
Puchary doniczkowate

Puchary doniczkowate – eneolityczny typ naczynia występujący w kulturze grobów jednostkowych, kulturze ceramiki sznurowej i kulturze pucharów dzwonowatych. Wykształciły się prawdopodobnie równocześnie na terenach Jutlandii oraz Kujaw, z tym że w Jutlandii znaleziska tego typu liczone są w tysiącach, a na terenie Polski w setkach egzemplarzy. Dość wcześnie puchary doniczkowate spotykane są na Półwyspie Iberyjskim i związane są z kulturą pucharów dzwonowatych.

</doc>
<doc id="1093578" url="https://pl.wikipedia.org/wiki?curid=1093578" title="Bolter">
Bolter

Bolter – polski zespół muzyczny, założony w 1984 przez muzyka, kompozytora i aranżera Sławomira Sokołowskiego. 
Nazwa zespołu oznacza nieposłusznego konia wyrywającego się z zagrody.
Historia.
Sławomir Sokołowski występował wcześniej z zespołami Takt i Stress, a także prowadził grupę Spirituals and Gospel Singers, w której śpiewały Halina Zimmermann i Anna Jurksztowicz, późniejsze wokalistki grupy Bolter.
Bolter rozpoczął działalność od dwóch piosenek – „Jak uwierzyć” i „Zostań, zaczekaj” z Anną Jurksztowicz. Wkrótce potem zespół nagrał w wersji polskiej utwór grupy Bee Gees – „More Than a Woman” („Nic nie rozumiesz”). Kolejne nagranie to piosenka „Nieznany wiek”, którą zaśpiewała Lora Szafran. Największy sukces grupa odniosła w składzie: Sławomir Sokołowski, Halina Zimmermann i Jan Zieliński.
W marcu 1985 grupa nagrała utwór „Póki trwa ten bal” (polska wersja przeboju Leonarda Cohena „Dance Me to the End of Love”). Największym przebojem grupy jest piosenka „Daj mi tę noc” (muz. Sławomir Sokołowski, sł. Andrzej Sobczak), która zdobyła nagrodę w konkursie piosenek premierowych na XXII Krajowym Festiwalu Piosenki Polskiej w Opolu. 
W zespole śpiewali również: Halina Benedyk, Daria Pakosz i Jerzy Rajczyk. 
Krzysztof Krawczyk z Bolterem nagrał piosenki: „Ostatni raz zatańczysz ze mną”, „Wygrajmy jeszcze jeden mecz”, „Nie zostało nam już nic” i „Człowiek po czterdziestce” (z Bohdanem Smoleniem).
Skład.
Muzycy grający w zespole Bolter:

</doc>
<doc id="1093581" url="https://pl.wikipedia.org/wiki?curid=1093581" title="All Because of You">
All Because of You

All Because of You – piosenka rockowej grupy U2, pochodząca z jej wydanego w 2004 roku albumu, How to Dismantle an Atomic Bomb. Została wydana jako drugi singel w Ameryce Północnej. Utwór pojawił się w rozgłośniach radiowych w tym samym czasie, w jakim na rynku ukazał się cały album.
Piosenka w trakcie trasy "Vertigo Tour" była zazwyczaj wykonywana jako drugi utwór w trakcie bisów.
Do utworu został nakręcony także teledysk; był on nagrywany w Nowym Jorku.
Lista utworów.
Wersja 3.
Wydanie singla na DVD.
Wersja 4.
Wersja dostępna wyłącznie w Kanadzie, wydana 8 lutego 2005.

</doc>
<doc id="1093582" url="https://pl.wikipedia.org/wiki?curid=1093582" title="24 Pułk Piechoty">
24 Pułk Piechoty

Polskie pułki piechoty:
Austriacki pułki piechoty:
Brytyjskie pułki piechoty:
Austro-węgierskie pułki piechoty:
Niemieckie pułki piechoty:
Rosyjskie pułki piechoty:

</doc>
<doc id="1093584" url="https://pl.wikipedia.org/wiki?curid=1093584" title="Naczynia doniczkowate">
Naczynia doniczkowate



</doc>
<doc id="1093585" url="https://pl.wikipedia.org/wiki?curid=1093585" title="Shannon Larkin">
Shannon Larkin

Shannon Larkin (ur. 24 kwietnia 1967 w Chicago, Illinois) – amerykański perkusista. Aktualnie członek zespołu hardrockowego Godsmack. Był także członkiem następujących zespołów: Another Animal, Ugly Kid Joe, Snot, Wrathchild America, Souls At Zero, Stone Sour, MF Pitbulls, Kiddie Porn, zawsze jednak występował w barwach wydawnictwa Universal Records.

</doc>
<doc id="1093586" url="https://pl.wikipedia.org/wiki?curid=1093586" title="Podatek od gier">
Podatek od gier

Podatek od gier – rodzaj podatku, uregulowanego przez ustawę z dnia 19 listopada 2009 r. o grach hazardowych (, dalej: ustawa).
Zakres podmiotowy opodatkowania.
Zgodnie z art. 71 ustawy opodatkowaniu podatkiem od gier podlegają podmioty prowadzące działalność w zakresie gier losowych i zakładów wzajemnych.
Obowiązek podatkowy w podatku od gier powstaje z chwilą rozpoczęcia wykonywania działalności. Obowiązek podatkowy kończy się z chwilą zaprzestania wykonywania działalności.
Podstawa opodatkowania.
Podstawę opodatkowania podatkiem od gier stanowi (zgodnie z art. 73 ustawy):
Zapłata podatku.
Podmioty podlegające opodatkowaniu podatkiem od gier są obowiązane do obliczania i wpłacania podatku od gier za okresy miesięczne (art. 75). Podatek od gier jest wpłacany na rachunek właściwej izby celnej w terminie do 10 dnia miesiąca następującego po miesiącu, którego dotyczy rozliczenie.
Stawki podatku.
Stawki podatku, zgodnie z art. 74 ustawy, wynoszą w przypadku:

</doc>
<doc id="1093587" url="https://pl.wikipedia.org/wiki?curid=1093587" title="23 Pułk Piechoty">
23 Pułk Piechoty

Pułki piechoty (strzelców) noszące numer 23:
Wojska Polskiego:
Amerykańskie:
Austro-węgierskie:
Niemieckie:
Rosyjskie:

</doc>
<doc id="1093590" url="https://pl.wikipedia.org/wiki?curid=1093590" title="Depresja cieplna">
Depresja cieplna

Depresja cieplna jest to praca wykonana przez czynnik termodynamiczny (powietrze) na pokonanie oporów ruchu w odniesieniu do jednostki ciężaru właściwego gazu.
Depresja cieplna stanowi dodatkowe źródło energii dla przepływu powietrza w kopalnianej sieci wentylacyjnej.
Wartość depresji cieplnej zależy także od pory roku. W okresie zimowym wartość wykonanej pracy przez powietrze jest większa w stosunku do okresu letniego.

</doc>
<doc id="1093601" url="https://pl.wikipedia.org/wiki?curid=1093601" title="Księgi cerkiewne">
Księgi cerkiewne

Tradycja piśmiennictwa teologicznego w Kościołach wschodnich formowała się według kanonu opracowanego w Bizancjum i dzieliła na dwie grupy:

</doc>
<doc id="1093602" url="https://pl.wikipedia.org/wiki?curid=1093602" title="T-Pain">
T-Pain

T-Pain, właściwie Faheem Rasheed Najm (ur. 30 września 1985) – amerykański wykonawca muzyki hip-hop i R&amp;B, producent muzyczny. Wydał trzy albumy solowe.
Jest znany jako pionier efektu muzycznego Auto-tune, z którego obecnie korzystają m.in. Lil Wayne, Kanye West czy Snoop Dogg. T-Pain znany jest również ze swej ekstrawagancji, która polega na noszeniu oryginalnych kapeluszy, przypominających kształtem cylindry, które jak sam zdradził, robione są na specjalne zamówienie w Londynie. T-Pain dodał, że ma w kolekcji około 300 takich kapeluszy. Jego najnowsza płyta, "Thr33 Ringz", jest w całości wyprodukowana przez samego T-Paina. Na krążku pojawili się gościnnie Lil Wayne, Kanye West, Ludacris i Rick Ross.
W 2008 roku otrzymał również wraz z Kanye Westem Statuetkę Grammy za utwór „The Good Life” z albumu Westa Graduation.

</doc>
<doc id="1093604" url="https://pl.wikipedia.org/wiki?curid=1093604" title="Wojownicy (film 1994)">
Wojownicy (film 1994)

Wojownicy (ang. "Warriors") – kanadyjsko-izraelski film z 1994 roku w reżyserii Shimona Dotana.

</doc>
<doc id="1093610" url="https://pl.wikipedia.org/wiki?curid=1093610" title="Kryterium Sylwestera">
Kryterium Sylwestera



</doc>
<doc id="1093611" url="https://pl.wikipedia.org/wiki?curid=1093611" title="Ataka (koalicja)">
Ataka (koalicja)

Narodowe Zjednoczenie „Ataka” (bułg. "Национално обединение „Атака”", tłum. dosł. "Narodowe Zjednoczenie „Atak”"), nazywane także Koalicją „Ataka” (bułg. "Коалиция „Атака”") – koalicja bułgarskich partii o charakterze nacjonalistycznym, utworzona przed wyborami do Zgromadzenia Narodowego w 2005 r. Na czele koalicji stoi lider partii Ataka, Wolen Siderow.
Historia.
Powstanie Koalicji Ataka.
Koalicja Ataka została sformowana przed wyborami parlamentarnymi w Bułgarii w 2005 r. W jej skład weszły następujące partie:
Podczas próby zarejestrowania koalicji w Centralnej Komisji Wyborczej okazało się, iż tylko dwa pierwsze, spośród wyżej wymienionych, ugrupowania dysponują niezbędną dokumentacją i posiadają status partii politycznej. W związku z tym tylko te dwa ugrupowania mogły znaleźć się w oficjalnym składzie Koalicji Ataka przed wyborami do 40. Zgromadzenia Narodowego (kandydaci pozostałych partii mogli jednak startować z list wyborczych Koalicji Ataka). Liderem koalicji został Wolen Siderow, mimo iż formalnie nie należał do żadnej z obu partii, które ją tworzyły.
Pozostałe partie zostały zarejestrowane wkrótce po wyborach w 2005 r.
Koalicja „Ataka” w 40. Zgromadzeniu Narodowym.
W wyborach do 40. Zgromadzenia Narodowego, przeprowadzonych 25 czerwca 2005, Koalicja „Ataka” zdobyła ok. 8,2% głosów i wprowadziła do parlamentu 21 deputowanych. Posłowie Ataki sformowali 13 lipca 2005 własną grupę parlamentarną (będącą bułgarskim odpowiednikiem polskiego klubu parlamentarnego), na czele której stanął Wolen Siderow. Już w tydzień po zarejestrowaniu grupy opuścił ją Petyr Manołow z Bułgarskiej Partii Narodowo-Patriotycznej, który został deputowanym niezależnym. Jego odejście doprowadziło do formalnego rozpadu Koalicji Ataka w parlamencie. Przyczyną tego stanu rzeczy był fakt, iż Manołow był jedynym przedstawicielem obu partii koalicyjnych (Narodowy Ruch na rzecz Ocalenia Ojczyzny nie miał ani jednego własnego deputowanego) w Koalicji Ataka, zatem po jego odejściu koalicja (w składzie jaki został zarejestrowany w Centralnej Komisji Wyborczej) nie miała własnych reprezentantów. Spowodowało to problem subsydiowania Ataki z budżetu państwa. W 2006 r. bułgarska Izba Skarbowa orzekła, iż grupa parlamentarna Ataki, którą po odejściu od niej Manołowa tworzyli wyłącznie posłowie należący do zarejestrowanej w międzyczasie partii Ataka, nie jest upoważniona do pobierania subwencji przeznaczonych dla koalicji parlamentarnych. Lider Ataki został zobowiązany do zwrotu sumy 95 326 lewów, która stanowiła różnicę między wartością subwencji przewidzianą dla koalicji i tą przewidzianą dla partii politycznej.
Manołow nie był jedynym deputowanym, który opuścił grupę parlamentarną Ataki. Po szeregu skandali i kontrowersji związanych z Wolenem Siderowem oraz z samą partią Ataka, której przedstawiciele niejednokrotnie byli oskarżani o rasizm i ksenofobię, z grupy odeszło kilku innych posłów i pod koniec 2006 r. liczyła ona już tylko dwunastu członków. Deputowani, którzy znaleźli się poza grupą Ataki, podjęli próbę sformowania własnej grupy parlamentarnej pod przewodnictwem Petyra Berona, która jednak nie zakończyła się powodzeniem.

</doc>
<doc id="1093612" url="https://pl.wikipedia.org/wiki?curid=1093612" title="Józef Stompor">
Józef Stompor

Józef Stompor (ur. 30 maja 1922 w Mircu, zm. 18 kwietnia 1997) – polski pisarz, lekarz, żołnierz Armii Krajowej i Batalionów Chłopskich, podpułkownik WP. 
Urodził się w Mircu, woj. kieleckie, w rodzinie chłopskiej. Podczas wojny uczestnik ruchu oporu w szeregach Armii Krajowej i Batalionów Chłopskich. W 1952 r. ukończył Akademię Medyczną w Warszawie i rozpoczął pracę pod kierunkiem prof. Grucy, specjalizując się w chirurgii kostnej. Później poświęcił się leczeniu alkoholików i lekomanów w poradni rejonowej w Warszawie. Od 1959 był członkiem Zjednoczonego Stronnictwa Ludowego.
Józefa Stompora interesowała tematyka wojenna i medyczna. Swoją pierwszą powieść "Leśne noce" wydał w 1958 r. Za powieść "Rozdroża miłości" otrzymał nagrodę Ministra Obrony Narodowej i wojewody łomżyńskiego w 1985 r. Książki "Człowiek z lancetem", "Szpital pod jodłami" i "Płonące lazarety" przetłumaczono na język niemiecki.
Wydane książki:

</doc>
<doc id="1093613" url="https://pl.wikipedia.org/wiki?curid=1093613" title="Grupa Bolter">
Grupa Bolter



</doc>
<doc id="1093625" url="https://pl.wikipedia.org/wiki?curid=1093625" title="Filar graniczny">
Filar graniczny



</doc>
<doc id="1093629" url="https://pl.wikipedia.org/wiki?curid=1093629" title="Alojzy Gamroth">
Alojzy Gamroth

Alojzy Gamrot (ur. 15 kwietnia 1852 w Cieszynie, zm. 1 lutego 1937 w Bruntalu) – niemiecki nauczyciel, burmistrz Cieszyna.
Syn majstra piekarskiego, ukończył Gimnazjum Katolickie w Cieszynie oraz filozofię i fizykę na Uniwersytecie Wiedeńskim. Jako nauczyciel pracował w Morawskiej Ostrawie, Nowym Jiczinie i Svitavě, gdzie w latach 1895–1910 był dyrektorem Głównej Szkoły Realnej.
Po przejściu na emeryturę powrócił do Cieszyna, gdzie w 1913 roku został radcą miejskim i zastępcą burmistrza, a w styczniu 1915 roku burmistrzem. Jako taki rozwiązał problem braku drobnych pieniędzy, wydając, za zgodą polskiego rządu, walutę cieszyńską. 28 lipca 1920 roku po podziale Cieszyna przestał pełnić funkcję burmistrza. Gamroth przeniósł się na Śląsk Opawski, gdzie zmarł.

</doc>
<doc id="1093631" url="https://pl.wikipedia.org/wiki?curid=1093631" title="Kultura grobów jednostkowych">
Kultura grobów jednostkowych

Kultura grobów jednostkowych (KGJ) – enolityczna kultura archeologiczna występująca na terenie Jutlandii, północno-wschodnich Niemiec oraz w północno-zachodniej Polsce (Pomorze, Wielkopolska, Kujawy). Rozwijała się pomiędzy 2800 a 2300 p.n.e.
Geneza.
KGJ jest uważana za północny odłam kultury ceramiki sznurowej. Ma też wiele cech wspólnych z 4 fazą kultury pucharów dzwonowatych (Puchary doniczkowate. KGJ indywidualizuje się ok. 2500 p.n.e.
Chronologia.
Powstała ok. 2800 roku p.n.e. i trwała do 2300 p.n.e. 
Według podziału Liversage (1987) istniały 4 fazy tej kultury: 
Ceramika.
Występują dwa typy ceramiki: użytkowa i grobowa, różniące się jakością i zdobieniem. Główne rodzaje naczyń to puchary, misy, puchary doniczkowate, amfory i puchary z imaczami. ceramika zdobiona jest odciskami sznura, muszli cardium, stempelkami, jodełką, wątkami rytymi, ornamentem "barbed wire" (drutu kolczastego). Dekorowane są górne partie naczyń. W późniejszym okresie występuje też ornament strefowo-metopowy i listwy plastyczne.
Zabytki.
Szczególne w grobach znajdowane są rytualnie złożone lancetowate sztylety krzemienne lub miedziane, topory typu A1 i B1, topory typu K (tzw. zdegenerowane). Często występują ozdoby z bursztynu.
Osadnictwo.
Małe osady, przeważnie krótkotrwałe. Dominują okresowe obozowiska. W późniejszym okresie sieć osadnicza stabilizuje się.
Pochówki.
Istnieje duże zróżnicowanie rytuałów pogrzebowych. Najczęściej spotykane są pochówki podkurhanowe, megalityczne oraz groby płaskie. Znajdowane są też groby wanienkowate, groby okrągłe oraz pochówki w trumnach drewnianych, ponadto występują kamienne obudowy komory grobowej. W Jutlandii i Niemczech groby są pojedyncze, natomiast w Polsce spotyka się groby zbiorowe. Przeważa obrządek szkieletowy, jednakże w Holsztynie występują groby ciałopalne. Do grobów składano liczne przedmioty należące za życia do zmarłego, takie jak puchary doniczkowate, tarczki łucznicze oraz sztylet miedziany lub krzemienny. Większość stanowią pochówki dorosłych mężczyzn, zapewne wojowników. Pochówki kobiet i dzieci są sporadyczne, zapewne istniał jeszcze inny rodzaj obrządku pogrzebowego nieuchwytny w źródłach archeologicznych. Mężczyźni chowani byli na prawym boku z twarzą zwróconą na południe, kobiety na lewym boku.
Stanowiska archeologiczne.
Modliborzyce, Ciechrz, Kuczkowo, Krusza Zamkowa, Podgaj, Pikutkowo, Murzynno

</doc>
<doc id="1093634" url="https://pl.wikipedia.org/wiki?curid=1093634" title="Hipoteza Turnera">
Hipoteza Turnera

W górnictwie hipoteza Turnera mówi o tym, filar przenosi ciśnienie wywierane przez ciężar nadległych skał zalegających bezpośrednio nad filarem i komorami w otoczeniu filaru, bez uwzględnienia więzi nadległych skał z całym masywem.
Powierzchnia łącznego poziomego przekroju filarów w polu eksploatacyjnym powinna mieć takie wymiary, aby zapewnić trwałe przenoszenie ciśnień wywieranych przez nadległy górotwór.

</doc>
<doc id="1093637" url="https://pl.wikipedia.org/wiki?curid=1093637" title="Gatunkizm">
Gatunkizm



</doc>
<doc id="1093647" url="https://pl.wikipedia.org/wiki?curid=1093647" title="Walenty Smalc">
Walenty Smalc

Walenty Smalc, , inne formy nazwiska: "Smalcjusz, Smalcius Gothanus, Szmalc", pseud.: "Butyrus Theoph. Nicolaides, Andreas Reuchlin", (ur. 12 marca 1572 w Gocie, zm. 8 grudnia 1622 w Rakowie) – duchowny i teolog braci polskich, pisarz, tłumacz Biblii (Nowy Testament w przekładzie Walentego Szmalca) i polemista.
Życiorys.
Z pochodzenia był Niemcem, synem prawnika. Pierwsze nauki pobierał w rodzinnym mieście. Studiował kolejno w Wittenberdze, Jenie i Strasburgu, gdzie zawarł przyjaźń z Andrzejem Wojdakowskim. Smalc został pozyskany dla doktryny braci polskich i za namową Wojdakowskiego przybył w 1592 do Polski. Wkrótce został rektorem szkoły w Śmiglu. W 1598 otrzymał funkcję ministra zboru w Lublinie, by wspólnie z Krzysztofem Lubienieckim kierować zborem. Tu rozwinął szerzej swą działalność polemiczną. Wkrótce (1600) wysłany został dwukrotnie na synod nowogrodzki dla zwalczania zwolenników Ferenca Dávida i Szymona Budnego, a w 1603 zlecono mu odwiedzenie zboru w Buskowie, nieopodal Gdańska. W 1604 przeniósł się i osiedlił w ośrodku braci polskich w Rakowie, gdzie spolonizował się i zaczął odgrywać w nim wiodącą rolę. Był ulubieńcem Jakuba Sienieńskiego, został duchownym ministrem zboru rakowskiego. Był zdolnym nauczycielem i administratorem ("scholarchą") Akademii Rakowskiej, przyczyniając się do jej rozkwitu. Następcą Smalca w Rakowie był Piotr Morzkowski.
Twórczość.
Był autorem "Der kleine Katechismus..." – podręcznika do nauki religii. Wielokrotnie występował w obronie doktryny braci polskich, napisał m.in. polemiczne dzieło "Odpis na dwa Pasquiluse, które niedawno wyszły przeciwko tym, których niesłusznie ariany zową, od ewangelików. Od jednego ze starszych tego to zboru, przeciwko któremu napisane są" (1619).

</doc>
<doc id="1093655" url="https://pl.wikipedia.org/wiki?curid=1093655" title="Podbierka">
Podbierka

Podbierka – sposób wybierania kopaliny na całą grubość złoża w dwu ławach z zawałem stropu. Dolną ławę wybiera się ścianą z pewnym wyprzedzeniem. Sposób ten jest zalecany do wybierania złóż silnie nachylonych o dużej miąższości w skrępowanych warunkach związanych z zagrożeniem tąpaniowym

</doc>
<doc id="1093658" url="https://pl.wikipedia.org/wiki?curid=1093658" title="Original of the Species">
Original of the Species

Original of the Species – piosenka rockowej grupy U2, pochodzącą z jej wydanego w 2004 roku albumu, How to Dismantle an Atomic Bomb (uważana przez wokalistę za najlepszy kawałek na płycie). Została wydana jako piąty i ostatni singel promujący tę płytę. W przeciwieństwie do pozostałych singli, ten nie odniósł dużego sukcesu; sporym zainteresowaniem cieszył się tylko w Holandii, gdzie uplasował się na miejscu #15.
W trakcie koncertów trasy "Vertigo Tour" utwór był wykonywany na pianinie przez The Edge’a z częstym akompaniamentem gitary, na której grał Bono.
Wersja na żywo piosenki, znacznie różniące się od wersji albumowej, wykonana podczas koncertu zespołu w Mediolanie została nagrana i wydana w 2006 roku jako bonus na kompilacyjnym DVD, U218 Singles.

</doc>
<doc id="1093661" url="https://pl.wikipedia.org/wiki?curid=1093661" title="Puchar Polski w piłce nożnej (1998/1999)">
Puchar Polski w piłce nożnej (1998/1999)

Puchar Polski w piłce nożnej mężczyzn 1998/1999 – 45. edycja rozgrywek mających na celu wyłonienie zdobywcy Pucharu Polski, który uzyskał tym samym prawo gry w I rundzie Pucharu UEFA w sezonie 1999/2000. Mecz finałowy odbył się na Stadionie Miejskim w Poznaniu.
Tytuł obroniła Amica Wronki, dla której był to drugi tryumf w historii klubu.
Runda wstępna.
Mecze zostały rozegrane 24 lipca 1998.
Obra Kościan – Pogoń Świebodzin 1:2 ""
Jagiellonka Nieszawa – MKS Kutno 3:1 ""
Unia Skierniewice – Piast Błaszki 3:5 ""
Patria Buk – Czarni Witnica 4:2 dogr. ""
Pogoń Siedlce – AZS Podlasie Biała Podlaska 1:2 ""
Kamax Kańczuga – Izolator Boguchwała 7:1 ""
Pomezania Malbork – Pogoń Lębork 2:1 ""
KemBud II Jelenia Góra – Nysa Kłodzko 1:1, k. 3:4 ""
Sparta Brodnica – Orzeł Biały Wałcz 0:0, k. 1:3
I runda.
Mecze zostały rozegrane w dniach 28–30 lipca 1998.
Żbik Nasielsk – Legia II Warszawa 3:0 ""
Energetyk Gryfino – Gryf Polanów 2:1 ""
Gryf Wejherowo – Pomezania Malbork 3:1 ""
Orzeł Biały Wałcz – Goplania Inowrocław 1:3 ""
Mrągowia Mrągowo – Mazur Ełk 5:4 dogr. ""
Patria Buk – Pogoń Świebodzin 1:3 dogr. ""
Jagiellonka Nieszawa – Górnik Kłodawa 7:0 ""
Ostrovia Ostrów Mazowiecka – Olimpia Zambrów 1:4 dogr. ""
Polonia Kępno – Piast Błaszki 0:2 ""
Jagiellonia Białystok – AZS Podlasie Biała Podlaska 3:0 (vo) ""
Nysa Kłodzko – Chrobry Głogów 1:2 dogr. ""
Odra II Opole – Polonia Środa Śląska 2:1 dogr. ""
Start Łódź – Piotrcovia Piotrków Trybunalski 1:2 ""
Raków II Częstochowa – Grunwald Ruda Śląska 0:1 ""
MZKS Alwernia – Unia Oświęcim 2:0 ""
Lewart Lubartów – Szydłowianka Szydłowiec 3:1 ""
Granica Dorohusk – Tomasovia Tomaszów Lubelski 0:2 ""
GKS Rudki – Stal II Stalowa Wola 0:3 ""
Sanovia Lesko – Kamax Kańczuga 2:3 ""
Glinik Gorlice – Wisłoka Dębica 2:2, k. 3:5 ""
II runda.
Do rozgrywek dołączyły kluby drugoligowe wg stanu z poprzedniego sezonu. Mecze zostały rozegrane w dniach 11–12 sierpnia 1998.
Czuwaj Przemyśl – Hetman Zamość 0:11 ""
Energetyk Gryfino – Aluminium Konin 0:2 dogr. ""
Chemik Police – Lechia Zielona Góra 1:1, k. 4:2 ""
Goplania Inowrocław – Lechia/Polonia Gdańsk 2:4 ""
Warmia Olsztyn – Elana Toruń 1:0 ""
Mrągowia Mrągowo – GKS Bełchatów 0:7 ""
Olimpia Zambrów – Jeziorak Iława 0:1 ""
Chrobry Głogów – Varta Namysłów 0:5 ""
Pogoń Świebodzin – Miedź Legnica 2:2, k. 1:3 ""
Żbik Nasielsk – RKS Radomsko 0:5 ""
Warta Poznań – Śląsk Wrocław 1:5 ""
Piotrcovia Piotrków Trybunalski – Polonia/Szombierki Bytom 2:0 ""
Piast Błaszki – Naprzód Rydułtowy 1:3 ""
Lewart Lubartów – Stal Stalowa Wola 0:3 ""
Tomasovia Tomaszów Lubelski – Korona Kielce 0:3 ""
Jagiellonia Białystok – Avia Świdnik 0:2 ""
Świt Nowy Dwór Mazowiecki – Górnik Łęczna 3:0 ""
Wisłoka Dębica – Wawel Kraków 1:2 dogr. ""
Kamax Kańczuga – Unia Tarnów 3:2 ""
Grunwald Ruda Śląska – Hutnik Kraków 2:1 ""
Odra II Opole – Ruch Radzionków 0:4 ""
Jagiellonka Nieszawa – Ceramika Opoczno 2:1 ""
Odra Opole – Górnik Wałbrzych 0:3 ""
Gryf Wejherowo – Zawisza Bydgoszcz 3:1 ""
Stal II Stalowa Wola – Cracovia 0:3 ""
Kujawy Włocławek – MŻKS Myszków 0:3 (vo)
MZKS Alwernia – Okocimski KS Brzesko 3:0 (vo)
KemBud Jelenia Góra – Sokół Tychy
III runda.
Mecze zostały rozegrane 23 września 1998.
Gryf Wejherowo – Lechia/Polonia Gdańsk 0:0, k. 3:4
MZKS Alwernia – Wawel Kraków 2:4 ""
Jagiellonka Nieszawa – Aluminium Konin 1:1, k. 4:5 ""
Świt Nowy Dwór Mazowiecki – Jeziorak Iława 1:0 ""
Kamax Kańczuga – Hetman Zamość 0:2 ""
Miedź Legnica – KemBud Jelenia Góra 1:2 ""
Cracovia – MŻKS Myszków 1:0 ""
RKS Radomsko – Piotrcovia Piotrków Trybunalski 3:2 ""
Varta Namysłów – Górnik Wałbrzych 3:1 ""
Chemik Police – Śląsk Wrocław 1:0 ""
Korona Kielce – Avia Świdnik 2:2, k. 4:2 ""
Grunwald Ruda Śląska – Ruch Radzionków 3:1 ""
Warmia Olsztyn – GKS Bełchatów 1:3 ""
Stal Stalowa Wola – Naprzód Rydułtowy 0:3 (vo)
1/16 finału.
Do rozgrywek dołączyły kluby pierwszoligowe wg stanu z poprzedniego sezonu. Mecze zostały rozegrane 14 października 1998.
RKS Radomsko – Górnik Zabrze 1:0 ""
Wawel Kraków – Grunwald Ruda Śląska 1:0 ""
KemBud Jelenia Góra – Wisła Kraków 1:3 ""
Aluminium Konin – Pogoń Szczecin 6:0 ""
Chemik Police – Amica Wronki 0:2 ""
Cracovia – GKS Katowice 2:3 ""
Groclin Grodzisk Wielkopolski – Zagłębie Lubin 2:2, k. 4:3 ""
Hetman Zamość – GKS Bełchatów 0:4 ""
Korona Kielce – Polonia Warszawa 2:0 ""
KSZO Ostrowiec Świętokrzyski – ŁKS Łódź 0:1 ""
Lechia/Polonia Gdańsk – Stomil Olsztyn 2:3 ""
Raków Częstochowa – Widzew Łódź 0:0, k. 2:4
Naprzód Rydułtowy – Ruch Chorzów 1:1, k. 3:4 ""
Petrochemia Płock – Lech Poznań 2:1 dogr. ""
Świt Nowy Dwór Mazowiecki – Legia Warszawa 1:3 ""
Varta Namysłów – Odra Wodzisław Śląski 1:1, k. 2:4 ""
1/8 finału.
Mecze zostały rozegrane 7 listopada 1998.
RKS Radomsko – Wisła Kraków 3:1 ""
Aluminium Konin – Odra Wodzisław Śląski 1:0 ""
Amica Wronki – ŁKS Łódź 2:1 ""
Petrochemia Płock – Stomil Olsztyn 0:1 ""
GKS Bełchatów – Legia Warszawa 0:0, k. 3:2
Groclin Grodzisk Wielkopolski – Widzew Łódź 0:4 ""
Korona Kielce – GKS Katowice 1:0 ""
Wawel Kraków – Ruch Chorzów 0:3 ""
Ćwierćfinały.
Pierwsze mecze zostały rozegrane 10 marca 1999, a rewanże 14 kwietnia 1999.
Korona Kielce – GKS Bełchatów 2:1 ""
GKS Bełchatów – Korona Kielce 1:0 ""
Ruch Chorzów – RKS Radomsko 2:1 ""
RKS Radomsko – Ruch Chorzów 0:2 ""
Widzew Łódź – Aluminium Konin 3:0 ""
Aluminium Konin – Widzew Łódź 1:0 ""
Amica Wronki – Stomil Olsztyn 3:0 ""
Stomil Olsztyn – Amica Wronki 1:1 ""
Półfinały.
Pierwsze mecze zostały rozegrane 4 i 5 maja 1999, a rewanże 19 maja 1999.
GKS Bełchatów – Ruch Chorzów 0:0
Ruch Chorzów – GKS Bełchatów 0:1 ""
Amica Wronki – Widzew Łódź 1:1 ""
Widzew Łódź – Amica Wronki 1:1, k. 7:8 ""
Bibliografia.
"Piłka Nożna" nr 33 (1313), 18 sierpnia 1998, s. 21
"Piłka Nożna" nr 39 (1319), 29 września 1998, s. 32
"Piłka Nożna" nr 42 (1322), 20 października 1998, s. 22

</doc>
<doc id="1093669" url="https://pl.wikipedia.org/wiki?curid=1093669" title="2 Korpus Armijny Imperium Rosyjskiego">
2 Korpus Armijny Imperium Rosyjskiego

2 Korpus Armijny Imperium Rosyjskiego (ros. 2 армейский корпус, 2 ак) – jeden ze związków operacyjno-taktycznych Armii Imperium Rosyjskiego. Utworzony w 1877 roku, brał udział m.in. w wojnie rosyjsko-tureckiej (1877-1878) i I wojnie światowej, rozformowany na początku 1918 roku. Jego siedziba mieściła się w Grodnie.

</doc>
<doc id="1093676" url="https://pl.wikipedia.org/wiki?curid=1093676" title="Ivan Putski">
Ivan Putski

Józef Bednarski (ur. 21 stycznia 1941 w Krakowie) – polsko-amerykański wrestler oraz kulturysta znany spod pseudonimu ringowego jako Ivan Putski. Pierwszy Polak w federacji WWWF (WWE). W trakcie kariery zawodowego zapaśnika nadano mu dwa przydomki – "The Polish Hammer" i "Polish Power".
Kariera.
Wczesne życie i początki w wrestlingu (1968–1974).
Urodził się w 1941 w Krakowie podczas okupacji niemieckiej. Jako chłopiec wyemigrował z rodzicami do Stanów Zjednoczonych – rodzina Bednarskich osiedliła się w Teksasie.
Jako wrestler debiutował w 1968. W kolejnych latach występował w walkach produkowanych przez ogólnoamerykańską federację National Wrestling Alliance (NWA) w Dallas. W połowie 1974 przeniósł się do American Wrestling Association (AWA) gdzie prowadził rywalizację z Superstar Billy’m Grahamem.
World (Wide) Wrestling Federation (1974–1987).
W federacji World Wide Wrestling Federation (WWWF) zadebiutował podobnie jak w American Wrestling Association – w 1974. Początkowo prowadził rywalizacje z Bruiserem Brody’m, Stanem Hansenem i Ivanem Koloffem, a następnie powrócił do feudu z Superstar Billy’m Grahamem, z którym rywalizował w AWA.
W październiku 1979 sięgnął po pierwsze mistrzostwo w WWWF -WWWF World Tag Team Championship, które wywalczył z Tito Santaną pokonując Johnny’ego Valianta i Jerr’ego Valianta. Mistrzostwo to utrzymywał przez pół roku, tracąc je następnie na rzecz The Wild Samoans. Do połowy lat 80. występował w rywalizacjach z Roddy’m Piperem i Stg. Slaughterem by w 1987 zrobić przerwę w karierze wrestlera.
Dalsza kariera i emerytura (1991–1999).
W 1991 powrócił do kariery wrestlera występując w federacjach niezależnych i w tag teamie ze swoim synem Scottem jako drużyna "The Polish Powers".
W 1995 został wprowadzony do galerii sław WWF Hall of Fame przez swojego syna Scotta. W 1996 występował w International Championship Wrestling. W lipcu 1997 pojawił się w walce tag teamowej u boku swojego syna Scotta na jednym z odcinków Raw is War. Scott i Ivan zmierzyli się przeciwko Jerry’emu Lawlerowi i Brianowi Christopherowi – była to ostatnia walka jaką stoczył w WWF.
Pod koniec lutego 1999 odbył walkę kończącą karierę wrestlera podczas jednego z eventów NWA New Jersey. Pokonał wtedy King Kong Bundy’ego przez dyskwalifikację. Po przejściu na emeryturę udzielał się jeszcze w federacjach niezależnych okazjonalnie występując w pojedynczych rywalizacjach.
Występy w zawodach strongman i inne media.
W 1975 pojawił się w filmie dokumentalnym "The Wrestling Queen", traktującym o roli kobiet w biznesie wrestlingu.
Putski wystąpił również podczas Mistrzostw Świata Strongman 1978, które odbyły się na terenie Universal Studios w Kalifornii, gdzie zajął 8. miejsce.
Jego postać pojawiła się w kilku grach komputerowych o tematyce wrestlingu: "Legends Of Wrestling" (2001), "Legends Of Wrestling II" (2002) i "Showdown: Legends Of Wrestling" (2004).
Życie osobiste.
Jego synem jest Scott Putski – również wrestler związany w przeszłości z World Wrestling Federation i World Championship Wrestling.
W latach 2000–2007 był pracownikiem ochrony w szkole średniej Jack C. Hays High School w mieście Buda w Teksasie. W styczniu 2012 znalazł się w galerii sław radia Cloverleaf Radio (Cloverleaf Radio Hall of Fame).

</doc>
<doc id="1093677" url="https://pl.wikipedia.org/wiki?curid=1093677" title="Pomnik Tadeusza Kościuszki w Krakowie">
Pomnik Tadeusza Kościuszki w Krakowie



</doc>
<doc id="1093681" url="https://pl.wikipedia.org/wiki?curid=1093681" title="Sanda (sport walki)">
Sanda (sport walki)

Sanda ( – wolna walka) lub Sanshou ( – wolna ręka) – chiński nowożytny sport walki, oparty na tradycyjnych chińskich sztukach walki.
W Chinach istnieje wiele różnych systemów (stylów) walki wręcz, jakie określa się mianem kung-fu. Sanda nie jest jednym z nich, jest jedynie sposobem uprawiania nowożytnego wushu – sportowego kung-fu. Wushu posiada dwie główne konkurencje: taolu oraz sanda. Taolu, czyli tzw. formy, to skomplikowane układy ruchowe wykonywane samodzielnie bądź z partnerem, z bronią bądź bez broni, w celu demonstracji zbioru określonych technik walki. Natomiast sanda to sparing, walka w ringu.
Zarys historyczny.
Sanda wywodzi się z tradycyjnych pojedynków toczonych na wysokich platformach "Lei tai", wokół których wbijano włócznie bądź bambusowe kije z zaostrzonymi końcami. W walce nie obowiązywały żadne zasady, więc zwyciężał ten zawodnik, który po prostu przeżył bądź zepchnął przeciwnika z platformy.
Ponieważ tradycyjne chińskie sztuki walki są różnorodne, w czasach nowożytnych próbuje się dokonać ich systematyzacji. W tym celu już w 1928 roku została utworzona ogólnokrajowa instytucja zajmująca się profesjonalizacją treningów i zawodów tradycyjnych sztuk walki – Centralny Instytut Guoshu. Pierwszych instruktorów wyłoniono wśród zwycięzców ogólnokrajowych zawodów w walkach pełnokontaktowych, aczkolwiek nie rozegrano ich do finałów, z uwagi na zgony i poważne urazy zawody przerwano. Zawody bowiem realizowano tradycyjnie, a więc bez żadnych reguł. Niemniej jednak można przyjąć, że były to pierwsze, współczesne, ogólnokrajowe zawody w walkach pełnokontaktowych.
Po przejęciu władzy w Chinach przez komunistów, uprawianie sztuk walki było zakazane, przez ok. 10 lat, aby potem przez podobny czas mogło się stopniowo rozwijać. Pozwolono na organizowanie pokazów sztuk walki, odbyły się wówczas pierwsze zawody w tym zakresie w ChRL. W okresie rewolucji kulturalnej ponownie zakazano sztuk walki.
W tym czasie zawody międzynarodowe były organizowane na Tajwanie i wciąż odbywały się w myśl tradycyjnych zasad, tj. bez żadnych sformalizowanych reguł ograniczających używane w ringu techniki walki, bez żadnych elementów osłaniających części ciała, a także bez podziału zawodników według kategorii wagowych. Dopiero w latach 80. XX wieku, z uwagi na dużą urazowość tego sportu, zaczęto wprowadzać pewne restrykcje m.in. wymuszające stosowanie ochraniaczy.
Po zakończeniu rewolucji kulturalnej w ChRL sztuki walki można było ponownie uprawiać. Został powołany Chiński Narodowy Komitet Sportu, pod którego przewodnictwem wybrane wyższe szkoły sportowe opracowały zasady rozgrywania i punktowania walk dla potrzeb utworzenia sportu kontaktowego wedle współczesnych standardów, jak też zaczęły organizować pierwsze zespoły zawodników. Pierwszy oficjalny regulamin sanda został sformułowany w 1982 roku w trakcie konferencji w Pekinie.
Sanda jako dyscyplina sportowa.
Ponieważ zdecydowana większość zachodnich szkół „kung-fu” nie prowadziła szkoleń przygotowujących adeptów do walk wyczynowych, zachodnie kluby sportowe, chcąc wystawić do walk sanda zawodników, początkowo rekrutowały ich pośród adeptów innych niż „kung-fu” systemów walki, takich jak kick-boxing czy boks tajski. Choć ci zawodnicy odnosili pewne sukcesy, nie byli w stanie dorównać zawodnikom azjatyckim, którzy byli jednak znacznie lepiej przygotowani. Walki w wykonaniu azjatów miały również bardziej widowiskowy walor, z uwagi na znajomość przez zawodników różnych technik nie będących przedmiotem treningu tradycyjnie rozumianych stylów walki typu kick-boxing, np. uderzeń i kopnięć obrotowych, po łuku z góry bądź od dołu, czy kopnięć z wyskoku oraz przede wszystkim bogatych technik obrony, uniku, przechwytu czy kontrataku. Wybitnymi przedstawicielami sanda zawodowego są Bao Ligao oraz Liu Hailong. Ten pierwszy, z uwagi na to, że pokonał w ringu bardzo wielu wysokiej klasy zawodników boksu tajskiego, nosi też przydomek „Zabójcy Muay Thai”.
W Polsce istnieje też Polski Związek Wushu, organizacja starająca się skupiać różne kluby sportowe w celu utworzenia bazy szkoleniowej i reprezentacyjnej na potrzeby reprezentacji kraju na zawodach międzynarodowych, zgodnie z oficjalnymi regulaminami "wushu" (w tym i walk sanda). Poza tym inne kluby sportowe i szkoły walki pod szyldem „kung-fu” często niezależnie wystawiają zawodników do mniejszej rangi zawodów zależnie od własnych środków finansowych, relacji z zagranicznymi szkołami walki, członkostwa w międzynarodowych organizacjach itp.
Obecnie można wyróżnić co najmniej dwa podejścia do rozwoju, szkolenia i startowania w zawodach zawodników sanda.
Po pierwsze, dla klubów kick-boxingu czy bosku tajskiego, bądź innych tego typu szkół walki, sanda jest po prostu kolejną formułą organizowania walk na ringu. W takich klubach trenuje się głównie od początku do końca pod kątem walki w ringu, z wykorzystaniem rękawic, worków treningowych i innych tego typu przyrządów, odgrywa się sparingi. Decyzja o przystąpieniu do zawodów w formule sanda wymaga zatem zapoznania się z właściwym regulaminem tej formuły, analizą dotychczasowych walk toczonych na zawodach i rozpoczęciem szczegółowego treningu dostosowanego specyficznie na potrzeby sanda, jednakże bazującego w większości przypadków na tym samym zbiorze prostych technik, jakie trenowane są w tego typu szkołach na potrzeby walki w ringu. Jako „wolna walka”, nie związana z żadnym określonym systemem sztuk walki, sanda jest kompetencją otwartą dla przedstawicieli różnych stylów. Formuła sanda jest bliska formułom boksu tajskiego i mieszanych sztuk walki, zaś główni azjatyccy przedstawiciele sanda zawodowego wywodzą się najczęściej ze środowiska mieszanych sztuk walki.
Zachodnie szkoły „kung fu” w programach treningowych znacznie więcej miejsca poświęcają żmudnej i długotrwałej, stopniowej nauce różnych pozycji, technik i ich połączenia w postaci form – układów ruchów. Trening bezpośrednich technik samoobrony, dźwigni, rzutów i walki sparingowej stanowi jedynie dodatkowy element. Ponieważ jednak formuła sanda została opracowana w ramach wysiłku Chin nad usystematyzowaniem i unowocześnieniem tradycyjnego „kung-fu”, stanowi też jedną z dwóch form konkurencji sportowego „kung-fu”, zachodnie szkoły chińskich sztuk walki w sposób naturalny włączają tę formułę w zajęcia sparingowe. W tym sensie, jako „wolna walka” sanda stanowi doskonałą formułę treningową, w której można jeszcze lepiej poznać i zrozumieć trenowane techniki i związane z nimi zasady pracy ciałem, które w sposób wyidealizowany przekazywane są w postaci form. Niektóre szkoły „kung-fu” wprowadzają też dodatkowe, niezależne zajęcia przygotowujące swoich adeptów do walki w ringu. Przykładem rodzimej zawodniczki mającej międzynarodowe osiągnięcia w ramach takiego podejścia jest Joanna Skamla.
Charakterystyka sanda.
Walka sanda odbywa się na kwadratowej macie o powierzchni ok. 8 × 8 m, znajdującej się na niewielkim podwyższeniu, której krańce nie są niczym ograniczone, w przeciwieństwie do np. ringu bokserskiego, którego krańce ograniczone są linami montowanymi do narożnych słupów. Zgodnie z tradycją walk na platformach lei tai, najwyżej punktowanym działaniem jest wypchnięcie bądź wyrzucenie zawodnika poza ring. Aby chronić zawodników, którzy są wyrzucani z ringu, podłoże wokół niego musi być wyłożone materacami.
Innym wysoko punktowanym działaniem jest powalenie przeciwnika na matę. Stąd też zawodnicy nieustannie dążą za pomocą klinczu, rzutów i podcięć, do wywrócenia przeciwnika. W tym sensie walki sanda przypominają zapasy. Jednak po sprowadzeniu przeciwnika do parteru rozgrywka jest przerywana, aby zawodnik mógł się podnieść i zająć stojącą pozycję walki. Na tym podobieństwa do zapasów się kończą, ponieważ trzecim wysoko punktowanym działaniem jest wymierzenie przeciwnikowi kopnięcia w głowę bądź w klatkę piersiową. W tym sensie walka sanda bliższa jest boksowi tajskiemu.
Zgodnie z regulaminem Międzynarodowej Federacji Wushu, w walce można użyć dowolnych technik, przy czym zabronione jest atakowanie w tył głowy, szyję oraz krocze, zabroniony jest atak na głowę, łokieć i kolano który by prowadził do skrętu tych części ciała, zabronione jest wymuszanie upadku przeciwnika głową nad piętami, celowe miażdżenie i dociskanie leżącego przeciwnika do podłoża oraz jakiekolwiek atakowanie głowy przeciwnika, kiedy ten leży.
Walka rozgrywana jest w trakcie trzech dwuminutowych rund, pomiędzy którymi ma miejsce minuta odpoczynku. O zwycięstwie decyduje sukces w dwóch rundach. Zawodnicy muszą mieć rękawice, osłonę zębów, ochraniacze na głowach i klatce piersiowej, zaś kolor ubioru dwóch walczących ze sobą zawodników powinien być odpowiednio czarny i czerwony. Wyróżnia się dwie kategorie wiekowe (juniorzy 15-18. rż., seniorzy 18-35. rż.) oraz 11 kategorii wagowych.
Mimo że walka wydaje się krótka (3 × 2 minuty), zaś zasady jej punktowania mogą sugerować zwykłe przepychanki (wystarczy częściej przewracać przeciwnika i wypychać go za ring, niż samemu być przewracanym i wypychanym), w wykonaniu kompetentnych zawodników jest niezwykle dynamiczna i agresywna. Zawodnicy dosłownie rzucają sobą nawzajem po macie, w zależności od posiadanych umiejętności stosują uderzenia i kopnięcia obrotowe, na wyprowadzone kopnięcie – kontruderzenia, widowiskowe przechwyty, zaś siła wymienianych ciosów nierzadko prowadzi do nokautu, niekiedy już w pierwszej rundzie.

</doc>
<doc id="1093685" url="https://pl.wikipedia.org/wiki?curid=1093685" title="Baadur Jobava">
Baadur Jobava



</doc>
<doc id="1093691" url="https://pl.wikipedia.org/wiki?curid=1093691" title="Parth Galen">
Parth Galen

Parth Galen (sin. "Zielona Murawa") – równina ze stworzonej przez J.R.R. Tolkiena mitologii Śródziemia.
Była to zielona równina niedaleko Wodogrzmotów Rauros, ciągnąca się od Amon Hen do brzegu Nen Hithoel. Przebiegał przez nią strumyk, płynący z zachodniej części Emyn Muil. W tym miejscu śmierć poniósł Boromir oraz rozpadła się Drużyna Pierścienia.

</doc>
<doc id="1093692" url="https://pl.wikipedia.org/wiki?curid=1093692" title="Vengaboys">
Vengaboys

Vengaboys (wymowa: ) – holenderski zespół muzyczny założony w 1997 roku, wykonujący muzykę dance-pop, eurodance i bubblegum dance.
Zespół sprzedał w sumie około 25 milionów egzemplarzy swoich singli i albumów na całym świecie.
Znakiem rozpoznawczym zespołu są charakterystyczne stroje sceniczne, w których występują wokaliści: Kim Sasabone zazwyczaj występuje w stroju nawiązującym do stylu militarnego, Roy Olivero-Den Burger, a potem jego następca Donny Latupeirissa ubierali się w stroje przypominające ubranie kowboja, Denise Post-van Rijswijk – w kolorowy strój przywodzący na myśl lalkę, a Robin Pors i Yorick Bakker – w strój imitujący ubranie marynarza.
Historia.
Zespół został założony w 1997 z inicjatywy dwóch holenderskich DJ-ów i producentów: Danskiego (Dennis van den Driesschen) i Delmundo (Wessel van Diepen). Pomysł stworzenia zespołu narodził się podczas podróży po Hiszpanii, którą odbywali autobusem szkolnym w latach 1992-1997. W jej trakcie zatrzymywali się na plażach, rozstawiali na nich sprzęt muzyczny i organizowali nielegalne imprezy, które najczęściej kończyły się interwencjami Guardia Civil. Na jednej z takich imprez, w 1996 Danski i Delmundo poznali pochodzącą z Brazylii Kim Sasabone, a później także obywatela Trynidadu Roya Olivero den Burgera oraz będących ich rodakami Denise Post-van Rijswijk i Robina Porsa. Wspólne imprezowanie zaowocowało podjęciem jesienią 1996 decyzji o utworzeniu zespołu, któremu nadano nazwę "Vengaboys" . W następnym roku wydali dwa debiutanckie single "Parada de Tettas" oraz "To Brazil", a dwa lata później debiutancki album, zatytułowany "Up &amp; Down - The Party Album".
Największa popularność zespołu przypadła na lata 1998–2000. Powstały wtedy albumy "The Party Album" i "The Platinum Album", a pochodzące z nich takie utwory, jak "We Like to Party", "Boom, Boom, Boom, Boom!!", "We're Going to Ibiza", "Uncle John From Jamaica", czy "Shalala lala" stały się wielkimi, często nagradzanymi przebojami.
W 2002 członkowie zespołu podjęli decyzję o jego rozwiązaniu. W 2006 zespół został reaktywowany w składzie: Kim Sasabone, Denise Post-van Rijswijk, Donny Latupeirissa, Yorrick Bakker. W 2009 Yorricka Bakkera zastąpił Robin Pors i w takim składzie zespół występuje do dziś.

</doc>
<doc id="1093696" url="https://pl.wikipedia.org/wiki?curid=1093696" title="Windows AntiSpyware">
Windows AntiSpyware



</doc>
<doc id="1093701" url="https://pl.wikipedia.org/wiki?curid=1093701" title="Honorowi obywatele Torunia">
Honorowi obywatele Torunia

Honorowi obywatele Torunia – lista osób, którym nadano tytuł Honorowego Obywatela Miasta Torunia.
Nadanie tytułu Honorowego Obywatela Miasta Torunia.
Wyróżnienie jest przyznawane przez Radę Miasta Torunia osobom związanym z miastem, o uznanym autorytecie, o szczególnie trwałym i niepowtarzalnym wkładzie w historię na wniosek Kapituły Honorowych Wyróżnień Miasta Torunia, stanowiącej Konwent Seniorów Rady Miasta. Wnioski o nadanie wyróżnień honorowych miasta Torunia mogą składać do Kapituły kluby radnych, prezydent Torunia lub organizacje i instytucje zgodnie z właściwym dla nich zakresem działalności.
Tytuł Honorowego Obywatela Miasta Torunia potwierdzony zostaje następującymi formami:
Nadanie honorowego obywatelstwa następuje z zasady na uroczystym posiedzeniu Rady Miasta w obecności osoby uhonorowanej lub jej przedstawiciela. Honorowy Obywatel Miasta Torunia ma prawo udziału w sesjach Rady Miasta z głosem doradczym, a także do bezpłatnego wstępu na imprezy okolicznościowe, kulturalne itp.

</doc>
<doc id="1093702" url="https://pl.wikipedia.org/wiki?curid=1093702" title="Spływy wolutowe">
Spływy wolutowe



</doc>
<doc id="1093703" url="https://pl.wikipedia.org/wiki?curid=1093703" title="Polski Instytut Nauk i Sztuk">
Polski Instytut Nauk i Sztuk



</doc>
<doc id="1093708" url="https://pl.wikipedia.org/wiki?curid=1093708" title="Koniec końców">
Koniec końców

Koniec końców (ang. "The End") – trzynasty (ostatni) tom cyklu "Seria niefortunnych zdarzeń" autorstwa Daniela Handlera, piszącego pod pseudonimem "Lemony Snicket". Oficjalna premiera książki odbyła się w piątek, 13 października 2006. W Polsce książka została wydana 8 października 2007 nakładem wydawnictwa Egmont Polska.
Akcja toczy się na wyspie, na którą sieroty Baudelaire trafiają wraz z Hrabią Olafem w wyniku sztormu. W książce znajdują się nawiązania m.in. do powieści Daniela Defoe "Robinson Crusoe".

</doc>
<doc id="1093709" url="https://pl.wikipedia.org/wiki?curid=1093709" title="Guz Schneidera">
Guz Schneidera



</doc>
<doc id="1093711" url="https://pl.wikipedia.org/wiki?curid=1093711" title="French Open 2006 (gra podwójna chłopców)">
French Open 2006 (gra podwójna chłopców)



</doc>
<doc id="1093713" url="https://pl.wikipedia.org/wiki?curid=1093713" title="Agona (miasto)">
Agona (miasto)



</doc>
<doc id="1093717" url="https://pl.wikipedia.org/wiki?curid=1093717" title="Podróże apostolskie Benedykta XVI">
Podróże apostolskie Benedykta XVI

Podróże apostolskie Benedykta XVI – lista podróży apostolskich papieża Benedykta XVI:

</doc>
<doc id="1093721" url="https://pl.wikipedia.org/wiki?curid=1093721" title="Michael Redgrave">
Michael Redgrave

Michael Scudamore Redgrave, CBE (ur. 20 marca 1908 w Bristolu, zm. 21 marca 1985 w Buckinghamshire) – angielski aktor filmowy i teatralny oraz reżyser.
Życiorys.
Urodził się w Bristolu w angielskim hrabstwie Gloucestershire jako syn aktora filmów niemych Roya Redgrave'a (zm. 1922) i aktorki Margaret Scudamore (zm. 1958). Nigdy nie poznał swojego ojca, który odszedł, gdy Michael miał sześć miesięcy, by kontynuować karierę w Australii. Jego matka następnie poślubiła kapitana Jamesa Andersona, plantatora herbaty, lecz nie znalazł on uznania w oczach przybranego syna.
Studiował w Clifton College w dzielnicy Bristolu Clifton oraz w Magdalene College na Cambridge University. Był belfrem w Cranleigh School w Surrey zanim został aktorem teatralnym w roku 1934. Dwukrotnie (w 1958 i 1963 roku) zdobył nagrodę dla najlepszego aktora podczas ceremonii Evening Standard Theatre Awards. W tych samych latach organizacja Variety, the Children's Charity przyznała mu tytuły "aktora roku".
W roku 1938 wystąpił w swojej pierwszej poważnej, a zarazem najbardziej rozpoznawalnej roli – wcielił się w postać młodego muzykologa Gilberta Redmana w dramacie sensacyjnym Alfreda Hitchcocka "Starsza pani znika" ("The Lady Vanishes"), opartym na noweli Ethel Liny White. Dwa lata wcześniej epizodycznie pojawił się także w thrillerze szpiegowskim Hitchcocka "Bałkany" ("The Secret Agent"), jednak jego występ w filmie nie został uwzględniony w czołówce. Po wczesnych rolach, wysoko ceniono jego udziały w filmach: czarno-białym "U progu tajemnicy" ("Dead of Night", 1945), wojennej "Drodze do gwiazd" ("The Way to the Stars", 1945) czy w końcu dramatycznym "Cieniu człowieka" ("The Browning Version", 1951), za rolę w którym to odebrał nagrodę dla najlepszego aktora podczas Festiwalu Filmowego w Cannes. Za rolę Orina Mannona w filmie "Żałoba przystoi Elektrze" ("Mourning Becomes Electra", 1947) nominowano go w roku 1948 do Oscara. W ostatniej roli, w charakterze narratora, pojawił się w filmie "Pieśń o starym żeglarzu" ("Rime of the Ancient Mariner", 1977). Za wybitne osiągnięcia w dziedzinie teatru w 1959 roku otrzymał tytuł szlachecki.
Redgrave jest również autorem autobiografii "In My Mind's I" oraz trzech książek o sztuce aktorskiej.
Życie osobiste.
Od 20 lipca 1935 roku aż do śmierci jego żoną była aktorka Rachel Kempson (zm. 2003), z którą miał trójkę dzieci: Vanessę Redgrave, Corin Redgrave i Lynn Redgrave. Był osobą biseksualną; temat swojej seksualności poruszył we własnej autobiografii.

</doc>
<doc id="1093722" url="https://pl.wikipedia.org/wiki?curid=1093722" title="Heidenryk (biskup chełmiński)">
Heidenryk (biskup chełmiński)

Heidenryk (ur. w Saksonii, zm. 28 lub 29 czerwca 1263) – pierwszy biskup chełmiński prowincjał zakonu dominikanów. 
Życiorys.
Nominowany przez papieża na biskupa w 1245, konsekrowany na biskupa w Lyonie przez papieża Innocentego IV. W kwietniu 1246 otrzymał od wielkiego mistrza krzyżackiego dotację dla nowo powstałej diecezji chełmińskiej. W 1253 dokonuje koronacji księcia litewskiego Mendoga. W styczniu 1255 uczestniczy wraz z królem czeskim Przemysłem II Otokarem w krucjacie do Sambii. Napisał traktat "De amore Sanctae Trinitatis", którego fragmenty przechowywane są do dzisiaj w Bibliotece Watykańskiej. Był spowiednikiem mistyczki bł. Juty, obecny w dniu jej śmierci 12 maja 1260.

</doc>
<doc id="1093725" url="https://pl.wikipedia.org/wiki?curid=1093725" title="PIASA">
PIASA



</doc>
<doc id="1093730" url="https://pl.wikipedia.org/wiki?curid=1093730" title="19 Korpus Armijny Imperium Rosyjskiego">
19 Korpus Armijny Imperium Rosyjskiego

19 Korpus Armijny, ros. "19-й армейский корпус" (19 КA) – korpus Armii Imperium Rosyjskiego.
Korpus wchodził w skład i stacjonował na terenie Warszawskiego Okręgu Wojskowego.
Sztab w Brześciu Litewskim. Rozformowany na początku 1918.

</doc>
<doc id="1093735" url="https://pl.wikipedia.org/wiki?curid=1093735" title="Hieronim Moskorzowski">
Hieronim Moskorzowski

Hieronim Moskorzowski vel Moskorzewski, inne formy nazwiska: "Moscorovius, Jarosz Moskorzowski", pseudonimy: "Eusebius, Medicus, Nobilis, Subditus Fidelis" herbu Pilawa (ur. ok. 1560 w Moskorzewie, zm. 19 VII 1625 w Rakowie) – działacz reformacyjny braci polskich, polityk, pisarz, polemista i wydawca.
Życiorys.
Syn Stanisława, podstarościego lelowskiego i prawdopodobnie Doroty Kmitówny z Woli Sasinowej. Urodził się gnieździe rodowym Moskorzew, niedaleko Szczekocin (bliższa data urodzenia nieznana). Pochodził z rodziny szlacheckiej, otrzymał wszechstronne wykształcenie, związał się z ruchem braci polskich (ok. 1590–1594).
Studiował w Lipsku w 1575 roku, w Wittenberdze w 1576 roku.
Był administratorem ("scholarchą") i nauczycielem Akademii Rakowskiej. Był zaangażowany w działalność polityczną: jako poseł na Sejm wielokrotnie bronił tam praw innowierców. Poseł na sejm konwokacyjny 1587 roku z województwa krakowskiego. Podczas zjazdu szlachty w Lublinie (4 czerwca 1606) sprzeciwił się rokoszowi szlachty przeciwko królowi i senatorom; wybrano go do komisji, która ułożyła artykuły-żądania szlachty do przedstawienia królowi. Brał czynny udział w synodach rakowskich. W roku 1610 przebywał w Gdańsku, w 1611 został wydelegowany na prowincjonalny synod litewski. 2 X 1593 ożenił się z Reginą, córką Andrzeja Dudycza. Był uczestnikiem rokoszu Zebrzydowskiego, m.in. został na zjeździe lubelskim wybrany deputatem województwa krakowskiego.
Twórczość.
Przygotował tekst Katechizmu Rakowskiego, którego nie zdążył ukończyć Faust Socyn (zm. 1604); razem z Moskorzowskim Katechizm pisali: Piotr Stoiński (młodszy) i Jan Völkel. Moskorzowski w 1605 przetłumaczył tekst Katechizmu na łacinę. Napisał m.in.: diariusz oraz dzieło polemiczne "Oratio, qua continetur brevis calumniarum depulsio..." Poszczególne swe dzieła poświęcił polemikom, m.in. z: J. Petrycym, P. Skargą i M. Śmigleckim.

</doc>
<doc id="1093740" url="https://pl.wikipedia.org/wiki?curid=1093740" title="Sturt Stony Desert">
Sturt Stony Desert

Sturt Stony Desert - podzwrotnikowa pustynia kamienista położona w północno-wschodniej części Australii Południowej. Pustynia została odkryta przez Charlesa Sturta w 1844 r., podczas jego wyprawy mającej na celu dotarcie do środka geograficznego Australii. Pustynia zajmuje powierzchnię 52 000 km², średnie roczne opady wynoszą 130 mm.

</doc>
<doc id="1093745" url="https://pl.wikipedia.org/wiki?curid=1093745" title="Aszot Anastasjan">
Aszot Anastasjan

Aszot Anastasjan, orm. Աշոտ Անաստասյան (ur. 16 lipca 1964, zm. 26 grudnia 2016) – ormiański szachista, arcymistrz od 1993 roku.
Kariera szachowa.
Jest wielokrotnym medalistą indywidualnych mistrzostw Armenii, w tym ośmiokrotnie złotym (w latach 1983, 1985, 1986, 1987, 1988, 1992 wraz z Artaszesem Minasjanem, 1994 i 2005). Pomiędzy 1992 a 2002 rokiem sześciokrotnie wystąpił na szachowych olimpiadach, zdobywając 3 medale: dwa brązowe wraz z drużyną (1992, 2002) oraz indywidualnie złoty, za wynik na IV szachownicy w roku 2000. Poza tym czterokrotnie (1993 – 2005) reprezentował narodowe barwy w drużynowych mistrzostwach świata (na których zdobył 5 medali: trzy brązowe wraz z drużyną oraz srebrny i brązowy za wyniki indywidualne), jak również czterokrotnie (1992 – 2005) w drużynowych mistrzostwach Europy (na których zdobył również 5 medali: złoty i brązowy wraz z drużyną oraz dwa złote i brązowy za wyniki indywidualne). Trzykrotnie startował w mistrzostwach świata systemem pucharowym: w Groningen (1997, porażka w I rundzie z Yasserem Seirawanem), Moskwie (2001, zwycięstwa nad Aleksiejem Fiodorowem i Péterem Lékó, w III rundzie porażka z Predragiem Nikoliciem) i Trypolisie (2004, zwycięstwa nad Bu Xiangzhi i Dasem Neelotpalem, w III rundzie porażka z Aleksandrem Bielawskim).
W 1992 podzielił II miejsca w Woskriesiensku (m.in. wraz z Michałem Krasenkowem) oraz w Moskwie (memoriał Aleksandra Akechina, za Siergiejem Tiwiakowem, m.in. wraz z Władimirem Jepiszynem, Konstantinem Asiejewem, Jaanem Ehlvestem, Wołodymyrem Małaniukiem i Grigorijem Serperem), w 1993 zwyciężył w Katowicach oraz podzielił II lokatę w Rostowie nad Donem (za Stanisławem Sawczenko, m.in. wraz z Michałem Krasenkowem, Aleksiejem Driejewem i Witalijem Cieszkowskim). W kolejnych latach sukcesy odniósł m.in. w Erywaniu (1994, memoriał Tigrana Petrosjana, I m. przed Władimirem Akopjanem), Ankarze (1995, turniej strefowy, dz. I m. wraz z Giorgi Giorgadze i Wasiliosem Kotroniasem), Budapeszcie (1999, I m.), Abu Zabi (1999, dz. I m. wraz z Michaiłem Saltajewem i Szuchratem Safinem), Dubaju (2003, dz. II m. za Baadurem Dżobawą, wraz z Gabrielem Sargissjanem i Siergiejem Wołkowem), Erywaniu (2004, memoriał Tigrana Petrosjana, dz. III m. za Pawłem Smirnowem i Wasylem Iwanczukiem, m.in. wraz z Aleksandrem Areszczenko, Zwiadem Izorią i Gabrielem Sargissjanem), ponownie w Dubaju (2005, dz. II m. za Wang Hao, m.in. wraz z Merabem Gagunaszwili, Zacharem Jefimienko, Zhang Zhongiem i Bu Xiangzhi) i Abu Zabi (2005, I m.; 2006, dz. I m. wraz z Wugarem Gaszimowem i 2007, dz. I m. wraz z Bassemem Aminem).
Najwyższy ranking w karierze osiągnął 1 stycznia 2000 r., z wynikiem 2606 punktów dzielił wówczas 77-78. miejsce na światowej liście FIDE, jednocześnie zajmując 3. miejsce (za Władimirem Akopjanem i Rafaelem Waganjanem) wśród ormiańskich szachistów.

</doc>
<doc id="1093752" url="https://pl.wikipedia.org/wiki?curid=1093752" title="Bitwa pod Czermenem">
Bitwa pod Czermenem



</doc>
<doc id="1093755" url="https://pl.wikipedia.org/wiki?curid=1093755" title="Chicago Board of Trade">
Chicago Board of Trade

Chicago Board of Trade (CBOT), założona w 1848, najstarsza na świecie giełda futures i opcji.
Przeszło 50 różnego rodzaju kontraktów terminowych i opcji jest handlowanych przez około 3600 członków giełdy. W 2003 obrót na giełdzie wyniósł 454 miliony kontraktów. W lipcu 2007 roku akcjonariusze giełdy towarowej Chicago Board of Trade zgodzili się na fuzję z Chicago Mercantile Exchange za kwotę 11,3 mln dolarów. Dzięki temu CBOT stało się jedną z największych giełd w kraju. Fuzja połączyła dwie duże instytucje w Chicago, które od ponad stu lat konkurowały na rynku handlu derywatami. Zarząd CBOT od razu poparł fuzje ze swoim rywalem. Departament Sprawiedliwości nie znalazł żadnych przesłanek by fuzja stanowiła zagrożenie dla konkurencji na rynku.
Siedziba.
Od 1930 notowania giełdy CBOT znajdują się w budynku przy West Jackson Boulevard 141 w Chicago. Budynek został zaprojektowany przez architektów Holabird &amp; Root, ma 184 m wysokości i był najwyższym budynkiem w Chicago do 1965 roku, kiedy to wybudowano Richard J. Daley Center.

</doc>
<doc id="1093759" url="https://pl.wikipedia.org/wiki?curid=1093759" title="Rio Carreiro">
Rio Carreiro

Rio Carreiro – rzeka w południowej części Brazylii, stan Rio Grande do Sul
Źródła Rio Carreiro znajdują się pomiędzy miastami Ibiraiaras i Lagoa Vermelha, jest prawym dopływem rio das Antas wpływającym następnie do rio Taquari. Rzeka leży pomiędzy dwoma miastami Cotiporã i São Valentim do Sul w pobliżu Santa Bárbara.

</doc>
<doc id="1093761" url="https://pl.wikipedia.org/wiki?curid=1093761" title="Krzysztof Birkenmajer">
Krzysztof Birkenmajer

Krzysztof Ludwik Birkenmajer (ur. 6 października 1929 w Warszawie, zm. 23 lutego 2019 w Krakowie) – polski geolog, speleolog i polarnik. Profesor nauk technicznych o specjalności stratygrafia, tektonika. Był żonaty z polską geolog .
Życiorys.
Był synem Józefa Birkenmajera, tłumacza, slawisty, historyka literatury i krytyka literackiego oraz Marii Jętkiewiczówny. Józef Birkenmajer zginął jako żołnierz
26 września 1939 roku w obronie Warszawy. Osierocony Krzysztof po wybuchu wojny był uczniem tajnych kompletów gimnazjalnych
w Warszawie. Naukę kontynuował po przeniesieniu się w 1944 r., po upadku powstania warszawskiego, do Krakowa, gdzie w następnym roku podjął naukę w Gimnazjum i Liceum im. Henryka Sienkiewicza, a dwa lata później zdał maturę.
Studiował na Wydziale Matematyczno-Przyrodniczym UJ (ukończone w 1950) i na Wydziale Geologiczno-Poszukiwawczym Akademii Górniczo-Hutniczej w Krakowie (ukończone w 1954). Od 1954 r. do emerytury pracował w Zakładzie (przekształconym w Instytut) Nauk Geologicznych Polskiej Akademii Nauk w Krakowie. W 1956 obronił doktorat na Wydziale Geologii Uniwersytetu Warszawskiego. Większość swojej kariery spędził w Instytucie Nauk Geologicznych PAN w Krakowie. W 1959 uzyskał habilitację, a w 1967 został profesorem.
W latach 1951–1952 uczestniczył w wyprawach odkrywczych do jaskiń tatrzańskich: Jaskini Miętusiej, Szczeliny Chochołowskiej, Jaskini za Siedmiu Progami i in. W tych samych i następnych latach badał jaskinie w Pieninach i w pienińskim pasie skałkowym. W 1952 został członkiem Klubu Grotołazów. Od 1956 badał geologię Spitsbergenu, jako uczestnik trzynastu ekspedycji badawczych i współorganizator polskiej bazy naukowej w fiordzie Hornsund. Uczestniczył w dwóch wyprawach geologicznych na Grenlandię w 1971 i 1976 roku. Od 1977 brał udział w siedmiu ekspedycjach na Antarktydę Zachodnią. Łącznie na Spitsbergen, Antarktydę i Grenlandię podróżował jako uczestnik 23 wypraw naukowych, odkrył i opisał liczne formacje, z czego tylko na Antarktydzie wprowadził ponad 200 nazw geograficznych związanych z Polską. Jego imieniem nazwano ok. 10 nowych kopalnych rodzajów i gatunków.
Opublikował około 500 prac geologicznych. Jest także autorem ponad 20 szczegółowych map geologicznych oraz około 200 artykułów popularnonaukowych, sprawozdań i wspomnień, a także 5 skryptów uczelnianych i 4 książek, poświęconych polskim działaniom w krajach polarnych. Do głównych tematów badawczych należały badania pienińskiego pasa skałkowego i badania geologiczne obszarów polarnych, geologia Karpat, Dolnego Śląska, Wschodnich Alp, Spitsbergenu, Grenlandii i Antarktyki. Jest współautorem szeregu opracowań wieku kenozoicznych andezytów i bazaltów Polski. Był również redaktorem kilku serii wydawniczych, m.in. takich jak: Studia Geologia Polonica, Geological Results of the Polish Spitzbergen Expeditions, Geological Results of the Polish Antarctic Expeditions, Postępy Nauk Geologicznych, a także członkiem szeregu polskich i zagranicznych komitetów redakcyjnych.
Współpracował z zagranicznymi ośrodkami naukowymi. Jako visiting professor prowadził zajęcia na uniwersytecie w Kopenhadze, prowadził również wykłady m.in. w Norwegii, Wielkiej Brytanii, Szwecji, Francji, Niemczech i USA.
Jego wyjątkowe związki z Pieninami spowodowały, że przez 28 lat (1967–1995) był wiceprzewodniczącym Rady Naukowej Pienińskiego Parku Narodowego. W latach 1992-1996 był również sekretarzem Międzynarodowego Komitetu Badań Antarktyki.
Od 1989 był członkiem rzeczywistym Polskiej Akademii Nauk i członkiem czynnym Polskiej Akademii Umiejętności. Od 1997 był honorowym członkiem Akademii Rumuńskiej oraz członkiem Polskiego Towarzystwa Geologicznego. Posiadał tytuł członka zagranicznego Akademii Nauk w Nowym Jorku.
Należał do grona członków założycieli Klubu Polarnego Polskiego Towarzystwa Geograficznego (1974). W 2013 roku został wyróżniony godnością członka honorowego Polskiego Towarzystwa Geograficznego. Był również członkiem honorowym Polskiego Towarzystwa Geologicznego, Austriackiego Towarzystwa Geologicznego i Amerykańskiego Towarzystwa Geologicznego.
Zmarł 23 lutego 2019 roku. Został pochowany 5 marca 2019 r. na Cmentarzu Rakowickim w Krakowie.

</doc>
<doc id="1093766" url="https://pl.wikipedia.org/wiki?curid=1093766" title="11 Korpus Armijny Imperium Rosyjskiego">
11 Korpus Armijny Imperium Rosyjskiego

11 Korpus Armijny (11 АК) – wyższy związek taktyczny Armii Imperium Rosyjskiego. 
Dowództwo korpusu stacjonowało w Równem. Rozwiązany na początku 1918.

</doc>
<doc id="1093770" url="https://pl.wikipedia.org/wiki?curid=1093770" title="Tigran Petrosian">
Tigran Petrosian



</doc>
<doc id="1093771" url="https://pl.wikipedia.org/wiki?curid=1093771" title="Sexy! No No No...">
Sexy! No No No...

"Sexy! No No No..." − szesnasty singel zespołu Girls Aloud i pierwszy z czwartej płyty zespołu Tangled Up. Singel został wydany 3 września 2007 roku.

</doc>
<doc id="1093773" url="https://pl.wikipedia.org/wiki?curid=1093773" title="Lud Halethy">
Lud Halethy



</doc>
<doc id="1093780" url="https://pl.wikipedia.org/wiki?curid=1093780" title="Olanzapina">
Olanzapina

Olanzapina – organiczny związek chemiczny z grupy tienobenzodiazepin, stosowany w psychiatrii jako lek przeciwpsychotyczny. Została wynaleziona w 1982 roku, w Wielkiej Brytanii w laboratoriach badawczych firmy farmaceutycznej Eli Lilly and Company. W 2011 roku skończył się okres ochrony patentowej i lek uzyskał status leku generycznego. 
Wskazania.
Jest stosowana w leczeniu:
Działanie przeciwwymiotne.
W badaniach III fazy wykazała skuteczność równą aprepitantowi w zapobieganiu nudnościom i wymiotom po chemioterapii o dużym potencjale emetogennym oraz okazała się skuteczniejsza od metoklopramidu w leczeniu nudności i wymiotów pojawiających się mimo optymalnej profilaktyki.
Farmakodynamika.
Olanzapina jest lekiem przeciwpsychotycznym, przeciwmaniakalnym oraz stabilizującym nastrój, wykazującym działanie w stosunku do licznych układów receptorowych.
W badaniach przedklinicznych olanzapina wykazywała powinowactwo (Ki; &lt;100 nM) do następujących licznych receptorów: serotoninowych 5HT2A/2C, 5HT3, 5HT6, dopaminowych D1, D2, D3, D4, D5, cholinergicznych receptorów muskarynowych M1-M5, α1 adrenergicznych i histaminowych receptorów H1. Badania behawioralne na zwierzętach wykazały antagonizm olanzapiny w stosunku do
receptorów 5HT, dopaminowych i cholinergicznych zgodny z profilem wiązania do receptorów. W badaniach in vitro olanzapina wykazywała większe powinowactwo do receptorów serotoninowych 5HT2 niż dopaminowych D2 oraz większą aktywność do receptorów 5HT2 niż D2 w modelu in vivo. Badania elektrofizjologiczne wykazały, że olanzapina wybiórczo zmniejsza pobudzającą czynność
neuronów dopaminergicznych układu mezolimbicznego (A10), mając jednocześnie niewielki wpływ na drogi w prążkowiu (A9) zaangażowane w czynności motoryczne. Olanzapina osłabiała warunkowy odruch unikania, będący testem aktywności przeciwpsychotycznej, w dawkach mniejszych niż wymagane do wywołania katalepsji, zjawiska wskazującego na występowanie związanych z aktywnością motoryczną działań niepożądanych. W odróżnieniu od innych leków przeciwpsychotycznych, olanzapina zwiększa odpowiedź w teście „anksjolitycznym”.
W przeprowadzonym u zdrowych ochotników badaniu metodą pozytonowej tomografii emisyjnej (PET), po doustnym podaniu pojedynczej dawki olanzapiny (10 mg) stwierdzono większe wysycenie receptorów 5HT2A niż receptorów dopaminergicznych D2. Ponadto, badanie obrazowe metodą tomografii emisyjnej pojedynczego fotonu (SPECT) przeprowadzone u osób chorych na schizofrenię wykazało mniejsze wysycenie zlokalizowanych w prążkowiu receptorów D2 u pacjentów odpowiadających na leczenie olanzapiną niż u pacjentów odpowiadających na leczenie rysperydonem oraz innymi lekami przeciwpsychotycznymi, natomiast porównywalne do tego, jakie zaobserwowano u pacjentów odpowiadających na leczenie klozapiną.
Rejestracja w Polsce.
Olanzapina jest zarejestrowana i refundowana w Polsce w leczeniu schizofrenii i zaburzeń afektywnych dwubiegunowych.
Ciąża i laktacja.
Stosowanie w ciąży wyłącznie, gdy spodziewana korzyść przewyższa potencjalne ryzyko dla płodu. Podczas leczenia olanzapiną przeciwwskazane jest karmienie piersią.
Działania niepożądane.
Najważniejsze działania niepożądane to szybki przyrost masy ciała, spowodowany podwyższonym łaknieniem, senność oraz wydłużenie czasu snu.
Preparaty.
Preparaty olanzapiny: "Olanzaran, Olasyn", "Olanzin", "Olanzapine Mylan", "Olanzapine Teva", "Olzapin", "Olzin", "Ranofren", "Synza", "Zalasta", "Zapilux", "Zolafren", "Zolaxa", "Zyprexa", "ZypAdhera".

</doc>
<doc id="1093792" url="https://pl.wikipedia.org/wiki?curid=1093792" title="Języki mon-khmerskie">
Języki mon-khmerskie



</doc>
<doc id="1093797" url="https://pl.wikipedia.org/wiki?curid=1093797" title="Sprawa szkunera „Pearl”">
Sprawa szkunera „Pearl”

Sprawa szkunera „Pearl” (ang. „Perła”) wiązała się z największą zbiorową próbą ucieczki czarnych niewolników w Stanach Zjednoczonych. 15 kwietnia 1848 roku siedemdziesięciu sześciu niewolników próbowało zbiec z Waszyngtonu, gdzie prawo zezwalało na posiadanie i handel niewolnikami.
29-letni Daniel Drayton, człowiek bez określonego zawodu, pogardzał niewolnictwem, a jednocześnie bardzo potrzebował pieniędzy. Grupa niewolników obiecała mu sporą sumę za przewiezienie na tereny wolne.
Drayton wynajął za 100 dolarów kapitana 54-tonowego szkunera zatokowego „Perła”, Edwarda Sayresa, z którym wspólnie przygotowali statek do drogi. W nocy dotarła nań grupa uciekinierów – mężczyzn, kobiet i dzieci – oddając się w ręce trzech białych (obok Draytona i Sayresa na pokładzie znalazł się też kucharz o nazwisku English). Plan zakładał żeglugę w dół rzeki Potomak, a następnie w górę zatoki Chesapeake, ku Delaware, gdzie niewolnictwo nie było tolerowane. Przeciwny wiatr i rozpoczynający się odpływ przeszkodził w żegludze w głąb zatoki, więc Sayres postanowił zakotwiczyć w ujściu rzeki i poczekać do rana.
Tymczasem właściciele niewolników odkryli ucieczkę i wysłali pogoń. Jak napisał po latach w swych wspomnieniach Drayton: "„Dodge z Georgetown, bogaty starszy pan, dostrzegł brak trojga swych niewolników, a jego mały parowiec „Salem” był w gotowości do drogi. Trzydziestu pięciu uzbrojonych mężczyzn, w tym dwóch synów starego Dodge'a, uruchomiło statek i w niedzielę w południe pościg ruszył”."
„Salem” dopadł „Perłę” w poniedziałek rano i po krótkiej szamotaninie oba statki zawróciły do Waszyngtonu. Wydarzenie to zawiera w sobie pewne niejasności, dotyczące m.in. kwestii znajomości drogi przez goniących (trasa biegnąca w dół Potomacu, a następnie w górę zatoki), mimo że zbiegowie mogli wybrać drogę lądową, lub popłynąć w innym kierunku. Trafność wybrania drogi ucieczki zrodziła podejrzenie, że ktoś zamieszany w sprawę ucieczki zdradził, co zostało potem potwierdzone. Zdrajcą okazał się niewolnik Judson Didds, który został dopuszczony do tajemnicy szczegółów ucieczki.
Wśród właścicieli niewolników zapanowała atmosfera zagrożenia, granicząca z histerią. Zaczęto szukać winnych zorganizowania ucieczki. Podejrzenie padło na dr. Gamaliela Bailey'ego, wydawcę „The National Era”, pisma o wyraźnych sympatiach pro-abolicjonistycznych; tłum właścicieli i ich sympatyków napadł na budynek redakcji, niemal doszczętnie go demolując. Jednocześnie zaczęła się dyskusja, jak należy ukarać zbiegłych niewolników. W jej efekcie wszystkich siedemdziesięciu sześciu sprzedano do domów aukcyjnych w Aleksandrii, skąd jednak, dzięki pomocy abolicjonistów, własnej zapobiegliwości i pewnej dozie szczęścia, odzyskali wolność. Najliczniejszą wśród nich grupę (11 osób) stanowiła rodzina Edmonsonów, której potomkowie żyją do dziś w Stanach Zjednoczonych i w Australii.
Drayton, Sayres i English stanęli przed sądem. Ich adwokatem był znany abolicjonista Horace Mann. Proces rozpoczął się w lipcu, przy czym oskarżonymi byli Drayton i Sayres; English został zwolniony, bowiem sąd uznał, że jego udział był przypadkowy. Drayton i Sayres – po apelacji – zostali skazani na kary grzywny, ale wobec niewypłacalności trafili do więzienia. Po czterech latach senator Charles Sumner napisał do prezydenta Fillmore’a z prośbą o ułaskawienie obu skazańców. Prezydent wydał pozytywną decyzję w 1852 roku.
Incydent spowodował wydanie przez Kongres w roku 1850 kompromisowej ustawy, zgodnie z którą w Dystrykcie Columbia zakazany został handel niewolnikami, aczkolwiek ich posiadanie nie zostało zakazane.
„Perła” w kulturze.
Nieudana ucieczka zainspirowała Harriet Beecher Stowe do napisania powieści "Chata wuja Toma", wydanej w Bostonie w roku 1852.

</doc>
<doc id="1093805" url="https://pl.wikipedia.org/wiki?curid=1093805" title="Aleksander Jackiewicz">
Aleksander Jackiewicz

Aleksander Jackiewicz (ur. 19 sierpnia 1915 w Symferopolu, zm. 7 czerwca 1988 w Warszawie) – teoretyk i krytyk filmu, eseista, powieściopisarz, profesor w Instytucie Sztuki PAN, wieloletni wykładowca w PWSF w Łodzi.
Życiorys.
Był synem Apolinarego i Leokadii z d. Bogackiej. Jego ojciec był prawnikiem, matka ukończyła studia z zakresu filologii słowiańskiej.
Do 1922 mieszkał z rodzicami na Krymie. W 1933 ukończył gimnazjum we Włodzimierzu Wołyńskim, następnie był słuchaczem Wołyńskiej Szkoły Podchorążych Rezerwy Artylerii. W 1934 rozpoczął studia na wydziale architektury Politechniki Lwowskiej, jednak po jednym semestrze przeniósł się na studia polonistyczne na Uniwersytecie Warszawskim, studiował też w Wyższej Szkole Dziennikarskiej w Warszawie. Studia ukończył w 1938, w tym samym roku opublikował powieść "Człowiek i jego cień".
Walczył w wojnie obronnej w 1939, w szeregach 2 Dywizjonu Artylerii Konnej. W latach 1940-1942 mieszkał w Grodźcu, gdzie pracował w kopalni węgla. W lipcu 1942 został aresztowany za odmowę podpisania volkslisty, w 1943 wywieziony na roboty przymusowe. Pracował w Berlinie, skąd zbiegł w maju 1944. Zamieszkał w Wiedniu, gdzie pracował jako dekorator okien wystawowych.
W maju 1945 został członkiem Polskiej Misji Repatriacyjnej w Wiedniu, od czerwca tego roku wykładał literaturę i język polski na Uniwersytecie Wiedeńskim, pełnił także funkcję attaché kulturalnego w Polskiej Misji Politycznej w Wiedniu. Napisał wówczas dwie książki: "Der Fluss" (1945) i "Der Magier" (1946 – wyd. polskie "Górnicy" – 1949). W 1947 powrócił do Polski.
Od października 1947 pracował jako radca kulturalny, w listopadzie 1948 został wicedyrektorem Biura Współpracy Zagranicznej w Ministerstwie Kultury i Sztuki, jednak zrezygnował z tej funkcji w lutym 1949, zamierzając koncentrować się na pracy naukowej i pisarskiej. Już od 1948 prowadził zajęcia na Uniwersytecie Warszawskim, jako asystent w Katedrze Historii Literatury, od 1 października 1949 wykładał w Państwowej Wyższej Szkole Filmowej. Od 1 marca 1953 pracował w Instytucie Sztuki Polskiej Akademii Nauk, równocześnie do 1961 prowadził zajęcia na Uniwersytecie Warszawskim, do 1958 w PWSF, od 1958 do 1965 w Państwowej Wyższej Szkole Filmowej i Teatralnej w Łodzi.
W Instytucie Sztuki PAN kierował do 1964 Studium Teorii i Historii Filmu, w marcu 1957 na podstawie pracy "Gorki i film" napisanej pod kierunkiem Juliusza Starzyńskiego stopień kandydata nauk. W październiku 1957 uzyskał stopień docenta. Od 1972 kierował Zakładem Teorii Filmu, Telewizji i Sztuk Masowych. W 1973 uzyskał tytuł profesora nadzwyczajnego. W IS PAN pracował do 31 grudnia 1986.
W latach 1958-1961 był redaktorem naczelnym pisma "Film", na łamach pisma także w kolejnych latach prowadził stałe rubryki "Latarnia Czarnoksięska", "Zapiski krytyczne" i od lutego 1983 "Moja historia kina", publikował także wielu innych pismach kulturalnych. W latach 1975-1981 prowadził w Telewizji POlskiej programy "Gwiazdobiór" i "Latarnia czarnoksięska". Był też wykładowca Akademii Filmowej przy Dyskusyjnym klubie filmowym „Kwant”.
Był autorem książek poświęconych związkom literatury z filmem o raz historii i krytyce filmowej: "Gorki i film" (1955), "Latarnia czarnoksięska" (szkice o kinie socrealistycznym – 1956), "René Clair" (1957), "Film jako powieść XX wieku" (1968), "Niebezpieczne związki literatury i filmu" (1971), "Historia literatury w moim kinie" (1974), "Antropologia filmu" (1975), "Mistrzowie kina współczesnego" (1977), "Fenomenologia kina. Tom 1. Narodziny dzieła filmowego" (1981), "Latarnia czarnoksięska 2" (1982) "Gwiazdozbiór" (1983), "Kino polskie" (1983), "Kino na świecie" (1983), "Kino prymitywne" (1988) "Literatura i teatr w filmie" (1989), "Film w kulturze" (1989). Opublikował też powieści (poza wymienionymi wyżej) "Jan bez ziemi" (1950), "Penicylina" (1951), "Wiedeńska wiosna" (1952), "Wieża Babel" (1953), "Carski oficer" (1955), "Śmierć donżuana" (1959), "Romans w Cannes" (1961) "Madame" (1963), "Spotkanie w Santa Margherita" (1967), "Klaudia" (1973), "Ucieczka Maury" (1976)
W 1973 zagrał profesora w filmie "Pies" w reżyserii Janusza Kondratiuka.
Od 1957 był członkiem Stowarzyszenia Dziennikarzy Polskich, w którym w latach 1975-1978 kierował Klubem Krytyki Filmowej, w latach 1980-1982 był członkiem zarządu.
Dwukrotnie otrzymał Nagrodę im. Karola Irzykowskiego (1960, 1969), w 1974 Nagrodę im. Włodzimierza Pietrzaka, w 1977 nagrodę miesięcznika "Kino" za twórczość krytyczną w telewizji, w 1978 nagrodę tygodnika "Ekran", w 1979 Nagrodę Komitetu ds. Radia i Telewizji, w 1984 nagrodę "Życia Warszawy" za krytykę artystyczną. Został też odznaczony Krzyżem Kawalerskim Orderu Odrodzenia Polski i Medalem Komisji Edukacji Narodowej.
Pochowany na cmentarzu Powązkowskim w Warszawie (kwatera 154c-3-18/19).

</doc>
<doc id="1093814" url="https://pl.wikipedia.org/wiki?curid=1093814" title="Agona (Region Centralny)">
Agona (Region Centralny)

Agona właściwie Agona Swedru miasto w regionie Regionie Centralnym w Ghanie, stolica dystryktu Agona West.

</doc>
<doc id="1093822" url="https://pl.wikipedia.org/wiki?curid=1093822" title="Sufet">
Sufet



</doc>
<doc id="1093825" url="https://pl.wikipedia.org/wiki?curid=1093825" title="Run Like Hell">
Run Like Hell

"Run Like Hell" – singel brytyjskiego zespołu rockowego Pink Floyd. Pochodzi z wydanej w 1979 roku rock opery/concept albumu "The Wall", i jest jednym z trzech utworów, które na tę płytę napisali wspólnie Roger Waters (tekst) i David Gilmour (muzyka). Jest to także jedna z najbardziej rozpoznawalnych i popularnych kompozycji z albumu.
Kompozycja.
Wokale nagrane zostały w całości przez Rogera Watersa, po czym zdublowane dzięki wykorzystaniu dwóch różnych głośników. Charakterystyczną cechą utworu jest solo zagrane na instrumentach klawiszowych (jedyne na płycie – chociaż na późniejszych koncertach wprowadzano je także do "Another Brick in the Wall, Part 2" czy "Young Lust"). Gdy Waters kończy śpiewać, ostatnia linijka tekstu zostaje zwielokrotniona obsługiwanym przez Ricka Wrighta syntezatorem. Utwór wykorzystuje również typowe dla Pink Floyd dramatyczne efekty pozamuzyczne; w jego tle słychać między innymi biegnące kroki, pisk opon hamującego samochodu oraz maniakalny śmiech bohatera i wrzaski otaczającego go motłochu (skandowane przezeń frazy to "Pink Floyd!" i "Hammer!").
"Run Like Hell" było oryginalnie dużo dłuższe, musiało jednak ulec znacznym skrótom z powodu konieczności dopasowania zawartości płyty do maksimum pojemności stosowanych wówczas winylów. Dlatego też – mimo że w zamieszczonym we wkładce tekście kilkakrotnie pojawia fraza "You better run like hell" – nigdy tak naprawdę nie można usłyszeć jej w utworze. Pod koniec rozlega się jeszcze charakterystyczny, nieco orli wrzask Watersa, znany już słuchaczowi z pomostu muzycznego między "The Happiest Days of Our Lives" i "Another Brick in the Wall, Part 2" – prawdopodobnie ma to na celu podkreślenie wspólnej dla obu tych fragmentów tematyki ekscytacji czerpanej przez bohatera z buntu (w pierwszym przypadku buntuje się przeciwko opresji, w drugim sam poprzez swój bunt staje się opresorem).
Fabuła.
Jak wszystkie utwory na płycie, "Run Like Hell" przedstawia część historii jej głównego bohatera, estradowca imieniem Pink. Jest to druga z serii trzech piosenek ukazujących go jako przerażającą, wykreowaną przez własne narkotyczne i emocjonalne ekscesy figurę faszystowskiego idola otępiałych mas – wzorowaną częściowo na zmanierowanych gwiazdorach rocka stadionowego, a częściowo na przepełnionych pogardą i nienawiścią przywódcach z nazistowskich mównic. Swoisty wiec prowadzony przez bohatera na koncercie w "In the Flesh" już się zakończył; teraz rozpoczyna się wcielanie zaprezentowanej tam ideologii w życie. Rozszalały tłum pod wodzą swego gwiezdnego kadeta o "złej przeszłości" i "pustym uśmiechu" rusza w sąsiedztwo, aby "oczyszczać miasto" – rozbijać okna, walić w drzwi i "odchwaszczać cherlaków". Jak stwierdził Waters, "utwór jest przykry i miał być przykry. Taki bowiem może być rezultat ekstremalnej izolacji i zgnilizny".
Wersja filmowa.
Sekwencje obrazujące ten utwór na filmie Alana Parkera ukazują Pinka nasyłającego swych nazistowskich popleczników na bezbronnych członków różnych mniejszości. Atakują ich domy i sklepy, a gdy przyłapują mieszaną parę tulącą się do siebie w samochodzie, wywlekają i biją mężczyznę, gwałcąc w tym samym czasie kobietę (odnosi się to bezpośrednio do fragmentu piosenki mówiącego o tym, że "jeśli zostaniesz przyłapany z dziewczyną na tylnym siedzeniu samochodu, odeślą cię z powrotem do mamy – ale w kartonowym pudle"). Długość utworu jest zredukowana w stosunku do płyty.
Wersje koncertowe.
Koncerty promujące "The Wall".
Podczas trasy, na którą zespół wyruszył po publikacji płyty, w trakcie wykonywania "In the Flesh" uwalniane były zazwyczaj słynne nadmuchiwane świnie, do czego lider grupy żartobliwie odnosił się przed rozpoczęciem kolejnego utworu, "Run Like Hell". Treść jego wystąpienia była nieznacznie modyfikowana podczas kolejnych koncertów, co pozwala na odróżnienie od siebie koncertów na bootlegach. To słyszane na płycie koncertowej "Is There Anybody Out There? The Wall Live 1980-81" jest w rzeczywistości mixem z 15 i 17 czerwca 1981). Czasami Waters zapowiadał tę piosenkę jako "Run Like Fuck, numer dla wszystkich paranoików pośród nas".
Koncerty na innych trasach.
Po odejściu Watersa utwór ten stał się stałym elementem koncertowego repertuaru grupy, zazwyczaj zamykając jej występy. Gilmour grał w nim rozbudowane gitarowe intro, po czym śpiewał wraz ze wspomagającym zespół w trasie basistą, Guyem Prattem. Podczas koncertów promujących "The Division Bell" (1994) Pratt wstawiał czasem nazwę miejsca, w którym akurat grali, w miejsce słowa "mother" we fragmencie "...they're going to send you back to mother in a cardboard box..." – na DVD dokumentującym tę trasę wyraźnie słychać, jak śpiewa "odeślą cię z powrotem do Londynu – ale w kartonowym pudle!"...

</doc>
<doc id="1093830" url="https://pl.wikipedia.org/wiki?curid=1093830" title="Okręg miejski Agona West">
Okręg miejski Agona West

Dystrykt Agona jest dystryktem we wschodniej części Regionu Centralnego w Ghanie, ze stolicą w Agona Swedru.

</doc>
<doc id="1093837" url="https://pl.wikipedia.org/wiki?curid=1093837" title="Rondo Business Park">
Rondo Business Park

Rondo Business Park – 14-kondygnacyjny wieżowiec klasy A w Krakowie o wysokości ok. 59 m znajdujący się obok ronda Polsadu (ul. Lublańska/Al. gen. T. Bora-Komorowskiego). Wieżowiec posiada elewacje ze szkła, kamienia i aluminium. Budynek zaprojektowało biuro Ingarden &amp; Evy. Inwestycje zapoczątkowała firma „Super Krak” pod nazwą „Centrum Biznesu Olsza”, następnie odsprzedała teren wraz z fundamentami i projektem „Grupie Buma”, która posiada już w Krakowie inny duży obiekt biurowy „Buma Square” przy ulicy Wadowickiej.
Inwestycja była podzielona na dwa etapy: I etap to czternastokondygnacyjny wieżowiec z przyziemiem (16900 m²), II etap – kolejne powierzchnie biurowe i usługowe (8000 m², cztery piętra).
Kompleks Rondo Business Park dysponuje 510 miejscami parkingowymi (240 w podziemiach).

</doc>
<doc id="1093839" url="https://pl.wikipedia.org/wiki?curid=1093839" title="Oceanus Procellarum">
Oceanus Procellarum

Oceanus Procellarum (łac. "Ocean Burz") – ogromne morze księżycowe na zachodnim skraju widocznej strony Księżyca. Nazwa ta wywodzi się z dawnego przesądu, jakoby pojawienie się ciemnego kształtu Oceanu w czasie pełni zwiastowało pogorszenie pogody. Procellarum to największe z księżycowych mórz, rozciągające się wzdłuż osi północ-południe na 2500 km i zajmując powierzchnię około 4 mln km².
Tak jak wszystkie morza księżycowe, Ocean Burz powstał w efekcie dawnych gigantycznych erupcji wulkanicznych, które pokryły całą okolicę grubą, niemalże płaską warstwą zastygłej magmy, toteż zbudowany jest niemal wyłącznie ze skał bazaltowych. Jednak – w przeciwieństwie do pozostałych tego typu formacji – w przypadku Oceanus Procellarum przyczyną erupcji nie było uderzenie meteorytu. Ocean ten sąsiaduje m.in. z Mare Nubium i Mare Humorum od południa oraz z Mare Imbrium od północy (oddziela je pasmo górskie zwane Montes Carpatus. Północną krawędź Oceanu stanowi Sinus Roris (Zatoka Rosy).
Na powierzchni Oceanus Procellarum lądowały sondy misji Łuna 9, Łuna 13, Surveyor 1 oraz Surveyor 3. Było to również miejsce lądowania załogowego statku Apollo 12 z Pete'em Conradem i Alanem Beanem na pokładzie.
Współrzędne selenograficzne: 

</doc>
<doc id="1093841" url="https://pl.wikipedia.org/wiki?curid=1093841" title="Sanshou">
Sanshou



</doc>
<doc id="1093845" url="https://pl.wikipedia.org/wiki?curid=1093845" title="Huta Fanny">
Huta Fanny

Huta Fanny − huta cynku założona w 1822 roku w Bogucicach (obecnej dzielnicy Katowic). W 1833 roku jej właścicielem został Franz von Winckler. W 1860 roku nastąpiło połączenie z pobliską hutą "Franz", a kompleks nosił nazwę "Fanny-Franz". Huta zakończyła działalność w 1903 roku. Jej zabudowania stały do lat 60. XX wieku. Obecnie w tym miejscu znajduje się hala widowiskowo-sportowa "Spodek".

</doc>
<doc id="1093847" url="https://pl.wikipedia.org/wiki?curid=1093847" title="Alberto Selva">
Alberto Selva

Alberto Selva (ur. 21 września 1964) – sanmaryński polityk, prawnik, kapitan regent San Marino od 1 października 2007. Urząd ten, razem z Mirko Tomassonim, zajmował przez pół roku, do 1 kwietnia 2008.
Kariera polityczna.
Selva jest członkiem Sojuszu Powszechnego Demokratów San Marino na rzecz Republiki ("Alleanza Popolare dei Democratici Sammarinesi per la Repubblica"). Jest absolwentem prawa na Uniwersytecie Bolońskim. W skład Wielkiej Rady Generalnej (parlament) został wybrany podczas wyborów w czerwcu 2006.

</doc>
<doc id="1093854" url="https://pl.wikipedia.org/wiki?curid=1093854" title="Wyskok drzewny">
Wyskok drzewny



</doc>
<doc id="1093860" url="https://pl.wikipedia.org/wiki?curid=1093860" title="Sinek potasu">
Sinek potasu



</doc>
<doc id="1093862" url="https://pl.wikipedia.org/wiki?curid=1093862" title="Władysław Wołoszyn">
Władysław Wołoszyn

Władysław Wołoszyn (ur. 22 maja 1929 w Hucie Lubyckiej, zm. 29 listopada 2021 w Gdyni) – jezuita, wieloletni duszpasterz akademicki w Toruniu.
Życiorys.
Syn Karola i Anieli z d. Ważnej. W latach 1940–1946 przebywał z rodziną na zesłaniu na Syberii. W 1948 wstąpił do zakonu jezuitów gdzie otrzymał w 1959 święcenia kapłańskie. Również jego dwaj bracia Tadeusz oraz Mieczysław byli jezuitami.
Duszpasterz akademicki w Toruniu 1963-1988.
W 1963 r. został duszpasterzem akademickim w Toruniu. Dzięki niemu Duszpasterstwo Akademickie OO. Jezuitów stało się ważnym ośrodkiem niezależnego życia duchowego, intelektualnego i kulturalnego w Toruniu. Duszpasterstwo było przez niego prowadzone w 11 nurtach: liturgicznym, konfesjonałowym, konferencyjnym, wspólnotowym, przygotowania do małżeństwa, kulturowym, czytelniczym, rekolekcyjno-skupieniowym, prawniczym, studyjno-dyskusyjnym (dla pracowników naukowych) i wakacyjnym. Duszpasterstwo akademickie współpracowało z Klubem Inteligencji Katolickiej w Toruniu, którego o. Wołoszyn był asystentem kościelnym.
Studentów UMK i innych zainteresowanych przyciągały organizowane przez o. Wołoszyna spotkania z gośćmi takimi jak: Kard. Karol Wojtyła, Roman Brandstaetter, Stefan Kisielewski, Tadeusz Mazowiecki, Stanisław Stomma, Andrzej Wieloweyski, Władysław Bartoszewski, Bohdan Cywiński, ks. Michał Heller czy ks. Józef Tischner.
Na zaproszenie o. Wołoszyna prelekcje wygłaszali nie tylko przyjezdni goście ze środowiska krakowskiego i warszawskiego, ale też miejscowi profesorowie z UMK: Stanisław Salmonowicz, Marian Kallas, Konrad Górski, Karol Górski i Janusz Małłek.
Do duszpasterstwa akademickiego o. Władysława Wołoszyna uczęszczali podczas studiowania na UMK m.in. Janina Ochojska, Andrzej Tyc i Stefan Frankiewicz.
O. Wołoszyn od roku 1980 współpracował z uniwersyteckimi i regionalnymi organami „Solidarności”. Przejął patronat nad Niezależnym Zrzeszeniem Studentów. Udzielał pomocy studentom podczas strajków.
Po opuszczeniu Torunia.
W 1988 został przeniesiony do Poznania. Działał tam w Radzie Kultury Niezależnej. Był inicjatorem Ośrodka Kultury Chrześcijańskiej działającego przy kościele Księży Jezuitów (1989) gdzie uruchomił Studium Myśli Chrześcijańskiej. Przyczynił się wraz ze Związkiem Polskich Artystów Plastyków oraz osobami związanymi ze środowiskiem kultury niezależnej lat 80., do powstania Galerii U Jezuitów (1992). Zajmował się prowadzeniem paneli dyskusyjnych dotyczących zagadnień współczesnej polityki, nauki, sztuki, filozofii i teologii.
W 2009 przeniesiony do Bydgoszczy. Od lutego 2018 przebywał we wspólnocie jezuitów w Gdyni.
Pogrzeb i upamiętnienie.
Pogrzeb Władysława Wołoszyna odbył się 4 grudnia 2021 r. w kościele akademickim oo. Jezuitów w Toruniu. Przed mszą żałobną czterominutowe warty honorowe przy trumnie pełnili wychowankowie o. Wołoszyna, członkowie NSZZ ,Solidarność", strażnicy miejscy, studenci - czlonkowie Duszpasterstwa Akademickiego o.o. jezuitów, członkowie Klubu Inteligencji Katolickiej w Toruniu oraz przedstawiciele władz samorządowych (Piotr Całbecki, Marcin Czyżniewski) wraz z rektorem UMK prof. Andrzejem Sokalą. Kazanie wygłosił zgodnie z wolą zmarłego o. Wacław Oszajca. Staraniem prezesa Klubu Inteligencji Katolickiej w Toruniu, prof. Michała Białkowskiego, uroczystościom pogrzebowym towarzyszył dźwięk dzwonu Tuba Dei. Władysław Wołoszyn został pochowany w grobowcu ojców jezuitów na cmentarzu św. Jerzego przy ul. Gałczyńskiego w Toruniu.
W przeddzień I rocznicy śmierci, 27 listopada 2022 r. w kościele akademickim oo. Jezuitów w Toruniu została odsłonięta wystawa ,Władysław Wołoszyn. Historia jednego życia" przygotowana przez prof. Michała Białkowskiego.
Posądzenie o współpracę z SB.
Władysław Wołoszyn był także zarejestrowany w aktach Służby Bezpieczeństwa jako tajny współpracownik o pseudonimie „Myśliciel”. Po analizie dokumentów okazało się, że zarejestrowano go bez jego zgody oraz że nie przekazał żadnych ważnych informacji służbom specjalnym. Teczka została założona w wyniku rozmowy z oficerem SB. Ppor. Marek Kuczkowski (patrz Organizacja Anty-Solidarność) w jednym z raportów napisał, że pisemne pokwitowanie współpracy nie zostało pobrane ze względu na specyficzny charakter pozyskania jezuity. Wołoszyn potwierdził rozmowę z oficerem SB, na którą przybył w wyniku oficjalnego wezwania.

</doc>
<doc id="1093863" url="https://pl.wikipedia.org/wiki?curid=1093863" title="Potaż żrący">
Potaż żrący



</doc>
<doc id="1093865" url="https://pl.wikipedia.org/wiki?curid=1093865" title="Wyskok rogu jeleniego">
Wyskok rogu jeleniego



</doc>
<doc id="1093866" url="https://pl.wikipedia.org/wiki?curid=1093866" title="Divus">
Divus

Divus (łac. Bóg) - w starożytnym Rzymie tytuł przyznawany w wyniku deifikacji dokonywanej przesz Senat. Nadawano go przywódcy kraju - pośmiertnie (np. Juliuszowi Cezarowi, niebędącemu wprawdzie nigdy cesarzem, lecz uświęconemu za szczególne zasługi dla kraju) lub za życia (np. Neronowi). 
Tytuł ten wywoływał wiele kontrowersji, zwłaszcza w republikańskiej i wrogiej przejawom monarchii i despotyzmu społeczności rzymskiej. Fakt ten uwypuklony jest w tytułach biografii, których autorem jest Swetoniusz - jedynie niektórzy z władców uzyskują przydomek "Divus".

</doc>
<doc id="1093867" url="https://pl.wikipedia.org/wiki?curid=1093867" title="Ciąża bez alkoholu">
Ciąża bez alkoholu

Ciąża bez alkoholu − ogólnopolska kampania społeczna mająca na celu zmniejszenie liczby kobiet pijących alkohol w ciąży. Kampania trwała od września do grudnia 2007 roku. Akcji patronował ówczesny minister zdrowia − Zbigniew Religa. 
Toksyczność alkoholu.
Nawet w niewielkich ilościach alkohol jest niebezpieczny dla płodu. Kobiety, które piją alkohol podczas ciąży narażają płód na ryzyko wystąpienia płodowego zespołu alkoholowego oraz licznych wad wrodzonych.
Instytucje zaangażowane w akcję.
Partnerami tej akcji byli między innymi: Instytut Matki i Dziecka, Centrum Zdrowia Dziecka. Patronem medialnym była między innymi Agora, radio RMF FM, Multikino. O akcji informowały również media katolickie - np. Niedziela, zaś sami organizatorzy starali się włączyć do akcji Kościół katolicki:

</doc>
<doc id="1093872" url="https://pl.wikipedia.org/wiki?curid=1093872" title="Lagoa Vermelha">
Lagoa Vermelha

Lagoa Vermelha – miasto w południowej Brazylii, w stanie Rio Grande do Sul. 
Założone 25 stycznia 1845 roku.

</doc>
<doc id="1093873" url="https://pl.wikipedia.org/wiki?curid=1093873" title="Mirko Tomassoni">
Mirko Tomassoni

Mirko Tomassoni (ur. 24 kwietnia 1969) – sanmaryński polityk, kapitan regent San Marino od 1 października 2007. Funkcję tę, razem z Alberto Selvą, sprawował przez 6 miesięcy, do 1 kwietnia 2008. Po raz drugi pełnił funkcję kapitana-regenta wraz z Lucą Santolinim od 1 października 2018 do 1 kwietnia 2019.
Tomassoni jest członkiem Partii Socjalistów i Demokratów ("Partito dei Socialisti e dei Democratici"). Do parlamentu, Wielkiej Rady Generalnej, został wybrany podczas wyborów w czerwcu 2006. Porusza się na wózku inwalidzkim.

</doc>
<doc id="1093874" url="https://pl.wikipedia.org/wiki?curid=1093874" title="Antoni Hoffman">
Antoni Hoffman

Antoni Hoffman (ur. w 1950 w Warszawie, zm. 14 listopada 1992 w Warszawie) – polski biolog i paleontolog, doktor habilitowany.
Główne pole badawcze Hoffmana dotyczyło ewolucjonizmu i paleoekologii.
Życiorys.
Absolwent geologii Uniwersytetu Warszawskiego z 1973. Doktorat zrobił w 1977 w Instytucie Paleobiologii PAN. W wyniku podpisania protestu przeciwko przyjęciu w konstytucji PRL zapisu o przyjaźni do ZSRR w 1975 represjonowany. Od 1977 do 1980 współpracownik miesięcznika Znak. Stypendysta Fundacji im. Aleksandra von Humboldta w 1980, od tego roku przebywał na emigracji do 1986, pracując w różnych instytucjach badawczych. Po powrocie do kraju pracownik Instytutu Paleobiologii.
Najważniejsze publikacje.
Pełny spis publikacji Hoffmana zamieściły Acta Palaeontologica Polonica, 38 (3/4) z 1993 r.

</doc>
<doc id="1093875" url="https://pl.wikipedia.org/wiki?curid=1093875" title="Chicago Mercantile Exchange">
Chicago Mercantile Exchange

Chicago Mercantile Exchange (CME lub po prostu „The Merc”) – amerykańska giełda towarowa z siedzibą w Chicago.
CME została założona w 1898 jako Chicago Butter and Egg Board (Giełda masła i jajek w Chicago). Początkowo giełda działała jako organizacja non-profit. 12 lipca 2007 CME połączyła się z Chicago Board of Trade.
Na CME notowane jest kilka typów instrumentów finansowych: kontrakty na stopę procentową, akcje, waluty, i towary. Notowane są również derywaty pogodowe.

</doc>
<doc id="1093881" url="https://pl.wikipedia.org/wiki?curid=1093881" title="Giorgio Biandrata">
Giorgio Biandrata

Giovanni Giorgio Biandrata, (ur. ok. 1515/1516 w Saluzzo, zm. 5 maja 1588 w Gyulafehérvár) – włoski lekarz, teolog, działacz reformacyjny (kalwiński i unitariański) w Polsce i na Litwie.
Życiorys.
Syn Bernardina Biandraty. W Krakowie był lekarzem królowej Bony w latach 1540–1544. W 1556 wyjechał do Genewy, gdzie przyjął kalwinizm. Już 2 lata później zmuszono go do wyjazdu z tego miasta z powodu poglądów unitariańskich i wrócił do Polski w 1558. Tu włączył się aktywnie w działalność ruchu ewangelicko-reformowanego i w 1560 został wybrany seniorem (przełożonym) zborów w Małopolsce.
Był jednym z głównych propagatorów ruchu antytrynitarskiego w Polsce i z tego powodu pozostawał w konflikcie z Kalwinem, który pisał do polskich kalwinistów listy, ostrzegające ich przed rozłamową działalnością Biandraty. Na skutek konfliktu z małopolskimi ewangelikami reformowanymi, Biandrata zaczął szukać protektorów i znalazł takie poparcie na Litwie u księcia Mikołaja Radziwiłła Czarnego oraz u Jana Kiszki z których pomocą stworzył silną frakcję litewskich braci polskich. Biandrata napisał wiele dzieł teologicznych, w tym dzieła negujące istnienie Trójcy Świętej oraz zaprzeczające boskości Jezusa, co przyniosło mu sławę wybitnego teologa unitarianizmu.
W 1563 wyjechał do Siedmiogrodu, gdzie został lekarzem i doradcą Jana Zygmunta Zápolyi. Od 1571 pracował dla Stefana Batorego i wykonał dla niego szereg ważnych zadań, m.in. przyczynił się do jego wyboru na króla Polski podczas sejmu elekcyjnego w 1575.
Gdy był w podeszłym wieku, zaopiekowali się nim jezuici, którzy daremnie usiłowali go skłonić do przyjęcia katolicyzmu.

</doc>
<doc id="1093891" url="https://pl.wikipedia.org/wiki?curid=1093891" title="Bronisław Hozakowski">
Bronisław Hozakowski

Bronisław Julian Wiktor Hozakowski (ur. 17 maja 1887 we Włocławku, zm. 2 czerwca 1948 w Toruniu) – polski przedsiębiorca, konsul honorowy Republiki Francji w Toruniu (od 1922), importer samowarów z Rosji, właściciel gospodarstwa ogrodniczego w Toruniu.
Życiorys.
Był synem Bolesława i Marii z Mikoszewskich. Ojciec zasłużył się jako pionier branży nasienno-handlowej na Pomorzu, od 1885 prowadził pierwszą firmę tej specjalności w Toruniu. Matka pochodziła z rodziny włocławskiego notariusza. W rolnictwie i ogrodnictwie pracowali również trzej młodsi bracia Bronisława: Marian (1891–1962), Zygmunt (1894–1954) i Aleksander (1900–1947).
Hozakowski uczęszczał do gimnazjum w Toruniu (1893–1903), potem odbył dwuletnią praktykę w firmie ojca, a następnie około 10 lat spędził na zaznajamianiu się z innymi przedsiębiorstwami tej samej branży, zarówno w kraju, jak i zagranicą. Po śmierci ojca w 1919 stanął na czele firmy, którą pod nazwą „B. Hozakowski, Skład i Hodowla Nasion, Zakłady Ogrodnicze” rozwinął do jednej z największych w niepodległej Polsce. Dodatkowo od 1922 prowadził znane zakłady ogrodnicze. Specjalizował się w hodowli cyklamenów, hortensji, gloksynii, chryzantem, dalii, gladioli. W ramach prac doświadczalnych, prowadzonych w Stacji Doświadczalnej Pomorskiej Izby Rolniczej w Kończewicach k. Chełmży i w majątku Złotniki Kujawskie k. Inowrocławia, wyhodował nowe odmiany buraków pastewnych, marchwi, cebuli, buraków ćwikłowych, pomidorów, pietruszki, rzodkiewki. Zasłużył się dla podniesienia poziomu hodowli nasion w kraju. Nasiona również eksportował do licznych krajów europejskich. Z zagranicy sprowadzał narzędzia ogrodnicze i preparaty do zwalczania chorób i szkodników roślin. Ponadto był importerem herbaty, głównie indyjskiej, i samowarów. Dbał nie tylko o rozwój firmy, ale i własnych pracowników, których wysyłał na zagraniczne staże i szkolenia.
Wielokrotnie uczestniczył w wystawach i pokazach ogrodniczych, zdobywając szereg wyróżnień (Wielki Złoty Medal Ministra Rolnictwa w 1928, Wielki Złoty Medal Pomorskiej Wystawy Ogrodniczej w 1928, Złoty Medal Pomorskiej Izby Rolniczej i inne). Urządzał od 1929 na terenach powystawowych w Toruniu trawniki i kwietniki, na których prezentował kwiaty i krzewy ozdobne. Wydawał też regularnie katalogi kwiatów, warzyw, nasion, narzędzi rolniczych, a w 1923 opublikował "Wskazówki do uprawy nasion wydane staraniem firmy B. Hozakowski w Toruniu".
Hozakowski udzielał się również społecznie, był przed 1939 m.in. radnym miasta (1922–1928), wieloletnim konsulem honorowym Francji (od 1922, z przerwą w okresie II wojny światowej), przewodniczącym Towarzystwa Polsko-Francuskiego, prezesem i wiceprezesem Pomorskiego Związku Właścicieli Zakładów Ogrodniczych (późniejszego Pomorskiego Towarzystwa Ogrodniczego), prezesem Izby Przemysłowo-Handlowej w Toruniu, Grudziądzu i Gdyni, sędzią handlowym przy Sądzie Okręgowym w Toruniu. Jako konsul słynął z wydawania wystawnych przyjęć z okazji Święta Narodowego Francji 14 lipca dla lokalnych notabli, głównie dla urzędników Urzędu Wojewódzkiego Pomorskiego w Toruniu. Po wojnie nadal pełnił obowiązki konsularne, przewodniczył Obywatelskiemu Komitetowi Odbudowy Warszawy i Komitetowi Daniny Narodowej oraz brał udział w pracach Towarzystwa Przyjaciół Młodzieży Szkół Wyższych, Towarzystwa Przyjaciół Uniwersytetu Mikołaja Kopernika, Rady Parafialnej przy bazylice św. Jana.
Po wybuchu wojny był więziony przez hitlerowców kolejno w Toruniu, Elblągu i Gdyni. Zwolniony w 1941, m.in. dzięki staraniom zagranicznych kontrahentów, odmówił podpisania volkslisty; został pozbawiony majątku i wysiedlony do Warszawy. W 1945 wrócił do Torunia i wznowił działalność firmy. Niemcy wywieźli to co zdążyli a czerwonoarmiści wywieźli większe maszyny i zapasy ziarna siewnego (zapasy strategiczne). Na ruinach wznowił w 1945 r. działalność firmy, którą po rozkwicie władza ludowa wzięła nadzór a właścicielowi nakazali kierować, przy czym "nadzorcy" uczyli się jak prowadzić produkcję. W roku 1950 bezprawnie upaństwowili i dalej doprowadzili do ruiny. Obecnie na resztkach działa firma handlująca nasionami i sprzętem ogrodniczym. 
W 1922 poślubił Eugenię z Bortnowskich (1903–1986), miał dwoje dzieci: Irenę, I voto Orzechowską, II voto Fenikowską i syna Bolesława (1925–1943), zamordowanego na Pawiaku.
Zmarł 2 czerwca 1948 w Toruniu, pochowany na Cmentarzu św. Jerzego.

</doc>
<doc id="1093892" url="https://pl.wikipedia.org/wiki?curid=1093892" title="Domenico Trezzini">
Domenico Trezzini

Domenico Trezzini (ur. około 1670, zm. 19 lutego 1734 w Petersburgu) – architekt rosyjskiego baroku, z pochodzenia szwajcar włoskojęzyczny.
Urodził się w Astano w Ticino, włoskojęzycznym kantonie Szwajcarii. Prawdopodobnie studiował w Rzymie. W 1703 Piotr Wielki zatrudnił go przy budowie nowej stolicy Rosji – Petersburga. Jego dziełem są najsłynniejsze budowle tego miasta:
Wielką zasługą Trezziniego jest też założenie szkoły, która zapoznała rosyjskich architektów z dorobkiem Zachodu i w której narodził się nowy styl w sztuce – barok Piotra I.
Sam car był nie tylko pracodawcą, ale również przyjacielem Trezziniego; został między innymi ojcem chrzestnym jego syna, Pietra Antoniego.

</doc>
<doc id="1093903" url="https://pl.wikipedia.org/wiki?curid=1093903" title="The Bell Curve">
The Bell Curve

The Bell Curve – kontrowersyjny bestseller z 1994 autorstwa profesora Harvardu Richarda J. Herrnsteina i Charlesa Murraya z American Enterprise Institute. Głównym twierdzeniem jest uznanie inteligencji mierzonej testami za lepszy wskaźnik zarobków, powodzenia w pracy, niechcianej ciąży i przestępczości niż status socjoekonomiczny rodziców czy ich wykształcenie. Stwierdzone jest w niej też, że ludzie z wysoką inteligencją stają się odseparowani od reszty populacji ludzi z inteligencją średnią lub poniżej średniej i że jest to niebezpieczny trend. Największe kontrowersje wywołały rozdziały 13 i 14, w których autorzy twierdzą, że zależność inteligencji od rasy jest genetyczna i omawiają tego następstwa.
Wnioski zawarte w książce są wyprowadzone z badań przeprowadzonych przez innych autorów. Według Leona J. Kamina, Murray osobiście nie jest ekspertem w testowaniu inteligencji.
Tytuł książki pochodzi od rozkładu normalnego wyników testów inteligencji, który ma kształt dzwonu. 
Krótko po publikacji odezwały się głosy krytyki, a także obrony książki. Część krytyków określała ją i jej autorów jako popierających naukowy rasizm. Napisano w odpowiedzi książki z krytyką, w tym "The Bell Curve Debate", zawierająca eseje odpowiadające na kontrowersyjne zagadnienia podniesione w "The Bell Curve".

</doc>
<doc id="1093905" url="https://pl.wikipedia.org/wiki?curid=1093905" title="Turner i Hooch">
Turner i Hooch

Turner i Hooch − amerykańska komedia kryminalna z 1989 roku.

</doc>
<doc id="1093906" url="https://pl.wikipedia.org/wiki?curid=1093906" title="Jewgienij Barejew">
Jewgienij Barejew



</doc>
<doc id="1093908" url="https://pl.wikipedia.org/wiki?curid=1093908" title="Obora Wielkopolska">
Obora Wielkopolska

Obora Wielkopolska - przystanek kolejowy w Oborze, w województwie wielkopolskim, w Polsce. Przystanek nieczynny, obecnie przejeżdżają tylko składy towarowe. Budynek stacyjny zamieniony został w prywatne mieszkanie.

</doc>
<doc id="1093914" url="https://pl.wikipedia.org/wiki?curid=1093914" title="Ślinianka podżuchwowa">
Ślinianka podżuchwowa

Ślinianka podżuchwowa (łac. "glandula submandibularis") – gruczoł zewnątrzwydzielniczy, wydzielający ślinę, u człowieka składający się z dwóch większych i 5-20 mniejszych gruczołów, które leżą oddzielnie i w pobliżu gruczołów większych. Jest znacznie mniejsza od ślinianki przyusznej. Jej waga waha się od 10-15 g. Leży w przestrzeni podżuchwowej. Jest znacznie twardsza od ślinianki przyusznej i jest wyczuwalna podczas palpacji szyi.
W anatomii zwierząt używa się też terminu ślinianka żuchwowa.
Topografia.
Ślinianka leży w przestrzeni podżuchowej w trójkącie ograniczonym od góry przez gałąź żuchwy a z boków przez oba brzuśce mięśnia dwubrzuścowego. Pokryta jest blaszką powierzchowną powięzi szyi oraz mięśniem szerokim szyi. Powierzchnia górno-boczna dochodzi do wewnętrznej, dolnej powierzchni trzonu żuchwy poniżej kresy żuchwowo-gnykowej. Na żuchwie ślinianka tworzy wycisk zwany dołkiem podżuchwowym (łac. "fovea submandibularis"). Powierzchnia przyśrodkowa gruczołu leży na mięśniu żuchwowo-gnykowym a jego część górna wyrostek górny ślinianki podżuchwowej (łac. "processus superior glandulae submandibularis") wsuwa się między mięsień żuchwowo-gnykowy a mięsień gnykowo-językowy wchodząc do okolicy podjęzykowej. Przylega ona w tej części do brzegu tylnego ślinianki podjęzykowej. Torebka gruczołu utworzona jest przez obie warstwy (zewnętrzną i wewnętrzną) blaszki powierzchownej powięzi szyi. Czasami ślinianka podżuchwowowa może pokrywać brzusiec tylny mięśnia dwubrzuścowego i dalej dochodzić do dolnego bieguna ślinianki przyusznej, z którym niekiedy się łączy.
Przewód Whartona.
Przewód wyprowadzający ślinianki przewód Whartona (łac. "ductus submandibularis Whartoni") wychodzi z tylno-przyśrodkowej powierzchni gruczołu. Biegnie on następnie dookoła tylnego brzegu mięśnia żuchwowo-gnykowego, kieruje się ku przodowi i do przyśrodka leżąc na mięśniu gnykowo-językowym i po drodze krzyżując nerw językowy, na co szczególnie trzeba zwrócić uwagę podczas resekcji gruczołu. Biegnąc w kierunku dna jamy ustnej przebiega przyśrodkowo od ślinianki podjęzykowej. Przewód Whartona uchodzi rzadko samodzielnie, najczęściej wraz z przewodem większym ślinianki podjęzykowej na mięsku podjęzykowym w dnie jamy ustnej.
Badanie ślinianki podżuchwowej.
Należy do badania laryngologicznego. Badaniem palpacyjnym ślinianka podżuchwowa jest wyczuwalna w górno-bocznej części szyi, obustronnie pod żuchwą. Może być ona także dostępna badaniu od strony jamy ustnej palcem, który wkładamy między język a żuchwę, kierując go w kierunku kąta żuchwy; drugą rękę kładziemy na powierzchni szyi uciskając skórę od dołu.
Unaczynienie i unerwienie ślinianki podżuchwowej.
Tętnice
Żyły odprowadzające krew z gruczołu odpowiadają jednoimiennym tętnicom.
Naczynia chłonne
Węzły podżuchwowe leżą na torebce i wewnątrz niej. Węzły leżące na torebce zwykle ulegają powiększeniu podczas chorób warg, policzków czy zębów. Do węzłów chłonnych podżuchwowych odpływa także chłonka z dna jamy ustnej i z języka co jest szczególnie ważne ze względu na możliwość występowania przerzutów do tych węzłów podczas chorób nowotworowych głowy i szyi. Z węzłów chłonnych podżuchwowych chłonka odpływa do węzłów chłonnych szyjnych głębokich.
Nerwy 
Piśmiennictwo.
A. Bochenek, M. Reicher "Anatomia człowieka." tom II. PZWL, Warszawa 1989. 

</doc>
<doc id="1093918" url="https://pl.wikipedia.org/wiki?curid=1093918" title="Mistrzostwa świata U20 w lekkoatletyce">
Mistrzostwa świata U20 w lekkoatletyce

Mistrzostwa świata juniorów w lekkoatletyce – zawody lekkoatletyczne organizowane pod auspicjami Międzynarodowego Stowarzyszenia Federacji Lekkoatletycznych (IAAF) począwszy od 1986 roku.
W czempionacie mogą startować zawodnicy mający maksymalnie 19 lat. Impreza rozgrywana jest w interwale dwuletnim – dotychczas mistrzostwa odbyły się w 13 krajach (dwukrotnie w Kanadzie i w Polsce) na pięciu kontynentach.

</doc>
<doc id="1093919" url="https://pl.wikipedia.org/wiki?curid=1093919" title="Hrabstwo Goodhue">
Hrabstwo Goodhue

Hrabstwo Goodhue ze stolicą w Red Wing znajduje się w południowo-wschodniej części stanu Minnesota, USA. Według danych z roku 2005 zamieszkuje je 45 585 mieszkańców.
Warunki naturalne.
Hrabstwo zajmuje obszar 2021 km² (780 mi²), z czego 1964 km² (758 mi²) to lądy, a 57 km² (22 mi²) wody. Graniczy z 7 innymi hrabstwami:
Demografia.
Według spisu z 2000 roku hrabstwo zamieszkuje 44 127 osób, które tworzą 16 983 gospodarstw domowych oraz 11 905 rodzin. Gęstość zaludnienia wynosi 22 osoby/km². Na terenie hrabstwa jest 17 879 budynków mieszkalnych o częstości występowania wynoszącej 9 budynków/km². Hrabstwo zamieszkuje 96,75% ludności białej, 0,63% ludności czarnej, 0,98% rdzennych mieszkańców Ameryki, 0,57% Azjatów, 0,03% mieszkańców Pacyfiku, 0,53% ludności innej rasy oraz 0,69% ludności wywodzącej się z dwóch lub więcej ras, 1,07% ludności to Hiszpanie, Latynosi lub inni. Pochodzenia niemieckiego jest 39,1% mieszkańców, 22% norweskiego, 7,9% szwedzkiego, a 6,8% irlandzkiego.
W hrabstwie znajduje się 16 983 gospodarstw domowych, w których 33,8% stanowią dzieci poniżej 18. roku życia mieszkający z rodzicami, 59,2% małżeństwa mieszkające wspólnie, 7,2% stanowią samotne matki oraz 29,9% to osoby nie rodziny. 25,2% wszystkich gospodarstw domowych składa się z jednej osoby oraz 11,5% żyję samotnie i jest powyżej 65. roku życia. Średnia wielkość gospodarstwa domowego wynosi 2,53 osoby, a rodziny 3,04 osoby.
Przedział wiekowy populacji hrabstwa kształtuje się następująco: 26,5% osób poniżej 18. roku życia, 7,4% pomiędzy 18. a 24. rokiem życia, 27,9% pomiędzy 25. a 44. rokiem życia, 23,2% pomiędzy 45. a 64. rokiem życia oraz 15% osób powyżej 65. roku życia. Średni wiek populacji wynosi 38 lat. Na każde 100 kobiet przypada 98,1 mężczyzn. Na każde 100 kobiet powyżej 18. roku życia przypada 95,4 mężczyzn.
Średni dochód dla gospodarstwa domowego wynosi 46 972 dolarów, a średni dochód dla rodziny wynosi 55 689 dolarów. Mężczyźni osiągają średni dochód w wysokości 36 282 dolarów, a kobiety 25 442 dolarów. Średni dochód na osobę w hrabstwie wynosi 21 934 dolarów. Około 3,7% rodzin oraz 5,7% ludności żyje poniżej minimum socjalnego, z tego 6,2% poniżej 18 roku życia oraz 8,6% powyżej 65. roku życia.

</doc>
<doc id="1093921" url="https://pl.wikipedia.org/wiki?curid=1093921" title="Traktat nerczyński">
Traktat nerczyński

Traktat nerczyński – rosyjsko-chińska umowa międzynarodowa, pierwsze porozumienie w sprawie regulacji spornej granicy w regionie Amuru, zawarta przez Rosję i Chiny 27 sierpnia 1689 roku.
Traktat sporządzono w imieniu cara Piotra I i cesarza Kangxi z pomocą tłumaczy mongolskich (ze strony rosyjskiej) i jezuickich misjonarzy (ze strony chińskiej). Ostateczny tekst sporządzono w 5 językach (rosyjskim, łacinie, mandżurskim, mongolskim i chińskim). Tłumaczono jednak za pośrednictwem mongolskiego i łaciny, co spowodowało znaczne rozbieżności pomiędzy poszczególnymi wersjami.
Traktat składał się z siedmiu artykułów. Przewidywał nawiązanie stosunków handlowych, regulował sprawy związane z udzielaniem azylu i sposobem karania przestępców przekraczających granicę. Najważniejsze jednak z zapisanych w nim ustaleń dotyczyły wzajemnego rozdziału terytoriów. Ustalił przebieg granicy chińsko-rosyjskiej wzdłuż rzek Argun i Gorbica i dalej Pasmem Stanowym do Morza Ochockiego. Ziemie położone na północ od Amuru i jego ujście przypadły Chinom, które zobowiązały się nie obwarowywać jednak tych ziem. Rosjanie wycofali się natomiast z założonej w 1651 roku twierdzy Ałbazin. Traktat zawierał także – wprowadzoną na żądanie strony rosyjskiej – klauzulę o pozostawieniu pasa ziemi nierozgraniczonej, nienależącej do żadnej ze stron. Z powodu słabej znajomości geografii ziem nadamurskich doszło do rozbieżności w interpretacji obszaru nierozgraniczonego. Chińczycy utrzymywali, że chodzi o baseny rzek Uda i Tugur, Rosjanie, chcąc uzyskać transport wodny do Morza Ochockiego, rozszerzali ten obszar aż do ujścia Amuru.
Korektę ustaleń traktatu nerczyńskiego wprowadził traktat kiachtański z roku 1727. Ostatecznie sprawę granicy nadamurskiej uregulowały traktaty i , zawarte po II wojnie opiumowej, zgodnie z którymi granica chińsko-rosyjska została ustalona wzdłuż Amuru, a tereny na północ od Amuru i Kraj Nadmorski anektowała Rosja.

</doc>
<doc id="1093923" url="https://pl.wikipedia.org/wiki?curid=1093923" title="Andrzej Gruszecki">
Andrzej Gruszecki

Andrzej Gruszecki (ur. 30 stycznia 1928 w Warszawie, zm. 11 września 2008 tamże) – prof. dr hab. inż., architekt i urbanista specjalizujący się w historii architektury i problematyce ochrony i konserwacji zabytków.
Życiorys.
Od 1949 członek PZPR. W 1951 ukończył studia na Wydziale Architektury Politechniki Krakowskiej. W 1955 był sekretarzem podczas I konferencji naukowej na temat fortyfikacji nowożytnych w Polsce, w 1956 przewodniczył zespołowi, który opracował "Memoriał o Stanie Ochrony Zabytków w Polsce". Rok później był sekretarzem Międzyresortowej Komisji ds. Ochrony Zabytków. W 1958 przebywał na stypendium i studiował na The York Institute of Architectural Study. W 1960 obronił doktorat, w 1968 został docentem, kierował przedmiotem konserwacja zabytków, został mianowany zastępcą dyrektora Instytutu Podstaw Rozwoju Architektonicznego (do 1981). Od 1969 był członkiem Sekcji Konserwacji Zabytków Komitetu Architektury i Urbanistyki Polskiej Akademii Nauk. W 1970 był organizatorem, a następnie do 1976 kierownikiem Studium Podyplomowego Konserwacji Zabytków. Kierował Zakładem Konserwacji Zabytków Politechniki Warszawskiej, w latach 1973-1975 prodziekan Wydziału Architektury. Od 1977 do 1983 był przewodniczącym Komisji ds. Ochrony i Konserwacji Zabytkowych Obiektów Inżynieryjnych i Architektonicznych Związanych z Historią Wojskowości. W latach 1983-1987 Generalny konserwator zabytków, w 1986 habilitował się. Od 1984 był członkiem Sekcji Historii Architektury i Urbanistyki Komitetu Architektury i Urbanistyki Polskiej Akademii Nauk. Założyciel Towarzystwa Przyjaciół Fortyfikacji. Specjalista z zakresu konserwacji ruin (zamki w: Ogrodzieńcu, Tykocinie, Janowcu, Zamek Ujazdowski w Warszawie, kościół NMP w Chojnie) i rewaloryzacji zespołów (stare miasto w Grudziądzu, Cytadela warszawska, twierdze w Dęblinie i Łomży). Autor publikacji "Bastionowe zamki w Małopolsce" wyd. 1962. W latach 1986-1989 był członkiem Ogólnopolskiego Komitetu Grunwaldzkiego. W latach 1986-1988 członek Społecznego Komitetu Odnowy Starego Miasta Zamościa.
Spoczywa na cmentarzu parafialnym w Jazgarzewie.

</doc>
<doc id="1093924" url="https://pl.wikipedia.org/wiki?curid=1093924" title="Kombajn ścianowy">
Kombajn ścianowy

Kombajn ścianowy – maszyna górnicza służąca do pozyskiwania węgla z pokładu. W przeciwieństwie do kombajnów chodnikowych nie są pojazdami gąsienicowymi, lecz poruszają się po specjalnej konstrukcji przenośnika zgrzebłowego. Do ich napędu stosowane są zasadniczo trzy metody: napęd cięgnowy (łańcuchowy) oraz dwa systemy bezcięgnowe, Poltrak (B lub 2B) i Eicotrack (2BP), z czego ten pierwszy praktycznie został już prawie całkowicie wyparty. Kombajn ścianowy składa się z podłużnego kadłuba wyposażonego w dwa ruchome ramiona, z których każde zaopatrzone jest w obrotowy organ skrawający, napędzany silnikiem o dużej mocy. Ze względu na wyjątkowo niebezpieczne warunki pracy (odłamki skał, hałas, wibracje itd.) coraz częściej kombajny wyposaża się w systemy automatyzacji umożliwiające zdalne sterowanie pracy kombajnem oraz zdalną diagnostykę.
Mechanizmy posuwu kombajnów ścianowych:
Zasada działania.
Kombajn ścianowy, przemieszczając się po przenośniku ścianowym zgrzebłowym, urabia caliznę w sposób zależny od wybranej technologii urabiania. Najczęściej organ wyprzedzający skrawa górną warstwę calizny podsiębiernie (ruch obrotowy zgodny z ruchem wskazówek zegara). Organ tylny pracuje nadsiębiernie, urabiając dolną część calizny oraz ładuje urobek niezaładowany na przenośnik zgrzebłowy przez organ wyprzedzający. Na końcu i początku ściany występuje faza zawrębiania.
Można wyróżnić następujące technologie urabiania kombajnem ścianowym:

</doc>
<doc id="1093925" url="https://pl.wikipedia.org/wiki?curid=1093925" title="Rasa a inteligencja">
Rasa a inteligencja

Rasa a inteligencja – zagadnienie hipotetycznej zależności różnic intelektualnych ludzi należących do różnych ras.
Teorie o hipotetycznej zależności pomiędzy rasą człowieka a inteligencją były przedmiotem spekulacji i debaty od XVI wieku. Współczesna debata skupia się na naturze, źródłach i ważności (lub braku ważności) etnicznych różnic w wynikach testów inteligencji i innych testach umiejętności intelektualnych, a także czy rasa człowieka to pojęcie mające znaczenie w biologii, poza jego korelacją z członkostwem w poszczególnych grupach etnicznych. Tak więc jedną z podstaw do zrozumienia debaty jest pytanie o relatywne znaczenie wpływu wrodzonej natury, fizycznego środowiska życia oraz wychowania na grupowe różnice w zdolnościach rozwiązywania kulturalnie i fizyczne uwarunkowanych testów. Stawia się również pytanie o użyteczność takich badań i wszelkich hipotez lub generalizacji z nimi związanych. 
Rasa człowieka jako nienaukowe pojęcie.
Amerykańskie Towarzystwo Antropologiczne i Towarzystwo Antropologów Biologicznych zwracają uwagę w oficjalnych stanowiskach, że pojęcie ras człowieka jest konstruktem kulturowym i kategorią demograficzną, która bardzo źle pokrywa się z wiedzą naukową o różnicach biologicznych. Genetykę populacji ludzkich cechuje duża wewnętrzna niejednorodność, i brak wyraźnych podziałów na grupy.
Wyniki empiryczne.
Po kontrowersjach związanych z publikacją książki popularnonaukowej The Bell Curve najważniejsze światowe towarzystwo psychologiczne – Amerykańskie Towarzystwo Psychologiczne – opublikowało w 1996 i 2012 r. raporty zespołów ekspertów obejmujące przegląd aktualnej wiedzy naukowej, które kwestionują tezy o istnieniu udowodnionych, wrodzonych różnic w inteligencji pomiędzy różnymi grupami etnicznymi i płciowymi. 
Wskazuje się w nich na to, że badania dziedziczności inteligencji (mierzonej testami IQ) przedstawiają skomplikowany obraz, w którym bardzo dużą rolę gra interakcja pomiędzy genami a środowiskiem, raczej niż każdy z tych czynników w izolacji. Stopień zrealizowanej dziedziczności zależy od tego, na ile sprzyjające dla rozwinięcia się tej cechy są warunki dorastania. Ilustrują to badania adopcyjne: różne środowiska cechują się dramatycznie różnymi warunkami i rezultatami. Ponadto od pierwszego opracowania testu IQ bezustannie obserwuje się efekt Flynna – wzrost wyników IQ w kolejnych pokoleniach oraz zmniejszanie się różnic między krajami rozwijającymi się a rozwiniętymi. Różnice „rasowe” nie są wbrew popularnonaukowym doniesieniom wcale dobrze udokumentowane i są często ekstrapolowane z miar osiągnięć, takich jak wyniki testów szkolnych, a nie bardziej naukowych narzędzi psychometrycznych. Zdaniem autorów jest to obserwacja spójna z wyjaśnieniem różnic w większości przez czynniki środowiskowe i kulturowe. Są one niewielkie w wieku przedszkolnym, rosną dopiero później. Różnice są też coraz mniejsze w każdym kolejnym pokoleniu. Istnieją niekonkluzywne argumenty, że niezależnie od tego, czy ma się bardziej lub mniej „europejski” genotyp, w testach inteligencji traci się statystycznie przez sam odcień skóry. Jest to spójne z badaniami zjawiska zagrożenia stereotypem. Rzekome różnice grupowe dotyczące osób pochodzących z Dalekiego Wschodu oraz Żydów również są słabo przebadane i także występują raczej w osiągnięciach (np. testach na zakończenie szkoły) niż czystych miarach predyspozycji, spójnie z obrazem efektu wynikającego z warunków kulturowych, a nie genetyki.
Badania historyczno–ekonomiczne wskazują na to, że jeszcze współcześnie nadal silnie obecne są kulturowe i socjoekonomiczne czynniki obarczające mniejszości, które mogą mieć wpływ na ich sukcesy i osiągnięcia. Nadal występuje segregacja szkół i nierówność dostępu do edukacji dla poszkodowanych mniejszości. 
Flynn stwierdza ponadto, opisując efekt nazwany jego imieniem: „Dane z 14 krajów pokazują wzrost IQ od 5 do 25 punktów w ciągu jednego pokolenia. Niektóre z największych przyrostów notuje się w testach neutralnych kulturowo i testach inteligencji płynnej. Dane z Norwegii pokazują, że w jednym kraju mogą wystąpić wzrosty wyników w testach neutralnych kulturowo, przy jednoczesnych stratach w pozostałych testach. Dane z Holandii dowodzą istnienia nieznanych czynników środowiskowych o takiej sile, że obejmują zysk 15 z 20 punktów wzrostu. Hipoteza, która najlepiej pasuje do tych rezultatów, podaje, że testy IQ nie mierzą inteligencji, lecz raczej korelują z czynnikiem w pewnym stopniu powiązanym z inteligencją. Ta hipoteza może również wyjaśnić rozbieżne trendy w innych testach poznawczych, jak zestawienie wzrostów w wynikach IQ i spadków wyników SAT w Stanach Zjednoczonych.” Fakt, że miary IQ nie mierzą jedynie inteligencji płynnej (tzn. w dużej mierze wrodzonej), ale obejmują czynniki środowiskowe jest powszechnie uznany – najpopularniejsza skala WAIS jest wprost oparta o elementy wiedzy szkolnej.
Wyniki badań adopcyjnych w obszarze różnic w inteligencji uważa się za mało konkluzywne – część stwierdza rezultaty zgodne z teoriami o przeważającej dziedziczności, część natomiast stwierdza, że warunki domowe i kulturowe mogą zniwelować większość rzekomo wrodzonych różnic. Zaobserwowano, że dziedziczność inteligencji mierzonej IQ nie jest stała, i może być silnie modulowana przez warunki środowiskowe. Dziedziczność takiej inteligencji może się w ogóle nie ujawniać w zubożonych warunkach. Metodologia analiz adopcyjnych została skrytykowana za używanie zbyt prostych i tendencyjnych metod wnioskowania na temat złożonych, interakcyjnych mechanizmów dziedziczenia, wychowania i zachowania. Metaanaliza 62 badań obejmujących 17767 dzieci sugeruje, że adopcja może zrównywać osiągnięcia dzieci z różnych rodzin pochodzenia i że ważniejszym od rasy czynnikiem różnicującym jest tu klasa socjoekonomiczna.
Psychologowie tacy jak Rushton, Jensen, Lynn, Vahannen, Rindermann i Baumeister uważają jednak, że istnieją pewne różnice między krajami i grupami etnicznymi, i publikują badania które wskazują na istnienie takich różnic w wybranych podgrupach. Przykładowo jednak, metodologia prac Lynna i Vahannena została skrytykowana, w szczególności za korzystanie przez nich z wybiórczych, nieaktualnych lub słabych pośrednich oszacowań IQ z osiągnięć dla wielu krajów. Badacz Garret Jones także w pewnym stopniu skłania się do tezy o istnieniu różnic genetycznych, ale zwraca uwagę, że „IQ twojego kraju jest znacznie ważniejsze niż twoje własne IQ” – wiele procesów społecznych i gospodarczych ma charakter szeregowy, i gorsze osiągnięcia w krajach rozwijających się mogą wynikać z niepowodzeń pojedynczych elementów i instytucji, raczej niż szerokich, wrodzonych różnic etnicznych.
Ankieta prywatnych opinii 265 psychologów zajmujących się tą problematyką z 2016 r. wskazuje, że eksperci przypisują średnio ok. 17% różnic międzygrupowych wpływowi genetyki, a ok. 50% różnym czynnikom środowiskowym. Najważniejszymi czynnikami środowiskowymi, na jakie wskazywali, był dostęp do edukacji i zdrowie. Eksperci spodziewają się też, że efekt Flynna spowolni lub zatrzyma się w krajach rozwiniętych, a kraje rozwijające się będą je doganiać pod względem średniego wyniku IQ.
Inteligencja jest dodatnio skorelowana z rozmiarem mózgu, który z kolei jest w pewnym stopniu dziedziczny. Obecnie w środowisku naukowym przeważa jednak przekonanie, że między poszczególnymi rasami ludzkimi nie istnieją istotne statystycznie różnice w poziomie intelektualnym. Obserwowane różnice w osiągnięciach mają być skutkiem tzw. zagrożenia stereotypem (ang. "stereotype threat") – lęku przejawianego przez przedstawiciela stereotypizowanej grupy przed potwierdzeniem się stereotypu.
Zagrożenie stereotypem.
Eksperymenty nad wpływem zagrożenia stereotypem na wyniki testów IQ demonstrują, że efekt ten może obniżać wyniki nawet o niemal 10 punktów.
Amerykańscy psychologowie postawili hipotezę mówiącą, że przedstawiciele stereotypizowanych grup odczuwają lęk przed podejmowaniem działań, które mogłyby potwierdzać stereotyp grupy. W przypadku Afroamerykanów istnieje stereotyp o ich niższych zdolnościach intelektualnych od Amerykanów pochodzenia europejskiego. Czarnoskórzy z obawy przed potwierdzeniem się tego stereotypu często rezygnują z edukacji, co poprzez mechanizm samospełniającej się przepowiedni sprawia, że Afroamerykanie stanowią grupę gorzej wykształconą. Jednocześnie wśród osób, które kontynuują edukację, zjawisko zagrożenia stereotypem stanowi czynnik paraliżujący i utrudniający osiąganie wysokich wyników szkolnych.
Psychologowie, aby sprawdzić powyższe tezy, przeprowadzili eksperyment, w którym mierzono zdolności poznawcze grupom biało- i czarnoskórych studentów. Jednocześnie połowie badanych powiedziano, że test ten ma na celu mierzenie ich zdolności, zaś drugiej połowie powiedziano, że badanie ma na celu dopracowanie testu od strony metodologicznej i nie wiąże się z oceną jakichkolwiek zdolności studentów.
Okazało się, że biali studenci osiągali takie same wyniki w obu grupach – ponieważ nie byli skrępowani obawami przed potwierdzeniem stereotypu. To samo dotyczy czarnoskórych studentów, którym powiedziano, że test nie bada ich zdolności: ich wyniki wprawdzie nie były takie same, jak u osób pochodzenia europejskiego, ale dobrze odzwierciedlały wyniki testów SAT.
Zgodnie z przypuszczeniami psychologów okazało się, że grupa czarnoskórych, którym powiedziano, że zostaną poddani badaniu zdolności, osiągnęła wyniki znacząco niższe od pozostałych. Jest to spowodowane negatywnym wpływem obawy przed potwierdzeniem się stereotypu. Na podstawie kolejnych eksperymentów stwierdzono, że im podczas badania bardziej zwracano uwagę na rasę, tym większy wprowadzono lęk i tym gorsze otrzymywano wyniki.

</doc>
<doc id="1093926" url="https://pl.wikipedia.org/wiki?curid=1093926" title="Iga Mayr">
Iga Mayr

Iga Mayr (ur. 17 kwietnia 1921 we Lwowie, zm. 28 stycznia 2001 we Wrocławiu) – polska aktorka teatralna i filmowa.
Pracowała pierwotnie w Teatrze Objazdowym Wojska Polskiego (1945-1947), potem w Dramatycznym w Koszalinie (1947-1949), w Teatrze Wybrzeże w Gdańsku (1949-1955), w Teatrze im. Żeromskiego w Kielcach (1955-1958), w Teatrze im. Horzycy w Toruniu (1959-1962), w Teatrze Polskim w Bydgoszczy (1962-1964) i od 1964 w Teatrze Polskim we Wrocławiu. W latach 1966-99 zagrała w dwudziestu pięciu spektaklach Teatru Telewizji w reżyserii m.in. Wajdy, Jarockiego, Grzegorzewskiego, Różewicza, Wojtyszki.
W latach 1976-1980 wykładała w Studium Aktorskim, potem na Wydziale Aktorskim we wrocławskiej Państwowej Wyższej Szkole Teatralnej. Zdobyła nagrody "Złotej" i "Srebrnej Iglicy" w latach 1971, 1973, 1975, 1976, 1978 i 1996. Odznaczona m.in. Srebrnym Krzyżem Zasługi (1973) i Krzyżem Kawalerskim Orderu Odrodzenia Polski (1981).

</doc>
<doc id="1093927" url="https://pl.wikipedia.org/wiki?curid=1093927" title="Traktat kiachtański (1727)">
Traktat kiachtański (1727)

Traktat kiachtański – porozumienie zawarte przez Imperium Rosyjskie i Cesarstwo chińskie 23 sierpnia 1727 roku.
Na mocy traktatu wytyczono nową granicę chińsko-rosyjską od Kiachty do Argunu, ustalając zbliżony do dzisiejszego przebieg granicy między Rosją a Mongolią. Uregulowano także status rosyjskiej misji prawosławnej w Pekinie. W jej skład miało odtąd wchodzić trzech duchownych i sześciu świeckich.
Traktat umożliwiał także Rosji utworzenie faktorii w Pekinie.

</doc>
<doc id="1093934" url="https://pl.wikipedia.org/wiki?curid=1093934" title="ORP Czajka (trałowiec 1935)">
ORP Czajka (trałowiec 1935)



</doc>
<doc id="1093936" url="https://pl.wikipedia.org/wiki?curid=1093936" title="ORP Czapla (trałowiec 1939)">
ORP Czapla (trałowiec 1939)



</doc>
<doc id="1093937" url="https://pl.wikipedia.org/wiki?curid=1093937" title="ORP Jaskółka (trałowiec 1935)">
ORP Jaskółka (trałowiec 1935)



</doc>
<doc id="1093938" url="https://pl.wikipedia.org/wiki?curid=1093938" title="ORP Jaskółka (trałowiec 1921)">
ORP Jaskółka (trałowiec 1921)



</doc>
<doc id="1093940" url="https://pl.wikipedia.org/wiki?curid=1093940" title="ORP Mewa (trałowiec 1921)">
ORP Mewa (trałowiec 1921)



</doc>
<doc id="1093942" url="https://pl.wikipedia.org/wiki?curid=1093942" title="ORP Mewa (trałowiec 1935)">
ORP Mewa (trałowiec 1935)



</doc>
<doc id="1093943" url="https://pl.wikipedia.org/wiki?curid=1093943" title="ORP Rybitwa (trałowiec 1921)">
ORP Rybitwa (trałowiec 1921)



</doc>
<doc id="1093944" url="https://pl.wikipedia.org/wiki?curid=1093944" title="ORP Rybitwa (trałowiec 1935)">
ORP Rybitwa (trałowiec 1935)



</doc>
<doc id="1093952" url="https://pl.wikipedia.org/wiki?curid=1093952" title="Depesza iskrowa notyfikująca powstanie państwa polskiego">
Depesza iskrowa notyfikująca powstanie państwa polskiego

 
Depesza iskrowa notyfikująca powstanie państwa polskiego – depesza wysłana 16 listopada 1918 przez Józefa Piłsudskiego, jako wodza naczelnego Wojska Polskiego do rządów: Stanów Zjednoczonych, Wielkiej Brytanii, Francji, Włoch, Japonii, Niemiec oraz „wszystkich państw wojujących i neutralnych”. Nota informuje owe rządy o powstaniu państwa polskiego „obejmującego wszystkie ziemie zjednoczonej Polski”, które jest tworzone „z woli całego narodu” oraz „na porządku i sprawiedliwości”.
Depesza została nadana z radiostacji „WAR” zbudowanej w działobitni placu broni drogi ukrytej pomiędzy III i IV Bastionem Cytadeli Warszawskiej, składającej się z dwóch masztów antenowych radiostacji i aparatury Telefunken o mocy 4 kW w jej kazamatach. Radiostacja została w całości przejęta od Niemców, co umożliwiło jej wykorzystanie 16 listopada do nadania depeszy. Radiostacja „WAR” odegrała później dużą rolę w trakcie Bitwy Warszawskiej 1920 podczas wojny polsko-bolszewickiej. Zdemontowano ją pomiędzy 1925 a 1935.

</doc>
<doc id="1093956" url="https://pl.wikipedia.org/wiki?curid=1093956" title="Automatyka domowa">
Automatyka domowa

Automatyka domowa – możliwość wszechstronnego sterowania urządzeniami domowymi. 
Główna idea.
Urządzenia można zaprogramować, by w odpowiedni sposób komunikowały się między sobą, co powoduje, że ingerencja człowieka staje się niepotrzebna lub ograniczona. Stosowanie automatyki domowej ma na celu zwiększenie komfortu mieszkańców domu, ich bezpieczeństwa, a także ograniczenie zużycia energii. Systemy automatyki domowej stanowią duże ułatwienie zwłaszcza w domach i mieszkaniach osób niepełnosprawnych. Sterowanie możliwe jest zależnie od posiadanych urządzeń oraz oprogramowań. Większość systemów automatyki domowej umożliwia sterowanie poprzez internet.
Instalacje.
Oświetleniowa.
Umożliwia sterowanie oświetleniem w sposób standardowy, jak również pozwala:
HVAC.
Z angielskiego "Heating, Ventilation and Air Conditioning" to sterowanie ogrzewaniem, wentylacją i klimatyzacją. System sterowania uwzględnia temperaturę, wilgotność powietrza i zawartość dwutlenku węgla w pomieszczeniu.
Alarmowe.
Systemy alarmowe zwiększają bezpieczeństwo budynku i osób w nim przebywających. W zależności od funkcji reagują na różne zagrożenia.
System sygnalizacji włamania i napadu budynku zautomatyzowanego różni się od standardowego tym, że łatwo go zintegrować z pozostałymi systemami w domu. Może na przykład symulować obecność domowników włączając i wyłączając odbiorniki.
System sygnalizacji pożarowej.
Z angielskiego "Closed Circuit Television" to system monitoringu pomieszczeń przy użyciu kamer. Może współpracować z instalacją SSWN. W standardzie jest możliwość transmisji sygnału poprzez internet.
Szereg czujników mających na celu detekcję gazów trujących i wybuchowych. Z reguły wykorzystywany w pomieszczeniach zagrożonych wyciekiem lub kompensacją gazu np. kotłownie gazowe, garaże zamknięte, akumulatorownie czy magazyny wysokiego składowania lotnych substancji chemicznych.
Czujniki detekcji gazów stosuje się najczęściej do sterowania załączaniem wentylatorów wyciągowo-przewietrzających – w przypadku gazów trujących, bądź zamknięcia głównego zaworu na zasilaniu – dla gazów wybuchowych.
Teleinformatyczne.
Zawiera instalację telefoniczną oraz okablowanie strukturalne dla sieci komputerowej lub system bezprzewodowy WiFi.
Dystrybucji dźwięku i obrazu RTV/SAT.
Umożliwia odbiór programów telewizyjnych, radiowych i odtwarzanie płytoteki w dowolnym pomieszczeniu. Może być zintegrowany z systemem domofonowym.
Połączenie.
W automatyce budynkowej wykorzystuje się różne rodzaje połączeń między urządzeniami, między innymi:
Systemy automatyki budynkowej mogą działać poprzez magistralę komunikacyjną lub bezprzewodowo.

</doc>
<doc id="1093957" url="https://pl.wikipedia.org/wiki?curid=1093957" title="Skracanie ułamka">
Skracanie ułamka



</doc>
<doc id="1093960" url="https://pl.wikipedia.org/wiki?curid=1093960" title="Ślepiec stepowy">
Ślepiec stepowy

Ślepiec stepowy ("Spalax microphthalmus"), ślepiec – gatunek ssaka z podrodziny ślepców (Spalacinae) w obrębie rodziny ślepcowatych (Spalacidae).
Zasięg występowania.
Ślepiec stepowy występuje we wschodniej Europie zamieszkując w zależności od podgatunku:
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1770 roku niemiecki przyrodnik Johann Anton Güldenstädt nadając mu nazwę "Spalax microphthalmus". Holotyp pochodził z nowochoperskich stepów, w obwodzie woroneskim, w Rosji.
Wszyscy członkowie rodzaju "Spalax" byli traktowani przez wcześniejsze ujęcia systematyczne jako synonimy lub podgatunki "S. microphthalmus". Podgatunki są tymczasowo uznawane w oczekiwaniu na dodatkowe badania. Autorzy "Illustrated Checklist of the Mammals of the World" rozpoznają dwa podgatunków.
Nazwa zwyczajowa.
W polskiej literaturze zoologicznej dla oznaczenia gatunku używana była nazwa zwyczajowa „ślepiec”, lecz w wydanej w 2015 roku przez Muzeum i Instytut Zoologii Polskiej Akademii Nauk publikacji „Polskie nazewnictwo ssaków świata” gatunkowi przypisano oznaczenie ślepiec stepowy, rezerwując nazwę ślepiec dla rodzaju "Spalax".
Morfologia.
Długość ciała (bez ogona) 190–315 mm, brak widocznego zewnętrznego ogona; masa ciała 120–818 g. Ma walcowate ciało pokryte krótką, miękką, szaro–żółtą sierścią. Szczątkowe oczy są całkowicie ukryte pod skórą. Mocna i szeroka głowa jest głównym narzędziem do rycia korytarzy.
Tryb życia.
Prowadzi podziemny, nocny tryb życia. Zamieszkuje tereny stepowe, unika lasów. Stale przebywa pod ziemią w norach. Żywi się podziemnymi częściami roślin. Czasem żyje na polach, niszcząc rośliny uprawne.

</doc>
<doc id="1093961" url="https://pl.wikipedia.org/wiki?curid=1093961" title="Luther Burbank">
Luther Burbank

Luther Burbank (ur. 7 marca 1849 w Lancaster, zm. 11 kwietnia 1926 w Santa Rosa) – amerykański przyrodnik, botanik, ogrodnik, hodowca roślin, opracował nowe metody hodowli, wyhodował liczne nowe odmiany roślin. 
Życiorys.
W swej 55-letniej karierze wyhodował ponad 800 gatunków i odmian roślin uprawnych. Burbank w swych pracach zajmował się zarówno owocami, jak i kwiatami, zbożami, trawami czy warzywami. Jego dziełem był np. pozbawiony kolców kaktus (jako pasza dla bydła) oraz krzyżówka śliwy i moreli o nazwie "plumcot".
Najbardziej znanymi dziełami Burbanka były Leucanthemum x superbum, Fire poppy, brzoskwinia "July Elberta", śliwa "Santa Rosa", brzoskwinia "Flaming Gold" i biała jeżyna. 
Burbank przez rok uczęszczał do "Lancaster Academy", gdzie miał okazję przeczytać książkę Karola Darwina "On The Variation of Animals and Plants Under Domestication". Książka ta wywarła ogromny wpływ na jego karierę. Dzięki niej zapoznał się z metodami selekcji stosowanymi przez hodowców i na tej podstawie, na rodzinnej farmie w Lunenburgu w stanie Massachusetts, wyhodował nową odmianę ziemniaka o ciemnobrązowej skórce i białym miąższu, którą nazwano "ziemniakami Burbanka". Okazały się odmianą bardzo popularną i ważną z gospodarczego punktu widzenia, poprzedniczką odmiany "Idaho" i są dziś podstawą wielu odmian.
Burbank był honorowym członkiem Związku Hodowców Amerykańskich (ang. "American Breeders' Association").

</doc>
<doc id="1093971" url="https://pl.wikipedia.org/wiki?curid=1093971" title="Paris Saint-Germain">
Paris Saint-Germain



</doc>
<doc id="1093975" url="https://pl.wikipedia.org/wiki?curid=1093975" title="Okręg miejski Komenda-Edina-Eguafo-Abirem">
Okręg miejski Komenda-Edina-Eguafo-Abirem

Komenda/Edina/Eguafo/Abirem (potocznie KEEA) jest dystryktem w Regionie Centralnym w Ghanie, ze stolicą w Elmina.
Dystrykt graniczy od południa z Oceanem Atlantyckim, od wschodu z dystryktem Cape Coast, od zachodu z dystryktem Mpohor-Wassa East w Regionie Zachodnim i od północy z dystryktem Twifo-Hemang-Lower Denkyira.
Główne miasta.
Elmina, Komenda, Agona, Kissi, Bantoma, Bronyibima, Besease, Aborodeano, Domenase.

</doc>
<doc id="1093979" url="https://pl.wikipedia.org/wiki?curid=1093979" title="Partia Zielonych (Polska)">
Partia Zielonych (Polska)

Partia Zielonych (PZ) – polska partia polityczna założona w lutym 1991, zarejestrowana 2 maja 1991 pod nazwą Polska Partia Ekologiczna – Zielonych (PPE-Z). Była częścią Akcji Wyborczej Solidarność oraz Alternatywy Ruchu Społecznego. Następnie satelickie ugrupowanie wobec lewicowej Polskiej Partii Pracy. Od 2007 występowała pod nazwą „Partia Zielonych”. 12 lutego 2015 została wyrejestrowana.
Historia.
Początkowo przewodniczącym tymczasowego zarządu partii był Jerzy Olaf Beer, a rzecznikiem prasowym Cezary Łaszek. Partia uczestniczyła w wyborach parlamentarnych w 1991. Uzyskała 91 726 głosów, co dało jej 0,82% poparcia w skali kraju. Partia występowała jako organizacja afiliowana przy Konfederacji Polski Niepodległej. Z listy KPN w wyborach parlamentarnych w 1993 mandat poselski uzyskał kolejny lider PPE-Zielonych Grzegorz Kaczmarzyk. W 1996 partia przystąpiła do Akcji Wyborczej Solidarność, w 1998 do Ruchu Patriotycznego Ojczyzna, a w 2001 do federacyjnego ugrupowania politycznego Alternatywa Ruch Społeczny.
24 lipca 2005 podpisała porozumienie wyborcze z partiami lewicy pozaparlamentarnej: Antyklerykalną Partią Postępu „Racja”, Komunistyczną Partią Polski, Polską Partią Pracy i Polską Partią Socjalistyczną. 
W wyborach parlamentarnych w 2005 startowała w ramach Komitetu Wyborczego Polskiej Partii Pracy wspólnie z Antyklerykalną Partią Postępu „Racja”, Komunistyczną Partią Polski i Polską Partią Socjalistyczną. Komitet zdobył 91 266 głosów (0,77% poparcia w skali kraju). Natomiast sama PPE-Z uzyskała 2494 głosów, co dało 0,02% poparcia w skali kraju.
W wyborach parlamentarnych w 2007, a także nieoficjalnie w wyborach do Parlamentu Europejskiego w 2009 i parlamentarnych w 2011 członkowie Partii Zielonych startowali ponownie z list PPP.

</doc>
<doc id="1093980" url="https://pl.wikipedia.org/wiki?curid=1093980" title="Paris Saint-Germain Football Club">
Paris Saint-Germain Football Club



</doc>
<doc id="1093981" url="https://pl.wikipedia.org/wiki?curid=1093981" title="Potowomut">
Potowomut

Potowomut – obecnie nazwa półwyspu, ale także osiedla w Warwick, Rhode Island. Od strony południowo-zachodniej graniczy z East Greenwich, z pozostałych stron ma dostęp do zatoki Narragansett. Od Warwick oddziela je zatoka Greenwich, odnoga zatoki Narragansett.
Nazwa miejsca oznacza w języku Indian Narragansett "krainę ognia".
Historia.
Potowomut został założony jako wieś w Warwick Township w hrabstwie Kent. Był enklawą do czasu powstania lądowego połączenia z resztą Warwick.
Pierwsi biali osadnicy, prowadzeni przez Jamesa Greene, pojawili się w okolicy w 1680 roku i osiedli w nad rzeką nazwaną Greene's River. Syn Jamesa, Jabez, zbudował w tym miejscu tamę i młyn. Jego potomkowie zbudowali w tym miejscu kuźnię, która mieści się przy Old Forge Road. Rodzina Greene hodowała w tym miejscu bydło i uprawiała rośliny na paszę, które potem były transportowane przez zatokę Greenwich na nabrzeże w Apponaug. Po śmierci Jamesa cały majątek przeszedł na syna Richarda, który jednak, żyjąc rozrzutnie, popadł w długi i stracił go.
W Potowomut w 1742 przyszedł na świat Nathanael Greene, generał Armii Kontynentalnej.
Położenie.
Aby dotrzeć do Potowomut lądem należy wyjechać z Warwick i skierować się na US Route 1 (Post Road), a następnie wjeżdżając do East Greenwich kierować się na Forge Road.
Atrakcje turystyczne.
W Potowomut można zobaczyć Goddard Memorial State Park, w którym można skorzystać z:

</doc>
<doc id="1093983" url="https://pl.wikipedia.org/wiki?curid=1093983" title="Zbiornik Sulejowski">
Zbiornik Sulejowski



</doc>
<doc id="1093984" url="https://pl.wikipedia.org/wiki?curid=1093984" title="Olivier Renet">
Olivier Renet

Olivier Renet (ur. 21 grudnia 1964) – francuski szachista, arcymistrz od 1990 roku.
Kariera szachowa.
W roku 1984 w Groningen reprezentował Francję na mistrzostwach Europy juniorów do lat 20, dzieląc VII-XI miejsce (wraz z m.in. Gadem Rechlisem i Jeroenem Piketem). W 1987 podzielił III miejsce (za Johnem Fedorowiczem i Borisem Gulko, wraz z Borisem Spasskim) w Cannes, zajął II miejsce (za Miodragiem Todorčeviciem) w turnieju strefowym (eliminacji mistrzostw świata) w Budelu, był trzeci w Altensteigu (za Ľubomírem Ftáčnikiem i Geraldem Hertneckiem) oraz pokonał 3½ – 2½ Zsuzsę Polgár w meczu rozegranym w Breście i Paryżu. W kolejnych latach odniósł szereg turniejowych sukcesów, m.in. w Lyonie (1988, III m. za Simenem Agdesteinem i Erikiem Lobronem), Dortmundzie (1989, turniej B, dz.I m. wraz z Matthiasem Wahlsem), Clermont-Ferrand (1989, dz. I m. wraz z Gyula Saxem, Siergiejem Dołmatowem, Jaanem Ehlvestem i Wiktorem Korcznojem), międzynarodowych mistrzostwach Szwajcarii (1992, dz. I Józsefem Horváthem), Gausdal (1992, "Troll Masters", dz. I m. wraz z m.in. Władimirem Kramnikiem), Paryżu (1994, II m. za Artaszesem Minasjanem), Belfort (1995, dz. III m. za Manuelem Apicellą i Wiktorem Bołoganem, wraz z Eduardasem Rozentalisem), Linares (1995, turniej strefowy, dz. II m. za Miguelem Illescasem Córdobą, wraz z Anthonym Milesem, Peterem Wellsem, Loekiem van Welym, Paulem van der Sterrenem, Manuelem Apicellą i Johnem van der Wielem) oraz w Naujac-sur-Mer (2002, II m. za Viorelem Iordăchescu).
W latach 80. i 90. należał do podstawowych zawodników reprezentacji kraju. Pomiędzy 1986 a 1996 sześciokrotnie wystąpił na szachowych olimpiadach, w roku 1985 - w drużynowych mistrzostwach świata, a w 1989, 1992 i 1997 - w drużynowych mistrzostwach Europy (w roku 1989 zdobywając złoty medal za indywidualny wynik na I szachownicy). Wielokrotnie startował w finałach indywidualnych mistrzostw Francji, w latach 1986 (Épinal) i 1991 (Montpellier) dwukrotnie zdobywając srebrne medale (w obu przypadkach przegrywając dogrywki o tytuł mistrza kraju, odpowiednio z Gilles'em Mirallèsem i Markiem Santo-Romanem). W roku 2006 zwyciężył w Besançon w sekcji B mistrzostw kraju.
Najwyższy ranking w swojej karierze osiągnął 1 stycznia 1993 roku, z wynikiem 2535 punktów zajmował wówczas 5. miejsce wśród francuskich szachistów.

</doc>
<doc id="1093987" url="https://pl.wikipedia.org/wiki?curid=1093987" title="Tadeusz Zielniewicz">
Tadeusz Zielniewicz

Tadeusz Kazimierz Zielniewicz (ur. 1 lipca 1952 w Poznaniu) – polski historyk sztuki i konserwator zabytków. W latach 1987–1995 generalny konserwator zabytków, w latach 2005–2007 dyrektor Muzeum Sztuki Nowoczesnej w Warszawie, a w latach 2010–2017 dyrektor Muzeum Łazienki Królewskie w Warszawie.
Życiorys.
Syn Kazimierza i Anny. Absolwent XI Liceum Ogólnokształcącego w Poznaniu (1971). W 1975 ukończył studia w Instytucie Historii Sztuki Uniwersytetu im. Adama Mickiewicza. Odbył następnie studia w zakresie konserwacji zabytków na Wydziale Architektury Politechniki Warszawskiej.
Był reżyserem teatru studenckiego „Maski” w Poznaniu, dyrektorem Studenckiego Ośrodka Teatralnego i festiwalu „Konfrontacje Młodego Teatru”, następnie kierował gminnym ośrodkiem kultury w Głusku. Był instruktorem do spraw kultury w komitecie wojewódzkim PZPR w Lublinie.
Od 1981 do 1987 pełnił funkcję wojewódzkiego konserwatora zabytków w Lublinie, od 1987 do 1995 zajmował stanowisko generalnego konserwatora zabytków w Ministerstwie Kultury i Dziedzictwa Narodowego. W tym czasie zorganizował Państwową Służbę Ochrony Zabytków. Po odejściu z administracji publicznej pracował jako prezes zarządu spółki inwestycyjnej i jako rzeczoznawca. Udzielał się również jako ekspert sejmowej Komisji Kultury i Środków Przekazu.
W okresie 1995–1997 był kierownikiem biura stowarzyszenia Polskiej Rady Biznesu. Doradzał dyrektorowi Zamku Królewskiego w Warszawie w sprawach pozyskiwania funduszy pomocowych UE. W lipcu 2005 został powołany na stanowisko dyrektora Muzeum Sztuki Nowoczesnej w Warszawie przez ministra Waldemara Dąbrowskiego. W lutym 2007 złożył rezygnację z tego stanowiska, motywując to protestem przeciwko decyzji komisji konkursowej o wyborze projektu siedziby muzeum autorstwa Christiana Kereza. W tym samym roku stanął na czele spółki Wejchert Golf Club. W lipcu 2010 został dyrektorem Muzeum Łazienki Królewskie w Warszawie. W latach 2010–2015 zrealizował program rewitalizacji parku i znajdujących się w nim budynków o wartości ponad 130 mln złotych. W lutym 2017 minister kultury i dziedzictwa narodowego odwołał go z tego stanowiska.
W latach 1988–1990 wchodził w skład Rady Ochrony Pamięci Walk i Męczeństwa. Uzyskał członkostwo w Międzynarodowej Radzie Ochrony Zabytków (ICOMOS) i Klubie Polskiej Rady Biznesu. Zasiadał w radzie Fundacji Instytut Bronisława Komorowskiego.
Odznaczenia i wyróżnienia.
W 2011 odznaczony Krzyżem Kawalerskim Orderu Odrodzenia Polski. W 2012 został kawalerem I klasy norweskiego Norweskiego Orderu Zasługi
Otrzymał nagrodę „Życie w Architekturze” oraz medal resortowy „Zabytek Zadbany” za zrealizowanie projektu rewitalizacji Pałacu Sobańskich w Warszawie. Za projekt adaptacji zabytkowej Starej Papierni w Konstancinie-Jeziornie otrzymał międzynarodowy medal „Europa Nostra”.

</doc>
<doc id="1093992" url="https://pl.wikipedia.org/wiki?curid=1093992" title="Sanliurfa">
Sanliurfa



</doc>
<doc id="1093998" url="https://pl.wikipedia.org/wiki?curid=1093998" title="Ormiańsko-katolicki patriarcha Cylicji">
Ormiańsko-katolicki patriarcha Cylicji



</doc>
<doc id="1094002" url="https://pl.wikipedia.org/wiki?curid=1094002" title="Komenda (Ghana)">
Komenda (Ghana)

Komenda miasto w dystrykcie Komenda/Edina/Eguafo/Abirem w Regionie Centralnym w Ghanie, 18,800 mieszkańców (2000).
W roku 1598 Holendrzy zbudowali tam fort.

</doc>
<doc id="1094003" url="https://pl.wikipedia.org/wiki?curid=1094003" title="Eriko Satō">
Eriko Satō

 – japońska aktorka i modelka.

</doc>
<doc id="1094010" url="https://pl.wikipedia.org/wiki?curid=1094010" title="Torbiel ślinianki podjęzykowej">
Torbiel ślinianki podjęzykowej

Torbiel ślinianki podjęzykowej, inaczej żabka (łac. "ranula") – wariant pseudotorbieli z wynaczynienia śluzu (, MEC) rozwijającej się w obrębie dużego gruczołu ślinowego, głównie ślinianki podjęzykowej. Występuje ona w każdym wieku, najczęściej jednak w drugiej dekadzie życia, nieco częściej u kobiet. Niezwykle rzadko w torbieli może rozwinąć się nowotwór złośliwy.
Etiopatogeneza.
Przyczyną powstania torbieli w śliniance podjęzykowej jest zaburzenie odpływu śliny na skutek zaczopowania przewodu wyprowadzającego ślinianki. Najczęstszymi przyczynami powstawania żabki są:
Na skutek zaburzenia odpływu gruczoł ślinowy powiększa się z powodu nagromadzenia zalegającej śliny (retencja) powodując wypchnięcie języka ku przodowi i uwypuklenie dna jamy ustnej.
Objawy.
W badaniu wewnątrzustnym, w okolicy podjęzykowej widoczne jest różowo-niebieskie uwypuklenie kształtu owalnego, z przeświecającym pod ścieńczałą błoną śluzową nagromadzonym śluzem. Czasami palpacyjnie może być także wyczuwalny obrzęk okolicy podjęzykowej od strony szyi. Niekiedy torbiel samoistnie opróżnia się na skutek pęknięcia, jednak po kilku dniach "dopełnia się" ponownie.
Leczenie.
Leczenie polega na usunięciu torbieli zawsze wraz ze ślinianką podjęzykową, gdyż torbiel może nawracać. Usunięcie może być przeprowadzone przez cięcie w dnie jamy ustnej, a w przypadku dużych żabek polega także na otwarciu okolicy podjęzykowej od strony zewnętrznej na szyi.
Inną metodą leczenia jest marsupializacja ściany torbieli.

</doc>
<doc id="1094016" url="https://pl.wikipedia.org/wiki?curid=1094016" title="Frits Bernard">
Frits Bernard

Frits Bernard (ur. 28 sierpnia 1920 w Rotterdamie, zm. 23 maja 2006) – holenderski psycholog, seksuolog. 
Życiorys.
Założył "Enklave kring", który doprowadził do powstania International Enclave Movement w późnych latach 50. XX wieku. Był pisarzem, członkiem zarządu Association for the Advancement of Social Scientific Sex Research i założycielem Bernard Foundation. Posiadał bardzo liberalne poglądy na kwestie społeczne tj. emancypacja mniejszości seksualnych i obniżenie wieku uprawniającego do współżycia seksualnego.

</doc>
<doc id="1094017" url="https://pl.wikipedia.org/wiki?curid=1094017" title="Jean-Luc Chabanon">
Jean-Luc Chabanon

Jean-Luc Chabanon (ur. 13 sierpnia 1971) – francuski szachista, arcymistrz od 2001 roku.
Kariera szachowa.
Na początku lat 90. XX wieku należał do czołówki francuskich szachistów. W roku 1990 wystąpił w Nowym Sadzie na szachowej olimpiadzie, natomiast w 1993 – w rozegranych w Paranagui drużynowych młodzieżowych (do lat 26) mistrzostwach świata (na których szachiści francuscy zdobyli brązowe medale). Wielokrotnie startował w finałach indywidualnych mistrzostw Francji, największy sukces odnosząc w roku 1993 w Nantes, gdzie zdobył tytuł wicemistrza kraju.
Do sukcesów Jean-Luc Chabanona w turniejach międzynarodowych należą m.in. I m. w Val Thorens (1989), dz. II m. w Cannes (1995, za Borislavem Ivkovem, wraz z Mladenem Palacem, Emirem Dizdareviciem i Érikiem Prié), dz. II m. w Genewie (1996, za Igorem Chenkinem, wraz z m.in. Miso Cebalo, Janisem Klovansem i Arnaudem Hauchardem), dz. I m. w Montauban (2000, wraz z Jakowem Murejem i Cyrilem Marcelinem), Paryżu (2002, dz. I m. wraz z Andriejem Szczekaczewem), Reggio Emilii (2002/03, dz. I m. wraz z Mladenem Palacem) oraz Paryżu (2003, I m.).
Najwyższy ranking w karierze osiągnął 1 lipca 2001 r., z wynikiem 2511 punktów zajmował wówczas 17. miejsce wśród francuskich szachistów.

</doc>
<doc id="1094025" url="https://pl.wikipedia.org/wiki?curid=1094025" title="Ion Călugăru">
Ion Călugăru

Ion Călugăru (właściwie Ștrul Leiba Croitoru, ur. 14 lutego 1902 w Dorohoi, zm. 22 maja 1956 w Bukareszcie) – rumuński prozaik, dramaturg, publicysta i tłumacz pochodzenia żydowskiego. Swoje artykuły i książki wydawał do 1924 roku pod pseudonimem Ion Popescu.
Życiorys.
Pochodził z biednej rodziny mołdawskich Żydów. Szkołę podstawową ukończył w rodzimym Dorohoi. Do szkoły średniej uczęszczał w Bukareszcie, ale nauk nie dokończył. Twórczość Iona Călugăru była bardzo zbliżona do ówczesnej awangardy literackiej. Călugăru współpracował z wieloma awangardowymi czasopismami, m.in. z "Contimporanul", "Unu" i "Integral". Aby móc się utrzymać pisał również artykuły na łamach skrajnie prawicowego pisma "Cuvântul". W latach 30. XX w. rozpoczął współpracę z partią komunistyczną. Po II wojnie światowej został redaktorem komunistycznej gazety "Scânteia". Był i nadal jest uważany za przedstawiciela rumuńskiej kultury oficjalnej pierwszej połowy lat 50.
Twórczość.
Wyjątkowy talent literacki Călugăru wykazał pisząc m.in. powieść autobiograficzną pt. "Dzieciństwo jednej kanalii" (rum. "Copilăria unui netrebnic", (1936). Powieść ta jest swego rodzaju kroniką życia ubogiego chłopca żydowskiego z małego miasteczka w północnej Rumunii. Dzieło to zawiera wiele cennych pod względem etnograficznym opisów kultury materialnej i duchowej miejscowej ludności. Kolejne powieści pt. "Trustul" (1937) i "Światło wiosny" (rum. "Lumina primăverii", 1948) według wielu krytyków literackich nie dorównywały już poziomem artystycznym tej pierwszej. Do najbardziej awangardowych dzieł Călugăru jest zaliczany zbiór opowiadań pt. "Statystyczny raj" (rum. "Paradisul statistic", 1926). Swojemu ulubionemu komikowi Charliemu Chaplinowi Călugăru oddał cześć w eseju pt. "Charlot" (1933) oraz w utworze teatralnym "Bystry klaun" (rum. "Clownul care gândește", 1949).
Călugăru przekładał na język rumuński dzieła z literatury rosyjskiej, m.in. Fiodora Dostojewskiego.

</doc>
<doc id="1094027" url="https://pl.wikipedia.org/wiki?curid=1094027" title="Oblężenie Konstantynopola (717–718)">
Oblężenie Konstantynopola (717–718)

Oblężenie Konstantynopola (717–718) – roczne oblężenie Konstantynopola przez armię kalifatu Umajjadów pomiędzy 15 sierpnia 717 a 15 sierpnia 718 roku, zakończone odstąpieniem wojsk arabskich od miasta.
Przed bitwą.
W roku 705 po dziesięcioletnim okresie wygnania władzę w Bizancjum z pomocą Bułgarów odzyskał wcześniej okrutnie okaleczony przez obcięcie nosa Justynian II. Teraz zaczął się on mścić na swoich rzeczywistych i wyimaginowanych przeciwnikach, a rozszerzanie rządów terroru pochłaniało go tak całkowicie, że zaniedbał on podstawowe sprawy państwa. Tymczasem Arabowie wykorzystali to osłabienie cesarstwa i jego pozbawionej w wyniku terroru najzdolniejszych oficerów armii i w roku 709 zdobyli Tyanę. Ich najazdy na Cylicję w latach 710 i 711 nie spotkały się właściwie z żadnym oporem. W tym właśnie roku Justynian został obalony przez nie mogących dłużej znieść jego rządów Bizantyjczyków, a cesarzem został Filipikos Bardanes. Panował on jednak jedynie dwa lata, po czym został obalony i cesarzem został Anastazjusz II, ponieważ Filipikos naraził się ludności popieraniem monofizytyzmu. Przez cały okres panowania Filipikosa Arabowie ponawiali swoje najazdy na Azję Mniejszą. Nowy cesarz próbował im się przeciwstawić i skoncentrował przeciwko nim armię, jej część jednak zbuntowała się przeciwko niemu i wprowadziła na tron Teodozjusza III. Ten jednak rychło został obalony przez stratega temu "Anatolikon" Leona III, który 25 marca 717 roku został koronowany na cesarza. Tak więc w ciągu 6 lat Bizancjum miało 4 cesarzy, a tymczasem Arabowie wykorzystując ten chaos zaczęli przygotowywać oblężenie Konstantynopola. Już latem 716 roku wojsko arabskie pod dowództwem brata kalifa Sulajmana, Maslamy ibn Abd al-Malika, zgromadziło się w Dabig w pobliżu Aleppo, przezimowało tam i wiosną ruszyło na stolicę Bizancjum, wkrótce zdobywając Pergamon.
Bitwa.
15 sierpnia 717 roku Maslama wraz ze swą armią stanął przed Konstantynopolem. 1 września licząca 1800 okrętów flota arabska pod dowództwem Sulajmana podpłynęła pod mury miasta. Już 3 września Bizantyjczycy spalili jednak kilkanaście okrętów za pomocą ognia greckiego. Szturmy Arabów załamywały się na umocnieniach Konstantynopola, a potem przyszła niezwykle sroga zima, 100 dni śniegów i mrozów, które srodze dały się we znaki oblegającej armii. Greckie okręty przecinały arabskie szlaki zaopatrzeniowe, armię kalifatu dosięgnął głód. Wiosną 718 roku przypłynęło 400 ciężkich okrętów i 360 statków z zaopatrzeniem z Egiptu, jednak wielu marynarzy tej floty, chrześcijańskich Koptów, zbiegło do Konstantynopola. Za ich radą cesarz uderzył znienacka na flotę Umajjadów i zniszczył ją ogniem greckim. W dodatku latem 718 roku arabską armię lądową zaatakowali sprzymierzeni z Bizancjum Bułgarzy pod wodzą chana Terweła, którzy dali jej się bardzo we znaki. W związku z powyższym 15 sierpnia 718 roku, w dokładnie rok po rozpoczęciu oblężenia, Maslama odstąpił od miasta. Jego flota została zniszczona przez liczne burze na Morzu Marmara i Egejskim.
Skutki bitwy.
Po zwinięciu oblężenia przez Arabów nie nastał pokój, i Leon III musiał odpierać kolejne najazdy nieprzyjaciela na Azję Mniejszą aż do roku 740, kiedy odniósł decydujące zwycięstwo
pod Akroinon. Jednak zwycięskie odparcie drugiego arabskiego oblężenia przez Bizancjum miało ogromne znaczenie. Zdaniem Benedykta Zientary: "Właśnie obrona Konstantynopola, przeciw któremu kierował się główny atak arabski (a nie epizodyczne zwycięstwo Karola Młota pod Poitiers), zadecydowała o losach Europy i odrębności dalszego rozwoju pokrewnych cywilizacji: zachodniej – chrześcijańskiej i wschodniej – muzułmańskiej, mimo iż wzajemne ich przenikanie trwało nadal".

</doc>
<doc id="1094032" url="https://pl.wikipedia.org/wiki?curid=1094032" title="Marsupializacja">
Marsupializacja

Marsupializacja − jedna z metod chirurgicznych leczenia torbieli. Polega ona na przecięciu ściany torbieli, usunięciu jej zawartości, oraz wszyciu przeciętych brzegów ściany torbieli w błonę śluzową, aby nie dopuścić do jej ponownego zamknięcia i wypełnienia. Może być ona wykonywana z cięcia zewnętrznego lub także techniką endoskopową. Zabieg marsupializacji torbieli może być stosowany w leczeniu torbieli występujących w różnych okolicach ciała:
Zwykle bywa stosowany w przypadku braku możliwości usunięcia torbieli w całości lub w przypadkach nieefektywnego drenażu torbieli.

</doc>
<doc id="1094033" url="https://pl.wikipedia.org/wiki?curid=1094033" title="Tworzywo szklano-ceramiczne">
Tworzywo szklano-ceramiczne

Tworzywo szklano-ceramiczne - materiał mający wiele właściwości zarówno szkła jak i bardziej tradycyjnej ceramiki krystalicznej. Tworzywo jest formowane jako szkło a następnie częściowo krystalizowane poprzez obróbkę cieplną. W przeciwieństwie do ceramiki spiekanej, tworzywo szklano-ceramiczne nie posiada porów pomiędzy kryształami.
Pomimo że materiały takie jak szkła uranowe również zaliczane są do tworzyw szklano-ceramicznych, termin ten odnosi się raczej do mieszanin tlenków aluminium, litu i krzemu. Z komercyjnego punktu widzenia najważniejsza właściwość tego materiału to odporność na szok termiczny. Tworzywo to, pierwotnie opracowane do wykorzystywania w produkcji luster oraz zwierciadeł teleskopowych, zaczęto wykorzystywać w gospodarstwach domowych jako blaty kuchenek elektrycznych czy żarowytrzymałych garnków i naczyń.
Spodumen (LiAlSi2O6), krystaliczny komponent tworzyw szklano-ceramicznych, posiada ujemny współczynnik rozszerzalności cieplnej, który kontrastuje z dodatnim współczynnikiem szkła. Regulowanie proporcji tych dwóch materiałów oferuje szeroki zakres możliwości otrzymania tego współczynnika w finalnym produkcie. 
Można regulować właściwości tworzywa w celu odpowiedniego dopasowania współczynnika rozszerzalności cieplnej poprzez poddanie granicy faz pomiędzy dwoma materiałami zmęczeniu cieplnemu. W pewnym punkcie, głównie pomiędzy 70% a 78% stopnia krystaliczności, dwa współczynniki równoważą się tak, że całe tworzywo posiada współczynnik rozszerzalności cieplnej bardzo zbliżony do zera.
Tworzywo szklano-ceramiczne posiada dużą wytrzymałość mechaniczną i potrafi wytrzymać szybkie, powtarzające się zmiany temperatury rzędu 800-1000°C. Równocześnie posiada bardzo niski współczynnik przewodności cieplnej i potrafi stać się prawie przezroczyste dla promieniowania podczerwonego. 
Wyróżnia się dwa typy kuchenek elektrycznych wykonanymi z tworzywa szklano-ceramicznego :
Konserwacja i czyszczenie.
Kuchenki z tworzywa szklano-ceramicznego bardzo łatwo zarysować, nie należy zatem suwać po jej powierzchni naczyń. Nie należy również dopuszczać aby rozlane na powierzchni produkty zawierające dużo cukru (np. dżem) wysychały albowiem może to doprowadzić do uszkodzeń. Kuchenki należy czyścić przy użyciu miękkich specjalnie do tego przystosowanych tkanin ze specjalnym cienkim ochronnym filtrem do szkła.

</doc>
<doc id="1094038" url="https://pl.wikipedia.org/wiki?curid=1094038" title="Rezerwat przyrody Luboń Wielki">
Rezerwat przyrody Luboń Wielki

Rezerwat przyrody Luboń Wielki – rezerwat przyrody nieożywionej na Luboniu Wielkim (1022 m n.p.m.) w Beskidzie Wyspowym. Jest położony w obrębie ewidencyjnym Raba Niżna, w gminie Mszana Dolna, w powiecie limanowskim, w województwie małopolskim. Leży na gruntach Skarbu Państwa w zarządzie Nadleśnictwa Limanowa.
Został utworzony w 1970 roku na powierzchni 11,80 ha. W 2004 roku powołano go na nowo na powierzchni 35,24 ha i tyle zajmuje do tej pory. Leży w granicach Południowomałopolskiego Obszaru Chronionego Krajobrazu. Prawie cały obszar rezerwatu jest też chroniony w ramach sieci Natura 2000 jako obszar mający znaczenie dla Wspólnoty „Luboń Wielki” PLH120043.
Celem ochrony rezerwatu jest zachowanie ze względów przyrodniczych, krajobrazowych i naukowych całości osuwiska fliszowego z bogactwem form geologicznych oraz naturalnych drzewostanów bukowych i bukowo-jodłowych.
Opis rezerwatu.
Rezerwat znajduje się na stromych, południowo-wschodnich stokach góry, na wysokości 746–1014 m n.p.m. Budujące go skały to piaskowce serii magurskiej pochodzące z eocenu. Na obszarze rezerwatu znajduje się największy w Beskidzie Wyspowym jęzor osuwiska fliszowego z gołoborzem, a ponadto obszar pokryty oderwanymi skałami, nisza osuwiskowa zawalona skalnymi blokami i ściana osuwiskowa. Osunięte skały tworzą grzędy i garby skalne wysokości kilku metrów, zwane Dziurawymi Turniami. Obszar ten otoczony jest lasem, w dolnej części jest to las jodłowo-świerkowy (z przewagą świerka i domieszką buka), w górnej buczyna karpacka. W dość ubogim runie leśnym występują borówki i paprocie: nerecznica szerokolistna i wietlica samicza. Na ścianie osuwiskowej rozwijają się zbiorowiska mchów, wątrobowców i paproci. Z ciekawszych roślin w lesie występują: kruszczyk rdzawoczerwony, marzanka wonna, naparstnica zwyczajna, kopytnik pospolity, śnieżyczka przebiśnieg, wawrzynek wilczełyko, paproć zanokcica północna.
Wśród bloków i płyt skalnych na obszarze rezerwatu znajdują się liczne nisze i szczeliny jaskiniowe. Już Kazimierz Sosnowski wzmiankował o dwóch jaskiniach. K Kowalski w 1954 r. zbadał i opisał Jaskinię w Luboniu Wielkim. Później speleolodzy spenetrowali i opisali jeszcze wiele innych. Do 2007 r. opisano tu 13 jaskiń i schronisk skalnych, wszystkie w Dziurawych Turniach. Największa jest Jaskinia w Luboniu Wielkim, mająca 26 m długości i deniwelację 9 m. Jako jedyna posiada ona własny mikroklimat. Obserwowano w niej w zimie 1999/2000 r. hibernujące dwa nietoperze (nocki duże).
Zagrożeniem dla rezerwatu jest zaśmiecanie go przez turystów oraz postępujące zarastanie gołoborza lasem. Osypujące się z drzew liście sprzyjają tworzeniu gleby, na której porasta roślinność. Nieusuwanie drzew i roślinności niewątpliwie przyspieszy naturalny proces zarastania tego pięknego, wyjątkowego w Beskidach obszaru.
Według obowiązującego planu ochrony ustanowionego w 2016 roku, obszar rezerwatu objęty jest ochroną ścisłą (31,14 ha) i czynną (4,1 ha).
Turystyka.
Rezerwat leży w bliskim sąsiedztwie Schroniska PTTK na Luboniu Wielkim.

</doc>
<doc id="1094046" url="https://pl.wikipedia.org/wiki?curid=1094046" title="Tasmaniozaur">
Tasmaniozaur

Tasmaniosaurus triassicus ("tasmański jaszczur z triasu") jest nazwą gatunkową żyjącego we wczesnym triasie archozauromorfa z grupy Archosauriformes (archozaury "sensu lato") i rodziny Proterosuchidae, którego szczątki odkryto w formacji Knocklofty (zachodni Hobart na Tasmanii). Ponieważ szkielet zwierzęcia zachował się całkowicie, stanowi on nalepiej zachowane gadzie szczątki odnalezione na terenie Australii. Jest też jednym z najstarszych znanych gadów odnalezionych na terenie tego kontynentu. Inny przedstawiciel jego rodziny, kalizuch, żył we wczesnym triasie w okolicach dzisieszego Queensland.
Tasmaniozaur miał około metra długości i przypominał z wyglądu chasmatozaura, żyjącego w Chinach i Afryce i będącego być może jego najbliższym krewnym (Thulborn 1979). Jednakże tasmaniozaura odróżnia od innych przedstawicieli "Proterosuchidae" obecność kości międzyobojczykowej, zatraconej przez jego najbliższych krewnych. Jego skóra nie była zaopatrzona w płytki kostne. Kość przedszczękowa była lekko zakrzywiona. Zęby tasmaniozaura były ostre. Zwierzę mogło żywić się labiryntodontami (odkryto trzy szkielety reprezentantów tej grupy w pobliżu szczątków tasmaniozaura). Przypuszcza się, że "Proterosuchidae" były wodno-ziemnymi drapienikami, jak dzisiejsze krokodyle.
Z badań Ezcurry (2013) nad budową czaszki tasmaniozaura wynika, że inaczej niż u jego najbliższych żyjących krewnych, tj. ptaków i krokodyli, mógł u niego występować narząd Jacobsona.

</doc>
<doc id="1094047" url="https://pl.wikipedia.org/wiki?curid=1094047" title="Tasmaniosaurus">
Tasmaniosaurus



</doc>
<doc id="1094048" url="https://pl.wikipedia.org/wiki?curid=1094048" title="Keta (jezioro)">
Keta (jezioro)

Keta ( lub Хита) – duże słodkowodne jezioro w rejonie tajmyrskim (dołgańsko-nienieckim) w Kraju Krasnojarskim w azjatyckiej środkowej części Rosji, w zachodniej części gór Putorana. Jego powierzchnia wynosi 452 km². Z jeziora wypływa rzeka Rybna (ros. Рыбная) wchodząca w skład dorzecza rzeki Piasiny (ros. Пясина).

</doc>
<doc id="1094055" url="https://pl.wikipedia.org/wiki?curid=1094055" title="Vycor">
Vycor

Vycor – szkło laboratoryjne charakteryzujące się dużą odpornością na wysoką temperaturę i na szok termiczny (pęknięcia powstałe wskutek nagłych zmian temperatury). Zostało pierwszy raz wyprodukowane przez firmę "Corning Incorporated". Vycor składa się w 96% z ditlenku krzemu, ale w przeciwieństwie do krzemionki topionej, można z niego otrzymać formy o różnych kształtach.
Metody produkcji.
Produkty z Vycoru wytwarzane są w kilkuetapowym procesie. Najpierw stosunkowo miękkie alkaliczno-borokrzemowe szkło jest topione i formowane typowymi technikami wyrabiania szkła w określony kształt. Jest poddawane działaniu wysokiej temperatury, która powoduje, że w szkle dochodzi do utworzenia dwóch "faz" szkła z określonym składem. Pierwsza z nich bogata jest w alkalia i borany, i może być łatwo rozpuszczona w kwasie. Druga "faza" jest praktycznie kwarcowa i jest nierozpuszczalna. Następnie szkło zanurza się w gorącym kwaśnym roztworze, który usuwa "fazę" rozpuszczalną, a pozostawiając fazę szkła kwarcowego. Na tym etapie szkło jest porowate. Ostatecznie szklany obiekt jest podgrzewany do temperatury wyższej niż 1200 °C, w której porowata struktura szkła się zlewa, w wyniku czego nowy obiekt nieco się kurczy i jest pozbawiony porów. Ostatecznym produktem tej techniki jest "szkło zrekonstruowane".
Niekiedy ostatni etap jest pomijany; pozostaje wtedy szkło porowate. Takie szkło ma dobre powinowactwo do wody i jest idealne do skraplania wody z pary wodnej. Jest szeroko rozpowszechnione w nauce i inżynierii.
Zanurzenie porowatego szkła w pewnych związkach chemicznych przed ostatecznym etapem jego podgrzania powoduje zabarwienie tego materiału oraz zwiększa jego odporność na wysokie temperatury.

</doc>
<doc id="1094056" url="https://pl.wikipedia.org/wiki?curid=1094056" title="Czesław Rozenthal">
Czesław Rozenthal

Czesław Rozenthal ps. "Okrągły" (ur. 27 czerwca 1927, zm. 1 sierpnia 1944 w Warszawie) – starszy strzelec podchorąży, pośmiertnie mianowany podporucznikiem, żołnierz plutonu „Jerzyków” batalionu „Miotła” Armii Krajowej, uczestnik powstania warszawskiego.
Poległ 1. dnia powstania warszawskiego w walce o Monopol Tytoniowy (Wytwórnia nr 1) przy ul. Dzielnej 62. Miał 17 lat. Pochowany wraz z sanitariuszką Wandą Kurzyną-Seredyńską (ps. „Wanda”) w kwaterach żołnierzy i sanitariuszek batalionu „Miotła” na Wojskowych Powązkach w Warszawie (kwatera A24-1-12).
Został odznaczony Orderem Virtuti Militari rozkazem Dowódcy AK nr 511 z 18 VIII 1944. Uzasadnienie nadania mu krzyża VM brzmiało: „"za wyjątkową odwagę osobistą wykazaną w walkach”".

</doc>
<doc id="1094072" url="https://pl.wikipedia.org/wiki?curid=1094072" title="Aleksander Kulisiewicz">
Aleksander Kulisiewicz

Aleksander Tytus Kulisiewicz (ur. 7 sierpnia 1918, Kraków, zm. 12 marca 1982, Kraków) – polski dziennikarz i śpiewak.
Życiorys.
Lata okupacyjne.
Aleksander Kulisiewicz studiował prawo w okupowanej przez Niemców Polsce oraz dorabiał jako dziennikarz. W reakcji na jego artykuł "Heil masło! - Dosyć Adolfa Hitlera!" w 1940 roku został wywieziony do obozu koncentracyjnego w Sachsenhausen. W obozie śpiewał i uczył się piosenek przekazywanych mu przez innych współwięźniów.
Lata powojenne.
Po roku 1945 zaczął dokumentować zapamiętane piosenki. W szpitalu w Krakowie podyktował pielęgniarce 716 stron utworów w czterech językach. 
W latach powojennych Kulisiewicz był interpretatorem piosenek obozowych ("Śpiewak z piekła"). Zmarł w 1982 roku w Krakowie.
Więźniowie obozów przekazali mu wiele pamiątek. Zgodnie z wolą Aleksandra synowa Lucyna przekazała 2 szafy zbiorów do muzeum w Auschwitz.
Cytaty.
"Przeżyłem okupację, ale obozu nigdy nie opuściłem".

</doc>
<doc id="1094127" url="https://pl.wikipedia.org/wiki?curid=1094127" title="Płodowy Zespół Alkoholowy">
Płodowy Zespół Alkoholowy



</doc>
<doc id="1094131" url="https://pl.wikipedia.org/wiki?curid=1094131" title="São Valentim do Sul">
São Valentim do Sul

São Valentim do Sul – miasto w południowej Brazylii, w stanie Rio Grande do Sul. 
Założone 20 marca 1992 roku, oddalone od stolicy stanu Porto Alegre o 180km.
99.8% mieszkańców to chrześcijanie z czego:

</doc>
<doc id="1094134" url="https://pl.wikipedia.org/wiki?curid=1094134" title="Monocacy River">
Monocacy River

Monocacy (ang. "Monocacy River") – rzeka w amerykańskich stanach Pensylwania i Maryland, lewy dopływ Potomaku. Długość 94 km, zlewnia 1930 km².

</doc>
<doc id="1094138" url="https://pl.wikipedia.org/wiki?curid=1094138" title="Thomas Blatt">
Thomas Blatt

Thomas „Toivi” Blatt, pierwotnie Tomasz Blatt (ur. 15 kwietnia 1927 w Izbicy, zm. 31 października 2015 w Santa Barbara). Imiona i nazwisko nadane przy narodzeniu – Toivi Hersz Ber Blatt. Po wojnie używał także nazwisk: Tobiasz Blatt oraz Bolesław Stankiewicz. Więzień obozu zagłady w Sobiborze i uczestnik powstania więźniów tego obozu, autor licznych wspomnień z czasów Holocaustu.
Życiorys.
Urodził się w Izbicy – typowym polskim sztetlu, nazywanym „żydowską stolicą” ze względu na przewagę ludności żydowskiej (ok. 90% mieszkańców w 1939).
W 1943 r. został wraz z rodziną deportowany do obozu zagłady w Sobiborze. Jego rodzice i o 6 lat młodszy brat zginęli w komorze gazowej. On sam przetrwał zatrudniony w warsztacie obozowym i był uczestnikiem powstania więźniów, które wybuchło 14 października 1943. Z Sobiboru uciekło wtedy ok. 300 powstańców, z czego tylko co dziesiąty przeżył do końca wojny.
Po wojnie Blatt studiował dziennikarstwo. W 1959 r. wyemigrował do Stanów Zjednoczonych i zajął się dokumentacją Zagłady Żydów. Jego wspomnienia ukazały się m.in. na łamach polskich tygodników: „Świat” i „Kulisy”. W 1979 r. zarejestrował rozmowę z jednym z przywódców powstania w Sobiborze, Aleksandrem „Saszą” Peczerskim. W 1983 r. przeprowadził trzygodzinny wywiad z byłym oficerem SS z Sobiboru, Karlem Frenzlem. Zapis tej rozmowy, zatytułowany "Morderca i jego świadek", zamieścił 28 marca 1984 niemiecki tygodnik „Stern”. Ten sam wywiad opublikował także polski „Przegląd Tygodniowy” (1 maja 1983) oraz izraelski „Ha-Arec” (27 kwietnia 1984).
Dziennik Blatta zawierający opis przebiegu powstania w Sobiborze został wykorzystany w telewizyjnym filmie stacji CBS pt. "Ucieczka z Sobiboru". Film otrzymał m.in. dwa Złote Globy i kilka nominacji do Nagrody Emmy.
Tomasz Blatt jest bohaterem reportażu Hanny Krall "Autoportret z kulą w szczęce".
Mieszkał w Santa Barbara w Kalifornii. W 70. rocznicę powstania w obozie w Sobiborze został przez prezydenta Bronisława Komorowskiego odznaczony Krzyżem Oficerskim Orderu Zasługi Rzeczypospolitej Polskiej.

</doc>
<doc id="1094141" url="https://pl.wikipedia.org/wiki?curid=1094141" title="Tomasz Blatt">
Tomasz Blatt



</doc>
<doc id="1094142" url="https://pl.wikipedia.org/wiki?curid=1094142" title="Anacostia">
Anacostia

Anacostia (ang. "Anacostia River") to rzeka w amerykańskim stanie Maryland. Przepływa również przez Waszyngton, gdzie uchodzi do Potomaku.

</doc>
<doc id="1094143" url="https://pl.wikipedia.org/wiki?curid=1094143" title="Kozły hiszpańskie">
Kozły hiszpańskie

Kozły hiszpańskie, znane również jako konie fryzyjskie (fr. chevaux-de-frise) – rodzaj umocnień polowych chroniących piechotę i tabory przed atakami kawalerii nieprzyjaciela i będących rodzajem zasieków. Kozły hiszpańskie były powszechnie stosowane na polach bitew od średniowiecza po początki XX wieku, kiedy to z powodzeniem zastąpiły je zasieki z drutu kolczastego.
Budowane były z drewna, przy czym przez bazową, dość grubą belkę, w której nawiercono uprzednio pod właściwym kątem otwory, przesuwano zaostrzone na końcach, jednakowej (zazwyczaj 1,5-metrowej) długości drągi. Montowano je przemiennie, pod kątem 90°, najczęściej w odległości od kilkunastu do kilkudziesięciu centymetrów od siebie. 
Kozły hiszpańskie były bardzo wrażliwe na ostrzał artyleryjski a przez to niebezpieczne dla własnej piechoty bo uderzony kulą armatnią kozioł rozpadał się, a jego elementy mogły poranić stojącą za nim piechotę. Bardzo wrażliwe były także na ostrzał muszkietowy gdyż salwa muszkietów mogła zniszczyć lub uszkodzić kruche, drewniane konstrukcje. Natomiast znakomicie sprawdzały się przeciwko szarżom konnicy, która albo nadziewała się na kolce, albo musiała wstrzymać natarcie, by móc ewentualnie uderzać powtórnie po zniszczeniu lub odciągnięciu kozłów. Przykładem dobrego wykorzystania kozłów jest bitwa pod Kliszowem w czasie III wojny północnej (1700–1721), gdzie szwedzka piechota króla Karola XII uzbrojona w muszkiety z nowoczesnym jak na tamte czasy zamkiem skałkowym z bagnetem odparła z pomocą kozłów szarże husarii.
Konstrukcje te nie miały natomiast żadnego zastosowania w walkach piechoty, która potrafiła pokonywać zasieki od czasów średniowiecza po dziś dzień.

</doc>
<doc id="1094144" url="https://pl.wikipedia.org/wiki?curid=1094144" title="Le Râteau">
Le Râteau

Le Râteau (3809 m n.p.m.) - wybitna góra w grupie górskiej Écrins w Alpach Delfinackich we Francji. Wznosi się w bocznej grani wspomnianej grupy górskiej, rozdzielającej dolinę rzeki Romanche na północy od doliny rzeki Vénéon na południu, a dokładnie: od dzikiej dolinki (fr. "vallon de la Selle" lub "vallon du Diable") potoku Torrent du Diable, będącego jej prawobrzeżnym dopływem.
Ukształtowanie i topografia.
Górę stanowi właściwie wyniosły odcinek wspomnianej wyżej grani, biegnącej tu w osi wschód-zachód. Słowo "le râteau" w języku francuskim oznacza grabie, co dobrze oddaje kształt góry, przypominającej grabie lub grzebień o wielu nierównych zębach. Wyróżnia się wśród nich dwie skrajne turnie: wschodnią (fr. "sommet est", 3809 m n.p.m. - główna kulminacja góry) i zachodnią (fr. "sommet ouest", 3769 m n.p.m.). Główna kulminacja góry jest jednocześnie zwornikiem dla trzeciorzędnej grani, która wybiega na południe i rozdziela dolinkę Torrent du Diable od właściwej doliny Vénéon, i w której wznosi się masyw Soreiller (3564 m n.p.m.).
Od sąsiadującej ze wschodu słynnej La Meije oddziela masyw naszego szczytu przełączka Brêche de la Meije (3357 m n.p.m.), zaś od niewybitnej Pointe de la Madeleine (3628 m n.p.m.) na zachodzie - przełęcz Col de la Girose (3514 m n.p.m.). W grani południowej głęboka szczerbina przełączki Brêche du Râteau (3235 m n.p.m.) oddziela Le Râteau od szczytu Tête Nord du Replat (3446 m n.p.m.). Spod grani Le Râteau ku północy opada lodowiec Glacier du Râteau, natomiast ku południu - lodowiec Glacier de la Selle. Od wschodu pod główne spiętrzenie szczytu podchodzą górne piętra lodowca Glacier des Etançons.
Historia zdobywania.
Pierwszego wejścia na główny (wschodni) wierzchołek Le Râteau dokonali 11 lipca 1873 r. William Augustus Brevoort Coolidge i Margaret Brevoort z przewodnikami Christianem Almerem, Christianem Rothem, Peterem Bleuerem i Peterem Michelem. Coolidge'owi towarzyszył w wejściu jego pies o imieniu Tschingel.
Dostępność.
Tzw. "voie normale" (droga normalna) na szczyt wiedzie granią południową, od przełączki Brêche du Râteau. Ściana północna z kolei oferuje szereg dróg skalnych i lodowych, generalnie trudnych. Wschodnia ściana głównego wierzchołka dostępna jest od Brêche de la Meije.

</doc>
<doc id="1094162" url="https://pl.wikipedia.org/wiki?curid=1094162" title="Loros">
Loros

Loros (λώρoς) – element ubioru cesarzy bizantyńskich o głębokiej wymowie ideowej; długa purpurowa lub złota szarfa, wysadzana klejnotami, często także haftowana złotą nicią.
Loros wywodził się z późnorzymskiej togi konsularnej ("trabea triumphalis"). Oplatając szatę cesarza w specyficzny sposób, który ulegał modyfikacji przez wieki, loros symbolizował całun Jezusa Chrystusa, przypominający jego śmierć i zmartwychwstanie. Jako alegoria chwały Bożej przydawał cesarzowi wyjątkowego majestatu. Szarfa otaczała pod kołnierzem ("maniakis") szyję cesarza; jeden jej koniec opadał z przodu aż po dolną lamówkę szaty, natomiast drugi oplatał władcę w pasie i luźno zwisał przerzucony przez lewe przedramię. Ów stosunkowo prosty sposób zakładania loros utrwalił się ostatecznie, jak można sądzić na podstawie ikonografii cesarskiej, w wieku XIII. Loros tworzył swym układem charakterystyczny krzyż, kontrastujący z ciemną suknią, ale oba końce nie musiały przecinać się pod kątem prostym. Środkiem obrębionego z obu stron loros biegł rząd szlachetnych kamieni, często też zdobiły go frędzle. W okresie późnobizantyńskim loros stał się węższy i przymocowywano go do szaty (od czasów Komnenów) z wyjątkiem końca dzierżonego przez lewą rękę cesarza.

</doc>
<doc id="1094163" url="https://pl.wikipedia.org/wiki?curid=1094163" title="Pokój szczeciński">
Pokój szczeciński



</doc>
<doc id="1094167" url="https://pl.wikipedia.org/wiki?curid=1094167" title="Pocomoke River">
Pocomoke River

Pocomoke (ang. "Pocomoke River") – rzeka na półwyspie Delmarva w amerykańskich stanach Delaware i Maryland. Uchodzi do zatoki Chesapeake.

</doc>
<doc id="1094171" url="https://pl.wikipedia.org/wiki?curid=1094171" title="Fiat Bravo 2007">
Fiat Bravo 2007



</doc>
<doc id="1094173" url="https://pl.wikipedia.org/wiki?curid=1094173" title="Divitision">
Divitision

Divitision (διβητήσιoν, w transliteracji: dibētēsion, rzeczownik rodzaju nijakiego) – podstawowa część ubioru reprezentacyjnego lub paradnego cesarzy i cesarzowych Bizancjum; długa, sztywna, obcisła szata jedwabna o wąskich rękawach sięgających nadgarstków. Cesarski "divitision" był z reguły barwy ciemnopurpurowej lub czarnej. Jego dopasowany do ciała krój przywodzi na myśl kaftany i zdradza wpływy wschodnie, silnie kształtujące modę zwłaszcza późnego Bizancjum, w okresie panowania Paleologów. Jednolitą połać szaty mogły zdobić wysadzane klejnotami prostokątne płaty tkaniny zwane "tavlia" ("tablia"; l. poj. "tavlion"/"tablion"), wykonane taką techniką jak cesarski "loros".
Kobiecy wariant "divitision" zdobiły powłóczyste, wachlarzowate rękawy, opadające swobodnie często aż do kostek cesarzowej.
"Divitision" bywa mylony w opisach ubioru cesarskiego z ceremonialnym ornatem zwanym "sakkos", a jego żeńska wersja – z "granatzą", inną szatą o wschodnim pochodzeniu. Taka błędna identyfikacja cesarskiej szaty pojawia się także w dziełach niektórych wybitnych historyków sztuki i ubioru bizantyńskiego (André Grabar, Svetozar Radojčić, Jovan Kovačević) – zob. granatza.
"Divitision" przyjął się jako ubiór władców także w Drugim Carstwie Bułgarskim i królestwie Serbii – gdzie kulturalne wpływy bizantyńskie zwiększały się stopniowo przez całe średniowiecze, osiągając apogeum za panowania Stefana Duszana (1331–1355). Bałkańscy monarchowie nosili go chętnie w kolorze ciemnoczerwonym. Zgodnie z panującą wśród południowych Słowian modą "divitision" bywał w Serbii i Bułgarii bogato haftowany perłami, a w górnej partii rękawa ramię obejmowały ozdobne naszywane opaski, określane jako "perivrachia" ("peribrachia"; l. poj. "perivrachion"/"peribrachion") lub "epimanika" (l. poj. "epimanikon"). Kobiecą odmianę "divitision" wprowadziła na dwór serbski prawdopodobnie młoda cesarzowa Simonis (ur. 1294), żona Stefana Uroša II Milutina.

</doc>
<doc id="1094175" url="https://pl.wikipedia.org/wiki?curid=1094175" title="Equitatus">
Equitatus

Equitatus, "equitatus legionari" (z łaciny) – jazda w wojsku starożytnego Rzymu, składająca się z dziesięciu oddziałów ("turmae") po 30 osób dowodzonych przez trzech dekurionów ("decuriones").
Żołnierze służący w "equitatus" wywodzili się z grupy zamożnych obywateli pierwszej klasy majątkowej. Otrzymywali również wyższy żołd i byli zobowiązani do samodzielnego utrzymania konia. Byli uzbrojeni w hełmy ("galea"), włócznie ("hasta"), miecze ("spatha") i tarcze ("clipeus"); później dodano także pancerze chroniące konie ("equitatus loricati").

</doc>
<doc id="1094176" url="https://pl.wikipedia.org/wiki?curid=1094176" title="Wyspa Nadziei">
Wyspa Nadziei

Wyspa Nadziei ("Hopen") – arktyczna wyspa, należącą do Norwegii, leżącą ok. 100 km na południowy wschód od Spitsbergenu w archipelagu Svalbard.
Geografia.
Wyspa Nadziei jest podłużnym, skalistym skrawkiem lądu, rozciągającym się w kierunku północno-wschodnim na długości ok. 33 km i szerokości 2 km. Leży na tym samym podmorskim płaskowyżu co Wyspa Niedźwiedzia i południowa część Spitsbergenu.
Powierzchnię wyspy stanowią góry zbudowane ze skał wapiennych, a ich wysokość waha się od 150 m na północy do ponad 350 m na południu. Najwyższym punktem jest Iversenfjellet o wysokości 370 m n.p.m.
Ochrona przyrody.
Wyspa wraz z otaczającymi ją obszarami morskimi od 2003 roku objęta jest ochroną w ramach Rezerwatu Wyspy Nadziei ("Hopen naturreservat"). Łączna powierzchnia rezerwatu wynosi 3185,7 km2. Jego utworzenie miało na celu zachowanie praktycznie niektniętego ludzką ręką ekosystemu wyspy i przyległych obszarów morskich, w tym dna morskiego. 
Wyspa Nadziei jest również obszarem występowania niedźwiedzi polarnych, które w tutejszych wodach znajdują pożywienie, oraz kilku gatunków ptaków, m.in. nurzyka polarnego i mewy trójpalczastej. Morza wokół wyspy są zimową ostoją morsów.

</doc>
<doc id="1094180" url="https://pl.wikipedia.org/wiki?curid=1094180" title="Iwajło">
Iwajło

Iwajło (bułg. Ивайло, "Iwajło"), zm. 1280 – bułgarski car, wizjoner i przywódca ludowy, zasiadający na tronie Drugiego Carstwa w latach 1278–1279.
Obdarzony nieprzeciętną charyzmą i talentem przywódczym, Iwajło zdobył sobie ogromną popularność jako ludowy obrońca Bułgarii przed najazdami tatarskimi. Z natchnionego hodowcy świń awansował do pozycji samodzierżcy (autokratora) Bułgarii zasiadającego na tronie w Wielkim Tyrnowie. Po licznych walkach z Tatarami i Bizancjum, utracił władzę na rzecz Iwana Asena III, a po jego pokonaniu Jerzego I Tertera. Zginął w 1280 roku, zamordowany z rozkazu tatarskiego dowódcy Nogaja.
Początki.
Iwajło pochodził prawdopodobnie z naddunajskich terytoriów Bułgarii. Nosił przezwisko "Ziele", po bułgarsku "Vărdokva" (Бърдоква), a po grecku "Lachanas" (Λαχανας). Trudnił się orką i hodowlą świń. Profesja ta na Bałkanach zawsze należała do intratnych, a bogaci właściciele stad zdobywali sobie nierzadko wielkie wpływy i prestiż społeczny (zob. Karađorđe, założyciel dynastii Karađorđeviciów). Swą błyskotliwą karierę rozpoczął od dowodzenia oddziałami pogranicznej samoobrony w walkach z łupieżczymi rajdami Tatarów z ordy Nogaja, które nękały Bułgarię szczególnie intensywnie w latach siedemdziesiątych XIII wieku. Ówczesny car Konstantyn Tich (1257–1277) był od 1264/1265 r. sparaliżowany od pasa w dół wskutek nieszczęśliwego upadku z konia i nie był w stanie pełnić funkcji polowego dowódcy sił zbrojnych. Powstałą w ten sposób lukę w autorytecie władcy usiłowali wypełnić lokalni panowie, stając na czele skrzykniętych pod broń zastępów. Iwajło wyróżniał się wśród nich nie tylko umiejętnościami na polu walki, ale nade wszystko niebywałym darem przekonywania. Jego zwolennicy i podkomendni, w tym także liczni bojarzy, utrzymywali, że Iwajło miewa wizje wielkich dokonań i pozostaje w kontakcie z niebem i świętymi.
Przepowiednie o sukcesach szybko znalazły potwierdzenie w postaci skutecznej kampanii Iwajły przeciw tatarskim najeźdźcom. Świniopas wyrósł na zbawcę Bułgarii, a jego popularność rosła z każdym dniem. Broniąc swej władzy w państwie, Konstantyn Tich wydał mu pod koniec 1277 r. bitwę. Wojska cara nie dochowały mu jednak wierności i rozpierzchły się, opuszczając sparaliżowanego władcę na jego wozie. Konstantyn zginął z rąk ludzi Iwajły. Powstanie wkroczyło w nową fazę chłopi zaczęli zdobywać warowne miasta. Pozbawieni kierownictwa bojarzy nie byli w stanie stawić im poważnego oporu.
Car.
Iwajłę poparł początkowo cesarz bizantyński Michał VIII, biorąc go za przedstawiciela opozycji bojarskiej i widząc w jego działaniach możliwość dalszej destabilizacji sytuacji w Bułgarii. Ofiarował mu nawet rękę swej córki Ireny. Pod wpływem wiadomości od uchodzących przed powstaniem bojarów, wycofał jednak swoje poparcie dla ruchu, który mógł się okazać groźny również dla Bizancjum. Jeszcze w tym samym 1277 roku wydał Irenę za Iwana Mico i na czele armii dowodzonej przez Michała Glawasa wysłał go do Bułgarii. Wkraczając do Bułgarii Iwan Mico przyjął imiona, swego znakomitego dziada, Iwana Asena. Po śmierci męża wdowa po Konstantynie Tichu, Maria doprowadziła do koronacji małego syna, Michała, jednak pozbawieni kierownictwa bojarowie nie byli w stanie stawić oporu rebelii.
Wobec pojawienia się kolejnego kandydata do korony, bojara, a w dodatku Asenowicza, carowa Maria, wspólnie z grupą bojarów należących do stronnictwa antybizantyńskiego, wysłała do Iwajły poselstwo z propozycją zawarcia porozumienia. W wyniku zawartych układów bramy Tyrnowa stanęły przed Iwajłą otowrem. Iwajło poślubił carową wdowę i objął tron carski (1278). Wstępując w progi dworu carskiego i wiążąc się z elitą tyrnowską i otoczeniem Marii, stracił jednak swoje zaplecze społeczne i starych popleczników. Chłopi zaczęli się rozchodzić do swoich opuszczonych wsi, a nowy car musiał szukać oparcia dla swej władzy wśród bojarstwa bułgarskiego. Okazało się to dlań wkrótce zgubne.
Walki na południu i północy.
Nowy car rozbił nadciągających od północy, za sprawą intryg Michała VIII, Tatarów pod wodzą Kasimbeja, po czym zwrócił się ku nadciągającym od południa kilkoma drogami nowej armii bizantyńskiej dowodzonej znowu przez Michała Glawasa Tarchaniotę. Wraz z wojewodami: Kumanem, Kynczo, Stojanem, Momczyłem i Damianem, przez kilka miesięcy z powodzeniem toczył walki z Grekami. W 1279 roku Michałowi VIII udało się doprowadzić do kolejnej dywersji tatarskiej. Od północy wtargnął kolejny zagon tatarski. Iwajło z główną armią wyruszył mu na spotkanie. Iwan Asen, nie napotykając na opór, na czele wojsk bizantyńskich podszedł pod Tyrnowo. Ponieważ w tym czasie, wśród bojarów tyrnowskich rozpuszczona została fałszywa pogłoska, że Iwajło poległ na północy w walkach z Tatarami, wydali oni miasto Grekom. Michała II Ticha i jego matkę odesłano do Konstantynopola, a Iwan Mico jako Iwan Asen III objął tron Bułgarów.
Po opanowaniu Tyrnowa armia bizantyńska zajęła Łowecz i Czerwen. W tym czasie została też przyłączona do Bizancjum północna Macedonia. Iwajło po pokonaniu Tatarów zamknął się w Silistrze, w której bronił się przez 3 zimowe miesiące na przełomie 1279 i 1280 roku przed wojskami Michała Glawasa.
Iwajło odparł ostatecznie ataki armii bizantyńskiej na Silistrię, po czym przeszedł do kontrataku, przeciągając na swą stronę Kasimbeja. Iwan Asen III na próżno usiłował pozyskać bojarów. Kumański bojar Jerzy Terter otrzymał jego siostrę za żonę; własną małżonkę odesłał wówczas do Konstantynopola wraz ze swym synem Teodorem Swetosławem. Latem 1280 roku rozgromił pod twierdzą Dewina na przełęczy Kotlenskiej 10 tys. armię bizantyńską pod dowództwem Murina. Wkrótce potem na zboczach Starej Płaniny rozbił kolejną armię dowodzoną przez Aprina. Po tych klęskach Iwan Asen III zbiegł do Bizancjum rezygnując z władzy carskiej.
Upadek.
Tyrnowscy bojarzy nie podporządkowali się jednak carowi i ogłosili władcą Jerzego Tertera (koniec 1279 r.). Iwajle nie udało się ponownie zdobyć Tyrnowa. Zmęczone trwającymi kilka lat walkami wojsko chłopskie zaczęło go opuszczać. Szukając pomocy udał się do ordy tatarskiej na dwór Nogaja. Podobnie postąpił Michał VIII, śląc do chana swego zięcia, Iwana Asena III. Nogaj trzymał ich wszystkich długo w niepewności, odwlekając decyzję. Pewnej nocy jednak suto zakrapiany bankiet ułatwił mu przechylenie się na stronę Bizancjum. Pijany chan wydał na śmierć Iwajłę wraz z Kasimbejem (1280). Iwan Asen III również nic nie wskórał. Byłby i on nie uniknął losu swego przeciwnika, gdyby nie wstawiennictwo żony Nogaja Eufrozyny, która uprosiła życie dla szwagra. Powrócił do roli bizantyńskiego arystokraty, szczęśliwy, że uszedł z życiem.
Dalsze losy Marii i syna, którego urodziła Iwajle, pozostają nieznane.

</doc>
<doc id="1094182" url="https://pl.wikipedia.org/wiki?curid=1094182" title="Pole wzlotów lotniska">
Pole wzlotów lotniska



</doc>
<doc id="1094183" url="https://pl.wikipedia.org/wiki?curid=1094183" title="Iloczyn wektora przez skalar">
Iloczyn wektora przez skalar



</doc>
<doc id="1094186" url="https://pl.wikipedia.org/wiki?curid=1094186" title="Hrabstwo Grant (Minnesota)">
Hrabstwo Grant (Minnesota)

Hrabstwo Grant ze stolicą w Elbow Lake znajduje się w zachodniej części stanu Minnesota, USA. Według danych z roku 2005 zamieszkuje je 6114 mieszkańców, z czego 98,28% stanowią biali. Nazwa hrabstwa pochodzi od nazwiska Ulyssesa Granta, generała, 18. prezydenta USA w latach 1869 - 1877.
Warunki naturalne.
Hrabstwo zajmuje obszar 1490 km² (575 mi²), z czego 1415 km² (546 mi²) to lądy, a 75 km² (29 mi²) wody. Graniczy z 6 innymi hrabstwami: 
Demografia.
Według spisu z 2000 roku hrabstwo zamieszkuje 6 289 osób, które tworzą 2 534 gospodarstw domowych oraz 1 740 rodzin. Gęstość zaludnienia wynosi 4 osóby/km². Na terenie hrabstwa jest 3 098 budynków mieszkalnych o częstości występowania wynoszącej 2 budynki/km². Hrabstwo zamieszkuje 98,28% ludności białej, 0,21% ludności czarnej, 0,27% rdzennych mieszkańców Ameryki, 0,19% Azjatów, 0,3% ludności innej rasy oraz 0,75% ludności wywodzącej się z dwóch lub więcej ras, 0,52% ludności to Hiszpanie, Latynosi lub inni. Pochodzenia norweskiego jest 41,2% mieszkańców, 30% niemieckiego, a 7,4% szwedzkiego.
W hrabstwie znajduje się 2 534 gospodarstw domowych, w których 29,2% stanowią dzieci poniżej 18. roku życia mieszkający z rodzicami, 59% małżeństwa mieszkające wspólnie, 6,5% stanowią samotne matki oraz 31,3% to osoby nie posiadające rodziny. 28% wszystkich gospodarstw domowych składa się z jednej osoby oraz 16,5% żyję samotnie i jest powyżej 65. roku życia. Średnia wielkość gospodarstwa domowego wynosi 2,4 osoby, a rodziny 2,94 osoby.
Przedział wiekowy populacji hrabstwa kształtuje się następująco: 23,9% osób poniżej 18. roku życia, 6,9% pomiędzy 18. a 24. rokiem życia, 23,1% pomiędzy 25. a 44. rokiem życia, 23,2% pomiędzy 45. a 64. rokiem życia oraz 22,9% osób powyżej 65. roku życia. Średni wiek populacji wynosi 42 lata. Na każde 100 kobiet przypada 94,5 mężczyzn. Na każde 100 kobiet powyżej 18. roku życia przypada 94,3 mężczyzn.
Średni dochód dla gospodarstwa domowego wynosi 33 775 dolarów, a średni dochód dla rodziny wynosi 42 214 dolarów. Mężczyźni osiągają średni dochód w wysokości 28 428 dolarów, a kobiety 20 240 dolarów. Średni dochód na osobę w hrabstwie wynosi 17 131 dolarów. Około 6% rodzin oraz 8,4% ludności żyje poniżej minimum socjalnego, z tego 9,5% poniżej 18 roku życia oraz 9,9% powyżej 65. roku życia.

</doc>
<doc id="1094187" url="https://pl.wikipedia.org/wiki?curid=1094187" title="Thibaut de Chepoy">
Thibaut de Chepoy

Thibaut de Chepoy (Cepoy) – francuski rycerz i dyplomata na usługach Karola de Valois i papieża Klemensa V, formalny przywódca Kompanii Katalońskiej z ramienia Karola w latach 1307-1309.
Chepoy był rycerzem z Beauvais. Wykazał się jako utalentowany dowódca w kilku ważnych bitwach wojny we Flandrii, a zasłynął heroiczną obroną Saint-Macaire przed Anglikami w 1296 r.
W roku 1306 na polecenie Filipa IV Pięknego włączył się w przygotowania antybizantyńskiej krucjaty Karola de Valois, której celem miało być wskrzeszenie Cesarstwa Łacińskiego. W tym czasie Karolowi udało się wynegocjować uznanie jego zwierzchności przez nowego wodza Kompanii Katalońskiej, Bernata de Rocafort, który zdobył pierwszą pozycję wśród najemników na drodze krwawych porachunków (zabójstwo Berenguera d'Entença) (1307). Misja Chepoya polegała na przejęciu kontroli nad Kompanią i wykorzystaniu jej do zdobycia Konstantynopola. Jako zręczny dyplomata Thibaut otrzymał jednocześnie zadanie zawarcia w drodze na wschód przymierza z Wenecją dla celów planowanej krucjaty. Podczas pobytu na lagunie dostał od samego Marco Polo kopię pierwszego rękopisu jego dzieła.
Wkrótce po wpłynięciu na wody Morza Egejskiego, podczas postoju na Negroponcie (Eubei) w ręce Thibauta wpadł infant kataloński Ferran z Majorki. Chepoy wylądował w Kassandrei na kontrolowanym przez Kompanię macedońskim wybrzeżu w sierpniu 1307 r. Objął formalne zwierzchnictwo nad Kompanią i sprawował je aż do potajemnego opuszczenia Grecji w roku 1309. Jego ludzie wywieźli Rocaforta, uwięzionego na mocy wyroku rady generalnej Kompanii pod koniec roku 1308, do Apulii. Król Neapolu Robert I Mądry skazał byłego wodza Katalończyków na śmierć głodową w lochach zamku Aversa.
Karol de Valois, Catherine de Courtenay i papież Klemens V nagrodzili Thibauta za wierną służbę.

</doc>
<doc id="1094188" url="https://pl.wikipedia.org/wiki?curid=1094188" title="Thibaut de Cepoy">
Thibaut de Cepoy



</doc>
<doc id="1094189" url="https://pl.wikipedia.org/wiki?curid=1094189" title="Thibaut de Chepoi">
Thibaut de Chepoi



</doc>
<doc id="1094190" url="https://pl.wikipedia.org/wiki?curid=1094190" title="Thibaut de Cepoi">
Thibaut de Cepoi



</doc>
<doc id="1094192" url="https://pl.wikipedia.org/wiki?curid=1094192" title="Teobald de Cepoy">
Teobald de Cepoy



</doc>
<doc id="1094193" url="https://pl.wikipedia.org/wiki?curid=1094193" title="Teobald de Chepoy">
Teobald de Chepoy



</doc>
<doc id="1094194" url="https://pl.wikipedia.org/wiki?curid=1094194" title="Niszczyciele typu Tribal (1938)">
Niszczyciele typu Tribal (1938)



</doc>
<doc id="1094203" url="https://pl.wikipedia.org/wiki?curid=1094203" title="Przykłady przestrzeni liniowych">
Przykłady przestrzeni liniowych

Ten artykuł zawiera pewne przykłady przestrzeni liniowych. W artykule „przestrzeń liniowa” znajdują się definicje używanych tutaj pojęć. Zobacz też: wymiar, baza.
"Notacja". formula_1 będzie oznaczać dowolne ciało takie jak liczby rzeczywiste formula_2 lub liczby zespolone formula_3 Zobacz też: lista symboli matematycznych.
Trywialna lub zerowa przestrzeń liniowa.
Najprostszy przykład przestrzeni liniowej jest trywialny: formula_4 Zawiera ona tylko wektor zerowy (zob. 3. aksjomat przestrzeni liniowej). Dodawanie wektorów i mnożenie przez skalar są trywialne. Bazą tej przestrzeni liniowej jest zbiór pusty, tak więc formula_5 jest 0-wymiarową przestrzenią liniową nad formula_6 Każda przestrzeń liniowa nad formula_1 zawiera podprzestrzeń z nią izomorficzną.
Ciało.
Kolejnym prostym przykładem jest samo ciało formula_6 Dodawanie wektorów jest po prostu dodawaniem w ciele, a mnożenie przez skalar – mnożeniem z ciała. Jedynka formula_1 służy jako baza, tak więc formula_1 jest 1-wymiarową przestrzenią liniową nad sobą.
Ciało jest raczej szczególną przestrzenią liniową; rzeczywiście jest najprostszym przykładem algebry przemiennej nad formula_6 Dodatkowo formula_1 ma tylko dwie podprzestrzenie: formula_5 oraz samo formula_6
Przestrzeń współrzędnych.
Jest to prawdopodobnie najistotniejszy przykład przestrzeni liniowej. Dla dowolnej dodatniej liczby całkowitej formula_15 przestrzeń wszystkich ciągów formula_16-elementowych o wartościach z formula_1 stanowi formula_16-wymiarową przestrzeń liniową nad formula_1 nazywaną czasami "przestrzenią współrzędnych" i oznaczaną formula_20 Element formula_21 zapisuje się
gdzie każdy formula_23 Działania na formula_21 zdefiniowane są wzorami:
Najczęstsze przypadki obejmują za ciało formula_1 liczby rzeczywiste dając w ten sposób przestrzeń współrzędnych rzeczywistych formula_30 lub liczby zespolone dając przestrzeń współrzędnych zespolonych formula_31
Kwaterniony i oktawy Cayleya (oktoniony) są odpowiednio cztero- i ośmiowymiarowymi przestrzeniami liniowymi nad liczbami rzeczywistymi.
Przestrzeń liniowa formula_21 ma bazę kanoniczną:
gdzie formula_37 oznacza element neutralny mnożenia w formula_6
Nieskończona przestrzeń współrzędnych.
Niech formula_39 oznacza przestrzeń ciągów nieskończonych elementów z formula_1 takich, że tylko "skończenie" wiele elementów jest różnych od zera. Oznacza to, że jeśli zapiszemy element formula_39 jako
to tylko skończenie wiele formula_43 jest niezerowych (czyli od pewnego momentu wszystkie współrzędne są zerem). Dodawanie i mnożenie przez skalar dane są tak jak w skończonej przestrzeni współrzędnych. Wymiar formula_39 jest przeliczalnie nieskończony. Baza kanoniczna składa się z wektorów formula_45 zawierających formula_37 na formula_47-tej współrzędnej i zera wszędzie indziej. Ta przestrzeń liniowa jest koproduktem (lub sumą prostą) przeliczalnie wielu egzemplarzy przestrzeni liniowej formula_6
Należy zauważyć tutaj rolę warunku skończoności. Można by rozważać dowolne ciągi elementów z formula_49 które również tworzą przestrzeń liniową z takimi samym działaniami, często oznaczaną formula_50 – zob. niżej. Jednakże wymiar takiej przestrzeni jest nieprzeliczalnie nieskończony i nie ma oczywistego wyboru bazy. Ponieważ wymiary się różnią, formula_50 "nie jest" izomorficzna z formula_52 w zamian jest to "produkt" przeliczalnie wielu egzemplarzy formula_6
Warto zauważyć, że formula_39 jest (izomorficzna z) przestrzenią sprzężoną formula_55 ponieważ przekształcenie liniowe formula_56 z formula_39 w formula_1 jest jednoznacznie określone przez jego wartości formula_59 na elementach bazy formula_55 a te wartości mogą być dowolnie wybrane. Stąd widać, że przestrzeń liniowa nie musi być izomorficzna do swojej przestrzeni sprzężonej, jeśli jest ona nieskończeniewymiarowa, w przeciwieństwie do przypadku skończeniewymiarowego.
Iloczyn przestrzeni liniowych.
Rozpoczynając od formula_16 lub przeliczalnej rodziny przestrzeni liniowych nad tym samym ciałem, możemy określić iloczyn przestrzeni (przestrzeń produktową) jak wyżej.
Macierze.
Niech formula_62 oznacza zbiór macierzy z elementami w formula_6 Wówczas formula_62 jest przestrzenią liniową nad formula_6 Dodawanie wektorów jest po prostu dodawaniem macierzy, a mnożenie przez skalar jest zdefiniowane naturalnie (jako mnożenie każdego elementu przez ten sam skalar). Rolę wektora zerowego pełni macierz zerowa. Wymiar formula_62 wynosi formula_67 Jednym z możliwych wyborów bazy są macierze z jednym elementem jednostkowym i pozostałych elementach równych zeru.
Przestrzenie liniowe wielomianów.
Pojedyncza zmienna.
Zbiór wielomianów o współczynnikach w formula_1 jest przestrzenią liniową nad formula_1 oznaczaną formula_70 Dodawanie wektorów i mnożenie przez skalar są określone w oczywisty sposób. Jeżeli stopień wielomianów jest nieograniczony, to wymiar formula_71 jest przeliczalnie nieskończony. Jeżeli ograniczy się stopień wielomianów do ściśle mniej niż formula_16 otrzymamy przestrzeń liniową o wymiarze formula_73
Jedną z możliwych baz dla formula_71 jest złożona z wielomianów formula_75 współrzędnymi wielomianu w tej bazie są jego współczynniki, a przekształcenie przesyłające wielomian na ciąg jego współczynników jest izomorfizmem liniowym z formula_71 w nieskończoną przestrzeń współrzędnych formula_77
Wiele zmiennych.
Zbiór wielomianów wielu zmiennych o współczynnikach w formula_1 jest przestrzenią liniową nad formula_1 oznaczaną formula_80 gdzie formula_81 oznacza liczbę współrzędnych.
Przestrzenie liniowe ciagów.
Jak wspomniano wyżej, przestrzeń liniową (nad danym ciałem) tworzą wszystkie ciągi, które od pewnego momentu są zerowe (stałe). Tę przestrzeń można ugoólniać na ciągi:
Oprócz tego w przestrzeni formula_82 ciągów sumowalnych można wyróżnić podprzestrzeń formula_92 ciągów z sumą równą zero. Przecina się ona z nieskończoną przestrzenią współrzędnych.
Przestrzenie funkcyjne.
Niech formula_93 będzie dowolnym zbiorem, a formula_94 dowolną przestrzenią liniową nad formula_6 Przestrzeń wszystkich funkcji z formula_93 w formula_94 jest przestrzenią liniową nad formula_1 z działaniami dodawania funkcji i mnożenia funkcji przez skalar określonymi jak następująco – dla dowolnych funkcji formula_99 i dowolnego skalara formula_100
gdzie działania po prawej stronie są określone w formula_103 Wektorem zerowym jest przez funkcja stała. Przestrzeń wszystkich funkcji z formula_93 w formula_94 jest zwykle oznaczana formula_106
Jeżeli zbiór formula_93 jest skończony, a formula_94 skończeniewymiarowa, to formula_109 ma wymiar formula_110 w pozostałych przypadkach przestrzeń jest nieskończeniewymiarowa (nieprzeliczalnie, jeśli formula_93 jest nieskończony).
Wiele przestrzeni liniowych badanych w matematyce jest podprzestrzeniami pewnych przestrzeni funkcyjnych.
Przykładem rzeczywistej przestrzeni funkcyjnej są funkcje schodkowe.
Uogólnione przestrzenie współrzędnych.
Niech formula_93 będzie dowolnym zbiorem. Rozważmy zbiór wszystkich funkcji z formula_93 w formula_49 które przyjmują wartość zero poza skończoną liczbą argumentów. Przestrzeń ta jest podprzestrzenią liniową formula_115
Przestrzeń opisana wyżej jest zwykle oznaczana formula_116 i nazywana jest "uogólnioną przestrzenią współrzędnych" z następującego powodu. Jeżeli formula_93 jest zbiorem liczb od formula_37 do formula_15 to łatwo widać, że przestrzeń ta jest równoważna przestrzeni współrzędnych formula_20 Podobnie jeżeli formula_93 jest zbiorem liczb naturalnych formula_122 to przestrzeń ta jest po prostu formula_77
Baza kanoniczna dla formula_116 jest zbiorem funkcji formula_125 określonych wzorem
Wymiar formula_116 jest więc równy mocy zbioru formula_128 W ten sposób możemy skonstruować przestrzeń liniową dowolnego wymiaru nad dowolnym ciałem. Co więcej, "każda przestrzeń liniowa jest izomorficzna z jedną tej postaci". Każdy wybór bazy określa izomorfizm przez przesłanie bazy na bazę kanoniczną formula_129
Uogólniona przestrzeń współrzędnych może być także rozumiana jako suma prosta formula_130 egzemplarzy formula_1 (czyli jednej dla każdego punktu z formula_93):
Warunek skończoności jest zawarty w definicji sumy prostej. Warto porównać to z iloczynem prostym formula_130 egzemplarzy formula_49 który dałby pełną przestrzeń funkcyjną formula_115
Przekształcenia liniowe.
Ważnym przykładem powstającym w kontekście samej algebry liniowej jest przestrzeń liniowa przekształceń liniowych. Niech formula_137 oznacza zbiór wszystkich przekształceń liniowych z formula_94 do formula_139 (obie z nich są przestrzeniami liniowymi nad formula_1). Wówczas Niech formula_137 jest podprzestrzenią formula_142 ponieważ jest ona zamknięta na dodawanie i mnożenie przez skalar.
Zauważmy, że formula_143 może być identyfikowane z przestrzenią macierzy formula_62 w naturalny sposób. Rzeczywiście, wybrawszy odpowiednie bazy w skończeniewymiarowych przestrzeniach formula_94 oraz formula_139 przestrzeń formula_137 może być także identyfikowana z formula_148 Ta identyfikacja zwykle zależy od wyboru bazy.
Funkcje ciągłe.
Jeżeli formula_93 jest pewną przestrzenią topologiczną, taką jak przedział jednostkowy formula_150 możemy rozważać przestrzeń wszystkich funkcji ciągłych z formula_93 w formula_152 Jest to podprzestrzeń liniowa formula_153 ponieważ suma dowolnych dwóch funkcji ciągłych jest ciągła, a również mnożenie przez skalar jest ciągłe.
Podprzestrzeniami tej przestrzeni są funkcje ciągłe o szczególnych właściwościach analitycznych: funkcje różniczkowalna, gładkie i analityczne.
Równania różniczkowe.
Podzbiór przestrzeni wszystkich funkcji z formula_154 składających się z (wystarczająco wiele razy różniczkowalnych) funkcji, które spełniają pewne równanie różniczkowe jest podprzestrzenią formula_155 o ile równanie jest liniowe. Jest to spowodowane faktem, iż różniczkowanie jest działaniem liniowym, czyli formula_156 gdzie apostrof oznacza operator różniczkowania.
Rozszerzenia ciała.
Przypuśćmy, że formula_157 jest podciałem formula_1 (por. rozszerzenie ciała). Wówczas formula_1 może być uważane za przestrzeń liniową nad formula_157 przy ograniczeniu mnożenia skalarów do elementów z formula_157 (dodawanie wektorów jest zdefiniowane normalnie). Wymiar tej przestrzeni liniowej jest nazywany "stopniem" rozszerzenia. Na przykład liczby zespolone formula_162 tworzą dwuwymiarową przestrzeń liniową nad liczbami rzeczywistymi formula_152 Podobnie liczby rzeczywiste formula_2 tworzą (nieprzeliczalnie) nieskończeniewymiarową przestrzeń liniową nad liczbami wymiernymi formula_165
Jeżeli formula_94 jest przestrzenią liniową nad formula_49 to może być uważana również za przestrzeń liniową nad formula_168 Wymiary są związane wzorem
Na przykład formula_170 uważana za przestrzeń liniową nad liczbami rzeczywistymi ma wymiar formula_171
Skończeniewymiarowe przestrzenie liniowe.
Abstrahując od trywialnego przypadku zerowymiarowej przestrzeni nad dowolnym ciałem, przestrzeń liniowa ma skończenie wiele elementów wtedy i tylko wtedy, gdy formula_1 jest ciałem skończonym i przestrzeń liniowa jest skończeniewymiarowa. Stąd mamy formula_173 jednoznaczne, skończone ciało o formula_174 elementach. formula_174 musi być tutaj potęgą liczby pierwszej (formula_176 – pierwsza). Wtedy dowolna formula_16-wymiarowa przestrzeń liniowa nad formula_178 będzie mieć formula_179 elementów. Liczba elementów formula_94 również jest potęgą liczby pierwszej. Głównym przykładem takiej przestrzeni jest przestrzeń współrzędnych formula_181

</doc>
<doc id="1094207" url="https://pl.wikipedia.org/wiki?curid=1094207" title="M3 Stuart">
M3 Stuart



</doc>
<doc id="1094208" url="https://pl.wikipedia.org/wiki?curid=1094208" title="M5 Stuart">
M5 Stuart



</doc>
<doc id="1094210" url="https://pl.wikipedia.org/wiki?curid=1094210" title="Bernardini X1A">
Bernardini X1A

Bernardini X1A – brazylijski czołg budowany w latach 70. XX wieku, bazowany na amerykańskim czołgu lekkim M3 Stuart z okresu II wojny światowej. Powstały trzy wersje tego czołgu:

</doc>
<doc id="1094211" url="https://pl.wikipedia.org/wiki?curid=1094211" title="X1A">
X1A



</doc>
<doc id="1094212" url="https://pl.wikipedia.org/wiki?curid=1094212" title="Godło Bahamów">
Godło Bahamów



</doc>
<doc id="1094213" url="https://pl.wikipedia.org/wiki?curid=1094213" title="Godło Barbadosu">
Godło Barbadosu



</doc>
<doc id="1094214" url="https://pl.wikipedia.org/wiki?curid=1094214" title="Godło Belize">
Godło Belize



</doc>
<doc id="1094216" url="https://pl.wikipedia.org/wiki?curid=1094216" title="Godło Grenady">
Godło Grenady



</doc>
<doc id="1094217" url="https://pl.wikipedia.org/wiki?curid=1094217" title="Godło Jamajki">
Godło Jamajki



</doc>
<doc id="1094218" url="https://pl.wikipedia.org/wiki?curid=1094218" title="Godło Kostaryki">
Godło Kostaryki



</doc>
<doc id="1094219" url="https://pl.wikipedia.org/wiki?curid=1094219" title="Godło Panamy">
Godło Panamy



</doc>
<doc id="1094221" url="https://pl.wikipedia.org/wiki?curid=1094221" title="Godło Trynidadu i Tobago">
Godło Trynidadu i Tobago



</doc>
<doc id="1094222" url="https://pl.wikipedia.org/wiki?curid=1094222" title="Godło Gwadelupy">
Godło Gwadelupy



</doc>
<doc id="1094225" url="https://pl.wikipedia.org/wiki?curid=1094225" title="Flaga Navassy">
Flaga Navassy



</doc>
<doc id="1094226" url="https://pl.wikipedia.org/wiki?curid=1094226" title="Godło Navassy">
Godło Navassy



</doc>
<doc id="1094229" url="https://pl.wikipedia.org/wiki?curid=1094229" title="Flaga Saint-Barthélemy">
Flaga Saint-Barthélemy



</doc>
<doc id="1094231" url="https://pl.wikipedia.org/wiki?curid=1094231" title="Godło Saint-Barthélemy">
Godło Saint-Barthélemy



</doc>
<doc id="1094232" url="https://pl.wikipedia.org/wiki?curid=1094232" title="Niebieska karta">
Niebieska karta

Niebieska karta – ustanowiony dyrektywą Rady 2009/50/WE dokument umożliwiający wykwalifikowanym pracownikom niebędącymi obywatelami Unii Europejskiej pobyt i pracę na terytorium dowolnego państwa członkowskiego UE z wyjątkiem Danii i Irlandii (oraz Zjednoczonego Królestwa do 2020). Termin „niebieska karta”, spopularyzowany przez think tank Bruegel i nawiązujący do amerykańskiej „zielonej karty” oraz niebieskiego koloru flagi europejskiej, jest nazwą oficjalną, użytą w tekście dyrektywy.
Niebieska karta jest wydawana standardowo na okres od jednego do czterech lat, który może zostać przedłużony. Osobom, która otrzymały niebieskie karty, przyznano prawa większe niż innym obywatelom państw trzecich, np. korzystniejsze procedury dotyczące łączenia rodzin.
Podstawą prawną dyrektywy ustanawiającej niebieską kartę był art. 63 ust. 3 lit. a) i ust. 4 traktatu ustanawiającego Wspólnotę Europejską, zgodnie z którymi Rada przyjmie środki dotyczące polityki imigracyjnej określające „warunki wjazdu i pobytu oraz normy dotyczące procedur wydawania przez Państwa Członkowskie długoterminowych wiz i dokumentów pobytowych” oraz „prawa i warunki, na których obywatele państw trzecich przebywający legalnie w jednym Państwie Członkowskim mogą przebywać w innych Państwach Członkowskich”.
Historia.
Propozycja Komisji.
Propozycja dyrektywy dotyczącej niebieskiej karty została przedstawiona 23 października 2007 roku na konferencji prasowej w Strasburgu przez przewodniczącego Komisji Europejskiej José Manuela Barroso i komisarza ds. sprawiedliwości, wolności i bezpieczeństwa Franco Frattiniego. Barroso uzasadniał propozycję prognozowanym brakiem wykwalifikowanej siły roboczej, problemami obywateli państw trzecich w przemieszczaniu się z jednego państwa do drugiego, występowaniem różnych systemów przyjmowania imigrantów w państwach członkowskich i dużą różnicą w prawach legalnych imigrantów i obywateli Unii Europejskiej. Na tej samej propozycji przedstawiono również propozycję dyrektywy (KOM(2007) 638) odnoszącej się do praw imigrantów w ogólności .
Reakcje międzynarodowe.
Projekt dyrektywy został poddany krytyce poza Unią Europejską. Południowoafrykańska minister zdrowia Manto Tshabalala-Msimang zauważyła, że państwa afrykańskie już borykają się z problemem emigracji wykwalifikowanych pracowników i nowa regulacja może sytuację jeszcze pogorszyć. Ostrzejszą opinię wyraził marokański profesor międzynarodowego prawa gospodarczego Tajeddine El Husseini, który nazwał projekt nową formą kolonializmu i dyskryminacji.
Uchwalenie.
20 listopada 2008 roku Parlament Europejski poparł propozycję wprowadzenia niebieskiej karty, opowiadając się jednocześnie za wprowadzeniem regulacji zapobiegających drenażowi mózgów w państwach trzecich i przyznaniem większych uprawnień państwom członkowskim. Parlament Europejski pełnił jedynie rolę konsultacyjną, przez co jego wpływ na kształt dyrektywy był ograniczony. 25 maja 2009 roku Rada Unii Europejskiej przyjęła ostateczny tekst dyrektywy.
Implementacja.
Sześć państw Unii Europejskiej, Niemcy, Włochy, Malta, Polska, Portugalia i Szwecja, nie wdrożyło przepisów dotyczących niebieskiej karty do swojego porządku prawnego w przewidzianym przez dyrektywę terminie, który upłynął 19 czerwca 2011 roku.
Postanowienia dyrektywy.
Przyznanie lub wycofanie niebieskiej karty.
Niebieska karta może zostać przyznana osobie, która spełnia kryteria określone w art. 5, takie jak:
Państwa ustalają minimalne wynagrodzenie przysługujące osobom posiadającą niebieską kartę, które nie może być niższe niż 150% przeciętnego wynagrodzenia w gospodarce krajowej, a w przypadku zawodów, na które istnieje szczególne zapotrzebowanie, należących do grup 1 i 2 ISCO – 120%. Państwa mogą też zażądać spełnienia innych kryteriów dotyczących standardów pracy albo podania miejsca zamieszkania. Mogą również ograniczyć liczbę przyjętych imigrantów.
Państwa mogą odmówić rejestracji:
W sytuacjach określonych w art. 9 państwa wycofują niebieską kartę względnie mogą to uczynić, np. gdy posiadacz nie spełnia już warunków przyznania karty. Państwo może wycofać niebieską kartę gdy posiadacz nie ma środków do utrzymania siebie i swojej rodziny, jednak samo złożenie wniosku o przyznanie pomocy socjalnej stanowi powód jedynie wtedy, gdy posiadacz niebieskiej karty został o tym wcześniej pisemnie poinformowany przez państwo członkowskie. Czasowy brak pracy nie stanowi powodu do wycofania niebieskiej karty, o ile czas ten nie jest dłuższy niż trzy miesiące.
Dostęp do rynku pracy.
W okresie pierwszych dwóch lat legalnego zatrudnienia posiadacza niebieskiej karty w danym kraju UE zmiana pracy wymaga pisemnego zezwolenia właściwych organów pod groźbą wycofania niebieskiej karty. Podjęcie pracy w innym państwie UE może nastąpić po 18 miesiącach pobytu w pierwszym państwie i wymaga ponownego uzyskania niebieskiej karty.
Prawa posiadacza niebieskiej karty.
Posiadacz niebieskiej karty posiada prawa równe obywatelom UE w zakresie określonym w art. 18 ust. 1; państwa członkowskie mogą rozszerzyć ten zakres. Posiadaczom niebieskiej karty przysługują korzystniejsze niż innym obywatelom państw trzecich warunki łączenia rodzin, przeniesienia się członków rodziny z jednego państwa członkowskiego do drugiego oraz uzyskania długoterminowego pozwolenia na pobyt.
Krytyka.
Według krytyków dyrektywa nie realizuje zamierzonych celów. Wpłynęła na to konieczność uzyskania kompromisu przez wszystkie państwa przyjmujące dyrektywę. Takie czynniki, jak brak jednolitych kryteriów uznawania kwalifikacji i konieczność ponownego uzyskania niebieskiej karty w przypadku przeniesienia się do innego państwa sprawiają, że idea jednolitego zezwolenia pozostała fikcją.

</doc>
<doc id="1094234" url="https://pl.wikipedia.org/wiki?curid=1094234" title="Godło Saint-Martin">
Godło Saint-Martin



</doc>
<doc id="1094235" url="https://pl.wikipedia.org/wiki?curid=1094235" title="Materna (herb szlachecki)">
Materna (herb szlachecki)

Materna polski herb szlachecki – odmiana herbu szlacheckiego Korwin
Opis herbu.
Opis zgodnie z klasycznymi regułami blazonowania:
W błękitnym polu, zielona gałązka oliwna, o pięciu liściach, na niej kruk w prawą obrócony stronę, ze złotym pierścieniem w prawej wzniesionej łapie. W klejnocie pięć piór strusich.
Labry zdobiące herb błękitne podbite srebrem
Najwcześniejsze wzmianki.
Istnieją wzmianki z 1544 roku wspominające testament Macieja Materny sygnowany tym herbem.
Herbowni.
Materna.

</doc>
<doc id="1094237" url="https://pl.wikipedia.org/wiki?curid=1094237" title="Karol Lichnowsky">
Karol Lichnowsky

Karol Lichnowsky (Karl Max), (ur. 8 marca 1860 w Krzyżanowicach, zm. 27 lutego 1928 w Kuchelnej) − niemiecki książę i dyplomata. Był niemieckim ambasadorem w Londynie w latach 1912−1914.
Życiorys.
Urodzony w Krzyżanowicach, jako syn Carla i Marii z domu von Croy-Duelmen. Był bratankiem Felixa Lichnowsky'ego. Ukończył szkołę w Neuchátel w Szwajcarii, gimnazjum w latach (1877−1882) w Dreźnie. 
Rozpoczął swoją karierę jako wojskowy, szybko jednak przeszedł do służby dyplomatycznej. W latach 1885−1904 przebywał na stanowiskach attaché, sekretarza i tajnego radcy w poselstwach i ambasadach w: Londynie, Sztokholmie, Konstantynopolu, Dreźnie, Bukareszcie, Wiedniu. Rezygnując ze służby dyplomatycznej, osiadł w górnośląskich majątkach, mechanizował rolnictwo, rozwijał uprawę i przetwórstwo lnu. W 1904 roku ożenił się z Mechtildą hrabianką z domu von und zu Arco-Zinneberg. Hrabina wydała na świat trójkę ich dzieci: Wilhelma, Leonorę i Michaela.
W lipcu 1912 roku został opublikowany przez Lichnowsky’ego artykuł "„Niemiecko-angielskie nieporozumienia”", który miał duży wpływ na nominację ambasadorską. W grudniu 1912 roku został ambasadorem Niemiec w Londynie, gdzie prowadził politykę antywojenną rozumiejąc, że w razie wybuchu konfliktu, wojna jest nieunikniona. W 1914 roku po zakończeniu misji dyplomatycznej, bronił swoich poglądów, publikując szereg artykułów. Zwracał w nich uwagę na prawdziwych oraz domniemanych winnych, którzy przyczynili się do przegranej dla Niemiec wojny. Został oskarżony przez nacjonalistów o czarnowidztwo i defetyzm oraz usunięty z Izby Panów parlamentu pruskiego w 1918 roku.
Po I wojnie był kandydatem na starostę powiatu raciborskiego. Starał się także bezskutecznie zapobiec przyłączeniu Śląska Hulczyńskiego do Czechosłowacji. Ostatnie lata życia książę Lichnowsky spędził w Kuchelnej, gdzie zmarł 27 lutego 1928 roku i został pochowany w rodzinnym grobowcu.
Za młodu odbył służbę wojskową, a potem stworzył mleczną potęgę dóbr Lichnowskich pomiędzy Krzyżanowicami a czeską Kuchelną. Pod koniec XIX w. zatrudniał 1200 pracowników dniówkowych i 400 deputatowych. Potem zainwestował w uprawy i przeróbkę lnu.
W latach 1912–1914, jako niemiecki ambasador w Londynie, zaprosił cesarza Wilhelma II do zwiedzenia swojego majoratu, a przede wszystkim fabryki lnu w Kuchelnej. Był to wówczas największy zakład tego rodzaju w Niemczech. Cesarz skorzystał z zaproszenia. 16 września 1913 roku przyjechał do Krzyżanowic automobilem. Przy bramie pałacu czekali mieszkańcy. Ogrodzenia i okna domów były przyozdobione. Cesarz szedł do pałacu (w którym zresztą przenocował) po czerwonym chodniku.
Lichnowsky był postrzegany jako wytrawny polityk. W dowód uznania za działania dyplomatyczne Uniwersytet Oksfordzki przyznał mu tytuł doktora honoris causa. Był przeciwnikiem I wojny światowej. Za te poglądy został zresztą ostro zaatakowany i ostatecznie wykluczony z Pruskiej Izby Panów, do której należał 16 lat.
Pod koniec życia spisał wspomnienia w dwóch tomach zatytułowanych „Auf dem Wege zum Abgrund” (Droga do przepaści), które wydano drukiem w 1927 roku. Wspominał, że miał wziąć udział w dziewiczym rejsie statkiem Titanic. Książę jednak spóźnił się 10 kwietnia 1912 roku do portu Southampton. 

</doc>
<doc id="1094238" url="https://pl.wikipedia.org/wiki?curid=1094238" title="Stowarzyszenie Ateistów i Wolnomyślicieli">
Stowarzyszenie Ateistów i Wolnomyślicieli

Stowarzyszenie Ateistów i Wolnomyślicieli (SAiW) – organizacja społeczna założona w 1957 mająca na celu aktywne uczestnictwo w procesie laicyzacji społeczeństwa polskiego, w popularyzacji nauk wiedzy o religii, tworzeniu polskiej kultury laickiej i etyki świeckiej a także w propagowaniu racjonalistycznego i materialistycznego poglądu na świat, walkę o realizację zasad tolerancji oraz zwalczanie klerykalizmu.
Organizacja nawiązywała do tradycji przedwojennego Stowarzyszenia Wolnomyślicieli Polskich. Towarzystwo grupowało głównie działaczy PZPR, naukowców i publicystów. Podejmowało działania polegające na prowadzeniu odczytów, organizacji konferencji i sesji naukowych, na których propagowano ateizm i światopogląd naukowy oraz odnosiło się do zagadnienia filozoficznej krytyki religii. SAiW przeciwstawiało się politycznemu i kulturowemu klerykalizmowi.
Stowarzyszenie wydawało w latach 1959-1964 "Kalendarz Myśli Wolnej" (od 1961 "Rocznik Wolnej Myśli"), dwutygodnik (od 1959 tygodnik) "Argumenty", dwutygodnik "Fakty i Myśli" oraz w latach 1962-1967 dwumiesięcznik "Zeszyty Argumentów". Katowicki oddział wydawał w latach 1958-1962 pismo "Myśl Wolna".
W 1969 stowarzyszenie zostało połączone z Towarzystwem Szkoły Świeckiej tworząc Towarzystwo Krzewienia Kultury Świeckiej.
Wybrane publikacje.
1958:
1959:
1960:
1961:
1962:
1964:

</doc>
<doc id="1094239" url="https://pl.wikipedia.org/wiki?curid=1094239" title="Perć Borkowskiego">
Perć Borkowskiego

Perć Borkowskiego – oznaczony kolorem żółtym szlak turystyczny w Beskidzie Wyspowym, prowadzący z Rabki-Zarytego na szczyt Lubonia Wielkiego poprzez rezerwat przyrody Luboń Wielki. Nazwę szlaku nadano na część Stanisława Dunin-Borkowskiego – budowniczego i wieloletniego gospodarza schroniska PTTK na Luboniu Wielkim i zasłużonego działacza turystycznego.
Jest to najciekawszy z kilku szlaków prowadzących na ten szczyt. W obrębie rezerwatu, znajdującego się na podszczytowych partiach południowo-wschodnich zboczy (746–1014 m n.p.m.) turysta zaskoczony zostaje krajobrazem zupełnie odmiennym od beskidzkiego. Szlak prowadzi bowiem dużym gołoborzem (jest to największe gołoborze w Beskidzie Wyspowym), wśród złomowiska luźnych skał i obok pionowego urwiska. W grupie skał zwanych Dziurawymi Turniami doliczono się 13 jaskiń i szczelin skalnych. Najsłynniejsza z nich to Jaskinia w Luboniu Wielkim. W czasie złej pogody szlak może być niebezpieczny (ślisko) i wówczas lepiej nim podchodzić do góry niż schodzić.
Szlak jest fragmentem żółtego szlaku ze Starych Wierchów na Luboń Wielki. W Rabce-Zarytem, przekracza asfaltową drogę z Mszany Dolnej do Rabki-Zdroju, przechodzi pomiędzy domami, a następnie pnie się polną drogą pod las na zboczach Lubonia Wielkiego. Z pól pod lasem w kierunku wschodnim widać wzniesienia Beskidu Wyspowego – Mogielicę, Jasień, Wielki Wierch, Kiczorę, a w kierunku południowo-wschodnim Gorców: Kudłoń, Turbacz wraz z Czołem, Obidowiec, Jaworzynę Ponicką i Maciejową. Po wejściu do lasu po ok. 1 godz. stromego podejścia dochodzimy do rezerwatu przyrody Luboń Wielki.
Czas przejścia od początku szlaku w Rabce-Zarytem na szczyt Lubonia: 2 godz. (↓ 1.30 godz.), deniwelacja 560 m, odległość 5,1 km.
Uwaga: szlak miejscami wymaga pewnej sprawności fizycznej, nie jest zalecany dla dzieci i osób starszych.

</doc>
<doc id="1094241" url="https://pl.wikipedia.org/wiki?curid=1094241" title="Nycz (herb szlachecki)">
Nycz (herb szlachecki)

Nycz – herb szlachecki.
Opis herbu.
W polu niebieskim podkowa na opak srebrna, z krzyżem kawalerskim w środku złotym.Klejnot – kruk ze złotym pierścieniem w dziobie.
Herbowni.
Nycz

</doc>
<doc id="1094242" url="https://pl.wikipedia.org/wiki?curid=1094242" title="Lewica i Demokraci SLD+SDPL+PD+UP">
Lewica i Demokraci SLD+SDPL+PD+UP



</doc>
<doc id="1094246" url="https://pl.wikipedia.org/wiki?curid=1094246" title="Johann Baptist Zimmermann">
Johann Baptist Zimmermann

Johann Baptist Zimmermann (ur. 3 stycznia 1680 w Gaispoint koło Wessobrunn, zm. 2 marca 1758 w Monachium) – bawarski malarz i sztukator, jeden z najznamienitszych przedstawicieli baroku i rokoko w Niemczech. 
Życie.
Johann Baptist Zimmermann pochodził z artystycznej rodziny sztukatorów tworzących tzw. Szkołę Wessobruńską (niem. "Wessobrunner Schule"). Wykształcenie artystyczne otrzymał w Augsburgu. Często współpracował z bratem, architektem i sztukatorem, Dominkusem Zimmermannem. Od 1727 sprawował funkcję sztukatora dworu bawarskiego.

</doc>
<doc id="1094248" url="https://pl.wikipedia.org/wiki?curid=1094248" title="Hydronauci">
Hydronauci

Hydronauci (ang. "The Hydronauts") – serial animowany, koprodukcji fińsko-francusko-niemieckiej z 2006 roku, emitowany dawniej na kanałach MiniMini i TVP2 w ramach "Dwójka dzieciom". Później był emitowany od 2 grudnia 2013 roku na antenie ATM Rozrywka.
Fabuła.
Dzielna kapitan Neptuna, mewa Ponto, foka Balty i ośmiorniczka Oktawia tworzą zgrany zespół badający podwodne życie oceanu. 
Wersja polska.
Wersja polska: TELEWIZJA POLSKA AGENCJA FILMOWA
Śpiewała: Anna Ścigalska
Wystąpili:
i inni
Lektor: Andrzej Bogusz

</doc>
<doc id="1094251" url="https://pl.wikipedia.org/wiki?curid=1094251" title="Przykorwin">
Przykorwin

Przykorwin (ros. Пржикорвин) – polski herb szlachecki nadany w Królestwie Polskim.
Opis herbu.
Opis z wykorzystaniem klasycznych zasad blazonowania:
"Na tarczy obramowanej złotem ściętej, w polu górnym błękitnym – na sękatym pniu leżącym – kruk z pierścieniem w dziobie, w dolnym czerwonym – głowa zwierzęca ze strzałą żeleźcem do góry prawo-ukośnie w pysku. Klejnot: nad hełmem w koronie trzy pióra strusie, błękitne. Labry: błękitne, podbite srebrem".
Najwcześniejsze wzmianki.
Nadany wraz z dziedzicznym szlachectwem Janowi Joachimowskiemu, synowi Jakuba, po roku 1836.
Herbowni.
Ponieważ herb pochodził z nobilitacji osobistej, prawo do niego ma tylko jedna rodzina herbownych:
Joachimowski

</doc>
<doc id="1094252" url="https://pl.wikipedia.org/wiki?curid=1094252" title="Othenio Abel">
Othenio Abel

Othenio Abel (ur. 20 czerwca 1875 w Wiedniu; zm. 4 lipca 1946 w Mondsee) – austriacki paleontolog i biolog ewolucjonista.
Życiorys.
Syn Lothara Abela, architekta, i Mathildy Franziski Antonii Schneider. Uczeń Eduarda Suessa. Specjalizował się w wymarłych kręgowcach oraz w paleoekologii. Wprowadził do nauki termin "paleobiologia", który jest używany do dziś. Wprowadził także pojęcie i ideę "inercji biologicznej", według której raz zapoczątkowane tendencje w rozwoju filogenetycznym organizmów utrzymują się potem w trakcie ich ewolucji siłą inercji. Koncepcja ta obecnie ma już znaczenie tylko historyczne.
Od 15 stycznia 1927 członek korespondent Rosyjskiej Akademii Nauk.
W 1901 poślubił Friederickę Dengg. Miał syna Wolfganga i córkę Elfriedę.

</doc>
<doc id="1094254" url="https://pl.wikipedia.org/wiki?curid=1094254" title="Arkia Israeli Airlines">
Arkia Israeli Airlines



</doc>
<doc id="1094255" url="https://pl.wikipedia.org/wiki?curid=1094255" title="Maakhir">
Maakhir

Maakhir – nieuznawane państwo, proklamowane w Somalii 1 lipca 2007 roku, połączone z Puntlandem 11 stycznia 2009 roku. Maakhir obejmował północną część terytoriów spornych pomiędzy Puntlandem a Somalilandem, zamieszkaną przez klan Warsangali. Stolicą kraju był Badhan, a jego prezydentem Jibrell Ali Salad.
Stosunki zagraniczne.
Żaden kraj na świecie nie uznał deklaracji autonomii Maakhiru. Państewko to było w stanie konfliktu z oboma sąsiednimi republikami, powstałymi po rozpadzie Republiki Somalii - Puntlandem i Somalilandem. Oprócz oczywistych względów terytorialnych, spory z Puntlandem dotyczyły wydobycia surowców, głównie handlu węglem drzewnym. Na pograniczu stale dochodziło do wymiany ognia, a po aresztowaniu w Puntlandzie polityka z klanu Warsangali, siły Maakhiru zablokowały drogę prowadzącą do portu Bosaso. Jeszcze poważniejszy przebieg miał konflikt z siłami Somalilandu, które dwukrotnie wkraczały na terytorium kraju.
Koniec autonomii.
Ze względu na groźbę inwazji ze strony Somalilandu, problemów wewnętrznych administracji i panującą suszę, 6 kwietnia 2008 r. parlament Maakhiru został rozwiązany. Przywódcy klanowi uznali, że zamiast liczyć na stworzenie nowych władz, wystawią własnego kandydata w wyborach prezydenckich w Puntlandzie. Generał Abdullahi Ahmed Jama "Ilkajiir" nie został prezydentem, ale objął stanowisko Ministra Spraw Zagranicznych. Maakhir ponownie stał się częścią Puntlandu.

</doc>
<doc id="1094257" url="https://pl.wikipedia.org/wiki?curid=1094257" title="Michaił Mieandrow">
Michaił Mieandrow

Michaił Aleksiejewicz Mieandrow, ros. Михаил Алексеевич Меандров (ur. w Moskwie, zm. 1 sierpnia 1946 tamże) – pułkownik Armii Czerwonej, jeden z dowódców Rosyjskiej Armii Wyzwoleńczej (ROA), szef oddziału propagandy w sztabie Sił Zbrojnych KONR, komendant szkoły oficerskiej ROA podczas II wojny światowej.
Życiorys.
W 1915 r. ukończył aleksiejewską szkołę wojskową. Brał udział w I wojnie światowej. Służył w 192 pułku piechoty w stopniu sztabskapitana. W grudniu 1918 r. wstąpił do armii bolszewickiej. W latach 1921–1930 sprawował funkcje administracyjne w szkole kremlowskiej. Następnie został szefem sztabu 3 pułku strzeleckiego w Riazaniu. Od 1935 r. służył w sztabach Priwołżańskiego Okręgu Wojskowego, a następnie XII Korpusu Strzeleckiego. W 1938 r. awansował do stopnia pułkownika. Jesienią 1939 r. objął funkcję szefa sztabu XXXIV Korpusu Strzeleckiego w Leningradzkim Okręgu Wojskowym. Uczestniczył od 1940 r. w wojnie radziecko-fińskiej. Został odznaczony Orderem Czerwonej Gwiazdy. W momencie najazdu Niemiec ZSRR 22 czerwca 1941 r. był szefem sztabu XXXVII Korpusu Strzeleckiego. 25 lipca został zastępcą szefa sztabu i jednocześnie szefem oddziału operacyjnego 6 Armii. 5 sierpnia dostał się do niewoli niemieckiej i został osadzony w oflagu. Latem 1942 r. wstąpił do antykomunistycznej organizacji Polityczne Centrum Walki z Bolszewizmem kierowanej przez b. wysokiego oficera NKWD Iwana G. Biessonowa. Od jesieni 1942 r. do wiosny 1943 r. współuczestniczył w opracowywaniu planów przeprowadzenia tzw. desantu na GUŁAG (był wyznaczony na dowódcę zachodniego rejonu desantu w rejonie Archangielska), do czego jednak ostatecznie nie doszło. W grudniu 1943 r. został członkiem Narodowego Związku Pracujących. Od stycznia 1944 r. był jednym z dowódców Rosyjskiej Armii Wyzwoleńczej (ROA). Prowadził w szkole propagandystów ROA w Dabendorfie w Niemczech kursy propagandowe dla Rosjan współpracujących z hitlerowcami, a także redagował biuletyny ROA. We wrześniu 1944 r. został awansowany do stopnia generała majora. W październiku współtworzył Komitet Wyzwolenia Narodów Rosji (KONR). Objął funkcję szefa oddziału propagandy w sztabie Sił Zbrojnych KONR. W lutym 1945 r. został komendantem szkoły oficerskiej. 6 maja poddał się Amerykanom, którzy w kwietniu 1946 r. przekazali go Sowietom. W słynnym moskiewskim procesie dowódców ROA został skazany na karę śmierci, wykonaną przez powieszenie 1 sierpnia 1946 r.

</doc>
<doc id="1094260" url="https://pl.wikipedia.org/wiki?curid=1094260" title="Sączek laboratoryjny">
Sączek laboratoryjny

Sączek laboratoryjny – przedmiot laboratoryjny wykonany z bibułki, służący do odsączania ciała stałego. Sączki różnią się pod względem porowatości i jakości.
Sączek najczęściej używany jest w metodzie rozdzielania substancji – sączeniu, w połączeniu z lejkiem filtracyjnym.

</doc>
<doc id="1094261" url="https://pl.wikipedia.org/wiki?curid=1094261" title="Joachim Barrande">
Joachim Barrande

Joachim Barrande (ur. 11 sierpnia 1799 w Saugues we Francji, zm. 5 października 1883 w Lanzenkirchen w Austrii) – francuski paleontolog i geolog.
Życiorys.
Z wykształcenia inżynier ze specjalnością budowy mostów i dróg. Po studiach na École polytechnique wybudował stojący do dziś most na rzece Loarze.
W latach 1826-1830 nauczyciel wnuka króla Francji Karola X – księcia Henryka. Po rewolucji 1830 wyjechał do Czech, gdzie rozpoczął badania geologiczne. Najpierw mieszkał w pałacu Buštěhrad, gdzie osiadł wygnany król Karol X (1832-1836), następnie trafił do Pragi.
Główną tematyką badawczą Barrande były skały i skamieniałości dolnego paleoiku, zwłaszcza syluru Czech, gdzie mieszkał i pracował od 1831 aż do śmierci. Wyniki studiów nad paleozoikiem Czech zamieścił głównie w 22 tomach swej monografii: "Système silurien du centre de la Bohême" wydawanej w latach 1852-1881.
Nazwiskiem Barrande nazwano w 1928 dzielnicę Pragi – Barrandov, most w Pradze, a także strukturę geologiczną w środkowych Czechach – nieckę barrandienu.

</doc>
<doc id="1094265" url="https://pl.wikipedia.org/wiki?curid=1094265" title="Schronisko PTTK na Luboniu Wielkim">
Schronisko PTTK na Luboniu Wielkim

Schronisko PTTK im. Stanisława Dunin-Borkowskiego na Luboniu Wielkim – górskie schronisko turystyczne Polskiego Towarzystwa Turystyczno-Krajoznawczego położone w Beskidzie Wyspowym, znajdujące się na szczycie Lubonia Wielkiego, na wysokości 1022 m n.p.m.
Historia.
Schronisko powstało z inicjatywy Oddziału Polskiego Towarzystwa Tatrzańskiego w Rabce. Do budowy przystąpiono w czerwcu 1930. Projekt obiektu opracował Jerzy Czoponowski i prof. Stanisław Dunin-Borkowski. Budowę sfinansował oddział ze środków własnych, pomocy Ministerstwa Robót Publicznych oraz zbiórek i składek. Oddane zostało do użytku 9 sierpnia 1931. Do wybuchu II wojny światowej gospodarzami schroniska byli: Eleonora Czoponowska (1931), Anna Smietana (1931-1932), Stanisław Dunin-Borkowski (1933-1936) oraz Karolina Kaleciak (od 1936).
W trakcie wojny obiekt był dalej prowadzony przez Karolinę i Józefa Kaleciaków. Pod koniec wojny, od sierpnia do późnej jesieni 1944, schronisko stało się bazą dla partyzantów Armii Krajowej. Szczęśliwie uniknęło spalenia przez Niemców, którzy w drugiej połowie 1944 przystąpili do działań, zmierzających do likwidacji oddziałów partyzanckich. Obiekt został uratowany dzięki odwadze i determinacji Karoliny Kaleciak. 
Po wojnie, w 1953, uruchomiono przy schronisku stacje meteorologiczną, wykopano studnię oraz doprowadzono linię telefoniczną. W 1961 w pobliżu schroniska wybudowano Radiowo-Telewizyjny Ośrodek Nadawczy Luboń Wielki, natomiast w 1962 do schroniska doprowadzono linię elektryczną. 
Z okazji jubileuszu 40-lecia obiektu, 26 września 1971 schronisko otrzymało imię Stanisława Dunin-Borkowskiego. Schronisko zajęło ostatnie miejsce w 2019 w Rankingu Schronisk Górskich magazynu "n.p.m."
Oferta.
Schronisko ma bardzo oryginalny wygląd, przypomina nieco domek Baby Jagi. Jako jedyne wśród schronisk posiada duży 9-osobowy pokój z oknami na cztery strony świata, z których rozpościera się rozległa panorama. 
Schronisko dysponuje łącznie 25 miejscami noclegowymi w pokojach 2- i wieloosobowych. Oprócz wspomnianego 9-osobowego pokoju ma 16 miejsc w oddzielnym budynku. Posiada także świetlicę, bufet turystyczny, prysznic. W otoczeniu schroniska znajduje się zadaszona kaplica, budka, stoły i ławki dla turystów, miejsce na ognisko. Z polany przy schronisku rozpościera się widok na północną i zachodnią stronę, szczególnie dobrze widać stąd Szczebel, Lubogoszcz, Babią Górę i Beskid Makowski.
Schronisko czynne jest cały rok. W zimie regularnie odśnieżany jest zielony szlak turystyczny z Rabki-Zarytego. Możliwość uprawiania paralotniarstwa. Nieco poniżej schroniska znajduje się rezerwat przyrody Luboń Wielki z największym w całym Beskidzie Wyspowym gołoborzem i licznymi jaskiniami.
Budynek schroniska jest wpisany do rejestru zabytków (nr A-1184/M z 14.12.2009).
Szlaki turystyczne.
Do schroniska dojść można kilkoma szlakami:

</doc>
<doc id="1094269" url="https://pl.wikipedia.org/wiki?curid=1094269" title="Rachel Kempson">
Rachel Kempson

Rachel Kempson (ur. 28 maja 1910 w Dartmouth, zm. 24 maja 2003 w Nowym Jorku) – brytyjska aktorka. Jej mężem był aktor Michael Redgrave, z którym miała troje dzieci: Vanessę, Corina i Lynn.

</doc>
<doc id="1094271" url="https://pl.wikipedia.org/wiki?curid=1094271" title="Heneikozan">
Heneikozan



</doc>
<doc id="1094274" url="https://pl.wikipedia.org/wiki?curid=1094274" title="Charles Emerson Beecher">
Charles Emerson Beecher

Charles Emerson Beecher (ur. 9 października 1856, zm. 14 lutego 1904) – paleontolog amerykański. 
Życiorys.
Głównym tematem badawczym Beechera były trylobity i ramienionogi paleozoiku, ich filogeneza i ontogeneza. Jako pierwszy szczegółowo opisał odnóża trylobitów. 

</doc>
<doc id="1094277" url="https://pl.wikipedia.org/wiki?curid=1094277" title="Neo-nówka">
Neo-nówka



</doc>
<doc id="1094280" url="https://pl.wikipedia.org/wiki?curid=1094280" title="Eduard Suess">
Eduard Suess

Eduard Suess (ur. 20 sierpnia 1831 w Londynie, zm. 26 kwietnia 1914 w Wiedniu) – austriacki geolog. Laureat Medalu Copleya.
Życiorys.
Wkrótce po urodzeniu, wraz z rodziną przeprowadził się do Pragi, a potem do Wiednia. W 1857 został profesorem geologii na Uniwersytecie w Wiedniu, które to stanowisko piastował do 1901. W latach 1898-1911 był prezesem Akademii Umiejętności w Wiedniu. Jednocześnie prowadził działalność polityczno-społeczną. Początkowo działał we władzach miejskich Wiednia, zajmując się m.in. uregulowaniem Dunaju, był też posłem do parlamentu Dolnej Austrii, a w 1873 został posłem parlamentu krajowego. 
Głównym tematem badawczym Suessa była budowa geologiczna Alp, ale oprócz tego jako pierwszy postulował istnienie Gondwany (dzięki porównaniom m.in. flory glossopterysowej południowych kontynentów) i Tetydy, zapoczątkowując ideę, że dzisiejsze kontynenty były ze sobą kiedyś połączone, choć nie zakładał ich przemieszczeń (Wędrówka kontynentów). Wprowadził też pojęcie geosynklina, choć znaczenie tego terminu zostało w ostatnich dziesięcioleciach zmodyfikowane w porównaniu z definicją Suessa. 
Suess był jednym z pierwszych naukowców zajmujących się ekologią. 
Nazwiskiem Suessa nazwano kratery na Księżycu i Marsie.

</doc>
<doc id="1094281" url="https://pl.wikipedia.org/wiki?curid=1094281" title="Onet.eu">
Onet.eu



</doc>
<doc id="1094283" url="https://pl.wikipedia.org/wiki?curid=1094283" title="Teresa Królikowska">
Teresa Królikowska

Teresa Królikowska (ur. 28 listopada 1955 w Leśniczówce) – polska polityk, samorządowiec, była członek zarządu województwa lubelskiego.
Życiorys.
Ukończyła II Liceum Ogólnokształcące w Chełmie, następnie studia na Akademii Rolniczej w Lublinie. Od 1975 pracowała w Urzędzie Gminy Ruda-Huta, kolejno jako geodeta i kierownik referatu.
W latach 1990–1996 pełniła funkcję zastępcy wójta tej gminy. Była też zastępcą dyrektora wydziału w Chełmskim Urzędzie Wojewódzkim i dyrektorem biura senatorskiego Mariana Cichosza.
W 1998 uzyskała mandat radnej powiatu chełmskiego, obejmując stanowisko wicestarosty. W 2002 została wybrana do sejmiku lubelskiego II kadencji z ramienia Polskiego Stronnictwa Ludowego. W okresie 2003–2005 wchodziła w skład zarządu województwa. W 2006 ponownie weszła w skład rady powiatu. Powołano ją do zarządu powiatu chełmskiego (zrezygnowała w 2007) i na dyrektora Wydziału Rozwoju Gospodarczego. 1 stycznia 2008 została zarządcą komisarycznym, a następnie prezesem PKS „Wschód”. Zrezygnowała w 2014, przechodząc do pracy w KRUS.
W 2010 kolejny raz wybrana na radną powiatową. W 2014 nie ubiegała się o reelekcję.
Działa w Radzie Konsultacyjnej przy Parlamentarnym Zespole ds. Energetyki, Stowarzyszeniu Krajowe Forum Kobiet, Przedwyborczej Koalicji Kobiet, Stowarzyszeniu Niepełnosprawnych Podajmy Sobie Ręce w Chełmie. Wyróżniona tytułem „Człowiek Roku Ziemi Chełmskiej”.
Zamężna, ma dwóch synów.

</doc>
<doc id="1094288" url="https://pl.wikipedia.org/wiki?curid=1094288" title="Wola Info">
Wola Info

Wola Info SA – przedsiębiorstwo informatyczne z siedzibą w Warszawie. W ofercie znajdują się rozwiązania biznesowe, automatyzacja procesów obsługi klienta, rozwiązania telekomunikacyjne, zarządzanie usługami IT, projektowanie, budowa i wyposażanie centrów przetwarzania danych, a także projektowanie, integracja i bezpieczeństwo infrastruktury IT.
W latach 2007–2011 spółka notowana była na Giełdzie Papierów Wartościowych w Warszawie.

</doc>
<doc id="1094289" url="https://pl.wikipedia.org/wiki?curid=1094289" title="Trzmielina brodawkowata">
Trzmielina brodawkowata

Trzmielina brodawkowata ("Euonymus verrucosus" Scop.) – gatunek krzewu należący do rodziny dławiszowatych ("Celastraceae" R.Br.), zdecydowanie rzadziej spotykany niż trzmielina pospolita. Występuje w Europie i Azji, w Polsce osiąga północną i zachodnią granicę zasięgu.

</doc>
<doc id="1094293" url="https://pl.wikipedia.org/wiki?curid=1094293" title="Przygody Goździka Ogrodnika">
Przygody Goździka Ogrodnika

Przygody Goździka Ogrodnika / Ogrodnik Gordon (ang. "Gordon the Garden Gnome", 2005) – brytyjski serial animowany opowiadający przygody skrzata Goździka, który zajmuje się ogrodnictwem. Razem z przyjaciółmi przeżywa wiele przygód. Serial nadawany był w TVP2 w godzinach porannych. Od marca 2009 serial emitowany był na kanale MiniMini.
Wersja polska.
TVP1.
Wersja polska: TVP Agencja Filmowa
Reżyseria: Andrzej Bogusz
Dialogi polskie:
Dźwięk i montaż: Urszula Bylica
Kierownictwo produkcji: Monika Wojtysiak
Kierownictwo muzyczne: Eugeniusz Majchrzak
Teksty piosenek: Krzysztof Rześniowiecki
Wystąpili:
i inni
MiniMini.
Wersja polska: GMC Studio
Bohaterom głosów użyczyli:
i inni

</doc>
<doc id="1094296" url="https://pl.wikipedia.org/wiki?curid=1094296" title="Proc">
Proc



</doc>
<doc id="1094298" url="https://pl.wikipedia.org/wiki?curid=1094298" title="Baldur Ragnarsson">
Baldur Ragnarsson

Baldur Ragnarsson (ur. 25 sierpnia 1930, zm. 25 grudnia 2018) – islandzki pisarz tworzący w esperancie.
Życiorys.
Baldur Ragnarsson naukę esperanta zaczął w 1949, jako gimnazjalista; aktywną działalność w krajowym i międzynarodowym ruchu esperanckim rozpoczął w 1952.
Jako poeta zadebiutował w 1958 w Esperanta Antologio. W latach 1975–1985 przewodniczył Belartaj Konkursoj (Konkursy Sztuk Pięknych) UEA. W 1980 zastąpił Williama Aulda na stanowisku wiceprzewodniczącego UEA do spraw kultury i edukacji. Funkcję tę pełnił do 1986.
Od 1979 był członkiem Akademio de Esperanto.
Pracował jako nauczyciel języka islandzkiego i angielskiego w gimnazjum w Reykjavíku.
Dzieła.
Tłumaczenia z języka islandzkiego na esperanto.
Oprócz tego Baldur Ragnarsson przetłumaczył dziesiątki krótszych utworów dla różnych periodyków, głównie dla czasopisma "La tradukisto".

</doc>
<doc id="1094300" url="https://pl.wikipedia.org/wiki?curid=1094300" title="Michał Janicki">
Michał Janicki

Michał Janicki (ur. 29 września 1982 w Słomnikach) – polski piłkarz, występujący na pozycji napastnika.
Kariera sportowa.
W 1999 zdobył z reprezentacją Polski U-16 srebrny medal mistrzostw Europy. W tym samym roku brał także udział w mistrzostwach świata U-17 w Nowej Zelandii. Rok 1998 spędził w drużynach juniorskich dwóch utytułowanych klubów: Borussii Dortmund i Ajaxu Amsterdam, jednak już po roku pobytu za granicą wrócił do Polski, gdzie grał w zespołach najpierw Wawelu Kraków, a następnie Pogoni Szczecin.
W 2001 trafił do VfL Wolfsburg, gdzie występował przez 4 kolejne sezony, większość czasu spędzając jednak w drużynie rezerw. W Bundeslidze rozegrał jedynie 2 mecze. Kolejne kluby w jego karierze to Eintracht Brunszwik, Zagłębie Sosnowiec, FC Gütersloh. W rundzie jesiennej sezonu 2007/2008 grał w 2-ligowej Stali Stalowa Wola, wiosną natomiast był już zawodnikiem Hutnika Kraków.
9 maja 2008 ukazała się w prasie informacja o wszczęciu prokuratorskiego śledztwa w sprawie domniemanego popełnienia bigamii przez piłkarza.

</doc>
<doc id="1094301" url="https://pl.wikipedia.org/wiki?curid=1094301" title="Sznajderyt">
Sznajderyt

Sznajderyt - kruszący materiał wybuchowy o zerowym bilansie tlenowym, mieszanina azotanu amonu (87.5%) i dwunitronaftalenu (12,5%). Szeroko stosowany podczas I wojny światowej do elaboracji amunicji; później zastąpiony amatolami, które mają większą kruszność. Obecnie sznajderyt stosowany jest wyłącznie w górnictwie.

</doc>
<doc id="1094311" url="https://pl.wikipedia.org/wiki?curid=1094311" title="Samarytanka (film 2003)">
Samarytanka (film 2003)

Samarytanka ("Samaria") to południowokoreański film z 2003 roku w reżyserii Kim Ki-duka.
Opis fabuły.
Głównymi bohaterkami są nastolatki: Yeo-jin i Jae-yeong które próbują zdobyć pieniądze na wycieczkę do Europy. Aby osiągnąć cel, Jae-yeong prostytuuje się, zaś Yeo-jin pełni rolę jej sutenera, zdobywając klientów i pilnując na wypadek pojawienia się policji. Sytuacja komplikuje się, gdy policja robi nalot na hotel, w którym dziewczyny uprawiają swój proceder. Aby uniknąć złapania, Jae-yeong wyskakuje przez okno i wskutek niefortunnego upadku umiera w szpitalu.
Po śmierci Jae-yeong Yeo-jin obwinia się i oddaje pieniądze klientom, którzy korzystali z usług Jae-yeong, jednocześnie z nimi śpiąc. Przypadkowo ojciec Yeo-jin – policjant, dowiaduje się co robi jego córka. Rozpoczyna ją dyskretnie śledzić, zaś klientów bić. Ostatnie pobicie kończy się brutalnym morderstwem klienta jego córki. W końcu ojciec i córka wyjeżdżają na wieś, gdzie mimo iż obydwoje czują, że jest jakiś problem między nimi to nie potrafią tego wyartykułować. W końcu ojca dosięga prawo, lecz ma on nadzieję, że córka poradzi sobie w życiu samodzielnie.

</doc>
<doc id="1094312" url="https://pl.wikipedia.org/wiki?curid=1094312" title="What I've Been Looking For">
What I've Been Looking For



</doc>
<doc id="1094324" url="https://pl.wikipedia.org/wiki?curid=1094324" title="Iwan Biessonow">
Iwan Biessonow

Iwan Gieorgijewicz Biessonow ros. Иван Георгиевич Бессонов (ur. 24 sierpnia 1904 r. w Permie w Rosji, zm. 19 kwietnia 1950 r. w ZSRR) – wysoki oficer wojsk wewnętrznych NKWD i Armii Czerwonej (kombrig), założyciel i przewodniczący Rosyjskiej Narodowej Partii Reformistów (RNPR) i organizacji Polityczne Centrum Walki z Bolszewizmem podczas II wojny światowej.
Ukończył 4-klasową szkołę w Permie. W lutym 1920 r. wstąpił do armii bolszewickiej. Doszedł do funkcji zastępcy szefa sztabu jednego z pułków kawalerii. Od 1934 r. służył w wojskach NKWD na różnych stanowiskach dowódczych. Jego kariera wojskowa, której szczyt przypadł na okres wielkiego terroru lat 1937–1938, przebiegała pod znakiem pełnego zaangażowania w stalinowskie czystki. W tym okresie sprawował on funkcję dowódcy Zabajkalskiego Okręgu Pogranicznego NKWD, zastępcy gen. Iwana I. Maslennikowa, a następnie szefa oddziału wojennego przygotowania w sztabie pogranicznych i wewnętrznych wojsk NKWD. W 1940 r. popadł w niełaskę Ławrientija P. Berii, szefa NKWD, ale udało mu się uniknąć śmierci. Został jednak przeniesiony do Armii Czerwonej, w której w momencie najazdu Niemiec na ZSRR 22 czerwca 1941 r. dowodził 102 Dywizją Strzelecką. 26 sierpnia dostał się do niewoli niemieckiej w rejonie Homla i został osadzony w oflagu w Hammelburgu. Wiosną 1942 r. założył tam efemeryczne ugrupowanie polityczne pod nazwą Rosyjska Narodowa Partia Reformistów, które jesienią tego roku powołało antykomunistyczną organizację Polityczne Centrum Walki z Bolszewizmem, na czele której stanął. Opracował następnie wraz z b. generałem Armii Czerwonej Michaiłem A. Meandrowem plan tzw. desantu na GUŁAG, który przewidywał dywersyjny atak sił niemieckich na tyły wojsk sowieckich w rejon istnienia wielu sowieckich łagrów w ramach Gułagu. W tym celu sformował brygadę złożoną z jeńców wojennych. Ostatecznie plan nie został jednak zrealizowany. W późniejszym okresie Gestapo zlikwidowało RNPR i Polityczne Centrum Walki z Bolszewizmem, a I. G. Biessonowa przeniosło do specjalnego oddziału obozu koncentracyjnego w Sachsenhausen. W pierwszych dniach maja 1945 r. został uwolniony przez Armię Czerwoną. W grudniu tego roku został aresztowany. Po procesie został skazany na karę śmierci, którą wykonano przez rozstrzelanie 19 kwietnia 1950 r.

</doc>
<doc id="1094326" url="https://pl.wikipedia.org/wiki?curid=1094326" title="Andrzej Białynicki-Birula">
Andrzej Białynicki-Birula

Andrzej Szczepan Białynicki-Birula (ur. 26 grudnia 1935 w Nowogródku, zm. 19 kwietnia 2021) – polski matematyk specjalizujący się w geometrii algebraicznej, jeden z pionierów algebry różniczkowej, profesor zwyczajny, członek rzeczywisty PAN, autor podręczników uniwersyteckich do algebry.
Życiorys.
Studiował na Uniwersytecie Warszawskim, na którym uzyskał tytuł magistra w 1956 roku. Następnie został asystentem w Instytucie Matematycznym PAN i na Wydziale Matematyki UW. W latach 1958–1960 odbył staż naukowy w Uniwersytecie Kalifornijskim w Berkeley, gdzie w 1960 roku otrzymał doktorat (promotorem był Gerhard Hochschild; tytuł rozprawy: "On Automorphisms and Derivations of Simple Rings with Minimum Conditions"). W latach 1962–1963 wykładał na Uniwersytecie Kalifornijskim. Jego wczesna działalność dotyczyła obszaru na granicy logiki i algebry. Współpracował wówczas z Heleną Rasiową. Opublikował też pracę naukową dotyczącą topologii algebraicznej.
Powrócił do Polski i w latach 1964–1970 pracował jako docent w Instytucie Matematycznym PAN w Warszawie, tam też uzyskał stopień doktora habilitowanego. W 1970 roku uzyskał tytuł profesora nadzwyczajnego i został wykładowcą na Uniwersytecie Warszawskim, a w roku 1978 uzyskał tytuł profesora zwyczajnego. Prowadził 22 doktorantów. W latach 1977–1981 był dziekanem Wydziału Matematyki UW, a także prorektorem UW i senatorem UW. Autor artykułów oraz książek naukowych.
Jego bratem był fizyk teoretyk prof. Iwo Białynicki-Birula, a żoną paleontolog prof. Magdalena Borsuk-Białynicka, córka matematyka Karola Borsuka. Jego siostrą była dr Grażyna Toruńczyk, żona matematyka Adama Henryka Toruńczyka. 
Pochowany 6 maja 2021 na cmentarzu Powązkowskim w Warszawie (kw. 17, rząd 1, grób 22–24).

</doc>
<doc id="1094330" url="https://pl.wikipedia.org/wiki?curid=1094330" title="Euonymus verrucosa">
Euonymus verrucosa



</doc>
<doc id="1094334" url="https://pl.wikipedia.org/wiki?curid=1094334" title="Wha't i've been looking for">
Wha't i've been looking for



</doc>
<doc id="1094336" url="https://pl.wikipedia.org/wiki?curid=1094336" title="Plac Wolności w Szydłowcu">
Plac Wolności w Szydłowcu

Plac Wolności – jeden z trzech głównych placów Szydłowca, dawniej nazywany Rynkiem Składowskim lub Słomianym. Podłoże placu nie jest równe, leży on bowiem na wysokości od 225 do 228 metrów n.p.m., a jego powierzchnia wynosi 9400 m². 
Obecnie pełni funkcje komunikacyjne i handlowe, mieści się na nim dworzec autobusowy i kilka sklepów. Od placu odchodzą ulice Radomska, Kościuszki i Północna. 
Plac powstał przed 1528 rokiem, nazywany był wtedy Rynkiem Składowym, ponieważ mieścił się na nim skład żelaza. Wraz z placem powstała dzielnica zwana Składowem. Kiedy na placu zaczęły budować się pierwsze domy, mieszkańcy nie mogąc znieść hałasu, który powstawał przez układanie żelaza, zaczęli pokrywać dachy słomą, dlatego rynek zaczęto zwać Słomianym.
Nazwę plac Wolności otrzymał w II Rzeczypospolitej.

</doc>
<doc id="1094339" url="https://pl.wikipedia.org/wiki?curid=1094339" title="Transhumancja">
Transhumancja

Transhumancja (inaczej: pasterstwo transhumancyjne) – rodzaj pierwotnej, ekstensywnej formy pasterstwa, niesłusznie czasem zwanej koczownictwem. W odróżnieniu od klasycznego koczownictwa transhumancja polega na sezonowych, stałych przegonach stad między pastwiskami zimowymi (na równinach podgórskich, w dolinach itp.) i pastwiskami letnimi (górskimi), jednak jego ośrodkiem pozostaje stała osada – wieś, gdzie część ludności trudni się uprawą roli.
Gospodarka.
Społeczności transhumancyjne ze względu na niezupełną samowystarczalność utrzymywały wymianę gospodarczą z innymi społecznościami, np. z ludnością rolniczą z nizin czy z miastami, gdzie zaopatrywano się w wyroby rzemieślnicze, oferując na wymianę (sprzedaż) własne nadwyżki produkcyjne. Tradycyjne produkty kultur transhumancyjnych, które w nadwyżkach przeznaczane były do wymiany, to: ser, skóry i wyroby skórzane, zwierzęta rzeźne (pierwotnie owce i kozy, później również woły i świnie), drobna snycerka. Wraz ze wzrostem zaludnienia i pogarszaniem się możliwości utrzymania tylko z samego pasterstwa (oraz ewentualnie drobnego rzemiosła) ludność nadwyżkowa, zwłaszcza mężczyźni, migrowała na stałe lub sezonowo jako pracownicy najemni, a także jako wędrowni rzemieślnicy-handlarze oferujący specyficzne produkty wytwarzane w sezonie zimowym w rodzimych wioskach, np. dziegieć.
Tożsamość.
Ze względu na zajmowanie trudno dostępnych obszarów górskich oraz na ograniczone kontakty, społeczności transhumancyjne cechowało duże poczucie tożsamości (jeśli nie etnicznej, to na pewno rodowej), zwłaszcza w stosunku do ludności nizin. Odrębność ta była zaakcentowana innym językiem, wyznaniem, strukturą społeczną. Dobrym i najlepiej znanym w Polsce przykładem jest odrębność Arumunów na Bałkanach, czy też reliktowa już zupełnie społeczność Karakaczanów (greckojęzyczni górale w Bułgarii). Reliktem poczucia odrębności jest też wciąż żywa kultura polskiego Podhala.
Transhumancja współcześnie.
W Europie pasterstwo transhumancyjne zanikło kilkadziesiąt lat temu. Tradycyjne społeczności transhumancyjne wobec spadku opłacalności ekstensywnego pasterstwa zostały gospodarczo zmarginalizowane, górskie wioski wyludniły się w wyniku masowych migracji do miast, które oferowały pracę w przemyśle i usługach. Doskonałym przykładem jest zanik rodzimej kultury arumunskiej na Bałkanach, m.in. w Grecji, gdzie transhumancja sprowadzona została do roli skansenu, a i sama ludność porzuciła swój język i przejęła grekę.
Pewne formy transhumancji występują jeszcze między innymi na Bałkanach, w Skandynawii, Prowansji (Saint-Rémy-de-Provence – „Fête de la transhumance”) i na Półwyspie Iberyjskim, gdzie stosuje się ekstensywny system wypasu na „"dehesas"”, polegający na pędzeniu bydła wiosną na łąki położone w górach poprzez tzw. "canadas". Reliktem transhumancji w Polsce jest redyk.
Poza Europą trahshumancja jest wciąż sposobem ekstensywnego gospodarowania w rejonach górskich – można ją spotkać m.in. w górach Atlas, w Jordanii, Turcji (społeczność Juruków).

</doc>
<doc id="1094343" url="https://pl.wikipedia.org/wiki?curid=1094343" title="Ash Ketcham">
Ash Ketcham



</doc>
<doc id="1094348" url="https://pl.wikipedia.org/wiki?curid=1094348" title="Anna Sudlitz">
Anna Sudlitz

Anna Sudlitz (ur. ?, zm. 20 września 2007 w Arizonie) – polska dziennikarka, współpracownik Programu III Polskiego Radia, oraz podziemnego Radia Solidarność
Pracowała w Redakcji Literackiej Programu III Polskiego Radia, była autorką wielu audycji w tym między innymi o getcie warszawskim i cyklu o audycji o powstaniu warszawskim zrealizowanych wspólnie z Władysławem Bartoszewskim. Po wprowadzeniu stanu wojennego została zwolniona z Polskiego Radia. Pracowała w Prymasowskim Komitecie Pomocy Osobom Pozbawionym Wolności i ich Rodzinom.

</doc>
<doc id="1094349" url="https://pl.wikipedia.org/wiki?curid=1094349" title="Dean Barrow">
Dean Barrow

Dean Oliver Barrow (ur. 2 marca 1951 w Belize City) – belizeński polityk, prawnik, przewodniczący Zjednoczonej Partii Demokratycznej (UDP, "United Democratic Party") od 1998. Minister spraw zagranicznych w latach 1983–1989 oraz 1993-1998. Premier Belize od 8 lutego 2008 do 12 listopada 2020.
Kariera polityczna.
Dean Barrow urodził się w 1951. W 1973 ukończył studia licencjackie na Uniwersytecie Indii Zachodnich w Cave Hill na Barbadosie. W 1975 ukończył prawo w Norman Manley Law School w Kingston, a w 1981 prawo (LLM) oraz stosunki międzynarodowe (studia magisterskie) na Uniwersytecie Miami.
Karierę polityczną rozpoczynał w grudniu 1983, gdy został wybrany w skład Rady Miejskiej Belize. W grudniu 1984 związał się ze Zjednoczoną Partią Demokratyczną i z jej ramienia kandydował do parlamentu w okręgu Queen’s Square. Z ramienia UDP uzyskał wówczas po raz pierwszy mandat deputowanego do Izby Reprezentantów, pokonując Ralpa Fonsecę ze Zjednoczonej Partii Ludowej (PUP). W latach 1984–1989 pełnił funkcję ministra spraw zagranicznych i rozwoju gospodarczego w gabinecie premiera Manuela Esquivela.
W 1989 uzyskał reelekcję w parlamencie, pokonując Thomasa Greemwooda z PUP, choć Zjednoczona Partia Demokratyczna przegrała wybory i znalazła się w opozycji. Barrow pozostał w tym czasie wiceprzewodniczącym partii. W 1993 po raz trzeci wszedł w skład parlamentu, pokonując Juliet Soberanis z PUP. W latach 1993–1998 zajmował stanowisko prokuratora generalnego, wicepremiera oraz ministra spraw zagranicznych i bezpieczeństwa wewnętrznego w drugim gabinecie premiera Manuela Esquivela.
Po porażce wyborczej UDP w 1998 objął funkcję przewodniczącego partii, zastępując na stanowisku Manuela Esquivela. Jako jeden z trojga jej członków zachował mandat deputowanego do parlamentu. Został mianowany liderem opozycji w parlamencie. W wyborach w 2003 UDP zdobyła 7 miejsc w 29-osobowej Izbie Reprezentantów, a Barrow pozostał liderem opozycji na następną kadencję.
7 lutego 2008 wygrał wybory parlamentarne w okręgu Queen’s Square zdobywając 2089 głosów. Został członkiem Izby Reprezentantów, w po pokonaniu Anthony’ego Sylvestre’a juniora z PUP stosunkiem głosów: 76,1% do 23.51%.
Po zwycięstwie wyborczym w lutym 2008 i zdobyciu przez UDP 25 z 31 mandatów, 8 lutego 2008 Dean Barrow objął stanowisko szefa rządu zostając pierwszym czarnoskórym premierem Belize. W rządzie objął również funkcję ministra finansów.
W kolejnych wyborach 7 marca 2012 ponownie dostał się do Izby Reprezentantów w okręgu Queen’s Square, w którym pokonał przedstawiciela PUP: Anthony’ego Glenforda, zdobywając 2039 głosów (stosunek głosów: 79,12% do 19,01%). Ponownie został premierem, a także ministrem finansów i rozwoju gospodarczego.
11 listopada 2020 roku UDP, po 12 latach, nie uzyskała większości w parlamencie. 12 listopada na stanowisku premiera zaprzysiężony został Juan Antonio Briceño.
Życie prywatne.
Dean Barrow jest żonaty z Frances Imeon Myvett, siostrą Michaela Finnegana. Mają pięcioro dzieci, z których najstarszym jest raper Shyne.

</doc>
<doc id="1094351" url="https://pl.wikipedia.org/wiki?curid=1094351" title="Stefan Mikołajczak">
Stefan Mikołajczak

Stefan Wojciech Mikołajczak (ur. 26 października 1951 w Krzyżankach, zm. 1 kwietnia 2019 w Poznaniu) – polski polityk, samorządowiec, marszałek województwa wielkopolskiego w latach 1998–2005, wiceprezes Zarządu Głównego Związku Ochotniczych Straży Pożarnych RP.
Życiorys.
Syn Stanisława i Melanii. Ukończył studia na Wydziale Rolnictwa Akademii Rolniczej w Poznaniu. Przez kilkanaście lat pełnił kierownicze funkcje w Rolniczej Spółdzielni Produkcyjnej w Lechlinie. Od 1988 do 1990 zajmował stanowisko wicewojewody poznańskiego, następnie do 1998 był dyrektorem Wydziału Rolnictwa w Urzędzie Wojewódzkim w Poznaniu.
W latach 1998–2006 przez dwie kadencje zasiadał w Sejmiku Województwa Wielkopolskiego. 9 listopada 1998 został marszałkiem województwa. Urząd formalnie sprawował od utworzenia samorządu wojewódzkiego (od 1 stycznia 1999) do 10 października 2005, kiedy to w trakcie II kadencji zastąpił go Marek Woźniak.
Związany był z Sojuszem Lewicy Demokratycznej (nie należąc do partii). W 2005 i 2007 bez powodzenia kandydował w wyborach parlamentarnych (odpowiednio do Senatu z własnego komitetu i do Sejmu z listy Lewicy i Demokratów). W 2010 został radnym sejmiku, utrzymał mandat także w 2014. Na samym początku V kadencji zrezygnował z zasiadania w klubie SLD Lewica Razem, dołączając wkrótce do klubu radnych Platformy Obywatelskiej. W 2018 nie ubiegał się o reelekcję.
Był działaczem OSP, pełnił funkcję wiceprezesa Zarządu Głównego Związku Ochotniczych Straży Pożarnych Rzeczypospolitej Polskiej oraz prezesa zarządu Oddziału Wojewódzkiego ZOSP RP Województwa Wielkopolskiego im. generała Stanisława Taczaka.
Zmarł po ciężkiej chorobie. Pochowano go na cmentarzu parafialnym w Skokach.
Odznaczenia i wyróżnienia.
W 2000 odznaczony Krzyżem Kawalerskim Orderu Odrodzenia Polski, a w 2005 Srebrnym Medalem „Zasłużony Kulturze Gloria Artis”.
W 2010 otrzymał Złotą Odznakę „Zasłużony dla Ochrony Przeciwpożarowej”. Był odznaczony także Medalem Komisji Edukacji Narodowej oraz Złotym Znakiem Związku Ochotniczych Straży Pożarnych Rzeczypospolitej Polskiej.
Wyróżniony tytułami honorowego obywatela Grodziska Wielkopolskiego i Wągrowca.

</doc>
<doc id="1094359" url="https://pl.wikipedia.org/wiki?curid=1094359" title="Wojciech Maksymowicz">
Wojciech Maksymowicz

Wojciech Stefan Maksymowicz (ur. 24 maja 1955 we Włocławku) – polski neurochirurg, profesor nauk medycznych, w latach 1997–1999 minister zdrowia i opieki społecznej w rządzie Jerzego Buzka, wiceminister nauki i szkolnictwa wyższego w randze podsekretarza stanu (2019) i następnie sekretarza stanu (2019–2020), od 2019 poseł na Sejm IX kadencji.
Życiorys.
Syn Stefana Maksymowicza, żołnierza AK, i Alicji Maksymowicz, która m.in. pełniła funkcję dziekana Wydziału Pedagogicznego Wyższej Szkoły Pedagogicznej w Olsztynie. Absolwent I Liceum Ogólnokształcącego im. Adama Mickiewicza w Olsztynie. Ukończył studia na Akademii Medycznej w Warszawie. Na tej uczelni obronił doktorat i habilitację z zakresu nauk medycznych. W 2006 otrzymał tytuł naukowy profesora.
Działał w lekarskiej „Solidarności”. W latach 1992–1995 pracował w Wojewódzkim Szpitalu Zespolonym w Olsztynie, następnie był starszym asystentem w Centrum Naukowym Medycyny Kolejowej. Zasiadał też w prezydium Naczelnej Rady Lekarskiej.
Od 31 października 1997 do 26 marca 1999 sprawował urząd ministra zdrowia i opieki społecznej w rządzie Jerzego Buzka. W 2004 przystąpił do Partii Centrum, a w 2006 wstąpił do Platformy Obywatelskiej.
Do 2007 pracował w Centralnym Szpitalu Klinicznym Ministerstwa Spraw Wewnętrznych i Administracji w Warszawie. W październiku tegoż roku objął obowiązki dziekana Wydziału Nauk Medycznych Uniwersytetu Warmińsko-Mazurskiego. W marcu 2016 wybrany na prorektora tej uczelni ds. zadań uczelni medycznej. Z funkcji tej zrezygnował w czerwcu 2019 po konflikcie z rektorem uniwersytetu Ryszardem Góreckim.
Jako naukowiec związany ze środowiskiem medycznym UWM, współtworzył Wydział Nauk Medycznych na tej uczelni. W pracy naukowej jego zespół prowadził badania nad zastosowaniem komórek macierzystych w terapii chorób neurodegeneracyjnych, m.in. stwardnienia zanikowego bocznego i stwardnienia rozsianego. W przypadku tej pierwszej choroby sukcesem było uzyskanie poprawy u 7 z 11 pacjentów. Ponadto wraz z profesorem Isao Moritą wszczepił 16 pacjentom w stanie minimalnej świadomości stymulatory, dzięki którym u trójki z nich udało się przywrócić świadomość.
We wrześniu 2013 zrezygnował z członkostwa w PO, podejmując współpracę z Jarosławem Gowinem jako ekspert ds. ochrony zdrowia. Został następnie koordynatorem ruchu „Godzina dla Polski” w województwie warmińsko-mazurskim, przystąpił także do związanej z nim partii Polska Razem, powołanej w grudniu tego samego roku. Przez kilka miesięcy pełnił funkcję jej pełnomocnika na województwo warmińsko-mazurskie. Później opuścił to ugrupowanie, a w wyborach samorządowych poparł kandydaturę Piotra Grzymowicza na prezydenta Olsztyna. W 2015 wystartował do Senatu jako kandydat niezależny z poparciem Polskiego Stronnictwa Ludowego, zajmując 4. (ostatnie) miejsce w okręgu.
W sierpniu 2018 został doradcą Jarosława Gowina, będącego wicepremierem i ministrem nauki i szkolnictwa wyższego. 26 lipca 2019 prezes Rady Ministrów Mateusz Morawiecki powołał go na podsekretarza stanu w Ministerstwie Nauki i Szkolnictwa Wyższego. Uprzednio ogłoszono go liderem olsztyńskiej listy PiS w wyborach do Sejmu (z rekomendacji Porozumienia). W głosowaniu z października 2019 uzyskał mandat posła IX kadencji, otrzymując 31 575 głosów. Jeszcze przed rozpoczęciem kadencji Sejmu objął stanowisko sekretarza stanu w MNiSW. Zrezygnował z niego w listopadzie 2020.
W kwietniu 2021 ujawniono, że przedstawiciele Ministerstwa Zdrowia wszczęli kontrolę na Uniwersytecie Warmińsko-Mazurskim w sprawie eksperymentów medycznych z zakresu neurochirurgii, w których rzekomo miało dochodzić do wykorzystywania płodów ludzkich. Wojciech Maksymowicz zaprzeczył, żeby tego rodzaju eksperymenty miały miejsce na jego uczelni. W połowie kwietnia zapowiedział rezygnację z członkostwa w klubie parlamentarnym PiS, do czego doszło w następnym miesiącu. W maju tego samego roku odszedł także z Porozumienia, dołączając do koła parlamentarnego Polski 2050. Półtora roku później, po publikacjach na temat jego pracy w kierowanej przez niego klinice neurochirurgii Uniwersyteckiego Szpitala Klinicznego w Olsztynie, wystąpił z tego koła i z partii, zostając posłem niezrzeszonym.

</doc>
<doc id="1094367" url="https://pl.wikipedia.org/wiki?curid=1094367" title="Mistrzostwa Francji w szachach">
Mistrzostwa Francji w szachach

Mistrzostwa Francji w szachach – rozgrywki organizowane od roku 1923 (choć pierwsze nieoficjalne mistrzostwa Francji odbyły się w roku 1914 w Lyonie i zakończyły się zwycięstwem Alphonse Goetza), mające na celu wyłonienie najlepszego szachisty we Francji. W dotychczasowej historii najwięcej tytułów mistrzowskich zdobył Étienne Bacrot (7).
W 2010 r. mistrzostwa zakończyły się w niecodzienny sposób, bowiem oba złote medale zdobyli będący małżonkami Almira Skripczenko i Laurent Fressinet.
Lista medalistów.
"lista kobiet do uzupełnienia"

</doc>
<doc id="1094368" url="https://pl.wikipedia.org/wiki?curid=1094368" title="Macquarie (wyspa)">
Macquarie (wyspa)

Macquarie – wyspa położona na południowych krańcach Oceanu Spokojnego, administracyjnie wchodząca w skład australijskiego stanu Tasmania. Znajduje się w odległości ok. 1450 km na południe od Australii i ok. 1500 na północ od Antarktydy, zaliczana jest do wysp subantarktycznych.
Geografia.
Wyspa ma powierzchnię 128 km² i wydłużony, z grubsza prostokątny kształt, o długości 34 km i szerokości 5 km. Stanowi ona płaskowyż o wysokości od 150 do 385 m w części północnej (Mount Elder) i od 200 do 410 m w części południowej (Mount Fletcher i Mount Hamilton). Płaskowyż opada stromymi klifami ku morzu na wschodnim wybrzeżu i ku płaskiej i wąskiej nizinie nadbrzeżnej na zachodnim wybrzeżu. 14 km na północ od wyspy znajdują się Judge and Clerk Islets składające się z 10 wysepek zajmujących 0,2 km², a 37 km na południe Bishop and Clerk Islets składające się z 19 wysepek zajmujących 0,6 km² i stanowiących najdalej na południe wysunięty punkt Związku Australijskiego.
Geologia.
Wyspa Macquarie jest odsłoniętą częścią podmorskiego Grzbietu Macquarie (ang. Macquarie Ridge) i znajduje się w miejscu, w którym Płyta australijska styka się z Płytą pacyficzną. Wyspa leży blisko krawędzi zatopionego kontynentu Zelandia, ale nie jest uważana za jego część, ponieważ Grzbiet Macquarie jest raczej fragmentem skorupy oceanicznej niż kontynentalnej.
Całą praktycznie południowa i środkową część wyspy budują skały bazaltowe. W części północnej występują gabra, diabazy, troktolity i różne skały ultrazasadowe. Jest to jedyne miejsce na Ziemi, gdzie skały z płaszcza ziemskiego (6 km poniżej dna oceanu) zostały aktywnie odsłonięte ponad poziomem morza. Te wyjątkowe ekspozycje obejmują doskonałe przykłady bazaltów poduszkowych i innych skał wylewnych. Jest to również jedyna znana odsłonięta sekwencja ofiolitów w środowisku oceanicznym.
Ze względu na te wyjątkowe ekspozycje geologiczne w 1997 roku wyspa została wpisana na Listę Światowego Dziedzictwa UNESCO.
Klimat.
Wyspa leży w strefie tzw. wyjących pięćdziesiątek. Ma klimat umiarkowanie chłodny o średniej temperaturze roku 4,7 °C, wilgotny, o sumie rocznej opadów do 1000 mm. Częste są długotrwałe, potężne wiatry i gęste mgły. Wyspa Macquarie jest jednym z najbardziej zachmurzonych miejsc na Ziemi, ze średnią roczną wynoszącą zaledwie 856 godzin słonecznych. Rocznie występuje tu średnio 315 dni z opadami, 289 dni pochmurnych, 56 dni ze śniegiem i tylko 3,5 dni bezchmurnych. Już w XIX w. warunki na wyspie i okolicznych morzach uznano za tak trudne, że odrzucono plan wykorzystania jej jako osady karnej.
Historia.
Wyspa została odkryta w 1810 przez australijskiego żeglarza z Sydney, Fredericka Hasselborougha i nazwana na cześć Lachlana Macquarie, gubernatora Nowej Południowej Walii. Hasselborough odkrył na wyspie wrak statku „starodawnej konstrukcji”, co dało początek spekulacjom, że mogła ona być odwiedzana wcześniej przez Polinezyjczyków lub innych żeglarzy. W tym samym roku inny żeglarz, kapitan Smith, opisał bardziej szczegółowo przypuszczalnie ten sam wrak jako „kilka fragmentów dużego statku, najwyraźniej bardzo starego”, klasyfikując go (jak się znacznie później okazało - błędnie) jako prawdopodobnie pozostałości któregoś statku zaginionej w roku 1788 eskadry de La Pérouse'a.
W 1820 r. obszar ten badał Fabian Gottlieb von Bellingshausen, będący w służbie cara Aleksandra I. Wykreślił on pierwszą mapę wyspy Macquarie, a po wylądowaniu na niej 28 listopada 1820 r. określił jej położenie geograficzne. Od spotkanych na wyspie łowców fok w zamian za żywność i rum otrzymał eksponaty tamtejszej fauny. Do 1919 r. odnotowano na wyspie 144 wizyty statków, z których 12 zakończyło się katastrofą.
W 1890 Nowa Południowa Walia przekazała wyspę Tasmanii, wraz z którą w 1901 weszła ona w skład Australii. Przez wiele lat wyspa była bazą łowców fok i słoni morskich. Z czasem stan tych zwierząt znacząco się zmniejszył i już w 1933 r. rząd australijski uznał wyspę za obszar chroniony. W 1978 roku ustanowiono tu rezerwat stanowy. W latach 1977–2011 wyspa była wpisana na listę rezerwatów biosfery, a od 1997 roku figuruje na liście światowego dziedzictwa UNESCO.
Od 1948 r. na wyspie, na przesmyku na jej północnym krańcu, u podnóża Wireless Hill, znajduje się stała australijska stacja polarna Macquarie Island, w której, w zależności od pory roku, przebywa od 20 do 40 osób. W pobliżu znajduje się również heliport. We wrześniu 2016 roku Australian Antarctic Division zapowiedziała zamknięcie tej stacji w 2017 roku. Jednak wkrótce potem rząd Australii, reagując na powszechny sprzeciw, ogłosił wyasygnowanie funduszy na modernizację starzejącej się infrastruktury stacji i kontynuację jej działalności.
W XIX i w początkach XX w. zdarzało się kilkakrotnie, że na wyspie znajdowali schronienie rozbitkowie ze statków, zatopionych na tutejszych niebezpiecznych wodach. Aby pomóc ewentualnym rozbitkom na tej bezludnej i rzadko wówczas odwiedzanej wyspie w latach 20. XX w. władze australijskie zawiozły na Macquarie króliki, które zdziczały. Od tego czasu rozbitkowie jednak na wyspie już się nie pojawili, za to króliki, pozbawione naturalnych wrogów, szybko zaczęły się rozmnażać i niszczyć trawiastą pokrywę wysp, co prowadziło do wzmożonego wywiewania i wypłukiwania gleby. W połowie lat 60. XX w. oszacowano, że przy ówczesnym tempie rozwoju populacji królików w ciągu 50 lat wyspa może się przeobrazić w gołą skałę. W związku z tym przystąpiono do likwidacji zwierząt. W 2014 roku program został uznany za zakończony sukcesem – w ciągu dwóch poprzednich lat na wyspie nie stwierdzono królików, szczurów ani myszy.

</doc>
<doc id="1094373" url="https://pl.wikipedia.org/wiki?curid=1094373" title="Nikki Blonsky">
Nikki Blonsky

Nicole Margaret Blonsky (ur. 9 listopada 1988 w Great Neck w stanie Nowy Jork, USA) – amerykańska aktorka i piosenkarka pochodzenia polskiego, amerykańskiego i żydowskiego. Znana przede wszystkim z roli Tracy Turnblad w filmie "Lakier do włosów", który jest adaptacją musicalu Johna Watersa pod tym samym tytułem.

</doc>
<doc id="1094374" url="https://pl.wikipedia.org/wiki?curid=1094374" title="Wody śródlądowe">
Wody śródlądowe

Wody śródlądowe – wszystkie wody stojące lub płynące na powierzchni lądu. W Unii Europejskiej dyrektywa 2000/60/WE parlamentu europejskiego i rady
z dnia 23 października 2000 r. ustanawiająca ramy wspólnotowego działania w dziedzinie polityki wodnej zalicza do wód śródlądowych wszystkie wody po stronie lądu od linii bazowej, od której odmierzana jest szerokość wód terytorialnych, czyli także morskie wody wewnętrzne. Definicja wód śródlądowych różni się w poszczególnych państwach na świecie. Konwencja Narodów Zjednoczonych o prawie morza ustanawia, że morskie wody wewnętrzne stanowią część wód wewnętrznych państw (w sensie stosowanego na nich prawa) i tylko w szczególnych wypadkach może być stosowane na nich prawo nieszkodliwego przepływu.
Zalicza się do nich wody lądowe (jeziora, rzeki, stawy, zapory, kanały, wody podziemne oraz wody bagienne, natomiast nie należą do nich pływalnie ani zbiorniki przeciwpożarowe), oraz morskie wody wewnętrzne (morze między brzegiem lądu i linią bazową, od której rozpoczyna się morze terytorialne).
Lądowe wody powierzchniowe dzielą się na:
Definicje według europejskiej dyrektywy 2000/60/WE ustanawiającej ramy wspólnotowego działania w dziedzinie polityki wodnej:

</doc>
<doc id="1094377" url="https://pl.wikipedia.org/wiki?curid=1094377" title="Hydrauliczny system wtrysku paliwa">
Hydrauliczny system wtrysku paliwa

Hydrauliczny system wtrysku – obecnie jedyny, praktycznie stosowany system zasilania silnika wysokoprężnego. Praktycznie wyparł on pneumatyczny system wtrysku paliwa zastosowany przez Rudolfa Diesla w swoim silniku. Polega on na podawaniu paliwa pod odpowiednio dużym ciśnieniem (od ok. 200 do 2000 i więcej atm).
Spotyka się praktycznie cztery rozwiązania systemu hydraulicznego wtrysku paliwa. Należą do nich:

</doc>
<doc id="1094380" url="https://pl.wikipedia.org/wiki?curid=1094380" title="Widok Delftu">
Widok Delftu

Widok Delftu (Widok Delft, ) – obraz Jana Vermeera datowany na lata ok. 1658–1661. Płótno jest sygnowane, podpis znajduje się po lewej stronie, na łodzi.
"Widok Delftu" jest jednym z dwóch obrazów Vermeera, które przedstawiają widok miasta. Powszechnie przyjmuje się, że najpierw namalował "Uliczkę". Obraz miał kilku właścicieli. Ze sprzedaży z 1822 roku zachował się opis:
Na "Widok Delftu" zwrócił uwagę Thoré-Bürger podczas swojej pierwszej podróży do Holandii w 1842 roku. Później poznał także inne dzieła Vermeera i doprowadził do "odkrycia" Vermeera dla szerszej publiczności i spopularyzowania jego twórczości. Obecnie obraz znajduje się w muzeum Mauritshuis w Hadze.
Ze względu na swoje walory świetlne obraz bywa porównywany do dzieł impresjonistów. Wpisuje się także w tradycję realistycznych wedut, malowanych w Holandii pod koniec XVII i w XVIII wieku. Badacze przypuszczają, że podczas jego malowania Vermeer używał urządzenia zwanego camera obscura. Na obrazie dominują brązy, ochra, akcenty czerwieni i żółci. W miejscach szczególnie dobrze oświetlonych – na budynkach, łodziach – Vermeer nakłada drobnymi plamkami jasną farbę.
Identyfikacja miejsca.
Obraz składa się z czterech pasów: piaszczystego brzegu, wody, zabudowań miejskich i najszerszego pasa nieba. Płótno ukazuje fragment miasta Delft i nabrzeże rzeki Schie – "Schiekade", na wysokości Portu Rotterdamsko-Schiedamskiego. Ten widok został namalowany z piętra jakiegoś domu, znajdującego się na przeciwległym brzegu rzeki, w pobliżu przystani Kolk. Na piaszczystym brzegu dwie zajęte rozmową kobiety. Obok stoi kilka osób (matka z dzieckiem, dwóch mężczyzn i kobieta), być może przygotowujących się do wypłynięcia łodzią. Na rzece znajdują się łodzie i barki. W mieście widać domy, bramy, wieże. Budynki, znajdujące się bliżej, pogrążone są w cieniu, podczas gdy te z tyłu są oświetlone przez słońce, przedzierające się przez ciężkie chmury. Szczególnie jasna jest wieża kościoła Nieuwe Kerk (Nowego Kościoła). Kościół ten, utrzymany w stylu gotyku brabanckiego, do dziś stoi w Delfcie.
Patrząc od lewej, pierwszym budynkiem o długim dachu jest prawdopodobnie browar "De Papegaey". Pierwsza od lewej wieżyczka, słabo widoczna, to wieża kościoła Oude Kerk (Starego Kościoła). Kolejna budowla, stosunkowo wysoka, z ciemnym dachem i wieżyczką, to Brama Schiedam. Za nią widoczny jest podłużny dach Armamentarium – magazynu broni. Dalej jest jasno oświetlona wieża Nieuwe Kerk. Przed nią stoi brama Rotterdamska, składająca się z budynku z niebieskim dachem oraz stojącej obok budowli o dwóch wieżach.
"Widok Delftu" a Marcel Proust.
Płótnem zachwycił się Marcel Proust, miłośnik Vermeera, który w 1921 roku napisał:
W "W poszukiwaniu straconego czasu" Proust umieścił postać pisarza Bergotte’a. W tomie "Uwięziona" opisał jego śmierć, która nastąpiła przed obrazem "Widok Delftu". Bergotte miał przeczytać opinię krytyka o uwielbianym przez siebie "Widoku Delftu". Ów krytyk napisał, że "kawałek żółtej ściany [...] wymalowany jest tak wspaniale, że gdyby tylko nań patrzeć, jawi się jak cenne dzieło sztuki chińskiej, w swojej piękności całkowicie samowystarczalne [...]". Bergotte, który nie mógł sobie przypomnieć tego "kawałka żółtej ściany", fragmentu "Widoku Delftu", poszedł na wystawę, by jeszcze raz obejrzeć obraz. Dostrzegł wówczas tę żółtą ścianę i inne detale. Patrząc na to dzieło stwierdził, że tak powinien pisać. Zupełnie oszołomiony powtarzał w myślach: "Kawałek żółtej ściany, kawałek żółtej ściany", usiadł na muzealnej kanapce i zmarł, rażony atakiem apopleksji.
Nie jest do końca pewne, który fragment "Widoku Delftu" miał na myśli Proust, pisząc o "kawałku żółtej ściany". Niektórzy twierdzą, że jest to tylko owoc wyobraźni pisarza. Umierając w 1922 roku, Proust był w trakcie trzeciej korekty "Uwięzionej" i dotarł właśnie do strony 136, zawierającej opis śmierci Bergotte’a. Tak więc umierając, pisarz był równocześnie zaabsorbowany poprawianiem opisu śmierci Bergotte’a.

</doc>
<doc id="1094382" url="https://pl.wikipedia.org/wiki?curid=1094382" title="Orientacja psychoseksualna">
Orientacja psychoseksualna



</doc>
<doc id="1094383" url="https://pl.wikipedia.org/wiki?curid=1094383" title="Nikołaj Szatow">
Nikołaj Szatow

Nikołaj Stiepanowicz Szatow, ros. Николай Степанович Шатов (ur. 1901 w wiosce Szatowo w guberni wiackiej w Rosji, zm. 1 sierpnia 1946 w Moskwie) – radziecki wojskowy (podpułkownik), członek wydziału propagandy Komitetu Wyzwolenia Narodów Rosji pod koniec II wojny światowej.
Służył w Armii Czerwonej, dochodząc do stopnia podpułkownika. W momencie najazdu Niemiec na ZSRR 22 czerwca 1941 r. pełnił funkcję dowódcy artylerii Zachodniokaukaskiego Okręgu Wojskowego. W poł. października tego roku otrzymał zadanie przeprowadzenia ewakuacji składów artyleryjskich w rejonie Taganroga. Został następnie oskarżony przez marszałka Grigorija I. Kulika o nieudolność, w związku z czym wyjechał do Rostowa nad Donem. Stamtąd po miesiącu zbiegł do Taganroga, gdzie 29 listopada dobrowolnie poddał się wojskom niemieckim. W lipcu 1942 r. został osadzony w oflagu w Hammelsburgu, podejmując kolaborację z Niemcami. Latem tego roku wstąpił do Rosyjskiej Robotniczej Partii Narodowej. Pod koniec 1944 r. został członkiem Komitetu Wyzwolenia Narodów Rosji (KONR), gdzie wszedł w skład wydziału propagandy. W ostatnich dniach wojny dostał się do niewoli sowieckiej. Po słynnym moskiewskim procesie dowódców ROA został skazany na karę śmierci, wykonaną przez powieszenie 1 sierpnia 1946 r.
Linki zewnętrzne.
Biografia ppłk. Nikołaja S. Szatowa (jęz. rosyjski)

</doc>
<doc id="1094384" url="https://pl.wikipedia.org/wiki?curid=1094384" title="Margery Allingham">
Margery Allingham

Margery Louise Allingham (ur. 20 maja 1904 w Ealing w Londynie, zm. 30 czerwca 1966) – brytyjska pisarka, autorka licznych powieści kryminalnych, opowiadań i sztuk teatralnych, znana głównie jako twórczyni postaci detektywa amatora Alberta Campiona.
Pierwszą książkę Margery Allingham opublikowała mając lat dziewiętnaście. Była to powieść z motywami okultystycznymi pt. "Blackkerchief Dick" (1923). W 1927 r. Allingham wydała pierwszą powieść kryminalną, "The White Cottage Mystery".
Główny bohater powieści Margery Allingham, Albert Campion, detektyw amator z wyższych sfer, o niepozornej powierzchowności i owianej mgłą przeszłości, pojawił się po raz pierwszy w "The Crime at Black Dudley" (1929). Wraz ze służącym Luggiem, byłym włamywaczem, Campion jest bohaterem siedemnastu powieści i ponad dwudziestu opowiadań Allingham. Do najbardziej znanych należy powieść pt. "The Tiger in the Smoke" (1952), studium osobowości zbiegłego z więzienia wielokrotnego zabójcy, w której Campion odgrywa rolę drugoplanową. Powieść Allingham, "The Tiger in the Smoke" sfilmował w 1956 r. Roy Ward Baker.
Margery Allingham jest obecnie mniej popularna niż inne pisarki "złotego wieku" brytyjskiej powieści kryminalnej, takie jak Agatha Christie, Dorothy L. Sayers, Ngaio Marsh czy Josephine Tey. Pewien wzrost zainteresowania jej twórczością przyniósł serial BBC w latach 1989-1990. Od 2004 roku powieści Margery Allingham są wznawiane przez wydawnictwo Random House.
Na język polski przetłumaczono jedną powieść Margery Allingham, "More Work for the Undertaker" (1948), która ukazała się pod tytułem "Jak najwięcej grobów" w przekładzie Ireny Doleżal-Nowickiej (Iskry, 1973) w serii Klub Srebrnego Klucza.

</doc>
<doc id="1094386" url="https://pl.wikipedia.org/wiki?curid=1094386" title="Manewr okrążający">
Manewr okrążający

Manewr okrążający lub podwójne okrążenie to podstawowy element strategii militarnej, który jest stosowany, do pewnego stopnia, w prawie każdej wojnie. Flanki przeciwnika są atakowane jednocześnie w ugniatającym ruchu po tym, jak oponent rusza w kierunku centrum armii, która reaguje poprzez ruch swoich zewnętrznych sił w kierunku wrogich flanek w celu ich otoczenia. W tym samym czasie drugi manewr kleszczowy przebiega bardziej z flanki, by uniemożliwić udzielenie wsparcia jednostce będącej celem ataku.
Większość walk piechoty, na każdą skalę, bazuje w modzie na tej militarnej taktyce, która jest powszechnie używana także w lotnictwie. Manewr okrążający został niejasno opisany w książce Sun Zi - Sztuka wojenna, w której autor utrzymywał, że najlepszym rozwiązaniem jest pozwolenie przeciwnikowi na wybranie ścieżki ucieczki, ponieważ uważał, że armia-cel mogłaby walczyć z większym okrucieństwem, gdyby była całkowicie otoczona.
Z definicji podwójne okrążenie prowadzi do tego, że armia atakująca staje naprzeciw wroga od przodu, z obu flanek i od tyłu. Jeśli siły atakujące połączą się na tyłach wroga, to wówczas możemy mówić o pełnym okrążeniu. Takie bitwy często kończą się kapitulacją lub zniszczeniem wrogich wojsk, pomimo że otoczone oddziały mogą próbować przełamania, atakując okrążających od środka w celu wyjścia z osaczenia. Ponadto przyjazne, zewnętrzne oddziały mogą atakować z zewnątrz, by otworzyć ścieżkę ucieczki dla otoczonych wojsk.
W bitwie pod Kannami zastosowano podwójne okrążenie, które jest postrzegane przez historyków wojskowości jako jeden z najwspanialszych manewrów bitewnych i jest przytaczane jako pierwsze, pomyślne zastosowanie tego manewru, które zostało szczegółowo odnotowane. Odmiany tego manewru były również później skutecznie stosowane przez Chalida ibn al-Walida przeciwko przeważającym liczebnie siłom perskiej dynastii Sasanidów w bitwie pod Walają, w 633 r. n.e., chociaż Khalid opracował swoją wersję niezależnie od dokonań Hannibala.

</doc>
<doc id="1094388" url="https://pl.wikipedia.org/wiki?curid=1094388" title="Anna Wazówna">
Anna Wazówna

Anna Wazówna (ur. 17 maja 1568 w Eskilstunie, zm. 6 lutego 1625 w Brodnicy) – szwedzka królewna, siostra króla Zygmunta III Wazy, starosta brodnicki i golubski.
Życiorys.
Była najmłodszą córką Jana III Wazy (luteranin) i Katarzyny Jagiellonki (katoliczka), dorastającą w początkach swojego życia w Szwecji. Matka wychowywała ją w wierze katolickiej, ale Anna, około 1580 wybrała luteranizm.
Od śmierci matki w 1583, była dla brata Zygmunta najbliższą mu osobą. I kiedy jej brat obrany został królem Polski, przyjechała do niej wraz z nim w 1587. Jednak w związku z niechęcią polskiego dworu (uważano, że Anna ma zbyt duży wpływ na króla), po dwóch latach, w 1589 wróciła do Szwecji.
Do Polski przyjechała ponownie w 1592, a od 1598 została w niej na stałe. Ze względu na swoje wyznanie, oraz konflikty religijne, w dalszym ciągu nie mogła przebywać na królewskim dworze. W 1604 roku otrzymała starostwo w Brodnicy, a w 1611 w Golubiu, gdzie przebudowała dawny gotycki golubski zamek na swoją rezydencję, m.in. ozdabiając go attyką.
Anna Wazówna otrzymała staranne wykształcenie i Zygmunt III bardzo liczył się z jej zdaniem, tym bardziej że była od niego zdolniejsza. Oprócz posługiwania się językiem szwedzkim i polskim, władała także językiem włoskim, niemieckim i francuskim. Podczas pobytu w Polsce sprawowała mecenat nad wieloma artystami. Interesowała ją religia, botanika, teologia i historia. Prowadziła korespondencję z uczonymi. Profesor Akademii Krakowskiej Szymon Syreniusz zadedykował jej pierwszy polski zielnik, który wydany został w 1613, przy finansowym wsparciu Anny Wazówny. Natomiast Samuel Światopełk Bolestraszycki zadedykował jej swój przekład książki "Heraklit".
Śmierć i miejsce pochówku.
Anna Wazówna zmarła w 1625 w Brodnicy, najprawdopodobniej na zamku. Jako członkini rodziny królewskiej powinna spocząć w katedrze wawelskiej, nie było to jednak możliwe z powodu papieskiego zakazu chowania protestantów na poświęconych katolickich cmentarzach. Jej ciało przez kilka lat spoczywało w jednym z pomieszczeń zamku w Brodnicy. Dopiero w 1636, jej bratanek, król Polski Władysław IV Waza, zdecydował o pochowaniu Anny w pobliskim Toruniu, w specjalnie w tym celu dobudowanym w 1626 barokowym mauzoleum przy kościele Najświętszej Marii Panny, ówcześnie świątyni protestanckiej. Mauzoleum ma formę półkolistej absydy, do której prowadzi barokowy portal, i mieści nagrobek w formie cokołu, na którym wspiera się otwarty sarkofag z umieszczoną na nim, wyrzeźbioną w alabastrze, leżącą postacią królewny.
W latach 90. XX wieku, naukowcy z toruńskiego Uniwersytetu Mikołaja Kopernika przeprowadzili prace konserwacyjne mauzoleum Anny Wazówny. Przy okazji ekshumowano i zbadano szczątki królewny. Potwierdzono autentyczność zachowanych pozostałości. W 1995 odbył się powtórny pogrzeb o charakterze ekumenicznym.

</doc>
<doc id="1094390" url="https://pl.wikipedia.org/wiki?curid=1094390" title="Zaburzenia preferencji seksualnych">
Zaburzenia preferencji seksualnych



</doc>
<doc id="1094393" url="https://pl.wikipedia.org/wiki?curid=1094393" title="Przełęcz Wielkie Drogi">
Przełęcz Wielkie Drogi

Wielkie Drogi – znajdująca się na wysokości 565 m n.p.m. przełęcz w Beskidzie Wyspowym pomiędzy Wierzbanowską Górą (770 m), a niewybitnym szczytem Szklarnia (586 m) (blisko tego ostatniego). Przez przełęcz biegnie droga wojewódzka nr 964. Południowo-wschodnie zbocza pod przełęczą opadają do wsi Kasina Wielka, po przeciwnej stronie do wsi Wierzbanowa i Przenosza. W rejonie przełęczy i od strony Kasiny Wielkiej las dochodzi do samej drogi, ograniczając widoki, od północnej strony pola uprawne odsłaniają widoki. Szczególnie dobrze widać stąd pobliski Ciecień, Pieninki Skrzydlańskie i leżącą w kotlinie Skrzydlną. Na dalszym planie widoczna jest Kostrza, Kamionna i zarys Pasma Łososińskiego. Na przełęczy skrzyżowanie szlaków turystycznych.
Przez Wielkie Drogi biegnie granica między wsiami Wola Skrzydlańska (po północnej stronie) i Kasina Wielka (po południowej stronie) w powiecie limanowskkim, województwie małopolskim.

</doc>
<doc id="1094394" url="https://pl.wikipedia.org/wiki?curid=1094394" title="Lino Oviedo">
Lino Oviedo

Lino César Oviedo Silva (ur. 23 września 1943 w Juan de Mena w departamencie Cordillera, zm. 2 lutego 2013) – paragwajski polityk, generał.
Życiorys.
Oviedo urodził się w 1943 w mieście Juan de Mena w departamencie Cordillera w Paragwaju.
Swą karierę zawodową rozpoczynał w wojsku. W 1989 odegrał znaczącą rolę w procesie przywracania demokracji w kraju i obalenia władzy generała Alfredo Stroessnera. W 1993 został mianowany naczelnym dowódcą armii.
W kwietniu 1996 generał Oviedo dokonał niedanego zamachu stanu przeciwko prezydenta Juanowi Carolosowi Wasmosie. Rebelia została powstrzymana przez prezydenta, gdy obiecał Oviedzie stanowisko ministra obrony. Jednak później oferta ta została wycofana.
W 1998, kiedy Oviedo chciał wziąć udział w wyborach prezydenckich, dzięki staraniom prezydenta Wasmosy, został skazany na 10 lat pozbawienia wolności za próbę przeprowadzenia zamachu stanu.
W sierpniu 1998, po wygranej w wyborach prezydenckich Raula Cubasa, bliskiego przyjaciela Oviedo, nowy prezydent ułaskawił go.
W 1999 w Paragwaju został zamordowany w niewyjaśnionych okolicznościach wiceprezydent Luis María Argaña, główny rywal Oviedo i prezydenta Cubasa. Podejrzenia padły na ich otoczenie. Prezydent musiał zrezygnować ze stanowiska. Oviedo opuścił kraj i wyjechał do Argentyny, a następnie do Brazylii.
28 czerwca 2004 powrócił do Paragwaju. Został zatrzymany przez policję i umieszczony w więzieniu wojskowym Viñas Cué, niedaleko od Asunción. Skazany początkowo na 10 lat, został 6 września 2007 warunkowo zwolniony za dobre sprawowanie.
W listopadzie 2006 Paragwajczyk, Tomás Velzáquez, rozpoczął publiczny strajk głodowy w proteście przeciw uwięzieniu Oviedo. Następnie został publicznie ukrzyżowany naprzeciw Sądu Najwyższego.
Lino Oviedo był kandydatem w wyborach prezydenckich, które odbyły się 20 kwietnia 2008. Uzyskał 22% głosów, przygrywając z Fernando Lugo i Blancą Ovelar.
2 lutego 2013 Oviedo zginął w katastrofie helikoptera, wracając z jednego ze spotkań wyborczych w czasie kampanii przed wyborami prezydenckimi w 2013, w których był również kandydatem. Razem z nim, śmierć poniósł pilot oraz ochroniarz.

</doc>
<doc id="1094398" url="https://pl.wikipedia.org/wiki?curid=1094398" title="Sternik motorowodny">
Sternik motorowodny

Sternik motorowodny – najniższy z patentów motorowodnych.
Uprawnienia.
Osoby poniżej 16 lat mogą realizować swoje uprawnienia na jachtach o mocy do 60 kW.

</doc>
<doc id="1094401" url="https://pl.wikipedia.org/wiki?curid=1094401" title="Huta Szczecin">
Huta Szczecin

Huta Szczecin – nieistniejąca już huta żelaza w szczecińskiej dzielnicy Stołczyn.
Huta specjalizowała się w produkcji surówki żelaza dla potrzeb odlewni, prowadziła produkcję szerokiego asortymentu wielkopiecowej surówki odlewniczej (produktu, z którego odlewa się np. korpusy silników). Wyroby sprzedawano w Polsce i za granicą (Niemcy, Skandynawia, Wielka Brytania, Bliski Wschód). Po reprywatyzacji roczna zdolność produkcyjna wynosiła 200 000 ton.
W 1897 roku wybudowano pierwsze wielkie piece. Huta nosiła wówczas nazwę "Eisenwerke Kraft AG" in Kratzwick (pol. "Kraśnica" od nazwy pobliskiego osiedla). Była to własność Guido Henckla von Donnersmarck. W 1906 roku w jej skład wchodziły trzy wielkie piece, koksownia, cementownia oraz cegielnia. 16 maja 1946 huta została przejęta przez Polskę i włączona do Gliwickich Zakładów Hutniczych. W 1950 huta stała się samodzielnym zakładem produkcyjnym.
Proces przemian własnościowych Huty Szczecin zapoczątkowany został przekształceniem Przedsiębiorstwa Państwowego Huta „Szczecin” w jednoosobową spółkę Skarbu Państwa. W 1996 roku "Huta Szczecin" stała się zakładem prywatnym. Od roku 2004 właścicielem Huty Szczecin SA był Kronospan. W roku 2008 rozpoczęto rozbiórkę zakładu. Obecnie (2011) teren Huty Szczecin jest administrowany przez Kronochem (spółkę grupy Kronospan), która świadczy usługi przeładunkowe towarów masowych, oraz przeładunki i magazynowanie metanolu.
Kolej Huty Szczecin.
Huta eksploatowała poniższe parowozy:
Huta miała też spalinowozy:

</doc>
<doc id="1094403" url="https://pl.wikipedia.org/wiki?curid=1094403" title="Starszy sternik motorowodny">
Starszy sternik motorowodny

Starszy sternik motorowodny - w latach 1981-2012 drugi w kolejności stopień motorowodny.

</doc>
<doc id="1094405" url="https://pl.wikipedia.org/wiki?curid=1094405" title="Epiksylit">
Epiksylit

Epiksylit – organizm rosnący na drewnie, zarówno na martwym drewnie w lesie, jak i na drewnianych wyrobach, takich jak płoty, deski, belki itp. oraz całe konstrukcje drewniane. 
Epiksylity odgrywają rolę w przyrodzie i w gospodarce człowieka. Rozkładając zawarte w drewnie substancje organiczne stają się czynnikiem glebotwórczym. Te, które żyją na konstrukcjach drewnianych powodują ich niszczenie. Do epiksylitów należą głównie porosty, glony, grzyby, mszaki.

</doc>
<doc id="1094406" url="https://pl.wikipedia.org/wiki?curid=1094406" title="Motorowodny sternik morski">
Motorowodny sternik morski

Motorowodny sternik morski – jeden z patentów motorowodnych.
Uprawnienia.
Dodatkowo patent ten (na podstawie § 13. ust 1. rozporządzenia) daje uprawnienia jachtowego sternika morskiego, jeśli jego posiadacz ma też co najmniej patent żeglarza jachtowego.

</doc>
<doc id="1094408" url="https://pl.wikipedia.org/wiki?curid=1094408" title="Kapitan motorowodny">
Kapitan motorowodny

Kapitan motorowodny - najwyższy z patentów motorowodnych.
Uprawnienia.
Patent kapitana motorowodnego uprawnia do prowadzenia jachtów motorowych po wodach śródlądowych i morskich bez ograniczeń.
Dodatkowo patent ten (na podstawie § 13. ust. 1. rozporządzenia) daje uprawnienia kapitana jachtowego, jeśli jego posiadacz ma też jakikolwiek patent żeglarski.

</doc>
<doc id="1094409" url="https://pl.wikipedia.org/wiki?curid=1094409" title="Plac Inwalidów w Krakowie">
Plac Inwalidów w Krakowie

Plac Inwalidów – plac w Krakowie u zbiegu ulic Królewskiej, Juliusza Lea, Karmelickiej oraz Alej Trzech Wieszczów.
Wytyczony w latach 30. XX wieku na planie trójkąta. W roku 1937 otrzymał obecną nazwę. W latach 1955–1991 był to plac Wolności. Od roku 1958 do 1991 pośrodku placu stał Pomnik Braterstwa w formie wysokiego obelisku, upamiętniający wejście do miasta Armii Czerwonej 18 stycznia 1945.
Zabudowa.
Po południowej stronie placu znajduje się Park Krakowski. W północnym narożniku, u zbiegu ulic Królewskiej i Pomorskiej znajduje się Dom Śląski, a w nim Oddział „Ulica Pomorska” Muzeum Krakowa.
W kulturze.
Kamienicę nr 4 można zobaczyć w filmie Andrzeja Wajdy Człowiek z marmuru jako siedzibę Urzędu Bezpieczeństwa, do którego udawał się Mateusz Birkut.

</doc>
<doc id="1094413" url="https://pl.wikipedia.org/wiki?curid=1094413" title="Zaburzenia seksualne">
Zaburzenia seksualne

Zaburzenia na tle seksualnym – stany patologiczne związane z seksualnością człowieka. 
Społeczne postrzeganie normy i patologii w sferze seksualnej jest odmienne dla każdego obszaru kulturowego, zmienia się także z biegiem czasu. Prowadzone są prace nad stworzeniem jednolitego i adekwatnego dla wszystkich kultur opisu seksualnych problemów zdrowotnych.
Klasyfikacja.
Warstwy życia erotycznego.
Efektem badań psychologów, psychiatrów i innych specjalistów w zakresie zdrowia psychicznego jest stworzenie uznawanej na całym świecie klasyfikacji DSM-IV, której część dotycząca zaburzeń seksualnych bazuje na koncepcji pięcioelementowego podziału życia erotycznego:
Podział DSM-IV.
Według DSM-IV tylko w obrębie trzech warstw życia erotycznego można mówić o patologii. W związku z tym w DSM-IV wyróżnione są trzy kategorie zaburzeń na tle seksualnym:
Epidemiologia.
Epidemiologia zaburzeń seksualnych sięga nierzadko 30% populacji niezależnie od płci. Z badań epidemiologicznych wynika, że nawet 43% kobiet i 46% mężczyzn spełnia kryteria diagnostyczne zaburzeń seksualnych. Z tej populacji 18% uważa, że ma problemy seksualne, a 40% przyjmie oferowaną pomoc w rozwią­zaniu tych problemów.
Statystyki dotyczące kobiet:
Dane dotyczące mężczyzn: 
Etiologia.
Zaburzenia na tle seksualnym mogą mieć trojakie źródło pochodzenia: 
Do przyczyn zaburzeń seksualnych zalicza się także (ale w mniejszym stopniu) choroby psychiczne, głównie schizofrenię, depresję, manie i zaburzenia osobowości.
Główne typy.
Hipolibidemia.
Popularnie zwana oziębłością seksualną, tj. brakiem lub utratą potrzeb seksualnych. Dysfunkcja ta dotyczy fazy podniecenia oraz pożądania. Częściej spotykana u kobiet, ale dotyka też mężczyzn. Charakteryzuje się brakiem lub ograniczeniem potrzeby seksualnej, spadkiem zainteresowania tematami seksualnymi czy zubożeniem fantazji erotycznych. U podstaw wystąpienia hipolibidemii mogą leżeć różne przyczyny, m.in.: choroby psychiczne, naczyniowe i metaboliczne, zmęczenie, zaburzone relacje partnerskie, zaburzenia hormonalne, przesyt seksem lub znudzenie jego monotonią. W leczeniu oziębłości seksualnej sięga się po metody biologiczne, czyli farmaceutyki, które mają rozbudzić uśpione libido. Mogą to być hormony, leki pobudzające popęd, a także afrodyzjaki. Leczenie hormonalne – w zależności od płci – polega na suplementacji: u kobiet estrogenów, u mężczyzn testosteronu. Obok tego zaleca się partnerom udział w terapii seksuologicznej służącej nauce komunikowania się w sprawach seksualnych. Jeśli przyczyną zaburzenia jest podłoże somatyczne – należy włączyć odpowiednie leczenie w celu wyeliminowania czynnika patogennego.
Zaburzenia erekcji.
Zaburzenia erekcji (zwane też impotencją) są trwałym, czasowym lub nawracającym stanem, który uniemożliwia osiągnięcie wystarczającego do odbycia satysfakcjonującego stosunku seksualnego wzwodu lub jego utrzymania. Zaburzenia erekcji mogą wystąpić na trzech poziomach nasilenia: 
Ponieważ erekcja jest następstwem ściśle określonej sekwencji zdarzeń o charakterze fizyko-chemicznym, istnieje prawdopodobieństwo wystąpienia zakłóceń na którymś etapie procesu. Sekwencja zdarzeń niezbędna do zaistnienia prawidłowej erekcji obejmuje m.in. impulsy nerwowe powstające w mózgu, kręgosłupie, oraz w okolicach penisa. W następstwie tych bodźców dochodzi do reakcji mięśni, żył i tętnic zlokalizowanych w sąsiedztwie ciał jamistych. Przyczynami zaburzeń erekcji mogą więc być:
W leczeniu zaburzeń erekcji stosuje się leki podawane w formie wstrzyknięć do ciał jamistych prącia, angonistów receptorów opaminergicznych i serotoninergicznych, leki androgeniczne, a przede wszystkim inhibitory fosfodiestazy typu 5 jak typu awanafil. Jest to wysoce selektywny, wybiórczy i odwracalny inhibitor PDE5, co znacznie podnosi poziom bezpieczeństwa preparatu. Substancja działa szybko – po 15-20 minutach od aplikacji leku możliwe jest osiągnięcie 60% sztywności penisa, a działanie leku utrzymuje się do 3h. Podanie preparatu jest możliwe na 30 minut przed planowanym stosunkiem. Wskutek jego aktywności w organizmie mężczyzny czynności PDE5 (substancji rozkładającej cykliczny monofosforan guanozyny – cGMP) zostaną zablokowane, co przełoży się na zmniejszenie nasilenia hydrolizy cGMP i osiągnięcie erekcji wskutek działania tej substancji.
Zaburzenia orgazmu.
Zaburzenie może przyjmować różne postaci:
Zaburzenie bywa związane z partnerem lub z typem pobudzenia. Najczęstszymi przyczynami są zaburzone relacje partnerskie, lęki, uwarunkowania masturbacyjne, stany zapalne i choroby prostaty. Dysfunkcja może wystąpić z różną siłą natężenia od łagodnej przez umiarkowaną (najczęściej występującą) po ciężką, którą stanowi całkowity brak erekcji i anorgazmia. Leczenie zaburzeń orgazmu dostosowuje się do wyników badań diagnostycznych, osobowości pacjenta lub pacjentki, relacji partnerskich i czynników kulturowych. Stosuje się metody farmakologiczne, psychoterapię i metody treningowe.
Anorgazmia.
Anorgazmia u mężczyzn i kobiet to niemożność osiągnięcia orgazmu mimo prawidłowego libido – odczuwania pociągu seksualnego i podniecenia. W tym przypadku orgazm jest znacznie opóźniony lub wręcz wcale nie występuje. Brak orgazmu to przypadłość, która częściej dotyka kobiety. Przyczyną tego mogą być zaburzenia hormonalne, depresja, lęki i uprzedzenia związane ze współżyciem, zaburzone relacje partnerskie czy zmiany poporodowe (np. osłabioną kurczliwością mięśnia Kegla). W przypadku mężczyzn powodami anorgazmii mogą być: uszkodzenie kręgosłupa czy rdzenia kręgowego, w którym znajduje się ośrodek erekcji, spadek poziomu testosteronu, wady anatomiczne narządów płciowych i zabiegi operacyjne tych okolic. Fizyczne przyczyny zaburzenia leczone są ginekologicznie lub hormonalnie. W przypadkach o podłożu psychologicznym zalecana jest terapia relacji partnerskich. W odkryciu własnych sfer erogennych pomocna bywa też masturbacja, a we wzmocnieniu mięśni Kegla – ćwiczenia Kegla polegające na naprzemiennym ich napinaniu i rozluźnianiu.
Przedwczesny wytrysk.
Przedwczesny wytrysk (PW) to zaburzenie polegające na zbyt szybkim dopełnieniu dwóch ostatnich faz odpowiedzi seksualnej - pobudzenie i orgazm (wytrysk). W przypadku tej dysfunkcji czas wewnątrzpochwowego opóźnienia wytrysku IELT (ang. "intravaginal ejaculatory latency time) wynosi:"
Zaburzenie rozpoznaje się, gdy wytrysk występuje wbrew woli mężczyzny i wcześniej niż tego chce. Przy tym aktywność seksualna jest regularna, a mężczyzna ma stałą partnerkę. Do przyczyn zaburzenia zalicza się: stany zapalne, zaburzone relacje partnerskie, cukrzycę, uwarunkowania masturbacyjne, lęki, nadwrażliwość żołędzia członka na tle neuronalnym. W leczeniu PW stosuje się środki doustne (głównie SSRI, jak dapoksetyna) oraz kremy, żele czy spreje do użytku zewnętrznego zawierające preparaty znieczulające typu lidokaina czy prilokaina. Obok tego stosowane są również techniki behawioralne (technika „start-stop”, technika oddechowa), a także masturbacja przed właściwym stosunkiem.
Pochwica.
To zaburzenie polegające na skurczu mięśni otaczających pochwę – niezależnego od woli, spontanicznego i skutkującego uniemożliwiającym współżycie zamknięciu wejścia do pochwy. Pochwica jest przykładem współdziałania czynników somatycznych (pęknięcia i owrzodzenia w narządach płciowych, nadwrażliwość nerwowa, a pośrednio i mięśniowa) oraz psychicznych (zaburzone relacje partnerskie, osobowość niedojrzała, lęki, urazy seksualne) leżących u jej źródeł. Terapia zaburzenia polega na przebiegającym równolegle leczeniu ginekologicznym i psychologicznym.
Dyspareunia.
Jedno z najczęstszych zaburzeń u kobiet – obejmuje 20% ich populacji. Polega na odczuwaniu bólu w trakcie stosunku seksualnego. Powody zaburzenia mogą być różne i przekładać się na odmienne typy dyspareunii:
Leczenie dysfunkcji jest zależne od jej przyczyny i może ograniczać się do podania odpowiednich leków hormonalnych, leków zwalczających infekcję, pomocy psychologicznej czy środków nawilżających pochwę.
Nimfomania.
To uzależnienie od seksu i nastawienie na realizację popędu płciowego. Dysfunkcja polega na częstym i kompulsywnym odbywaniu stosunków seksualnych. Przyczyną nimfomanii mogą być: 
Terapia zaburzenia opiera się na leczeniu psychologicznym (terapia psychodynamiczna) i farmakologicznym (leki antyandrogenowe, neuroleptyki, SSRI).
Do zaburzeń seksualnych zalicza się także fetyszyzm, ekshibicjonizm, sadomasochizm i BDSM będący mieszanką wyżej wymienionych dysfunkcji życia seksualnego.

</doc>
<doc id="1094414" url="https://pl.wikipedia.org/wiki?curid=1094414" title="Cypress Hill IV">
Cypress Hill IV

Cypress Hill IV (znany także pod nazwą IV) – czwarty album studyjny amerykańskiego zespołu muzycznego Cypress Hill. Został wydany 6 października 1998 roku.

</doc>
<doc id="1094415" url="https://pl.wikipedia.org/wiki?curid=1094415" title="Huta Zabrze">
Huta Zabrze

Huta Zabrze (wcześniej Huta Donnersmarcka, Huta Donnersmarcków, niem. "Donnersmarckhütte") – huta żelaza znajdująca się w Zabrzu.
"Huta Zabrze" rozpoczęła swoją działalność w 1782 roku, gdy wybudowano wielki piec. Obecnie jest jednym z głównych producentów urządzeń i maszyn dla hutnictwa, koksownictwa, energetyki oraz ochrony środowiska.
W czasach prosperity huta zatrudniała 7 tys. pracowników i miała własny kompleks socjalny z biblioteką pracowniczą, domem starców i salą gimnastyczną. 
Pod koniec lat 90. większość zakładu została zlikwidowana, a na jego terenie powstało w 2003 roku Centrum Handlowe „Platan”.
Budynek dyrekcji "Donnersmarckhütte AG" przy ul. Bytomskiej 1, pochodzący z roku 1907, wpisany jest do rejestru zabytków woj. śląskiego.

</doc>
<doc id="1094418" url="https://pl.wikipedia.org/wiki?curid=1094418" title="Epilit">
Epilit

Epilit, epilitofit, egzolitofit – roślina rosnąca na powierzchni skały, jeden z rodzajów litofitów. Nazwa pochodzi z języka greckiego: "lithos" – kamień, "phyte" – roślina. Do epilitów należą głównie porosty, mchy oraz w miejscach wilgotnych glony.
Epility są roślinami pionierskimi. Rosną na różnego rodzaju skałkach, blokach skalnych, głazach narzutowych, ale także na zbudowanych przez człowieka konstrukcjach betonowych, murowanych i na różnego rodzaju wyrobach, np. na dachówkach, eternicie. Mają znaczenie w przyrodzie i gospodarce człowieka. Rozkładają skalne podłoże, na którym żyją, zatrzymują części organiczne i w ten sposób przyczyniają się do powstawania gleb. Te, które rosną na konstrukcjach budowlanych przyczyniają się do ich niszczenia.
epifil, epifit, epiksylit

</doc>
<doc id="1094420" url="https://pl.wikipedia.org/wiki?curid=1094420" title="Plac Inwalidów">
Plac Inwalidów

Plac Inwalidów:

</doc>
<doc id="1094427" url="https://pl.wikipedia.org/wiki?curid=1094427" title="Maurice Raizman">
Maurice Raizman

Maurice Raizman (ur. 26 lutego 1905 w Bendery, zm. 1 kwietnia 1974 w Paryżu) – francuski szachista, wielokrotny mistrz Francji.
Życiorys.
Urodził się w mołdawskim mieście Bendery (wówczas w Imperium Rosyjskim). Pierwszy złoty medal mistrzostw Francji zdobył w roku 1932 w La Baule-Escoublac, kolejne w latach 1936, 1946, 1947, 1951 i 1952. Czterokrotnie (1935, 1954, 1958, 1972) wystąpił na szachowych olimpiadach (w tym raz na I szachownicy).
W roku 1938 zdobył zwyciężył w mistrzostwach Paryża. Na przełomie lat 1946/1947 oraz 1947/1948 dwukrotnie startował w międzynarodowych turniejach w Hastings, nie osiągając w nich sukcesów. W roku 1953 zajął II miejsce (za Stefanem Popielem) w Paryżu, natomiast w następnym roku wystąpił w meczu Francji ze Związkiem Radzieckim, dwukrotnie przegrywając z Markiem Tajmanowem.

</doc>
<doc id="1094428" url="https://pl.wikipedia.org/wiki?curid=1094428" title="Herman (biskup chełmiński)">
Herman (biskup chełmiński)

Herman (zm. 13 czerwca 1311) – biskup chełmiński, zakonu krzyżackiego (OT).
Życiorys.
Forma nazwiska „Herman z Tryzny” nie znajduje potwierdzenia w literaturze naukowej. Zapewne członek konwentu krzyżackiego w Pradze, najpóźniej od 1294 spowiednik króla czeskiego (a potem polskiego) Wacława II, wywierał znaczny wpływ na wydarzenia polityczne. Niektórzy badacze przypuszczają, że dzięki protekcji monarchy w latach 1302–1303 został biskupem diecezji pomezańskiej. Jako biskup diecezji chełmińskiej wzmiankowany już 16 maja 1303. 1306 pośredniczył w zawarciu rozejmu na Kujawach między zwolennikami Władysława Łokietka i Wacława III. Wystawił przywilej lokacyjny miasta Lubawy, rozpoczął budowę zamku w Wąbrzeźnie. W 1309 poświęcił kamień węgielny pod budowę kościoła św. Jakuba w Toruniu. W 1310 wziął udział w konsekracji koadiutora gnieźnieńskiego bpa Dominika, przy okazji podkreślając niezależność od metropolii gnieźnieńskiej na rzecz Rygi. W Kurii Rzymskiej bronił Krzyżaków przed zarzutami o dokonanie rzezi w Gdańsku.
Po jego śmierci 13 czerwca 1311 nastąpiła dziewięcioletnia sediswakancja (1311–1319). Chociaż po śmierci biskupa następca został wybrany kanonik chełmiński Eberhard (OT), jednak nie został on uznany przez arcybiskupa ryskiego Fryderyka. Wspomniany kanonik udał się do Awinionu, aby papież osobiście rozstrzygnął spór. Sprawa się przeciągnęła ze względu na śmierć papieża Klemensa V, a zanim jego następca Jan XXII sprawę zdołał rozstrzygnąć w 1316, kanonik Eberhard umarł. Dopiero w 1319 został prowidowany z nominacji papieskiej Mikołaj Afri

</doc>
<doc id="1094429" url="https://pl.wikipedia.org/wiki?curid=1094429" title="Wiktor Malcew (oficer)">
Wiktor Malcew (oficer)

Wiktor Iwanowicz Malcew, ros. Виктор Иванович Мальцев (ur. w Guś-Chrustalnym, zm. 1 sierpnia 1946 w Moskwie) – radziecki pułkownik, organizator kolaboracyjnych oddziałów wojskowych na Krymie, dowódca 150 batalionu Schuma, dowódca lotnictwa Sił Zbrojnych KONR podczas II wojny światowej.
Życiorys.
W 1918 r. wstąpił do armii bolszewickiej. Brał udział w wojnie domowej z białymi. W 1919 r. ukończył jegorowską szkołę wojskową, po czym pracował w niej jako instruktor. W latach 1925-1927 był komendantem centralnego lotniska pod Moskwą. Do 1931 r. sprawował funkcję zastępcy, a następnie dowódcy lotnictwa Syberyjskiego Okręgu Wojskowego. W 1936 r. awansował do stopnia pułkownika. W 1937 r. został szefem turkmeńskiego zarządu sił powietrznych Armii Czerwonej. Na fali czystek stalinowskich w wyższej kadrze wojskowej 11 marca 1938 r. został aresztowany przez NKWD i osadzony w więzieniu w Aszchabadzie. Nie przyznał się do zarzucanej winy, 5 września 1939 r. wypuszczono go na wolność. Od grudnia tego roku służył w jednostce lotniczej w Jałcie na Krymie. W listopadzie 1941 r. poddał się dobrowolnie wojskom niemieckim. Do grudnia 1942 r. sprawował funkcję burmistrza Jałty, a następnie organizował w rejonie Symferopola ochotnicze oddziały do walki z Sowietami. Został dowódcą 150 batalionu Schuma Tatarów krymskich. Od września 1943 r. prowadził antykomunistyczną działalność propagandową w radio i w obozach jenieckich, współdziałał w formowaniu rosyjskich jednostek lotniczych, w tym 1 Wschodniej Eskadry Lotniczej. Jesienią 1944 r. wstąpił do Komitetu Wyzwolenia Narodów Rosji (KONR). Na pocz. 1945 r. objął dowództwo lotnictwa Sił Zbrojnych KONR, działającego na obszarze Czech. 27 lutego tego roku został awansowany przez Niemców do stopnia generała majora. 30 kwietnia poddał się Amerykanom, którzy w sierpniu przekazali go Sowietom. Próbował wówczas popełnić samobójstwo, został jedynie poważnie ranny. Po moskiewskim procesie dowódców ROA został skazany na karę śmierci, którą wykonano przez powieszenie 1 sierpnia 1946 r.

</doc>
<doc id="1094435" url="https://pl.wikipedia.org/wiki?curid=1094435" title="Ulica Mogilska w Krakowie">
Ulica Mogilska w Krakowie

Ulica Mogilska – ulica w Krakowie leżąca w dzielnicach II Grzegórzki i III Prądnik Czerwony.
Główny fragment jest kontynuacją ulicy Lubicz za Rondem Mogilskim, natomiast krótki fragment leżący na północ od Ronda Mogilskiego jest pozostałością po dawnej trasie okalającej fort Lubicz. Przechodzi obok hotelu Chopin, Komendy Wojewódzkiej Policji, zakładów farmaceutycznych Pliva (dawniej Polfa) oraz budynków dawnych młynów Polskich Zakładów Zbożowych w Krakowie. Od skrzyżowania z ulicą Czyżyńską przechodzi w Aleję Jana Pawła II. Przez ulicę Mogilską biegnie trakcja tramwajowa. Obydwie jezdnie mają po dwa pasy ruchu.
Droga ta prowadziła do wsi Mogiła, stąd nazwa. W średniowieczu łączyła ona Bramę Floriańską z klasztorem cystersów w Mogile, a także leżała na trakcie do Sandomierza i na Ruś. W XIX w. zwana była "drogą Mogilską" lub "traktem Lubelskim". Obecny charakter uzyskała w latach 1951–1952 po rozbiórce bastionu Lubicz znajdującego się w miejscu obecnego Ronda Mogilskiego.
Od 2008 odcinek ulicy Mogilskiej leżący na zachód od Ronda Mogilskiego, łączący ulicę Aleksandra Lubomirskiego z ulicą Lubicz (zwany potocznie ulicą Staromogilską), nosi imię Iwony Borowickiej.

</doc>
<doc id="1094438" url="https://pl.wikipedia.org/wiki?curid=1094438" title="Pater patriae">
Pater patriae

Pater patriae (z łaciny: "ojciec ojczyzny") – tytuł nadawany zasłużonym obywatelom w starożytnym Rzymie.
Jako pierwszy tytuł ten został nadany prawdopodobnie Markowi Furiuszowi Kamillusowi (nie ma jednak pewności co do tego wydarzenia), następnie Markowi Tulliuszowi Cyceronowi.
W 44 p.n.e. tytuł "Pater patriae" otrzymał Gajusz Juliusz Cezar. W 2 p.n.e. nadano go Oktawianowi Augustowi – wnioskodawcą jego przyznania był Marek Waleriusz Messala Korwinus. Od tego czasu był nadawany wszystkim kolejnym cesarzom. W 177 otrzymał go Kommodus.

</doc>
<doc id="1094443" url="https://pl.wikipedia.org/wiki?curid=1094443" title="Wydział Filologiczny Uniwersytetu Łódzkiego">
Wydział Filologiczny Uniwersytetu Łódzkiego

Wydział Filologiczny Uniwersytetu Łódzkiego – utworzona w 1952 jednostka organizacyjna Uniwersytetu Łódzkiego. Powstała z katedr filologicznych działających w ramach Wydziału Humanistycznego. Organizatorem i pierwszym dziekanem nowej jednostki został Karol Dejna. Warto zaznaczyć, że Wydział posiadał pierwszą w Polsce katedrę teorii literatury, której założycielką była Stefania Skwarczyńska (teoretyk i historyk literatury, teatrolog). Dziekanat wydziału do czerwca 2014 mieścił się przy alei Kościuszki 65 w Łodzi, w zabytkowym budynku byłego Niemieckiego Gimnazjum Reformowanego. W lipcu 2014 wszystkie kierunki Wydziału Filologicznego przeniesiono do nowo wybudowanego budynku mieszczącego się przy ulicy Pomorskiej 171/173.
Władze Wydziału.
W kadencji 2016-2020:

</doc>
<doc id="1094450" url="https://pl.wikipedia.org/wiki?curid=1094450" title="Hofman">
Hofman



</doc>
<doc id="1094457" url="https://pl.wikipedia.org/wiki?curid=1094457" title="Tętnica żołądkowo-sieciowa prawa">
Tętnica żołądkowo-sieciowa prawa

Tętnica żołądkowo-sieciowa prawa (łac. "arteria gastroepiploica dextra") jest końcową gałęzią - wraz z tętnicą trzustkowo-dwunastniczą górną przednią) tętnicy żołądkowo-dwunastniczej (od tętnicy wątrobowej właściwej).
Przebieg i zakres unaczynienia.
Po rozgałęzieniu (punkt rozgałęzienia jest na lewo od części zstępującej dwunastnicy) biegnie w stronę lewą przez odźwiernik i następnie podążając wzdłuż krzywizny większej żołądka zespala się ostatecznie z tętnicą żołądkowo sieciową lewą (odchodzącą od tętnicy śledzionowej). Oddaje gałęzie unaczyniające żołądek (do ściany przedniej i tylnej) oraz gałązki do sieci większej. Zależnie od stanu wypełnienia żołądka, jest oddalona od krzywizny większej o 1-4 centymetry.

</doc>
<doc id="1094459" url="https://pl.wikipedia.org/wiki?curid=1094459" title="Księża Góra (Beskid Wyspowy)">
Księża Góra (Beskid Wyspowy)

Księża Góra (649 m) – jeden ze szczytów w Paśmie Cietnia w Beskidzie Wyspowym.
Znajduje się w tym paśmie pomiędzy Ciecieniem (829 m), a Cublą Górą (508 m). Zachodnie zbocza Księżej Góry opadają do Wiśniowej, wschodnie do Szczyrzyca i Pogorzan. Wierzchołek i wschodnie stoki są całkowicie porośnięte lasem, od strony Wiśniowej dość wysoko podchodzą pola uprawne. Niebieski szlak turystyczny prowadzący przez grzbiet pasma Ciecienia omija po wschodniej stronie porośnięty bukowym lasem wierzchołek Księżej Góry. 
Na szczycie Księżej Góry znajduje się ołtarz oraz krzyż. Znajdowała się tutaj także drewniana wieża widokowa. Widok z niej obejmował cały horyzont, ale podrastające drzewa oraz dwa wierzchołki pobliskiego i wyższego Ciecienia przesłaniały część widoków. Szczególnie dobrze widoczne z wieży było Pasmo Lubomira i Łysiny. Poniżej szczytu na niewielkiej polance, przy niebieskim szlaku, na odcinku od Księżej Góry do skrzyżowania z czarnym Szlakiem ze Szczyrzyc znajduje się kapliczka z 1869 r.

</doc>
<doc id="1094460" url="https://pl.wikipedia.org/wiki?curid=1094460" title="Hofmann">
Hofmann



</doc>
<doc id="1094462" url="https://pl.wikipedia.org/wiki?curid=1094462" title="Hoffmann">
Hoffmann



</doc>
<doc id="1094464" url="https://pl.wikipedia.org/wiki?curid=1094464" title="Plac Bohaterów w Budapeszcie">
Plac Bohaterów w Budapeszcie

Plac Bohaterów (węg. "Hősök tere", nazywany również placem Tysiąclecia lub placem Millenijnym) – jeden z największych i najważniejszych placów w Budapeszcie. Położony jest w VI dzielnicy (Terézváros – Miasto Teresy), na końcu Andrássy útca, przy Parku Miejskim ("Városliget"). Przy placu znajduje się stacja metra Hősök tere, budapeszteńskiej linii M1.
Po obu stronach placu znajdują się okazałe budynki Muzeum Sztuk Pięknych ("Szépművészeti Múzeum"), w eklektyczno-klasycystycznym stylu (wybudowane w latach 1900–1906) oraz Pałacu Sztuki ("Műcsarnok"), z roku 1895 (w takim samym stylu jak Muzeum). Architektem i pomysłodawcą takiej konstrukcji był Albert Schickedanz.
Zakończenie wszystkich prac na placu Bohaterów nastąpiło dopiero w 1929. Wtedy też na placu znalazł się pomnik ("Hősök emlékkövét") poświęconym poległym podczas I wojny światowej (stąd oficjalna nazwa placu).
Plac przez cały okres swojego istnienia był miejscem wielu demonstracji politycznych. W czasie Węgierskiej Republiki Rad zniszczono znajdujący się tutaj pomnik Franciszka Józefa (odbudowano go w nieco innej formie w 1926), a całość pokryto czerwoną draperią. Po II wojnie światowej stanął na placu pomnik Stalina, zniszczony przez Węgrów podczas powstania w 1956; następnie władze ustawiły pomnik Lenina, który po upadku komunizmu zawędrował do specjalnego parku pomników. W 1989 250 tysięcy ludzi zebrało się tutaj podczas symbolicznego pogrzebu Imre Nagy i anonimowych powstańców z 1956.
Pomnik Tysiąclecia.
Najważniejszym obiektem na placu jest Pomnik Tysiąclecia ("Millenniumi emlékmű"), którego budowę rozpoczęto 1896 z okazji hucznie obchodzonego 1000-lecia państwa węgierskiego. Autorem projektu był Albert Schickedanz, a wykonawcą – rzeźbiarz György Zala. Na środku wznosi 36-metrowa kolumna archanioła Gabriela, który według legendy miał okazać się pierwszemu królowi Stefanowi i nakazał przyjęcie korony. Posąg został wyróżniony podczas wystawy światowej w Paryżu w 1900. Cokół kolumny otaczają posągi jeźdźców – księcia Arpada i sześciu jego wodzów, którzy na przełomie VIII i IX przyprowadzili Madziarów na teren dzisiejszych Węgier.
Kolumnada.
Kolumnę z archaniołem Gabrielem otacza półkolista kolumnada, podzielona na dwie części. Przedstawia ważne postacie z węgierskiej historii:
od lewej
a w następnej części
Rozpiętość ramion kolumnady wynosi 85 metrów – górne krawędzie zdobią posągi Pracy i Dobrobytu oraz Wiedzy i Chwały, a także boga Wojny i bogini Pokoju.
Początkowo ostatnie pięć miejsc w lewej kolumnadzie zajmowali monarchowie węgierscy z dynastii Habsburgów – Ferdynand I, Leopold I, Karol III, Maria Teresa i Franciszek Józef I. Posągi te zostały uszkodzone podczas II wojny światowej i po 1945 zastąpione obecnymi postaciami.
Podczas swej Podróży apostolskiej na Węgry dnia 20 sierpnia 1991 papież Jan Paweł II odprawił na placu Millenijnym mszę świętą.

</doc>
<doc id="1094466" url="https://pl.wikipedia.org/wiki?curid=1094466" title="Werner (biskup chełmiński)">
Werner (biskup chełmiński)

Werner (zm. 20 października 1291) – biskup chełmiński (OT). 
Życiorys.
Pochodził z diecezji mogunckiej. Nominowany przez papieża na biskupa w 1275. Był świadkiem erygowania i dotacji dla kapituły katedralnej pomezańskiej w Kwidzynie. Wszedł w spór z diecezją płocką, z którą doszedł do porozumienia przekazując jej część ziemi lubawskiej.

</doc>
<doc id="1094468" url="https://pl.wikipedia.org/wiki?curid=1094468" title="Kurhan Issyk">
Kurhan Issyk

Kurhan Issyk – sacki kurhan położony na lewym brzegu rzeki Issyk w pobliżu miasta Issyk, 50 km na wschód od Ałmaty we współczesnym Kazachstanie. 
Wchodzi w skład nekropoli królewskiej, liczącej 45 kurhanów, zbudowanych między VII a IV wiekiem p.n.e. Wysokość ich waha się od 6 do 15 m, a średnica - od 30 do 90 m. Długość nekropoli, liczona z południa na północ, wynosi 3 km.
Kurhan Issyk był najbogatszym z kurhanów wchodzących w skład nekropoli. Znajduje się w południowej części cmentarzyska. Jego wysokość wynosi 6 m, a szerokość – 60 m. We wnętrzu kurhanu archeolodzy natrafili na dwie komory grobowe: centralną i, położoną po stronie południowej, boczną. 
Komora centralna była wielokrotnie ograbiana. Jej wewnętrzny wymiary – 2,9 m x 1,5 m. Wejście do niej było od strony wschodniej. W południowej i zachodniej części komory głównej były rozmieszczone naczynia, w północnej części – szczątki zmarłego, ułożonego na plecach z głową zwróconą na zachód. Badania wykazały, że był on w wieku 16-18 lat i miał 165 cm wzrostu. Zawartość komory bocznej była nienaruszona. 
W kurhanie tym odnaleziono około 4 000 złotych przedmiotów oraz nieliczne wyroby z gliny, metalu i drewna. Przedmioty odnalezione w kurhanie umożliwiły kompletną rekonstrukcję ubioru wojownika z grobowca w Issyku. Rekonstrukcja ta znana jest pod nazwą „Złotego Człowieka”.
Kurhan, jak i cała nekropola, zostały odkryte w 1969 przez kazachskiego archeologa K.A. Akiszewa.

</doc>
<doc id="1094469" url="https://pl.wikipedia.org/wiki?curid=1094469" title="Jan Lehane O'Neill">
Jan Lehane O'Neill



</doc>
<doc id="1094470" url="https://pl.wikipedia.org/wiki?curid=1094470" title="Krzysztof Morsztyn">
Krzysztof Morsztyn

Krzysztof Morsztyn, zwany "młodszym" herbu Leliwa (data urodzenia nieznana, zm. w 1642) – starosta filipowski, starosta przewalski, działacz reformacyjny braci polskich.
Życiorys.
Syn Krzysztofa Morsztyna (1522–1600) – założyciela zboru braci polskich w Filipowie w 1585. Był krewnym Fausta Socyna (męża siostry jego ojca – Elżbiety). W Raciborsku uczył syna Andrzeja Wiszowatego – Benedykt Wiszowaty. Był administratorem ("scholarchą") i nauczycielem w Akademii Rakowskiej.
Krzysztof Morsztyn zwany młodszym był bratem Andrzeja (zm. 1648), podczaszego sandomierskiego
Czterokrotnie żonaty. Z żony Urszuli Broniewskiej miał 12 synów i 4 córki. Z synów najbardziej znani są: Seweryn (zwany młodszym) (ur. przed 1604, zm. przed 1664), arianin. Jedna z córek Krzysztofa Elżbieta poślubiła Aleksandra Mierzeńskiego (1627–1671), porucznika wojsk Wielkiego Księstwa Litewskiego oraz brata Aleksandra Mierzeńskiego, Jana (zm. 1665), przywódcę arian litewskich i marszałka wiłkomierskiego
Był dziedzicem Gorzkowa, Koźmiczek, Czarnocina, Raciborska i Wilkowic.

</doc>
<doc id="1094477" url="https://pl.wikipedia.org/wiki?curid=1094477" title="Ulica Królewska w Krakowie">
Ulica Królewska w Krakowie

Ulica Królewska – ulica w Krakowie, zaczyna się przy Placu Inwalidów i ciągnie się do ulicy Kazimierza Wielkiego. Jej kontynuacją jest ulica Podchorążych na północny zachód i ulica Karmelicka na południowy wschód.
Ulicą przebiega torowisko tramwajowe. Kursują nią następujące linie tramwajowe: 4, 8, 13, 14, 24, 44 i 64 (nocna) oraz autobusowe 102 i 664 (nocna), zatrzymujące się na przystankach: Plac Inwalidów, Urzędnicza, Biprostal, Uniwersytet Pedagogiczny (w kierunku Bronowic).
Historia.
Ulica wytyczana była etapami. Pierwsze projekty powstały w 1913 po rozebraniu wału fortyfikacyjnego (w rejonie obecnej al. A. Mickiewicza). W 1924 zrealizowano krótki odcinek do ul. Pomorskiej, nazywany "ul. J. Wybickiego". Stopniowo przedłużana, w 1935 sięgnęła do ul. S. Konarskiego. W czasie II wojny światowej Niemcy dokończyli (przerwane wybuchem wojny) prace nad wielką magistralą wiodącą z centrum Krakowa na zachód, m.in. przedłużając Królewską do ul. Podchorążych. Zabudowa w systemie blokowym, zrealizowana przez Niemców zgodnie z zasadą "Licht und Luft" (światło i powietrze), miała stworzyć zaplecze mieszkaniowe dla osadników niemieckich. W 1941 przeprowadzono linię tramwajową, a w latach 1954–1969 wzdłuż ul. Królewskiej i Podchorążych powstała nowa zabudowa mieszkaniowa wraz z infrastrukturą dla ok. 40 tys. mieszkańców. Wzniesiono trzy szkoły podstawowe, dwa licea i dwa przedszkola. Lokale w części parterowej przeznaczono na cele handlowo-usługowe, zbudowano też kilka wolno stojących pawilonów. 
W czasie okupacji ulica nosiła nazwę – "Reichstrasse", od 1946 – "ul. 18 Stycznia", w 1991 przemianowana na "ul. Królewską" (nazwę tę nosiła w latach 1912–1925 sąsiednia ul. Lea).
Zabudowa.
Pod numerem 1 mieści się Dom Śląski
Pod numerem 4 mieściła się siedziba części Służby Bezpieczeństwa Komendy Wojewódzkiej Milicji Obywatelskiej / Wojewódzkiego Urzędu Spraw Wewnętrznych w Krakowie co było wynikiem przeniesienia po przemianowaniu aparatu bezpieczeństwa publicznego na Służbę Bezpieczeństwa siedziby Wojewódzkiego Urzędu Bezpieczeństwa Publicznego z położonego nieopodal (w ramach tego samego kompleksu budynków) placu Inwalidów (wówczas placu Wolności) 3.
Pod numerem 57 znajduje się budynek Biprostalu.

</doc>
<doc id="1094478" url="https://pl.wikipedia.org/wiki?curid=1094478" title="Księga akcyjna">
Księga akcyjna

Księga akcyjna – księga akcji imiennych i świadectw tymczasowych, którą w spółce akcyjnej oraz komandytowo-akcyjnej obowiązany jest prowadzić zarząd tej spółki. Spółka może jednak zlecić prowadzenie księgi bankowi lub domowi maklerskiemu w Rzeczypospolitej Polskiej. Księga akcyjna może być prowadzona w formie zapisu elektronicznego.
W księdze akcyjnej wpisywane jest imię i nazwisko albo firma (nazwa) oraz siedziba i adres akcjonariusza albo adres do doręczeń, a także wysokość dokonanych wpłat. Na wniosek osoby uprawnionej wpisuje się też – z podaniem daty – fakt przeniesienia akcji na inną osobę.
Każdy akcjonariusz ma prawo przeglądać księgę akcyjną oraz żądać odpisu (za zwrotem kosztów jego sporządzenia).

</doc>
<doc id="1094479" url="https://pl.wikipedia.org/wiki?curid=1094479" title="Piotr Grzegorzewski">
Piotr Grzegorzewski

Piotr Grzegorzewski (ur. 1969 w Płocku), tłumacz literacki i dialogista. Autor ponad osiemdziesięciu przekładów książkowych oraz wersji polskiej blisko dwustu filmów dokumentalnych i fabularnych.

</doc>
<doc id="1094482" url="https://pl.wikipedia.org/wiki?curid=1094482" title="Zakon szpitalników">
Zakon szpitalników



</doc>
<doc id="1094488" url="https://pl.wikipedia.org/wiki?curid=1094488" title="Kawalerowie rodezyjscy">
Kawalerowie rodezyjscy



</doc>
<doc id="1094489" url="https://pl.wikipedia.org/wiki?curid=1094489" title="Jakub (biskup chełmiński)">
Jakub (biskup chełmiński)

Jakub (zm. 24 września 1359) – biskup chełmiński (OT), kanonik chełmiński. Wybrany przez kapitułę oraz zatwierdzony przez metropolitę ryskiego Bromholda 22 sierpnia 1349. Konfirmowany przez papieża Klemensa VI 18 sierpnia 1350.

</doc>
<doc id="1094494" url="https://pl.wikipedia.org/wiki?curid=1094494" title="Amy Jade Winehouse">
Amy Jade Winehouse



</doc>
<doc id="1094495" url="https://pl.wikipedia.org/wiki?curid=1094495" title="Dolina Górnej Wisły">
Dolina Górnej Wisły

Dolina Górnej Wisły (512.22) – mezoregion Kotliny Oświęcimskiej. Rozciąga się na terenie 530 km² i obejmuje fragment doliny górnego biegu Wisły. W dolinie znajduje się wiele stawów rybnych oraz zbiornik retencyjny o powierzchni 32 km² i pojemności 168 milionów m³ – Zbiornik Goczałkowicki.
Na tym terenie znajduje się ostoja ptaków o znaczeniu europejskim „Dolina Górnej Wisły”.

</doc>
<doc id="1094497" url="https://pl.wikipedia.org/wiki?curid=1094497" title="Muzeum Kolejki Wąskotorowej w Wenecji">
Muzeum Kolejki Wąskotorowej w Wenecji



</doc>
<doc id="1094499" url="https://pl.wikipedia.org/wiki?curid=1094499" title="Cualnezcāltepēc">
Cualnezcāltepēc



</doc>
<doc id="1094501" url="https://pl.wikipedia.org/wiki?curid=1094501" title="Polska Federacja Scrabble">
Polska Federacja Scrabble

Polska Federacja Scrabble – stowarzyszenie, którego celem jest propagowanie znajomości języka polskiego przez grę w scrabble.
PFS została założona w Białymstoku 16 lutego 1997 roku, rozpoczęła swoją działalność 16 sierpnia 1997, kiedy to odbyło się Walne Zgromadzenie Członków PFS oraz wybór władz. Od 2016 prezesem Federacji jest Rafał Wesołowski, a poprzednimi prezesami byli: Sylwia Buks (2012–2014), Krzysztof Sporczyk (2010–2012), Karol Wyrębkiewicz (2006–2010 oraz 2014–2016), Mariusz Skrobosz (2005–2006) oraz Andrzej Lożyński (1997–2005). Od 2006 roku siedzibą stowarzyszenia jest Warszawa.
Stowarzyszenie ma charakter otwarty, tzn. jego członkiem może zostać każdy, kto wypełni deklarację członkowską i zobowiąże się do przestrzegania Statutu PFS.
PFS organizuje mistrzostwa Polski w Scrabble, trzyma piecze nad polskimi turniejami Scrabble, a także nadaje uprawnienia sędziom turniejowym i prowadzi rejestr polskich klubów Scrabble.

</doc>
<doc id="1094505" url="https://pl.wikipedia.org/wiki?curid=1094505" title="Wasilij Małyszkin">
Wasilij Małyszkin

Wasilij Fiodorowicz Małyszkin, ros. Василий Федорович Малышкин (ur. 29 grudnia 1896 r. w Rosji, zm. 1 sierpnia 1946 r. w Moskwie) – radziecki wojskowy (generał major), członek prezydium Komitetu Wyzwolenia Narodów Rosji i jednocześnie szef jego wydziału organizacyjnego pod koniec II wojny światowej.
Życiorys.
Ukończył gimnazjum w Nowoczerkasku w 1916 r., a następnie kurs wojskowy w 1917 r. Brał udział w końcowym okresie I wojny światowej. Służył w 252 zachodnim pułku piechoty. W kwietniu 1918 r. wstąpił do armii bolszewickiej, zostając dowódcą kompanii 2 Dońskiego Pułku. Od maja 1919 r. był dowódcą batalionu 334 pułku piechoty. Od września tego roku dowodził kolejno 339, 351, 174 i 7 kaukaskim pułkami strzeleckimi. W 1927 r. zakończył szkolenie w Akademii Wojskowej im. M. Frunzego. Do października 1930 r. był szefem sztabu 33 Dywizji Strzeleckiej. W 1931 r. prowadził oficerskie kursy sztabowe, po czym został szefem zarządu wojenno-szkolnego Armii Czerwonej. W latach 1933-1935 był komendantem szkoły piechoty w Kijowie, a następnie dowódcą 99 Dywizji Strzeleckiej. W 1936 r. objął funkcję szefa sztabu Zabajkalskiego Okręgu Wojskowego, a sierpniu 1937 r. LVII Samodzielnego Korpusu. Na fali czystek stalinowskich wśród wyższej kadry oficerskiej 9 sierpnia 1938 r. został aresztowany przez NKWD i oskarżony o szpiegostwo. W październiku 1939 r. wypuszczono go na wolność. Został starszym instruktorem Akademii Sztabu Generalnego. Po najeździe Niemiec na ZSRR 22 czerwca 1941 r., objął w lipcu funkcję szefa sztabu 19 Armii. 19 września awansował do stopnia generała majora. 24 października dostał się do niewoli niemieckiej w rejonie Wiaźmy. Podczas pobytu w oflagu podjął kolaborację z Niemcami. Od kwietnia 1942 r. brał udział w kursach propagandowych, a w lipcu został zastępcą komendanta kursów w szkole propagandystów ROA w Dabendorfie pod Berlinem. Na pocz. 1943 r. został przeniesiony do oddziału propagandy Głównego Dowództwa Wehrmachtu (OKW). Stał się jednym z najbliższych współpracowników gen. Andrieja Własowa. W kwietniu tego roku wziął udział w 1 Antybolszewickiej Konferencji Jeńców Dowódców i Żołnierzy Armii Czerwonej, którzy wstąpili w Szeregi Rosyjskiego Ruchu Wyzwoleńczego, która odbyła się w szkole propagandystów ROA w Dabendorfie. Latem 1943 r. prowadził kontakty z rosyjską emigracją w Paryżu. Następnie dowodził grupami propagandowymi Rosyjskiej Armii Wyzwoleńczej (ROA) na Zachodzie. W listopadzie 1944 r. wstąpił do Komitetu Wyzwolenia Narodów Rosji (KONR), zostając członkiem jego prezydium. Jednocześnie sprawował funkcję szefa organizacyjnego wydziału KONR. Pod koniec kwietnia 1945 r. poddał się Amerykanom, którzy 25 marca 1946 r. przekazali go Sowietom. Po słynnym moskiewskim procesie został skazany na karę śmierci, wykonaną przez powieszenie 1 sierpnia tego roku.

</doc>
<doc id="1094510" url="https://pl.wikipedia.org/wiki?curid=1094510" title="Hrabstwo Houston (Minnesota)">
Hrabstwo Houston (Minnesota)

Hrabstwo Houston ze stolicą w Caledonia znajduje się w południowo-wschodniej części stanu Minnesota, USA. Według danych z roku 2005 zamieszkuje je 19 941 mieszkańców, z czego 98,47% stanowią biali. Nazwa hrabstwa pochodzi od nazwiska amerykańskiego polityka Sama Houston.
Warunki naturalne.
Hrabstwo zajmuje obszar 1 473 km² (569 mi²), z czego 1 446 km² (558 mi²) to lądy, a 27 km² (10 mi²) wody. Graniczy z innymi hrabstwami: 
Demografia.
Według spisu z 2000 roku hrabstwo zamieszkuje 19 718 osób, które tworzą 7 633 gospodarstw domowych oraz 5 411 rodzin. Gęstość zaludnienia wynosi 14 osób/km². Na terenie hrabstwa jest 8 168 budynków mieszkalnych o częstości występowania wynoszącej 6 budynków/km². Hrabstwo zamieszkuje 98,47% ludności białej, 0,31% ludności czarnej, 0,18% rdzennych mieszkańców Ameryki, 0,37% Azjatów, 0,02% mieszkańców Pacyfiku, 0,14% ludności innej rasy oraz 0,51% ludności wywodzącej się z dwóch lub więcej ras, 0,61% ludności to Hiszpanie, Latynosi lub inni. Pochodzenia niemieckiego jest 43,1% mieszkańców, 29,6% norweskiego, a 7,5% irlandzkiego.
W hrabstwie znajduje się 7 633 gospodarstw domowych, w których 34,4% stanowią dzieci poniżej 18. roku życia mieszkający z rodzicami, 60% małżeństwa mieszkające wspólnie, 7,4% stanowią samotne matki oraz 29,1% to osoby nie posiadające rodziny. 25,4% wszystkich gospodarstw domowych składa się z jednej osoby oraz 12% żyję samotnie i jest powyżej 65. roku życia. Średnia wielkość gospodarstwa domowego wynosi 2,53 osoby, a rodziny 3,05 osoby.
Przedział wiekowy populacji hrabstwa kształtuje się następująco: 27,2% osób poniżej 18. roku życia, 6,8% pomiędzy 18. a 24. rokiem życia, 26,8% pomiędzy 25. a 44. rokiem życia, 23,1% pomiędzy 45. a 64. rokiem życia oraz 16% osób powyżej 65. roku życia. Średni wiek populacji wynosi 39 lat. Na każde 100 kobiet przypada 97,5 mężczyzn. Na każde 100 kobiet powyżej 18. roku życia przypada 95,1 mężczyzn.
Średni dochód dla gospodarstwa domowego wynosi 40 680 dolarów, a średni dochód dla rodziny wynosi 49 196 dolarów. Mężczyźni osiągają średni dochód w wysokości 32 557 dolarów, a kobiety 22 158 dolarów. Średni dochód na osobę w hrabstwie wynosi 18 826 dolarów. Około 4,2% rodzin oraz 6,5% ludności żyje poniżej minimum socjalnego, z tego 6,4% poniżej 18 roku życia oraz 11,2% powyżej 65. roku życia.

</doc>
<doc id="1094521" url="https://pl.wikipedia.org/wiki?curid=1094521" title="Kościół B na Wawelu">
Kościół B na Wawelu

Kościół B – średniowieczny kościół prawdopodobnie z XI wieku, którego relikty odnaleziono na Wzgórzu Wawelskim w Krakowie.
Resztki fundamentów przedromańskiej świątyni odkryto w 1966 r. przy dziedzińcu zewnętrznym Wawelu, pod zabudowaniami dzisiejszego budynku nr 5 (południowy ryzalit dawnych kuchni). Była to rotunda z dwiema naprzeciwległymi apsydami (podczas późniejszych badań stwierdzono, że kościół nie miał kształtu tetrakonchosu, co pierwotnie wskazywali jego odkrywcy).
Rekonstrukcja wyglądu budowli była bardzo utrudniona z uwagi na brak widocznego układu w odnalezionych reliktach oraz fakt odnalezienia trzech rodzajów murów, które mają odpowiadać trzem fazom budowy. Szczątkowe relikty początkowo skłoniły odkrywców do błędnego uznania, że mają do czynienia z pierwotnym założeniem czteroabsydowym, które później przebudowano do formy dwuabsydowej z dwoma aneksami, jednak ta propozycja nie utrzymała się w świetle badań prowadzonych na początku lat 90. XX wieku. Według ostatniej rekonstrukcji średnica nawy wynosi ok. 3,4 m, a promień absyd ok. 2 m. Relikty murów zostały odsłonięte zarówno w partiach fundamentowych, jak i części nadziemnej do wysokości nawet 0,7 m. Mury składają się z piaskowca łamanego w podłużne płytki, ułożonego w technice opus emplectum. Lico murów wykazuje wątek warstwowy. 
We wnętrzu domniemanej absydy zachodniej odkryto fragmenty interpretowane jako pozostałości przyściennego filaru i kolumny pod emporę oraz grobowiec kryjący szkielet kobiety. Komora grobowa zrobiona była z ciosów i nakryta płytą kamienną z wyrytym ornamentem z tzw. krzyżem procesyjnym. Na podstawie ornamentu pochówek datowano na koniec XI lub XII wiek.
Nieznana jest też funkcja oraz wezwanie kościoła (stąd umowne określenie "kościół B"), który został zniszczony prawdopodobnie w XIII w.

</doc>
<doc id="1094522" url="https://pl.wikipedia.org/wiki?curid=1094522" title="Kościół św. Filipa i św. Jakuba w Krakowie">
Kościół św. Filipa i św. Jakuba w Krakowie

Kościół św. św. Filipa i Jakuba – kościół rzymskokatolicki, wznoszący się w dawnym Kleparzu (obecnie część Krakowa). Zburzony w 1801 roku. 
Kościół wzniesiono prawdopodobnie w drugiej połowie XIV w. Znajdował się przy północnej pierzei rynku kleparskiego. Był początkowo jedną z dwóch świątyń miasta Kleparza (obok kościoła św. Floriana). Prawdopodobnie początkowo drewniany, w XV w. był określany mianem "kaplicy", co wskazuje na jego małe rozmiary.
Spłonął w pożarze Kleparza w 1528. Odbudowany jako kaplica murowana. Ponownie zniszczony został w 1655. Odbudowany w stylu barokowym, konsekrowany ponownie w 1667. Z opisu z połowy XVIII w. wynika, iż posiadał trzy ołtarze, prowadziły do niego wejścia przez dwie kruchty (od południa i zachodu). 
Spłonął ponownie w pożarze Kleparza w 1755. Odrestaurowany (pod koniec XVIII w., kryty gontem, posiadał jeden ołtarz). Zburzono go w 1801 r. W latach 1797–1804 otaczający kościół cmentarz funkcjonował jako jeden z dwóch cmentarzy aglomeracji krakowskiej (po wydaniu zakazu grzebania zmarłych na cmentarzach przykościelnych, a przed uruchomieniem Cmentarza Rakowickiego).
W drugiej połowie XIX w. teren po kościele przejęli oo. misjonarze i zbudowali tu kościół św. Wincentego. W miejscu dawnego kościoła znajduje się obecnie ogród klasztorny.

</doc>
<doc id="1094523" url="https://pl.wikipedia.org/wiki?curid=1094523" title="Kościół św. Jakuba Apostoła w Krakowie">
Kościół św. Jakuba Apostoła w Krakowie

Kościół św. Jakuba Apostoła – kościół, wznoszący się na terenie podkrakowskiego Kazimierza od średniowiecza do końca XVIII w., w jego południowo-zachodnim narożniku, w pobliżu Bramy Skawińskiej, na wzniesieniu nad zakolem Wisły. W miejscu dawnego kościoła znajduje się niezabudowany teren bulwarów wiślanych na tyłach ulicy Wietora.
Historia.
Pierwsza znana wzmianka źródłowa o parafii św. Jakuba pochodzi z 1313 r. Są jednak wskazówki świadczące, że istniała ona już przed 1278 r., być może już od początku XII w. Fundatorami kościoła był rycerski ród herbu Strzemię, który w tym miejscu miał swoją osadę, a kościół św. Jakuba był ich kaplicą dworską. Po utworzeniu przez Kazimierza Wielkiego miasta Kazimierz znalazł się w jego obrębie. Do parafii św. Jakuba należały: czwarta część miasta Kazimierza, przedmieścia kazimierskie (Podbrzezie i Św. Leonarda), Płaszów, Zabłocie, Prokocim, Rżąka, Wola Duchacka, Kurdwanów, Swoszowice, Wróblowice, Pokrzywnica, Jugowice, Borek, Łagiewniki, Podborze oraz część wsi Bawół. Pierwotnie do parafii należały także Lusina, Strzałkowice i reszta wsi Bawół.
Aż do 1466 r. parafię obsługiwało dwóch proboszczów – jeden części św. Jakuba, drugi części św. Krzysztofa. W 1466 r., po śmierci jednego z plebanów, obydwie plebanie połączono w jedną całość, którą podniesiono do godności prepozytury, z majątku drugiego plebana uposażając kolegium mansjonarzy. Na prepozycie spoczywał, oprócz typowych dla proboszcza powinności duszpasterskich, obowiązek utrzymywania na swój koszt rektora szkoły parafialnej, organisty i wikarego. Aż do 1758 r. prawo do mianowania prepozytów przysługiwało szlachcie herbu Strzemię. Potem zostało ono przeniesione na biskupów krakowskich, a następnie na rektorów Akademii Krakowskiej. Na 29 prepozytów wybranych w latach 1466-1773 było m.in. 11 kanoników (w tym 4 prałatów), 9 proboszczów innych parafii oraz 3 profesorów Akademii Krakowskiej. Proboszczami parafii św. Jakuba byli m.in. Stanisław i Grzegorz (1325), Zbigniew z Nasiechowic (1374-1381) oraz Jan Pątnicz z Wieliczki (1432). Prepozytami byli m.in. Maciej Knutel (1523), Jan Wojnarowski (1530), Szymon Gładysz (1570-1590), Sebastian Krupek (1595), Jan Brzeziński (1599), Franciszek Skarbek Borowski (początek XVII w.), Wojciech Sporecjusz (1616), Jan Olchawski (1629), Sadkowski (1642), Lucatellius (1665), Adam Styrkowski (1691-1715+), Stanisław Józef Hozjusz (1715-1720), Ludwik Siemieradzki (1720-1729), Stanisław Kręski (1729-1732), Franciszek Przanowski (1732-1742), Filip Borowski (1739-1753+), Jan Nepomucen Baier (1753-1756), Kazimierz Stęplowski (1756-1772+). Ostatni prepozyt, Antoni Żołędziowski (od 1773), rektor Akademii Krakowskiej, złożył rezygnację 26 maja 1783 roku.
Przy kościele św. Jakuba istniały dwa bractwa – starsze, o średniowiecznej genezie, Bractwo Ubogich, obsługiwane przez mansjonarzy, oraz założone w 1629 r. Arcybractwo Niepokalanego Poczęcia NMP, posiadające własnego kapelana, opiekujące się kaplicą bracką.
W czasie potopu szwedzkiego, a następnie wojny północnej, Kazimierz uległ silnemu zubożeniu. Także nieodnawiany kościół św. Jakuba chylił się ku upadkowi. W 1726 r. stan techniczny kaplicy brackiej był tak zły, że stojąca w niej chrzcielnica została przeniesiona do wnętrza kościoła a sama kaplica wkrótce zburzona. W 1748 r. ściany kościoła były popękane, a dzwonnica wymagała naprawy i nie jest już widoczna na tzw. Planie Kołłątajowskim z 1785 r. "Gwoździem do trumny" dla kościoła był I rozbiór Polski, gdy ustalona na Wiśle granica międzypaństwowa odcięła kościół od większości parafii i kościół utracił większą część dochodów. W tej sytuacji w roku 1783 prymas Michał Poniatowski zniósł kościół i parafię św. Jakuba. Kościół stał jeszcze kilka lat, po czym został rozebrany (według Michała Rożka w 1787 r., według Danuty Rederowej w 1797 r. ). Nie wiadomo, gdzie zostały przekazane ołtarze i inne elementy wyposażenia kościoła. Wiadomo jedynie, że odbyła się licytacja sprzętu kościelnego, jednak nie znamy jego dalszych losów. Część epitafiów została przeniesiona do kościoła Bożego Ciała na Kazimierzu, gdzie jednak później zaginęła.
Architektura i wyposażenie.
Kościół był budowlą murowaną, o półkolistym prezbiterium (absydzie) zwróconym na wschód. Sklepienie nawy podtrzymywały dwa filary. Główne wejście znajdowało się od zachodu. Do południowo-wschodniego narożnika kościoła przylegała czworokątna dzwonnica, początkowo drewniana, jednak już w 1748 r. murowana. Na dzwonnicy wisiały trzy dzwony. Od północy przybudowana była zakrystia oraz kaplica Bractwa Niepokalanego Poczęcia Najświętszej Marii Panny. W północnej ścianie było także boczne wejście do kościoła. Na dachu kościoła wznosiła się sygnaturka. Ponadto, na środku kościoła, przed wielkim ołtarzem znajdowała się krypta.
Na wyposażenie kościoła składało się osiem ołtarzy wzmiankowanych w XVI i XVII w., z których w wieku XVIII pozostało tylko siedem. W ołtarzu głównym co najmniej od 1711 roku był umieszczony był obraz przedstawiający Wniebowzięcie Najświętszej Maryi Panny. Przy ścianie południowej prezbiterium stały dwa ołtarze: jeden nieznanego wezwania i drugi pw. Trójcy Świętej. W korpusie usytuowane były dalsze cztery ołtarze: jeden, również nieznanego wezwania, przy ścianie północnej, przy granicy z prezbiterium (tzw. tęczy), drugi od strony południowej, pod nieznanym wezwaniem (gdzie przechowywano Najświętszy Sakrament), dalej, posuwając się ku zachodowi, pw. Św. Krzysztofa, oraz Najświętszej Maryi Panny. W kaplicy Najświętszej Maryi Panny, zwanej Gładyszowską, stał ostatni ołtarz, pw. Wniebowzięcia Najświętszej Maryi Panny, św.św. Szymona, Judy i Erazma. W ołtarzu tym znajdował się otaczany czcią, obwieszony wotami, cudowny obraz Matki Bożej z Dzieciątkiem. Kaplicą opiekowało się Arcybractwo Niepokalanego Poczęcia NMP.
Wokół kościoła rozpościerał się cmentarz parafialny, na którym stała m.in. kostnica. Od północy do muru cmentarnego przybudowane były m.in. szkoła parafialna i plebania (zburzona dopiero w 1963 r.), położone już przy obecnej ul. Skawińskiej.

</doc>
<doc id="1094530" url="https://pl.wikipedia.org/wiki?curid=1094530" title="Szalone przygody Kaczora Donalda">
Szalone przygody Kaczora Donalda

Szalone przygody Kaczora Donalda (ang. "Donald Duck: Quack Attack", znane również jako "Donald Duck: Goin' Quackers" w Stanach Zjednoczonych) – komputerowa gra platformowa stworzona przez Ubisoft Montreal i Disney Interactive, wydana przez Ubisoft na różnorakie konsole oraz komputery osobiste z systemem Windows. Całkowicie różna gra z tym samym tytułem została wydana na konsole Game Boy Color oraz Game Boy Advance, z czego ta na drugą z wymienionych została nazwana "Donald Duck Advance".
Gra została stworzona jako hołd dla Carla Barksa, który umarł w 2000 roku.
Amerykańską nazwę ("Goin' Quackers") nosi również album muzyczny o Kaczorze Donaldzie wydany w 1980, jednakże poza tytułem nie ma żadnych zamierzonych podobieństw pomiędzy grą a albumem.
Muzyka gry została skomponowana przez Shawna K. Clementa.
Rozgrywka.
"Szalone Przygody" wymaga od gracza poruszania się po różnych lokacjach, jak las lub miasto, omijając przeszkody. Punkt widzenia zmienia się wraz z poziomami pomiędzy dwuwymiarowym side-scrollerem i trójwymiarową platformówką
Fabuła.
"Szalone przygody Kaczora Donalda" zaczynają się transmisją telewizyjną Kaczki Daisy z odkrycia tajnej siedziby złego magika Merlocka. Daisy zostaje jednak porwana przez Merlocka podczas reportażu. Kaczor Donald zamierza znaleźć ją z pomocą nowego wynalazku Diodaka, „Turbo Tuby Teleporterskiej”, który umożliwi znalezienie Merlocka i Daisy. Podczas swojej przygody, Donald będzie musiał m.in. walczyć ze swoim arcywrogiem Gogusiem Kwabotynem, odzyskać części „Turbo Tuby Teleporterskiej”, odwrócić czar, jaki Merlock rzucił na zabawki Hyzia, Dyzia i Zyzia. Innymi postaciami pojawiającymi się w grze są między innymi Bracia Be i Magika De Czar.

</doc>
<doc id="1094537" url="https://pl.wikipedia.org/wiki?curid=1094537" title="Lakier do włosów (film 1988)">
Lakier do włosów (film 1988)

Lakier do włosów (ang. "Hairspray") – amerykański film z 1988 roku w reżyserii Johna Watersa. Premiera filmu miała miejsce 26 lutego 1988 roku.

</doc>
<doc id="1094542" url="https://pl.wikipedia.org/wiki?curid=1094542" title="Hess">
Hess

Nazwy
Ludzie

</doc>
<doc id="1094548" url="https://pl.wikipedia.org/wiki?curid=1094548" title="Obserwatorium Astronomiczne UMK w Piwnicach">
Obserwatorium Astronomiczne UMK w Piwnicach

Obserwatorium Astronomiczne UMK w Piwnicach (formalnie Instytut Astronomii) – ośrodek astronomiczny Uniwersytetu Mikołaja Kopernika w Piwnicach koło Torunia, kształcący studentów Wydziału Fizyki, Astronomii i Informatyki Stosowanej, a także służący obserwacji kosmosu, badaniom naukowym, popularyzacji wiedzy o wszechświecie.
Historia.
Obserwatorium założone zostało staraniem prof. Władysława Dziewulskiego i prof. Wilhelminy Iwanowskiej, pracowników naukowych toruńskiego uniwersytetu, a poprzednio Uniwersytetu Stefana Batorego w Wilnie. Wystąpili oni z apelem o pomoc w wyposażeniu tworzonej placówki. W 1947 roku wypożyczyli na 100 lat od Harvard College Observatory astrograf Henry'ego Drapera pochodzący z 1891 roku. Astrograf został uruchomiony w 1949 roku. Pierwsza przesyłka z książkami, czasopismami i mapami nieba dotarła z biblioteki Uniwersytetu im. Adama Mickiewicza w Poznaniu, która to ofiarowała posiadane dublety. Podjęto decyzję o zlokalizowaniu obserwatorium astronomicznego w miejscowości Piwnice, ok. 13 km na północ od Torunia. Pomiędzy Piwnicami a Toruniem znajduje się pas lasów, w tym rezerwat przyrody Las Piwnicki o obszarze ponad 37 ha, ograniczający wpływ miasta na obserwacje. W 1957 roku zbudowano budynek z pomieszczeniami biurowymi, technicznymi i noclegowymi. Pięć lat później zaczął działać teleskop 90 cm systemu Schmidta-Cassegraina. W 1989 roku uruchomiono teleskop systemu Cassegraina 60 cm.
Od 2003 roku Obserwatorium realizuje unikatowy w skali świata projekt przeszukiwania nieba na częstotliwości 30 GHz w ramach programu Unii Europejskiej FARADAY. Udostępniane jest ono do zwiedzania, które koordynuje Fundacja Aleksandra Jabłońskiego.
Od 1 października 2019 roku, zarządzeniem Rektora UMK, Obserwatorium Astronomiczne UMK funkcjonuje jako Instytut Astronomii.
W 2020 roku radioteleskop RT4 przeszedł gruntowną renowację.
Na początku 2020 roku Kujawsko-Pomorski Wojewódzki Konserwator Zabytków w Toruniu wszczął z urzędu postępowanie administracyjne w sprawie wpisania Obserwatorium Astronomicznego do rejestru zabytków.
Wyposażenie.
Centrum astronomii umieszczono w zabytkowym XIX-wiecznym dworze, a w otaczającym go parku jesienią 1947 roku rozpoczęto budowę pierwszego budynku z rozsuwaną kopułą. Kolejne pawilony kryjące teleskopy optyczne, umieszczone w kopułach z rozsuwanymi dachami zbudowano w latach 50. i 60. XX wieku. 
Znalazły się w nich m.in.:
W latach późniejszych profil badawczy obserwatorium skoncentrował się na radioastronomii. tego względu wybudowano w nim dwa radioteleskopy:
Wybrani pracownicy.
Wśród pracowników Obserwatorium Astronomicznego warto wymienić następujących naukowców:
Polska Akademia Nauk.
Na terenie obserwatorium działa Zespół Fizyki Plazmy Centrum Badań Kosmicznych Polskiej Akademii Nauk

</doc>
<doc id="1094549" url="https://pl.wikipedia.org/wiki?curid=1094549" title="Illmind">
Illmind

Illmind, (stylizowane nazewnictwo !llmind), a właściwie Ramon Ibanga Jr. (ur. 28 sierpnia 19??) — filipińsko-amerykański producent hip-hopowy z Bloomfield w stanie New Jersey.
Brał udział w "Beat Society" mierząc się z bardzo znanymi artystami takimi jak Kanye West czy Just Blaze.

</doc>
<doc id="1094552" url="https://pl.wikipedia.org/wiki?curid=1094552" title="CMC Zawiercie">
CMC Zawiercie

CMC Poland Sp. z o.o. (dawniej "Huta Zawiercie") – huta żelaza w Zawierciu, producent wyrobów stalowych gorąco walcowanych, takich jak walcówka, pręty, płaskowniki i siatki zbrojeniowe.
Historia.
Przełom XIX i XX w..
7 listopada 1897 roku zatwierdzono statut "Towarzystwa Akcyjnego Sosnowieckich Fabryk Rur i Żelaza", którego celem było wybudowanie huty w Zawierciu. Pierwsze warsztaty mechaniczne uruchomiono już w 1900 roku, a w następnym nastąpił pierwszy spust surówki z wielkiego pieca.
1914–1945.
W okresie I wojny światowej huta była nieczynna. W 1936 roku zakład przejęła niemiecka grupa kapitałowa i do 1945 produkcję ukierunkowano na potrzeby wojenne III Rzeszy.
1945–1995.
Po II wojnie światowej "Hutę Zawiercie" upaństwowiono. W 1963 roku wybudowano nową stalownię, co zapoczątkowało szybki rozwój zakładu. W 1974 uruchomiono walcownię zgniatacza oraz walcownię ciągłą kęsów, a rok później oddano do eksploatacji stalownię elektryczną z czterema piecami łukowymi. W latach 90. nawiązano współpracę z Centralą Importowo-Eksportową "Impexmetal".
Przełom XX i XXI w..
W 1995 roku przekształcono "Hutę Zawiercie" w jednoosobową spółkę Skarbu Państwa. 3 grudnia 2003 spółka "Commercial Metals AG" przejęła 71% udziałów "Huty Zawiercie S.A".

</doc>
<doc id="1094553" url="https://pl.wikipedia.org/wiki?curid=1094553" title="Lynn Redgrave">
Lynn Redgrave

Lynn Rachel Redgrave (ur. 8 marca 1943 w Londynie, zm. 2 maja 2010 w Kent) – brytyjska aktorka.
Życiorys.
Była córką aktorów: sir Michaela Redgrave i Rachel Kempson. Jej starsza o sześć lat siostra Vanessa Redgrave jest znaną aktorką; brat Corin Redgrave także występował w filmach.
Na deskach teatralnych zadebiutowała w 1962 roku jako Helena w komedii Williama Shakespeare’a "Sen nocy letniej". Była aktorką Królewskiego Teatru Narodowego Wielkiej Brytanii od momentu jego powstania w 1963 do 1966 roku.
W 1966 roku tytułowa rola w komedii "Georgy Girl" w reżyserii Silvio Narizzano przyniosła jej międzynarodowy rozgłos, nominację do Oscara, Złoty Glob dla najlepszej aktorki w filmie komediowym lub musicalu oraz nagrodę nowojorskich krytyków filmowych. Za rolę w dramacie "Bogowie i potwory" otrzymała Złoty Glob dla najlepszej aktorki drugoplanowej i została ponownie nominowana do Oscara.
Jej mężem w latach 1967-2000 był John Clark, z którym miała trójkę dzieci.
W 2001 roku została odznaczona Orderem Imperium Brytyjskiego.
Zmarła w swoim domu, w nocy, po siedmioletniej walce z rakiem piersi.

</doc>
<doc id="1094559" url="https://pl.wikipedia.org/wiki?curid=1094559" title="Betfred Premier League">
Betfred Premier League



</doc>
<doc id="1094560" url="https://pl.wikipedia.org/wiki?curid=1094560" title="142 Zwienigorodzki Pułk Piechoty">
142 Zwienigorodzki Pułk Piechoty

142 Zwienigorodzki Pułk Piechoty (ros. "142-й пехотный Звенигородский полк") – oddział piechoty Armii Imperium Rosyjskiego.
16 sierpnia 1806 z jednej grenadierskiej i trzech muszkieterskich rot Sielenginskiego Pułku Muszkieterów został sformowany Jakucki Pułk Muszkieterów, w składzie trzech batalionów. 22 lutego 1811 oddział został przemianowany na Jakucki Pułk Piechoty. 28 stycznia 1833 w skład pułku zostały włączone: I i III batalion Kozłowskiego Pułku Piechoty oraz II batalion 35 Pułku Strzelców (Jegrów). Od tego czasu pułk liczył sześć batalionów.
13 października 1863 Jakucki Rezerwowy Pułk Piechoty został przeformowany w Zwienigorodzki Pułk Piechoty. 25 marca 1864 pułk otrzymał numer „142”. Do 1914 oddział stacjonował w mieście Orzeł.
W 1914 pułk wchodził w skład I Brygady 36 Dywizji Piechoty (13 Korpus Armijny).
W 1909 w pułku pełnił służbę ppłk Witold Otocki-Dołęga.

</doc>
<doc id="1094561" url="https://pl.wikipedia.org/wiki?curid=1094561" title="Matematyka">
Matematyka

Matematyka (z łac. "mathematicus", od gr. μαθηματικός "mathēmatikós", od μαθηματ-, μαθημα "mathēmat-, mathēma", „nauka, lekcja, poznanie”, od μανθάνειν "manthánein", „uczyć się, dowiedzieć”; prawd. spokr. z goc. "mundon", „baczyć, uważać”) – nauka dostarczająca narzędzi do otrzymywania ścisłych wniosków z przyjętych założeń, zatem dotycząca prawidłowości rozumowania. Ponieważ ścisłe założenia mogą dotyczyć najróżniejszych dziedzin myśli ludzkiej, a muszą być czynione w naukach ścisłych, technice, a nawet w naukach humanistycznych, zakres matematyki jest szeroki i stale się powiększa.
Wiele dziedzin nauki i technologii w pewnym momencie zaczyna definiować swoje pojęcia z dostatecznie dużą precyzją, aby można było stosować do nich metody matematyczne, co często zapoczątkowuje kolejny dział "matematyki teoretycznej" lub "stosowanej". Tak stało się np. z mechaniką klasyczną, mechaniką statystyczną, ekonomią (ekonometria), lingwistyką (lingwistyka matematyczna), teorią gier, a nawet niektórymi działami politologii (teoria głosowań). Obecnie standardem w naukach eksperymentalnych jest potwierdzanie istnienia obserwowanych zależności za pomocą metod statystyki, będącej działem matematyki. Pomaga to odróżnić rzeczywiste zależności od przypadkowej zbieżności. Leonardo da Vinci stwierdził w "Traktacie o malarstwie:" „Żadne ludzkie badania nie mogą być nazywane prawdziwą nauką, jeśli nie mogą być zademonstrowane matematycznie”.
Matematyka teoretyczna, nazywana czasami "matematyką czystą", jest często rozwijana bez wyraźnego związku z konkretnymi zastosowaniami. W tej odmianie jest ona przez niektórych matematyków uważana za formę sztuki. Jednak niektóre działy matematyki teoretycznej znalazły swoje praktyczne zastosowanie, kiedy okazało się, że potrzebuje ich nowoczesna fizyka lub informatyka. Szkolne rozumienie matematyki jako nauki wyłącznie o liczbach i pojęciach geometrycznych zdezaktualizowało się już w XIX wieku wraz z postępami algebry i teorii mnogości.
Główne działy.
Matematyka jest dynamiczną symbiozą dziedzin, działów czy teorii, które przenikają się oraz zależą jedne od drugich. Powstają wciąż nowe teorie, stare obumierają, a czasem znowu wracają do życia. Matematyka wymyka się klasyfikacji lub zmusza do tworzenia klasyfikacji wciąż na nowo.
Amerykańskie Towarzystwo Matematyczne prowadzi klasyfikację gałęzi matematyki, w których prowadzone są aktywne badania naukowe. Ta klasyfikacja jest uaktualniana co pewien czas, aby odzwierciedlić zmiany w zainteresowaniach matematyków – od stycznia 2020 obowiązuje wersja określana jako MSC 2020 ("Mathematical Subject Classification 2020"). MSC jest używane przez wiele czasopism matematycznych oraz baz danych w rodzaju "Mathematical Reviews". Klasyfikacja ta obejmuje opisane poniżej główne gałęzie matematyki, z których każda jest dalej dzielona. Łącznie zawiera ona ponad 5000 szczegółowych dziedzin matematyki i dziedzin z matematyką związanych. Każda dziedzina ma przypisany pięcioznakowy kod.
Logika i podstawy.
Podstawy matematyki definiują język matematyki, sposoby przeprowadzania dowodów matematycznych, metody budowania jej struktur i teorii oraz określają własności jej podstawowych obiektów, takich jak zbiór.
Algebra.
Algebra to dział matematyki zajmujący się strukturami algebraicznymi, porządkowymi, relacjami i uogólniający rozmaite własności działań wspólne dla różnych zbiorów, w których działania takie mogą być przeprowadzane.
Analiza.
Analiza matematyczna bada pochodne, całki, miary, sumy szeregów, równania różniczkowe i inne pojęcia związane najogólniej mówiąc z przechodzeniem do granicy.
Geometria.
Geometria zajmowała się kolejno przestrzeniami euklidesowymi, sferycznymi, afinicznymi i rzutowymi, hiperbolicznymi, ogólniej rozmaitościami Riemanna i w końcu stała się dziedziną badającą dla wybranych przekształceń ich niezmienniki, od najprostszych, takich jak odległość, pole powierzchni, miara kąta, przez bardziej zaawansowane, jak krzywizna, punkt stały, czy wymiar.
Topologia.
Topologia (zwana początkowo "geometria situs", „geometrią położenia” lub "analysis situs", „analizą położenia”) w oryginalnym sformułowaniu jest nauką badającą te właściwości przestrzeni, które nie zmieniają się przy przekształceniach takich jak rozciąganie, skręcanie albo obroty. Do własności takich należy na przykład liczba otworów, jakie znajdują się w danej bryle geometrycznej.
Matematyka dyskretna.
Często (choć nie w MSC) wyróżnia się oddzielnie grupę dziedzin, które badają struktury nieciągłe, sprowadzające się do zbiorów przeliczalnych. Do matematyki dyskretnej zalicza się m.in. (wymienione także w odpowiednich miejscach klasyfikacji MSC)
Statystyka i rachunek prawdopodobieństwa.
Statystyka zajmuje się wnioskowaniem o całej populacji nieco różniących się obiektów (np. ludzi) na podstawie obserwacji części tej populacji (tzw. próby statystycznej).
Matematyka stosowana.
Matematyka stosowana jest nauką rozwijającą aparat matematyczny na potrzeby innych nauk i techniki.
Badania okołomatematyczne.
MSC wyróżnia także dziedziny, które zajmują się samą matematyką jako przedmiotem swojego zainteresowania.
Struktura formalna.
Matematyka jest sztuką wyciągania wniosków z założeń. Jeśli rozumowanie matematyczne jest poprawne, to przy poprawnych założeniach istnieje pewność otrzymania poprawnych wniosków. Jeśli w rozumowaniu jest jakakolwiek nieścisłość, takiej gwarancji nie ma. Stąd wynika olbrzymi nacisk, kładziony w matematyce na ścisłość rozumowania. W utrzymaniu tej ścisłości pomaga omawiany dalej formalizm logiczny oraz zapis matematyczny.
Nie znaczy to, że w matematyce wyobraźnia, głębia, czy intuicja nie są ważne. Matematyka nie może sensownie istnieć bez aparatu formalnego, ale formalizm tworzy tylko ramy dla inwencji i twórczego myślenia matematyka, podobnie jak gramatyka języka tworzy ramy dla inwencji pisarza. Formalizm, choćby w praktyce tylko przybliżony, jest metodą obiektywnego porozumiewania się matematyków. Można używać do omawiania pojęć matematycznych zwykłego języka naturalnego, jednak ma to sens tylko tak długo, jak długo da się taki opis jednoznacznie przetłumaczyć na formalizm (nawet jeśli to tłumaczenie nie jest w praktyce wykonane).
Formalna struktura matematyki wygląda następująco:
W praktyce matematycy nie przejmują się zanadto powyższym formalizmem podczas rozszerzania danej teorii (a więc, formalnie, tworzenia nowej). Poprawne (w sensie praktycznym) dowody matematyczne są jednak w odczuciu matematyków sprowadzalne do dowodów formalnych. Obecnie rozwija się formalizację matematyki opartą na metodach informatycznych, która pozwala na pełny formalny zapis dowodów dający się stosować w praktyce.
Chociaż działalność matematyczna polega na tworzeniu nowych pojęć matematycznych i dowodzeniu twierdzeń na temat pojęć już znanych, to taka definicja nie oddałaby wszelakich niuansów uprawiania matematyki. Jak stwierdził Gian-Carlo Rota: „Często słyszymy, że matematyka sprowadza się głównie do «dowodzenia twierdzeń». Czy praca pisarza sprowadza się głównie do «pisania zdań»?”
Linki zewnętrzne.
Polskojęzyczne
Anglojęzyczne

</doc>
<doc id="1094564" url="https://pl.wikipedia.org/wiki?curid=1094564" title="Corin Redgrave">
Corin Redgrave

Corin William Redgrave (ur. 16 lipca 1939 w Londynie, zm. 6 kwietnia 2010 tamże) – brytyjski aktor filmowy, telewizyjny i teatralny, a także skrajnie lewicowy działacz polityczny.
Życiorys.
Był synem Michaela Redgrave'a i Rachel Kempson. Jego pierwszą żoną była Deirdre Hamilton-Hill, z którą miał dwoje dzieci: Jemmę Redgrave i Luke'a Redgrave'a. Drugą żoną artysty była aktorka Kika Markham, z którą również miał dwoje dzieci.

</doc>
<doc id="1094566" url="https://pl.wikipedia.org/wiki?curid=1094566" title="Fernando Vallejo">
Fernando Vallejo

Fernando Vallejo (ur. 24 października 1942 w Medellín), kolumbijski pisarz i reżyser, posiadający obywatelstwo meksykańskie.
Studiował filozofię na uniwersytecie w Bogocie, rozpoczął także studia biologiczne. Przez rok uczył się w akademii filmowej w Rzymie. Od 1971 mieszka w Meksyku, od 2007 jest obywatelem tego kraju. W Meksyku zrealizował trzy filmy "Cronica roja" (1979), "Barrio de campeones" (1981) oraz "En la tormenta" (1982). W Meksyku napisał również wszystkie swoje powieści, jednak ich akcja rozgrywa się z reguły w Kolumbii.
Jest autorem książek tworzących autobiograficzny cykl "Rzeka czasu" ("El río del tiempo"). W Polsce ukazał się pierwszy tom - "Błękitne dni". Największy rozgłos przyniosły mu jednak utwory spoza cyklu, zwłaszcza opublikowana w 1994 "Matka Boska Płatnych Morderców". Jest to historia homoseksualnego związku starszego mężczyzny z młodocianym zabójcą, tzw. sicario. Na podstawie powieści w 2000 powstał film o tym samym tytule. Nakręcił go w Kolumbii Barbet Schroeder.
Trzecią powieścią Vallejo wydaną w Polsce jest "Mój brat alkad", opowieść o małym miasteczku Támesis, targanym politycznymi sporami. W Támesis odzwierciedlenie znajdują problemy współczesnej Kolumbii, choćby rywalizacja oddziałów paramilitarnych z partyzantami i resztkami karteli narkotykowych. Proza Vallejo może być trudna w odbiorze, jest gęsto okraszona wulgaryzmami i prowokacyjnymi rozważaniami. W 2003 powieść "El desbarrancadero" została nagrodzona Premio Rómulo Gallegos. Pisarz jest także autorem biografii oraz "La tautología darwinista" (1998), książki z dziedziny biologii.

</doc>
<doc id="1094569" url="https://pl.wikipedia.org/wiki?curid=1094569" title="Johann Beringer">
Johann Beringer

Johann Beringer (ur. 1667, zm. w 1740) – niemiecki lekarz i paleontolog, znany jako ofiara jednego z najgłośniejszych oszustw w naukach przyrodniczych.
Życiorys.
Beringer był profesorem i dziekanem wydziału medycyny uniwersytetu w Würzburgu oraz osobistym lekarzem arcybiskupa von Huttena, jednak zajmował się przede wszystkim badaniem triasowych skamieniałości występujących wokół miasta. Efekty wieloletnich poszukiwań zamieścił w wydanej przez siebie książce "Lithographiæ Wirceburgensis" (1726). Dopiero po wydaniu dzieła życia dowiedział się, że wiele okazów znalezionych i opisanych przez niego, zostało wyrzeźbionych i podrzuconych na pola przez niechętnych mu dwóch uczonych z Würzburga: Rodericka i Eckharta. Oprócz prawdziwych skamieniałości, w kolekcji opublikowanej przez Beringera znalazły się takie falsyfikaty jak: kwiat z podlatującą do niego pszczołą, pszczoła przy plastrze miodu, pająk z pajęczyną, pająk atakujący muchę na pajęczynie, opierzone ptaki, ptak wysiadujący jajka itp. Przyjęcie przez Beringera tych okazów za oryginalne skamieniałości było możliwe zarówno ze względu na fakt, iż ogólna wiedza o tworzeniu się skamieniałości była wówczas niewielka, jak i fakt, iż była to pierwsza publikacja tego badacza o skamieniałościach, nie miał więc on dużego doświadczenia w tej dziedzinie. Nawet znalezienie przez niego płytek kamiennych z imieniem Boga napisanym po hebrajsku, arabsku i łacinie nie uwidoczniło mu oszustwa, które spostrzegł dopiero po publikacji. Zdawał sobie tylko sprawę z unikatowości swojej kolekcji, o czym pisał w swym dziele: „Te wspaniałe okazy stanowią najpełniejszy skarbiec kamieni w całych Niemczech” i „Wątpię, czy kiedykolwiek ukaże się oczom uczonego-przyrodnika odkrycie bardziej radujące serce”.
Na rozprawie sądowej, która na jego prośbę miała miejsce po odkryciu fałszerstwa, udowodniono, kto był zamieszany w produkcję i dystrybucję falsyfikatów, i oczyszczono Beringera z zarzutu nieuczciwości, jednak jego reputacja naukowca została nadwerężona. Po odkryciu fałszerstwa próbował wykupić cały nakład książki, jednak bez pełnego sukcesu.
Oprócz tego dzieła Beringer wydał dwie prace medyczne przed 1726 i dwie kolejne książki medyczne po aferze z falsyfikatami.
Falsyfikaty opisane przez Beringera nazwano później "kłamliwymi kamieniami" ("Lügensteine") i do dziś są one poszukiwanym ekspozytami wielu muzeów i kolekcji. Znajdują się m.in. w zbiorach Instytutu Geologiczno-Paleontologicznego uniwersytetu w Würzburgu i w zbiorach muzeów historii naturalnej Londynu i Berlina, a ich reprodukcje zamieszcza wiele podręczników paleontologii, jako specyficzne ostrzeżenie przed pochopnością w badaniach naukowych. Duży rozgłos falsyfikatów i liczne legendy wokół całej sprawy spowodowały, że w 1767 wydano pośmiertny reprint dzieła Beringera.

</doc>
<doc id="1094571" url="https://pl.wikipedia.org/wiki?curid=1094571" title="Paweł Filas">
Paweł Filas

Paweł Filas (ur. 1963 w Rabce-Zdroju) – polski poeta, performer, dziennikarz.
Studiował socjologię w Uniwersytecie Jagiellońskim oraz filozofię w Papieskiej Akademii Teologicznej.
Debiutował w 1990 roku w piśmie "brulion". 
Wraz z Marcinem Świetlickim zredagował pierwszą antologię pokolenia zatytułowaną "Przyszli barbarzyńcy". 
W latach 90. XX wieku był redaktorem naczelnym dwóch lokalnych czasopism: „Echa” i „Naszych Stron”.
Nagrody.
Nagroda za najlepszy niepublikowany debiut książkowy Ogólnopolskiego Festiwalu Poezji w Łodzi, 1987.

</doc>
<doc id="1094572" url="https://pl.wikipedia.org/wiki?curid=1094572" title="Skakun arlekinowy">
Skakun arlekinowy

Skakun arlekinowy, pająk zwany też pląsem zebrą ("Salticus scenicus") – gatunek z rodziny skakunowatych (Salticidae). 

</doc>
<doc id="1094573" url="https://pl.wikipedia.org/wiki?curid=1094573" title="Salticus scenicus">
Salticus scenicus



</doc>
<doc id="1094578" url="https://pl.wikipedia.org/wiki?curid=1094578" title="Władimir Korbukow">
Władimir Korbukow

Władimir Dienisowicz Korbukow, ros. Владимир Денисович Корбуков (ur. w 1900 r. w Dźwińsku, zm. 1 sierpnia 1946 r. w Moskwie) – radziecki wojskowy (podpułkownik), oficer inspekcyjny w sztabie Sił Zbrojnych Komitetu Wyzwolenia Narodów Rosji pod koniec II wojny światowej.
W 1919 r. wstąpił do armii bolszewickiej. Doszedł do funkcji zastępcy szefa sztabu 2 Armii Uderzeniowej. W październiku 1942 r. dostał się do niewoli niemieckiej, po czym podjął kolaborację z Niemcami. W 1943 r. wstąpił do Rosyjskiej Armii Wyzwoleńczej (ROA) dowodzonej przez gen. Andrieja Własowa. Brał udział w kursach propagandowych, a następnie jeździł po oflagach, namawiając jeńców wojennych z Armii Czerwonej do wstępowania do ROA. Pod koniec 1944 r. został członkiem Komitetu Wyzwolenia Narodów Rosji (KONR). W grudniu tego roku wszedł w skład sztabu Sił Zbrojnych KONR, prowadząc inspekcje rosyjskich oddziałów wojskowych. Awansował do stopnia pułkownika. W kwietniu 1945 r. poddał się Amerykanom, którzy wydali go Sowietom. Po moskiewskim procesie dowódców ROA został skazany na karę śmierci, wykonaną przez powieszenie 1 sierpnia 1946 r.

</doc>
<doc id="1094580" url="https://pl.wikipedia.org/wiki?curid=1094580" title="Ślesin (przystanek kolejowy)">
Ślesin (przystanek kolejowy)

Ślesin – przystanek kolejowy w Ślesinie, w województwie kujawsko-pomorskim, w Polsce.
W roku 2017 przystanek obsługiwał 20–49 pasażerów na dobę.

</doc>
<doc id="1094582" url="https://pl.wikipedia.org/wiki?curid=1094582" title="Contempt">
Contempt

Contempt – słowacki zespół muzyczny, grający death metal. Powstał w roku 1990, początkowo nosił nazwę Desecrator. Obecnie nagrywa w polskiej wytwórni Empire Records.

</doc>
<doc id="1094587" url="https://pl.wikipedia.org/wiki?curid=1094587" title="Lista ras koni">
Lista ras koni



</doc>
<doc id="1094590" url="https://pl.wikipedia.org/wiki?curid=1094590" title="Alvar Nunez Cabeza de Vaca">
Alvar Nunez Cabeza de Vaca



</doc>
<doc id="1094593" url="https://pl.wikipedia.org/wiki?curid=1094593" title="Port lotniczy Lüderitz">
Port lotniczy Lüderitz

Port lotniczy Lüderitz – port lotniczy położony w pobliżu Lüderitz. Jest jednym z największych portów lotniczych w Namibii.

</doc>
<doc id="1094598" url="https://pl.wikipedia.org/wiki?curid=1094598" title="Tobias Hume">
Tobias Hume

Tobias Hume (ur. około 1569, zm. 16 kwietnia 1645) - angielski kompozytor, gambista.
Niewiele wiadomo na temat jego życia. Spekuluje się, że urodził się w 1569, ponieważ wstąpił do londyńskiej kartuzji w 1629, a warunkiem koniecznym do tego było ukończenie 60 lat. Na życie zarabiał jako żołnierz, prawdopodobnie najemnik. Był oficerem w armii szwedzkiej i rosyjskiej.
Opublikował dwa zbiory z utworami na violę da gamba oraz z pieśniami. Pierwszy, "The First Part of Ayres" (znany także jako "Musicall Humors") wydany został w 1605, drugi, "Captain Humes Poeticall Musicke", w 1607.
Tobias Hume jest bohaterem powieści Jerzego Pietrkiewicza Zdobycz i wierność.

</doc>
<doc id="1094600" url="https://pl.wikipedia.org/wiki?curid=1094600" title="Zamek Vajdahunyad">
Zamek Vajdahunyad

Zamek Vajdahunyad (węg. "Vajdahunyad vára") – zamek znajdujący się w Budapeszcie, w Parku Miejskim ("Városliget").
Położenie.
Zamek znajduje się w XIV. dzielnicy Budapesztu, na terenach Parku Miejskiego, na tzw. "Wyspie Széchenyiego".
W części renesansowo-barokowej zamku mieści się Węgierskie Muzeum Rolnictwa.
Historia.
W 1896 z okazji 1000-lecia Węgier w stolicy odbyła się wielka Wystawa Milenijna, usytuowana w Parku Miejskim. Wzniesiono wówczas zespół budynków z nietrwałych materiałów (głównie drewna), które były kopiami obiektów z terenu Wielkich Węgier i miały reprezentować różne style w narodowej architekturze węgierskiej. Wystawa tak spodobała się publiczności, że prezentowane budynki w latach 1904–1908 zostały ponownie wybudowane z trwałych materiałów. Projektantem całości (pod nazwą "Zespół Budynków Historycznych", węg. "Történelmi Épületcsoport") był architekt Ignác Alpár.
Budowla jest konglomeratem kopii budynków historycznych (stylistycznie jest mieszaniną gotyku, renesansu i baroku.). Swą nazwę wzięła od najbardziej charakterystycznej kopii zamku z Vajdahunyad w Siedmiogrodzie, obecnie na terenie Rumunii.

</doc>
<doc id="1094601" url="https://pl.wikipedia.org/wiki?curid=1094601" title="Jan Schadland">
Jan Schadland

Jan Schadland (niem. "Johann Schadland", ur. 1311/1312 w Kolonii, zm. 1 kwietnia 1373 w Koblencji) – biskup chełmiński, dominikanin, magister teologii.
Życiorys.
W 1348 został mianowany przez papieża Klemensa VI pierwszym od 115 lat inkwizytorem papieskim w Niemczech. Nie zachowały się jednak żadne dane o procesach wytaczanych przez niego heretykom, być może z wyjątkiem procesu Bertolda z Rohrbach w Spirze w 1356, gdzie zachowana fragmentarycznie dokumentacja nie podaje tożsamości inkwizytora. Prawdopodobnie przyczyną braku aktywności antyheretyckiej z jego strony był brak zaplecza organizacyjnego trybunału inkwizycyjnego oraz niedostatek funduszy potrzebnych do prowadzenia działalności na wyznaczonym mu obszarze.
Nominowany przez papieża na biskupa chełmińskiego w 1359. W diecezji chełmińskiej przebywał krótko. W 1363 wyjechał do Awinionu i poprosił papieża Urbana V o przeniesienie, 24 marca 1363 został biskupem Hildesheim, a następnie biskupem Wormacji w 1365 oraz biskupem augsburskim w 1371. W 1373 zrezygnował z godności biskupiej i osiadł w klasztorze w Koblencji, gdzie zmarł.

</doc>
<doc id="1094603" url="https://pl.wikipedia.org/wiki?curid=1094603" title="Front Południowo-Zachodni (rosyjski)">
Front Południowo-Zachodni (rosyjski)

Front Południowo-Zachodni – jeden z frontów rosyjskich z okresu I wojny światowej.
Dowództwo Frontu sformowano w lipcu 1914 roku. Rozformowano na początku 1918.
Naczelni dowódcy Frontu: 
Skład Frontu: 

</doc>
<doc id="1094606" url="https://pl.wikipedia.org/wiki?curid=1094606" title="Japan Transocean Air">
Japan Transocean Air

Japan Transocean Air – japońska linia lotnicza z siedzibą w Naha na Okinawie. Należy od linii lotniczych Japan Airlines. Obsługuje połączenia krajowe. Głównym węzłem jest Port lotniczy Naha.

</doc>
<doc id="1094607" url="https://pl.wikipedia.org/wiki?curid=1094607" title="Front Rumuński">
Front Rumuński

Front Rumuński – związek operacyjny połączonych wojsk Armii Imperium Rosyjskiego i Armii Królestwa Rumunii, walczących w czasie I wojny światowej po stronie ententy.
Dowództwo zostało sformowano w grudniu 1916 roku na bazie dowództwa Armii Dunajskiej, a rozformowane w 1918 roku.
Nominalnym dowódcą Frontu był król Rumunii, Ferdynand I. Faktyczne dowództwo spoczywało w rękach generałów rosyjskich, występujących oficjalnie w roli pomocników dowódcy: generał kawalerii Władimir Sacharow (12 grudnia 1916 - 1 kwietnia 1917) i gen. piechoty Dmitrij Szczerbaczow (11 kwietnia 1917 - 25 marca 1918).
Skład Frontu: 

</doc>
<doc id="1094608" url="https://pl.wikipedia.org/wiki?curid=1094608" title="Jan Schatland">
Jan Schatland



</doc>
<doc id="1094610" url="https://pl.wikipedia.org/wiki?curid=1094610" title="Front Kaukaski">
Front Kaukaski



</doc>
<doc id="1094615" url="https://pl.wikipedia.org/wiki?curid=1094615" title="Józef Gawłowicz">
Józef Gawłowicz

Józef Gawłowicz (ur. 7 kwietnia 1942 w Rudzie koło Mielca) – polski kapitan żeglugi wielkiej, pisarz marynista, w latach 1993-1994 i od 19 kwietnia 2006 do 31 sierpnia 2007 dyrektor Urzędu Morskiego w Szczecinie, od 31 sierpnia 2007 do 31 marca 2008 dyrektor Urzędu Morskiego w Słupsku. Przewodniczący szczecińskiego koła Związku Literatów Polskich.
W 1976 ukończył studia na Wydziale Nawigacyjnym Państwowej Szkoły Morskiej w Gdyni. Dowodził wieloma statkami polskimi i pod obcymi banderami m.in. w Hongkongu i Arabii Saudyjskiej. Wykładał astronawigację na Wyższej Szkole Morskiej w Szczecinie. 
W latach 1963-1989 był tajnym kurierem paryskim "Kultury" do Polski. Publikował w "Kulturze" pod pseudonimami: Adam Tukubar ("Chińskie wycieczki"), Paweł Sowa ("Pamiętnik znaleziony w Bochni"), Sindbad Żeglarz ("Hawana, czyli traktat o kontrabandzie").

</doc>
<doc id="1094616" url="https://pl.wikipedia.org/wiki?curid=1094616" title="Tramwaje w Madrycie">
Tramwaje w Madrycie

Tramwaje w Madrycie (hiszp. "Metro Ligero" – Lekkie Metro) – system komunikacji tramwajowej w Madrycie. Jest to najmłodszy system transportu w Madrycie. W eksploatacji są 3 linie, a kolejna, czwarta, jest w budowie.
Tramwaje madryckie są integralną częścią madryckiego metra, w tym linia ma pewne fragmenty podziemne. Linie tramwajowe połączone są ze stacjami metra i na niektórych odcinkach korzystają także z torów, po których kursują pociągi metra. Tabor dostarczyła firma Alstom. W Madrycie na tramwaje mówi się "Metro Ligero" (w dosłownym tłumaczeniu lekkie metro), co jest związane z tym, że tramwaje na niektórych odcinkach kursują po torach metra i stanowią jego część. W trakcie budowy jest czwarta linia w południowym Madrycie. Wszystkie pojazdy obsługujące linie tramwajowe są niskopodłogowe z zamontowanym monitoringiem. Tramwaje w Madrycie poruszają się po bezkolizyjnych trasach, specjalnie na ten cel wybudowanym nowym torowiskiem, a także niektóre linie pomiędzy niektórymi stacjami i przystankami przemieszczając się korzystają z torów, po których kursuje metro. Łącznie tramwaje w Madrycie mają 27,8 km torów z 36 przystankami.
Linie.
Pinar de Chamartín ↔ Las Tablas.
Długość linii: 5,4 km., ogółem na całej długości linii znajduje się 9 stacji /przystanków, w tym 5 podziemnych. Budowa tej linii tramwajowej rozpoczęła się w grudniu 2004, zaś ukończona została 24 grudnia 2007. Łączy ona dzielnice północne Madrytu z "Sanchinarro Las Tablas". W odróżnieniu od pozostałych dwóch linii "Metro Ligero" wszystkie przystanki tej linii są już w eksploatacji, dodatkowo nie planuje się żadnych nowych przystanków na tej linii.
Przystanki na trasie:
Colonia Jardín ↔ Aravaca.
Długość linii 8,7 km., na całej długości jest 13 stacji/przystanków, w tym 3 podziemne. Budowa tej linii rozpoczęła się w grudniu 2004, zaś otwarta została 27 lipca 2007. Linia ta kursuje w zachodniej części Madrytu i łączy ona kampus "Uniwersytetu Complutense w Somosaguas" z siecią madryckiego metra na stacji "Cólonia Jardin".
Przystanki na trasie:
Colonia Jardín ↔ Puerta de Boadilla.
Długość linii 13,7 km. 15 stacji/przystanków na trasie, z których dwa są podziemne. Jest ona najdłuższą z trzech obecnie eksploatowanych linii "Metra Ligero" w Madrycie. Budowa tej rozpoczęła się w grudniu 2004, zaś jej otwarcie miało miejsce 27 lipca 2007.
Przystanki na trasie:
Plany rozbudowy.
Konsorcjum transportowe Ministerstwo Infrastruktury i Transportu, zatwierdziło projekt budowy nowych linii "Metro Ligero" (szybkiego tramwaju) w regionie Madrytu. Jedną z wytyczonych tras do budowy jest odcinek 14,3 km, obejmujący 24 przystanki na trasie, łączący "Pinar de Las Rozas" ze szpitalem "Puerta de Hierro" i połączeniem z siecią madryckiego metra. Plan rozbudowy sieci obejmuje także budowę linii tramwajowej w podmadryckim mieście Valdemoro, wraz z połączeniem jej z siecią metra oraz kolei Cercanías, jak również budowa szybkiego tramwaju łączącego stację Cercanías Móstoles na linii metra do Navalcarnero.
Tabor.
Wszystkie tramwaje do obsługi poszczególnych linii zostały dostarczone przez firmę Alstom, tak samo jak w przypadku Tramwajów w Parli, na Teneryfie, czyli linii Trambaix i Trambesòs w Barcelonie. Wszystkie tramwaje są w 100% niskopodłogowe. Mogą się one poruszać z maksymalną prędkością 70 km/h. Każdy ze składów posiada łącznie 200 miejsc w tym 54 miejsca siedzące. Tramwaje zasilane są prądem stałym o napięciu 750 V.

</doc>
<doc id="1094628" url="https://pl.wikipedia.org/wiki?curid=1094628" title="Kościół św. Piotra Apostoła w Lublinie">
Kościół św. Piotra Apostoła w Lublinie

Kościół św. Piotra Apostoła w Lublinie (pierwotnie kościół Bernardynek w Lublinie) – zabytkowy rzymskokatolicki kościół znajdujący się w Lublinie, wybudowany w latach 1636–1658. Do czasu pożaru w 1768 r. nosił cechy renesansu lubelskiego. W 1780 zakończono odbudowę nadającą kościołowi styl barokowy. Przekształcono także wnętrze, pokryte w 1899 roku neobarokową polichromią przez Władysława Barwickiego. Od 1920 roku Kościół należał do OO. Jezuitów, którzy w listopadzie 2015 roku oddali go Archidiecezji Lubelskiej. 
Historia.
Budowę rozpoczęto w 1636 roku wznosząc jednocześnie klasztor. Kościół murowany, wybudowany w latach 1636–1658 (budowla trwała z przerwami), odbudowany po pożarze i rozbudowany o zakrystię w latach 1768–1780. Ponownie remontowany w roku 1874 i kilkakrotnie w XX wieku. Pierwotnie wystawiony w stylu renesansu lubelskiego, po pożarze w 1768 roku odbudowany w stylu barokowym. Prezbiterium skierowane na północny wschód. Jednonawowy z węższym i niższym prezbiterium zamkniętym trójbocznie. Nawa pięcioprzęsłowa. Bogata, barokowa fasada. Wewnątrz między innymi neobarokowa polichromia mal. Władysław Barwicki. Od 1920 roku kościół należał do oo. Jezuitów, którzy po 95 latach, w listopadzie 2015 roku, oddali go archidiecezji lubelskiej.

</doc>
<doc id="1094636" url="https://pl.wikipedia.org/wiki?curid=1094636" title="Hypogeum Ħal Saflieni">
Hypogeum Ħal Saflieni

Hypogeum Ħal-Saflieni – podziemna budowla z około 2500 roku p.n.e. znajdująca się w miejscowości Paola na Malcie.
Dokładne przeznaczenie hypogeum pozostaje do dziś nieznane. Początkowo prawdopodobnie pełniło funkcję sanktuarium, później zaś podziemnej nekropolii.
Historia odkrycia.
Strop najwyższego poziomu podziemnej konstrukcji został odkryty przypadkowo, w trakcie prac budowlanych, w 1902 roku. Po trzech latach rozpoczęto prace wykopaliskowe pod nadzorem maltańskiego archeologa Emanuela Magri. Badacz zmarł jednak nagle w 1907 roku w Tunezji, a jego notatek nigdy nie odnaleziono.
Badania archeologiczne były jednak kontynuowane pod kierunkiem Temi Zammita. W 1980 roku podziemny kompleks został wpisany na listę światowego dziedzictwa UNESCO. W 1992 roku hypogeum zamknięto, gdyż tłumy zwiedzających zagrażały naskalnym malowidłom. Ponownie otwarto je dla turystów po wprowadzeniu dodatkowych zabezpieczeń w 2000 roku. Liczba odwiedzających jest jednak limitowana. Heritage Malta, państwowa organizacja opiekująca się zabytkami, zezwala na zwiedzenie hypogeum przez 80 osób każdego dnia.
Opis budowli.
Łączna powierzchnia wszystkich pomieszczeń podziemnej konstrukcji wynosi około 800 metrów kwadratowych. Znajdują się one na trzech poziomach, z których najniższy sięga 14 metrów poniżej poziomu gruntu. Cała budowla przetrwała do dziś w stanie prawie nienaruszonym. Wewnątrz znajdują się korytarze, hole, komory, nisze i stopnie, a także resztki malowideł ściennych.
Wiele form zachowanych w hypogeum przypomina naziemne świątynie neolityczne. Znajdują się tam menhiry, nisze trylityczne, kręgi kamienne i miejsca, gdzie przywiązywano zwierzęta ofiarne. Stropy hypogeum są nienaruszone, nie zachował się natomiast dach żadnej ze świątyń naziemnych. Dlatego odkrycie hypogeum umożliwiło archeologom wysunięcie nowych hipotez na temat dawnego kształtu neolitycznych maltańskich świątyń.
Poziomy.
Poziom górny.
Najwyższy i jednocześnie najstarszy poziom powstał około 3000 roku p.n.e. Przypomina grobowce znalezione w miejscowości Xemxija na Malcie. Część pomieszczeń umieszczono w naturalnych grotach, które zostały później powiększone przez człowieka. Podłoga górnego poziomu położona była poniżej poziomu ziemi, w zagłębieniu, ale nie miał on sklepienia. Dzięki temu wszystkie pomieszczenia najwyższego poziomu były oświetlone światłem słonecznym.
Środkowy poziom.
Gdy górny poziom okazał się niewystarczający, rozpoczęto budowę drugiego, środkowego poziomu. Obecnie sięga on 10 metrów poniżej poziomu ziemi. Odkryto na nim około 7 tysięcy ludzkich szkieletów, szczątki 20 tysięcy zmarłych, a także fragmenty biżuterii i ceramiki. Przedmioty te, według wierzeń, potrzebne były ludziom po śmierci. Na tym poziomie zachowały się najcenniejsze przykłady pomieszczeń imitujących formy architektoniczne – "Główna Komnata", "Komnata Wyroczni", "Najświętsza spośród świętych".
Główna Komnata jest całkowicie wykutym w skale pomieszczeniem na planie koła. Zachowały się w nim liczne portale trylityczne. Część z nich jest ślepa, zaś pozostałe prowadzą do innych komnat. Większość powierzchni ścian pokrywają czerwone malowidła wykonane ochrą.
W "Głównej Komnacie" znaleziono tzw. "śpiącą damę", nazywaną też "śpiącą kapłanką", figurkę kobiety z małą głową i otyłym ciałem, leżącą na łóżku z głową opartą na poduszce. Prawdopodobnie używana była w dawnych rytuałach związanych z kultem płodności. Figurka ta, podobnie jak inne, przedstawienia otyłych kobiet znalezione w hypogeum, znajduje się obecnie w Narodowym Muzeum Archeologii w Valletcie. Umieszczono tam również zbiór ceramiki z geometrycznymi ornamentami oraz liczne ozdoby, m.in. naszyjnik wykonany z muszli i korali, znalezione w podziemnej nekropolii.
Komnata Wyroczni jest pomieszczeniem na planie zbliżonym do prostokąta. Jedno z najmniejszych pomieszczeń hypogeum cechuje się wyjątkowo dobrą akustyką. Niskie dźwięki, odpowiadające głosowi męskiemu, odbijają się echem, natomiast wysokie, o częstotliwościach zbliżonych do głosu kobiecego, nie wywołują takiego efektu. Obecnie przypuszcza się, że w czworobocznej niszy tej komnaty kapłani interpretowali sny. Sklepienie komnaty pokrywają dobrze zachowane malowidła wykonane z ochry w kształcie okrągłych plam.
Zdobiona Komnata została wybudowana, podobnie jak "Komnata Główna", na planie koła. Jej ściany, lekko pochylone do wewnątrz, są najdokładniej wygładzone w całym kompleksie. Zdobią je geometryczne malowidła ścienne. Na jednej ze ścian wykuto przedstawienie ludzkiej ręki.
Komnata Najświętsza spośród świętych zawiera najcenniejszą formę imitującą architekturę w całym hypogeum. Jest nią portal trylityczny otoczony dwoma większymi imitacjami trylitów, z których każdy otacza całkowicie mniejszy trylit zamknięty w jego wnętrzu. Na ścianach zachowały się również ślady ochry. Ponieważ czerwień była kolorem symbolizującym krew, śmierć i ofiarę, przypuszczalnie jest to miejsce pochówku i jednocześnie sanktuarium.
Dół Węży jest głębokim na 2 metry zagłębieniem, które mogło służyć jako miejsce przetrzymywania węży przez kapłanów lub schowek na jałmużnę.
Dolny poziom.
Ze środkowego poziomu schody prowadzą na poziom dolny. Nie znaleziono na nim szczątków ludzkich, dlatego przypuszcza się, iż pełnił on funkcję magazynu na wodę lub zboże.

</doc>
<doc id="1094640" url="https://pl.wikipedia.org/wiki?curid=1094640" title="Jemma Redgrave">
Jemma Redgrave

Jemma Redgrave, właściwie Jemina Redgrave (ur. 14 stycznia 1965 roku w Londynie) – brytyjska aktorka filmowa, telewizyjna, teatralna i radiowa.
Jest córką Corina Redgrave oraz Deirdry Hamilton-Hill. W 1992 roku poślubiła brytyjskiego aktora, Tima Owena, z którym ma dwójkę dzieci.

</doc>
<doc id="1094641" url="https://pl.wikipedia.org/wiki?curid=1094641" title="The Best of OMD">
The Best of OMD

The Best of OMD – pierwszy album kompilacyjny angielskiego zespołu Orchestral Manoeuvres in the Dark wydany 12 marca 1988 z okazji dziesięciolecia istnienia zespołu. Płyta odniosła duży sukces w rodzimym kraju. Wydawnictwo uzupełnia kaseta VHS z teledyskami do niektórych piosenek.

</doc>
<doc id="1094647" url="https://pl.wikipedia.org/wiki?curid=1094647" title="Silvio Narizzano">
Silvio Narizzano

Silvio Narizzano (ur. 8 lutego 1927 w Montrealu, zm. 26 lipca 2011 w Londynie) – kanadyjski reżyser filmowy i telewizyjny. Przez większość życia mieszkał i pracował w Wielkiej Brytanii.

</doc>
<doc id="1094649" url="https://pl.wikipedia.org/wiki?curid=1094649" title="Ħal Saflieni">
Ħal Saflieni



</doc>
<doc id="1094651" url="https://pl.wikipedia.org/wiki?curid=1094651" title="Hypogeum Hal Saflieni">
Hypogeum Hal Saflieni



</doc>
<doc id="1094654" url="https://pl.wikipedia.org/wiki?curid=1094654" title="Hal Saflieni">
Hal Saflieni



</doc>
<doc id="1094658" url="https://pl.wikipedia.org/wiki?curid=1094658" title="Tatyana Gorchkova">
Tatyana Gorchkova



</doc>
<doc id="1094659" url="https://pl.wikipedia.org/wiki?curid=1094659" title="McGeorge Bundy">
McGeorge Bundy

McGeorge Bundy, „Mac” (ur. 30 marca 1919, zm. 16 września 1996) – amerykański polityk.
Pełnił funkcję doradcy ds. bezpieczeństwa narodowego w administracji prezydentów Johna F. Kennedy’ego i Lyndona Bainesa Johnsona w latach 1961–1966. Od 1966 do 1979 był prezesem Ford Foundation.
 

</doc>
<doc id="1094661" url="https://pl.wikipedia.org/wiki?curid=1094661" title="Kika Markham">
Kika Markham

Kika Markham (ur. 1942 w Prestbury) – brytyjska aktorka.
Jest córką aktora Davida Markhama. Jej mężem jest aktor Corin Redgrave, z którym ma dwoje dzieci.

</doc>
<doc id="1094662" url="https://pl.wikipedia.org/wiki?curid=1094662" title="Northland (Nowa Zelandia)">
Northland (Nowa Zelandia)

Northland (maor. "Te Tai-tokerau") – region administracyjny na nowozelandzkiej Wyspie Północnej, najbardziej wysunięty na północ spośród regionów tego państwa.
W 2013 roku region liczył 151 689 mieszkańców. W 2006 było ich 148 470, zaś w 2001 – 140 133. Region dzieli się na 3 dystrykty:

</doc>
<doc id="1094664" url="https://pl.wikipedia.org/wiki?curid=1094664" title="David Markham">
David Markham

David Markham, właśc. Peter Basil Harrison (ur. 3 kwietnia 1913 w Wick, zm. 15 grudnia 1983 w Hartfield) – brytyjski aktor teatralny, filmowy i telewizyjny.
W latach 1943–1946 grał na scenie Playhouse Theatre w Liverpoolu, m.in. w tragedii "Romeo i Julia". W 1954 w londyńskim teatrze Lyric Hammersmith wystąpił w "Wiśniowym sadzie".
W 1937 ożenił się z Olive Dehnem (1914–2007), dramaturg BBC Radio. Mieli cztery córki: Sonię – ilustratorkę, Kikę (ur. 1940) – aktorkę, żonę aktora Corina Redgrave’a, Petrę (ur. 1944) – aktorkę oraz Jehane – poetkę i dramaturg, żonę aktora Rogera Lloyda-Packa.
W czasie II wojny światowej został uwięziony jako obdżektor, zanim pozwolono mu na prace leśne.
David Markham pojawiał się często w telewizji i sporadycznie w kinie, jako Arthur Barras w dramacie katastroficznym Carola Reeda "Gwiazdy patrzą na nas" ("The Stars Look Down", 1940) z Michaelem Redgrave, wróżbita w melodramacie François Truffauta "Dwie Angielki i kontynent" (1972) czy doktor Michael Nelson w komediodramacie "Noc amerykańska" (1973) z Jacqueline Bisset.

</doc>
<doc id="1094665" url="https://pl.wikipedia.org/wiki?curid=1094665" title="Waikato (region)">
Waikato (region)

Waikato – region administracyjny na nowozelandzkiej Wyspie Północnej, położony w jej zachodniej części.
W 2013 region liczył 403 638 mieszkańców, w 2006 było ich 380 823, a w 2001 – 356 346. Waikato dzieli się na następujące dystrykty: 

</doc>
<doc id="1094668" url="https://pl.wikipedia.org/wiki?curid=1094668" title="Szkoła przetrwania (serial telewizyjny 2000)">
Szkoła przetrwania (serial telewizyjny 2000)

Szkoła przetrwania (ang. "Higher Ground") – amerykański serial telewizyjny o tematyce młodzieżowej. Światowa premiera projektu odbyła się 14 stycznia 2000 roku. Serial liczy sobie dwadzieścia dwa odcinki. We wszystkich występują A.J. Cook, Hayden Christensen oraz Joe Lando, którzy są gwiazdami produkcji. W Stanach Zjednoczonych "Szkołę przetrwania" wyemitował Fox Family Channel (obecnie ABC Channel). W Polsce serial pokazany został przez stację Polsat, a w 2014 roku - przez CBS Drama.
O serialu.
Mount Horizon jest oryginalnym pomysłem Petera Scarbrowa. To umiejscowiona pośród gór szkoła dla młodzieży z problemami, której Scarbrow jest dyrektorem. Do placówki przyjeżdża właśnie Scott Barringer. Poznaje innych nastoletnich buntowników: Shelby Merrick, Katherine Ann Cabot, Auggie'go Ciceros, Ezrę Friedkina i Juliette Waybourne. Serial ukazuje zmagania z kłopotami, jakie niesie ze sobą wiek dojrzewania, których doświadczają główni bohaterowie.

</doc>
<doc id="1094671" url="https://pl.wikipedia.org/wiki?curid=1094671" title="D’Appolito">
D’Appolito

D’Appolito – układ przetworników elektroakustycznych stosowany w niektórych kolumnach głośnikowych.
Budowa.
Układ D’Appolito polega na umieszczeniu głośnika wysokotonowego symetrycznie pomiędzy dwoma średnio-niskotonowymi połączonymi równolegle i przetwarzającymi ten sam zakres częstotliwości. W konstrukcjach tego typu stosuje się zwrotnice wyższego (zwykle trzeciego) rzędu o niskiej częstotliwości podziału sygnału (najczęściej około 2500 Hz). Przyjmuje się, że odległość między głośnikami nie może być większa niż 2/3 długości fali przy częstotliwości podziału.
Cechy.
Zaletą tego układu jest powstanie symetrycznego źródła promieniowania dźwięku, dzięki czemu zmiana położenia słuchacza w płaszczyźnie pionowej nie powoduje znaczących zmian barwy dźwięku. Natomiast spadki na charakterystykach mierzonych przy większych kątach redukują odbicia od podłogi i sufitu w zakresie średnich tonów, co poprawia akustykę, zwłaszcza w niewielkich pomieszczeniach.
Historia.
Nazwa D’Appolito pochodzi od nazwiska twórcy koncepcji symetrycznego układu głośników, znanego konstruktora dra Josepha D’Appolito. Teoretyczne założenia tego układu zostały opisane w wydanej w 1983 roku monografii pt. „"A Geometric Approach to Eliminating Lobing Error in Multiway Loudspeakers"”.

</doc>
<doc id="1094673" url="https://pl.wikipedia.org/wiki?curid=1094673" title="Daniel Mann">
Daniel Mann

Daniel Mann, właśc. Daniel Chugerman (ur. 8 sierpnia 1912 w Nowym Jorku, zm. 21 listopada 1991 w Los Angeles) – amerykański reżyser.

</doc>
<doc id="1094674" url="https://pl.wikipedia.org/wiki?curid=1094674" title="Gisborne (region)">
Gisborne (region)

Gisborne (maor. "Tūranga-nui-a-Kiwa") – region administracyjny na nowozelandzkiej Wyspie Północnej. Powierzchnia 8355 km². Region czerpie nazwę od największego znajdującego się na jego terenie miasta.
W 2013 region zamieszkiwało 43 656 osób, w 2006 było ich 44 496, a w 2001 – 43 974. Na region składa się jeden dystrykt.

</doc>
<doc id="1094678" url="https://pl.wikipedia.org/wiki?curid=1094678" title="Stormwind">
Stormwind



</doc>
<doc id="1094686" url="https://pl.wikipedia.org/wiki?curid=1094686" title="Ewa Minge">
Ewa Minge

Ewa Minge z domu Butkiewicz (ur. 23 maja 1967 w Szczecinku) – polska projektantka mody, autorka książek i osobowość medialna pochodzenia tatarskiego.
Wykształcenie.
Studiowała kulturoznawstwo i historię sztuki.
Kariera.
Od 1994 zajmuje się modą i luksusowym wzornictwem przemysłowym, zwłaszcza tworzeniem ubrań i akcesoriów. Jest autorką linii ubrań „Eva Minge”, która obejmuje kolekcje sportowe, biznesowe, koktajlowe i wieczorowe oraz haute couture. Od 1996 prezentuje autorskie kolekcje ubrań, które prezentowała na pokazach mody m.in. w Berlinie, Mediolanie, Moskwie, Wiedniu, Barcelonie, Madrycie, Genewie i Montrealu. W 2003 została pierwszą Polką, która została zaproszona na pokaz na Schodach Hiszpańskich w Rzymie podczas imprezy "Donna sotto le Stelle". Otrzymała tytuł "Next Couture" od włoskiej izby mody Alta Moda Alta Roma. W 2005 za zasługi w rozwój kultury Rzymu otrzymała medal imienny z rąk Silvio Berlusconiego. W maju 2008 zaprezentowała kolekcję na Festiwalu Filmowym w Cannes. Od 2008 prezentuje swoje kolekcje w trakcie tygodnia mody w Paryżu, a od 2010 również w Nowym Jorku, gdzie zaprezentowała m.in. kolekcję „Solidarity changes the world” stworzoną w 30. rocznicę powstania Niezależnego Samorządnego Związku Zawodowego „Solidarność”.
Współpracuje z Telewizją Polską, Polsatem i TVN przy wizerunku osobowości medialnych oraz przy wielu produkcjach telewizyjnych. Współtworzyła garderobę i wizerunek Jolanty Kwaśniewskiej. W jej kreacjach prezentowały się publicznie osobowości medialne, takie jak Kelly Rowland, Cheryl Cole, Paris Hilton, La Toya Jackson, Ivana Trump czy Adriana Karembeu. Tworzy wizerunek uczestniczek konkursów Miss Polonia i Elite Model Look. Projektowała ubranka dla lalek Barbie.
Od 2009 przewodzi Creative Group. W 2012 powstała spółka „Eva Minge Design”, w której 50% udziałów posiada firma Esotiq &amp; Henderson. Jej pracownia krawiecka znajduje się w Pszczewie.
W 2015 premierę miała jej książka autobiograficzna pt. „Życie to bajka”. W 2022 wydała debiutancką powieść pt. „Gra w ludzi”.
Życie prywatne.
Z pierwszego małżeństwa, zakończonego rozwodem, ma dwóch synów: Oskara (ur. 1991) i Gaspara (ur. 1994). W 2017 po raz drugi wyszła za Jerzego Woźniaka, jej partnera w biznesie, właściciela spółki MGK Fashion.
Cierpi na wrodzony niedorozwój wątroby. W 2008 zdiagnozowano u niej przewlekłą białaczkę limfocytową.

</doc>
<doc id="1094687" url="https://pl.wikipedia.org/wiki?curid=1094687" title="Bolszaja bliznica">
Bolszaja bliznica



</doc>
<doc id="1094688" url="https://pl.wikipedia.org/wiki?curid=1094688" title="Mare Nectaris">
Mare Nectaris

Mare Nectaris (łac. "Morze Nektaru") to niewielkie morze księżycowe (obszar pokryty skałami bazaltowymi pochodzenia wulkanicznego, wyraźnie ciemniejszy od pozostałej powierzchni Księżyca) umiejscowione pomiędzy Mare Tranquillitatis (Morzem Spokoju) i Mare Fecunditatis (Morzem Obfitości). Zachodnią granicę Morza Nektaru wyznacza pasmo górskie Pirenejów, po tej samej stronie morza znajduje się też grupa rowów tektonicznych. Jego średnica równa jest 333 km.

</doc>
<doc id="1094689" url="https://pl.wikipedia.org/wiki?curid=1094689" title="Sankt Jakob-Stadion">
Sankt Jakob-Stadion



</doc>
<doc id="1094690" url="https://pl.wikipedia.org/wiki?curid=1094690" title="Światła dzienne">
Światła dzienne



</doc>
<doc id="1094691" url="https://pl.wikipedia.org/wiki?curid=1094691" title="Safed Koh">
Safed Koh

Safed Koh (hist. "Paropamis") – góry leżące na terytorium Afganistanu będące zachodnim przedłużeniem Hindukuszu. Ich największy szczyt to Kuh-i Hisar (3588 m n.p.m.).
Góry Safed Koh składają się głównie z mezozoicznych łupków i wapieni oraz trzeciorzędowych zlepieńców i piaskowców, wytworzonych w orogenezie alpejskiej. U podnóża występuje głównie roślinność półpustynna, która w nieco wyższych partiach przechodzi w lasy pistacjowe i jałowcowe, jeszcze wyżej występują przeważnie formacje wysokogórskie.

</doc>
<doc id="1094692" url="https://pl.wikipedia.org/wiki?curid=1094692" title="5 Aleksandryjski Pułk Huzarów">
5 Aleksandryjski Pułk Huzarów

5 Aleksandryjski Pułk Huzarów Jej Imperatorskiej Wysokości Aleksandry Fiodorownej (ros. 5-й гусарский Александрийский Ее Императорского Величества Государыни Императрицы Александры Федоровны полк) – pułk kawalerii okresu Imperium Rosyjskiego, sformowany w dniu 11 sierpnia 1776.
Święto pułkowe: 30 sierpnia. Dyslokacja w 1914: Samara. Oddział ze względu na barwę umundurowania zyskał sobie miano "czarnych huzarów".
Aleksandryjski Pułk Huzarów brał udział w działaniach zbrojnych epoki napoleońskiej, walczył m.in. w bitwie pod Horodeczną 31 lipca 1812. Podczas kampanii 1812 roku wchodził w skład 3. Armii Rezerwowej gen. Aleksandra Tormasowa.
Pułk brał również udział w działaniach zbrojnych okresu I wojny światowej. Został rozformowany w 1918.
Opis odznaki.
Krzyż maltański pokryty czarną emalią, na każdym z ramion dyskretny, ozdobny motyw w kształcie huzarskich haftek.
W centralnym miejscu krzyża trupia czaszka z dwoma skrzyżowanymi piszczelami, tzw. totenkopf.

</doc>
<doc id="1094713" url="https://pl.wikipedia.org/wiki?curid=1094713" title="Tělovýchovná jednota Internacionál Slovnaft Bratislava">
Tělovýchovná jednota Internacionál Slovnaft Bratislava



</doc>
<doc id="1094716" url="https://pl.wikipedia.org/wiki?curid=1094716" title="Tělovýchovná jednota Cervena Hviezda Bratislava">
Tělovýchovná jednota Cervena Hviezda Bratislava



</doc>
<doc id="1094720" url="https://pl.wikipedia.org/wiki?curid=1094720" title="Window in the Skies">
Window in the Skies

Window in the Skies – jedna z dwóch nowych piosenek rockowej grupy U2, pochodząca z wydanego w 2006 roku kompilacyjnego albumu zespołu, U218 Singles. 1 stycznia 2007 roku utwór został wydany jako drugi singel promujący tę płytę. Piosenka została nagrana we wrześniu 2006 roku, w londyńskich Abbey Road Studios, a jej producentem był Rick Rubin.
7 listopada 2006 roku piosenka zadebiutowała w rozgłośniach radiowych, mając swoją premierę w amerykańskim radiu KROQ.
Wideoklip.
Do utworu zostały nakręcone dwa teledyski. Za reżyserię pierwszego odpowiedzialny był Gary Koepke. Miał on swoją premierę 20 listopada 2006 roku, po zakończeniu australijskiego etapu trasy "Vertigo Tour". Wideo zostało zmontowane z niemal 100 klipów z poprzednich pięćdziesięciu lat, będących zapisami koncertów różnych sławnych artystów.
Muzycy, którzy znaleźli się w teledysku, to m.in.:
Reżyserem drugiego wideoklipu był Jonas Odell. Teledysk ten, podobnie jak wersja pierwsza, również był montażem.
Wykonania na żywo.
Zespół wykonał utwór na żywo zaledwie kilka razy, głównie w ramach trasy "Vertigo Tour". The Edge podczas występów odgrywał piosenkę na swoim Rickenbackerze 330-12.
Pozycje.
Piosenka stała się kolejnym hitem zespołu, osiągając duży sukces w Kanadzie, gdzie znalazła się w czołówce zestawień, spychając z niej tym samym inny utwór grupy (nagrany wraz z punkowym zespołem Green Day), „The Saints Are Coming”. Utwór zajął także miejsce #4 w Wielkiej Brytanii na liście "UK Singles Chart" oraz czołowe pozycje m.in. we Włoszech i Holandii.

</doc>
<doc id="1094722" url="https://pl.wikipedia.org/wiki?curid=1094722" title="Fortuna Sittard Combinatie">
Fortuna Sittard Combinatie



</doc>
<doc id="1094724" url="https://pl.wikipedia.org/wiki?curid=1094724" title="Mare Crisium">
Mare Crisium

Mare Crisium (łac. "Morze Przesileń") – morze księżycowe położone w basenie Crisium, na północny wschód od Mare Tranquillitatis. Początki tej formacji sięgają epoki nektaryjskiej, jednak materiał skalny pochodzi z okresu późnoimbryjskiego. Średnica Mare Crisium wynosi 418 km. 
Na tym obszarze rozbiła się radzieckie sonda Łuna 15 (21 lipca 1969) oraz wylądowały: Łuna 23 (6 listopada 1974) i Łuna 24 (18 sierpnia 1976), która pobrała próbki skał księżycowych i powróciła na Ziemię.

</doc>
<doc id="1094725" url="https://pl.wikipedia.org/wiki?curid=1094725" title="Locus (czasopismo)">
Locus (czasopismo)

Locus (z podtytułem „The Magazine Of The Science Fiction &amp; Fantasy Field”) – amerykańskie czasopismo publikujące literaturę science fiction i fantasy. Założone w 1968 roku i wydawane jako miesięcznik w Oakland. Założycielem i redaktorem naczelnym od początku istnienia czasopisma do swej śmierci w 2009 roku był . Obecnie redaktorem naczelnym jest Liza Groen Trombi.
Pismo przyznaje własną nagrodę.
Locus zdobył wiele nagród Hugo dla najlepszego czasopisma: 8 razy w kategorii „Best Fanzine” i 22 razy w kategorii „Best Semiprozine”.

</doc>
<doc id="1094731" url="https://pl.wikipedia.org/wiki?curid=1094731" title="Digimon Frontier">
Digimon Frontier

 – czwarty serial anime o Digimonach. W Japonii Digimon Frontier zadebiutowały 7 kwietnia 2002 roku a premierowa emisja trwała do 30 marca 2003 roku na antenie Fuji TV.
Tak jak w przypadku poprzednich sezonów tak i w tym w USA serial został nieco ocenzurowany. Wycięto drastyczne i brutalne sceny oraz zmieniono treść niektórych dialogów. W USA serial zadebiutował 4 września 2002 roku na antenie Jetix, gdzie jego emisja trwała aż do 31 stycznia 2007 roku, później Digimon Frontier zostały przeniesione na antenę ABC Family, gdzie emisja trwała od 1 marca 2007 do 14 lutego 2009. Obecnie Digimon Frontier w USA można oglądać na kanale Disney XD.
W Niemczech serial był emitowany od 25 grudnia 2002 do 16 lutego 2003 na RTL 2, później na tym kanale serial znów pojawił się w ramówce i był emitowany od 30 stycznia 2005 do 17 maja 2006 roku. Po emisji na RTL 2, niemiecka telewizja Tele 5 zdecydowała się kontynuować serial i był emitowany od 11 czerwca 2006 do 30 grudnia 2008 roku. Od 6 listopada 2010 w Niemczech czwarty sezon o Digimonach można oglądać na antenie Super RTL.
Digimon Frontier tak jak w przypadku Digimon Adventure 02, Digimon Tamers i późniejszych sezonów nie zostało wyemitowane na terenie Polski. Oprócz Polski zarówno ten jak i późniejsze sezony o Digimonach nie zostało wyemitowane w ChRL, Korei Północnej, Kolumbii oraz w Malezji.
W USA, Kanadzie, Wielkiej Brytanii, Irlandii oraz w Australii emitowana jest wersja amerykańska, czyli nieco poddana cenzurze. W Europie wersja amerykańska jest też emitowana przez holenderską, belgijską, francuską, szwedzką oraz norweską telewizję. Natomiast wersja oryginalna w Europie jest emitowana w Hiszpanii, we Włoszech, w Niemczech, w Finlandii oraz w Czechach.
Streszczenie fabuły.
Główną rolę w całej serii odgrywa „Spirit Evolution”. Digiwybrańcy przenoszą się do Digiświata, i nie mają Digimonów, lecz sami się w nie zmieniają. Ich telefony zmieniają się w D-Tectory. W Digiświecie podróżują poprzez Trailmona.
Island of Lost Digimon.
Siódmy film o cyfrowych stworkach – Digimonach. Grupa ląduje na wyspie, gdzie panuje zły Digimon – Murmuxmona, który chce obudzić legendarnego złego Digimona – Onismona. Ale zostają pokonani przez AncientGreymona, i AncientGarurumona.

</doc>
<doc id="1094733" url="https://pl.wikipedia.org/wiki?curid=1094733" title="Éric Prié">
Éric Prié

Éric Prié (ur. 14 marca 1962 w Paryżu) – francuski szachista, arcymistrz od 1996 roku.
Kariera szachowa.
Od połowy lat 80. do końca 90. należał do czołówki francuskich szachistów. Trzykrotnie (1990, 1994,1996) reprezentował narodowe barwy na olimpiadach szachowych oraz dwukrotnie (1989, 1992) - w drużynowych mistrzostwach Europy. Począwszy od roku 1980 wielokrotnie wystąpił w finałach indywidualnych mistrzostw Francji, największy sukces odnosząc w roku 1995 w Tuluzie, gdzie zdobył tytuł mistrza kraju. Poza tym, w latach 1989 (Epinal) i 1992 (Strasburg) dwukrotnie zajął III miejsca, zdobywając medale brązowe.
Czterokrotnie (1982, 1983, 1992, 1996) triumfował w mistrzostwach Paryża. Do innych jego sukcesów w turniejach międzynarodowych należą m.in. dz. III m. w Paryżu (1983, za Jamesem Plaskettem i Erikiem Lobronem, wraz z Johnem Nunnem i Miodragiem Todorceviciem), dz. I m. w Chanac (1989, wraz z m.in. Gilles'em Mirallesem), dz. II m. w Orange (1990, za Krumem Georgiewem, wraz z Krzysztofem Pytlem), I m. w Clichy (1990), dz. II m. w Paryżu (1992, za Wiktorem Moskalenką), dz. II m. w Cannes (1995, za Borislavem Ivkovem, wraz z Mladenem Palacem, Jean-Lukiem Chabanonem i Emirem Dizdareviciem), dz. II m. w Rochefort (2005, za Jurijem Sołodowniczenką, wraz z m.in. Wencisławem Inkiowem i Markiem Santo-Romanem), dz. I m. w Nantes (2005, wraz z Amirem Bagherim), dz. I m. w San Sebastián (2006, wraz z Kevinem Spraggettem, Dasem Neelotpalem i Stuartem Conquestem), dz. I m. w Marsylii (2006, wraz z Danielem Fridmanem), dz. II m. w Cap d'Agde (2006, za Anthonym Kostenem, wraz z m.in. Wadymem Małachatką, Christianem Bauerem, Yannickiem Pelletierem i Glennem Flearem), I m. w Villeneuve-Tolosane (2007) oraz I m. w San Sebastián (2009, turniej C).
Najwyższy ranking w dotychczasowej karierze osiągnął 1 października 2007 r., z wynikiem 2532 punktów zajmował wówczas 17. miejsce wśród francuskich szachistów.
Nazwisko Érica Prié nosi atak powstający po posunięciach 1.d4 d5 2.a3. Temu rzadko stosowanemu otwarciu poświęcił on szereg analiz teoretycznych.

</doc>
<doc id="1094735" url="https://pl.wikipedia.org/wiki?curid=1094735" title="Eric Prie">
Eric Prie



</doc>
<doc id="1094745" url="https://pl.wikipedia.org/wiki?curid=1094745" title="Aphelandra">
Aphelandra



</doc>
<doc id="1094746" url="https://pl.wikipedia.org/wiki?curid=1094746" title="Zdenek Sverak">
Zdenek Sverak



</doc>
<doc id="1094749" url="https://pl.wikipedia.org/wiki?curid=1094749" title="Aphelandra squarrosa">
Aphelandra squarrosa



</doc>
<doc id="1094753" url="https://pl.wikipedia.org/wiki?curid=1094753" title="Acanthus">
Acanthus



</doc>
<doc id="1094755" url="https://pl.wikipedia.org/wiki?curid=1094755" title="Acanthus longifolius">
Acanthus longifolius



</doc>
<doc id="1094757" url="https://pl.wikipedia.org/wiki?curid=1094757" title="Acanthus mollis">
Acanthus mollis



</doc>
<doc id="1094758" url="https://pl.wikipedia.org/wiki?curid=1094758" title="Thunbergia">
Thunbergia



</doc>
<doc id="1094759" url="https://pl.wikipedia.org/wiki?curid=1094759" title="Actinidia deliciosa">
Actinidia deliciosa



</doc>
<doc id="1094761" url="https://pl.wikipedia.org/wiki?curid=1094761" title="Rodzina Mikołaja Kopernika">
Rodzina Mikołaja Kopernika

Rodzina Mikołaja Kopernika – poszczególni członkowie rodziny Mikołaja Kopernika.
Rodzice.
Kopernikowie również wcześniej nabyli połowę wystawniejszej kamienicy przy rynku już w 1468 roku, do którego się przenieśli zapewne w 1480 roku. Dom ten nie doczekał do naszych czasów i został zburzony w roku 1906.

</doc>
<doc id="1094762" url="https://pl.wikipedia.org/wiki?curid=1094762" title="Nagroda Jupitera">
Nagroda Jupitera

Nagroda Jupitera (ang. "Jupiter Award") nagroda z dziedziny fantastyki naukowej, przyznawana corocznie w latach 1974-1978 przez Instructors of Science Fiction in Higher Education.
Nagrodę przyznawano w kategoriach:

</doc>
<doc id="1094764" url="https://pl.wikipedia.org/wiki?curid=1094764" title="Zbiteń">
Zbiteń

Zbiteń (ros. сбитень lub збитень) – rozgrzewający napój rosyjski na bazie miodu, znany od XII wieku. W Rosji popularny był wśród wszystkich warstw społecznych aż do XIX wieku, gdy zastąpiła go herbata. W XXI wieku wprowadzono go do masowej produkcji.
W XVII i XIX wieku, czasach szczególnej popularności, można było go nabyć u tzw. sbiteńszczika (сбитенщикa).

</doc>
<doc id="1094765" url="https://pl.wikipedia.org/wiki?curid=1094765" title="Franklin (Alabama)">
Franklin (Alabama)

Franklin – miejscowość w USA, w stanie Alabama, w hrabstwie Macon. Według danych z 2000 roku miejscowość miała 149 mieszkańców.

</doc>
<doc id="1094767" url="https://pl.wikipedia.org/wiki?curid=1094767" title="Dior Eluchil">
Dior Eluchil



</doc>
<doc id="1094768" url="https://pl.wikipedia.org/wiki?curid=1094768" title="Henjo Richter">
Henjo Richter

Henjo Oliver Richter (ur. 24 listopada 1963 w Hamburgu) – niemiecki muzyk. W wieku 6 lat rozpoczął naukę gry na pianinie, jednak po pewnym czasie zmienił ten instrument na gitarę akustyczną. Wszystko to sprawiło, że Henjo w wieku 13 lat miał swój pierwszy zespół, w którym grał na swojej pierwszej gitarze elektrycznej. W 1982 zastąpił Rolanda Grapow'a w Rampage. Później grał również w Charon, Mydra i Cath the Rainbow. Kontrakt z Gamma Ray podpisał po tym, gdy Dirk Schlächter powrócił do gry na basie i w zespole zabrakło drugiego gitarzysty. Udziela się także w Easy Livin'.

</doc>
<doc id="1094771" url="https://pl.wikipedia.org/wiki?curid=1094771" title="Darcy Robinson">
Darcy Robinson

Darcy Robinson (ur. 3 maja 1981 w Kamloops, zm. 27 września 2007 w Asiago) – kanadyjski hokeista.
Kariera.
W 1999 zarekrutowany do NHL przez Pittsburgh Penguins. We Włoszech występował od 2005 roku. Uzyskał włoskie obywatelstwo. Zmarł w szpitalu po zasłabnięciu w trakcie ligowego spotkania z SV Ritten-Renon.

</doc>
<doc id="1094773" url="https://pl.wikipedia.org/wiki?curid=1094773" title="Makowa panienka">
Makowa panienka

Makowa panienka (oryg. "O makové panence a motýlu Emanuelovi") – serial animowany produkcji czechosłowackiej emitowany w latach 1972–1973. Serial jest adaptacją książki Václava Čtvrtka.
Wizerunki bohaterów można zobaczyć w Muzeum Dobranocek w Rzeszowie.
Fabuła.
Głównymi bohaterami serialu jest tytułowa Makowa Panienka oraz jej towarzysz Motyl Emanuel. Razem przeżywają wiele przygód wraz z różnymi bohaterami pojawiającymi się na ich makowej polanie.
Spis odcinków.
Serial składa się z 13 odcinków.

</doc>
<doc id="1094774" url="https://pl.wikipedia.org/wiki?curid=1094774" title="Arenariini">
Arenariini

Arenariini – monotypowe plemię ptaków podrodziny biegusów (Arenariinae) w rodzinie bekasowatych (Scolopacidae).
Zasięg występowania.
Plemię obejmuje gatunki występujące w Ameryce Północnej i Eurazji, a zimą na wybrzeżach wszystkich kontynentów, prócz Antarktydy.
Morfologia.
Długość ciała 21–26 cm, rozpiętość skrzydeł 48–57 cm; masa ciała 84–190 g. 
Systematyka.
Podział systematyczny.
Do plemienia należy jeden rodzaj z następującymi gatunkami:

</doc>
<doc id="1094776" url="https://pl.wikipedia.org/wiki?curid=1094776" title="Mare Nubium">
Mare Nubium

Mare Nubium (łac. "Morze Chmur") – morze księżycowe znajdujące się w basenie Nubium na widocznej stronie Księżyca, na południowy wschód od Oceanus Procellarum. Jego średnica równa jest 715 km. Uważa się, że dzisiejszy basen powstał w okresie prenektariańskim, podczas gdy skały bazaltowe budujące Mare Nubium i otaczające obszar samego morza pochodzą kolejno z epok: późno- i wczesnoimbryjskiej. Większe kratery znajdujące się w obrębie Nubium to Bullialdus i Pitatus.
Współrzędne selenograficzne: .

</doc>
<doc id="1094778" url="https://pl.wikipedia.org/wiki?curid=1094778" title="Tęczowe rybki">
Tęczowe rybki

Tęczowe rybki (ang. "Rainbow Fish", 1998-2000) – amerykańsko-kanadyjski serial animowany, emitowany dawniej na MiniMini i w paśmie Wieczorynki. Na podstawie książki autorstwa Marcusa Pfistera.
Wersja polska.
Wersja polska: TELEWIZYJNE STUDIA DŹWIĘKU w Warszawie
Reżyseria: Dorota Kawęcka
Dialogi:
Tłumaczenie: Bożena Bokota
Dźwięk: Wiesław Jurgała
Montaż: Danuta Rajewska
Opracowanie muzyczne: Piotr Gogol
Tekst piosenki: Wiesława Sujkowska
Kierownictwo produkcji: Ala Siejko
Wystąpili:
i inni

</doc>
<doc id="1094780" url="https://pl.wikipedia.org/wiki?curid=1094780" title="Franciszek Salezy Nakwaski">
Franciszek Salezy Nakwaski

Franciszek Salezy Nakwaski herbu Prus II (ur. w 1771, zm. 11 kwietnia 1848 w Warszawie) – prezes Senatu w czasie powstania listopadowego, senator-wojewoda i senator-kasztelan Królestwa Polskiego, prefekt departamentu warszawskiego Księstwa Warszawskiego, konsyliarz Izby Administracji Publicznej departamentu warszawskiego w 1808 roku, szambelan Stanisława Augusta Poniatowskiego.
Życiorys.
Był najmłodszym z pięciu synów Klemensa, podkomorzego wyszogrodzkiego, i Zuzanny z Gembartów. Wychowanek pijarów został paziem Stanisława Augusta. Awansowany do rangi kapitana pułku królewskiego, mianowany podkoniuszym stajen królewskich. Komisarz w Komisji Cywilno-Wojskowej ziemi warszawskiej.
W czasie insurekcji kościuszkowskiej został komisarzem Deputacji Komisji Porządkowej z ziemi warszawskiej, a później komisarzem Komisji Porządkowej warszawskiej.
Kampanię powstańczą odbył w dywizji gen. Karola Sierakowskiego, awansował do stopnia majora.
Po III rozbiorze Polski osiadł na wsi. W początkach grudnia 1806 powołano go na asesora Izby Najwyższej Wojennej i Administracji Publicznej w Warszawie. W kwietniu 1808 został mianowany radcą prefektury departamentu warszawskiego. W grudniu 1815 otrzymał Order Św. Stanisława II klasy. Do września 1816 roku był prefektem departamentu warszawskiego. W tym samym roku został prezesem Rady Województwa Mazowieckiego. 15 października 1816 otrzymał nominację na senatora-kasztelana. 
W 1828 roku był członkiem Sądu Sejmowego, mającego osądzić osoby oskarżone o zdradę stanu.
Jako senator podpisał 25 stycznia 1831 roku akt detronizacji Mikołaja I Romanowa. Od 27 lutego do 14 kwietnia 1831 prezydował w powstańczym Senacie. 10 sierpnia 1831 został wybrany senatorem-wojewodą. W 1831 był organizatorem i prezesem Komitetu opiekującego się rodzinami wojskowych oraz Komitetu wspierającego dotkniętych klęskami wojny. Po upadku powstania wycofał się do swego majątku. Od 1847 rozpoczął dyktować swoje wspomnienia wnuczce Karolinie Nakwaskiej-Walewskiej i doprowadził je do 1812. Wspomnienia te zostały opublikowane pt: "Pamiętnik życia mego" (1963). Pochowany w grobie rodzinnym w Kępie Polskiej.

</doc>
<doc id="1094782" url="https://pl.wikipedia.org/wiki?curid=1094782" title="Franciszek Nakwaski">
Franciszek Nakwaski



</doc>
<doc id="1094788" url="https://pl.wikipedia.org/wiki?curid=1094788" title="Gilles Mirallès">
Gilles Mirallès

Gilles Mirallès (ur. 8 lutego 1966 w Grasse, zm. 28 stycznia 2022 w Ferney-Voltaire) – francuski szachista i trener szachowy, arcymistrz od 1998 roku.
Kariera szachowa.
W latach 80. XX wieku należał do grona najlepszych francuskich szachistów. Dwukrotnie (1986 i 1989, w obu przypadkach w Epinal) zdobył złote medale w indywidualnych mistrzostwach kraju, poza tym w roku 1990 (w Angers) w finałowym turnieju zajął III miejsce i wywalczył medal brązowy. Pomiędzy 1986 a 1990 trzykrotnie reprezentował narodowe barwy na olimpiadach szachowych, w 1989 roku - w drużynowych mistrzostwach Europy, natomiast w 1985 w pierwszych drużynowych mistrzostwach świata (zdobywając srebrny medal za indywidualny wynik na VIII szachownicy) oraz w młodzieżowych (do lat 26) drużynowych mistrzostwach świata (na których francuscy szachiści zdobyli brązowe medale).
Jednym z największych międzynarodowych sukcesów Gilles'a Mirallèsa było samodzielne zwycięstwo w kołowym turnieju w Cannes (1986), w którym wyprzedził m.in. Wiktora Korcznoja, Andrasa Adorjana, Petara Popovicia, Borislava Ivkova i Larsa Karlssona. Poza tym znaczące rezultaty osiągnął m.in. w Zugu (1987, dz. II m. za Josefem Klingerem, wraz z m.in. Davidem Norwoodem), Chanac (1989, dz. I m. wraz z m.in. Érikiem Prié), Lyonie (1990, turniej strefowy, dz. III m. za Joëlem Lautierem i Johnem van der Wielem, wraz z Jorisem Brenninkmeijerem) oraz Bernie (1991, dz. III m. za Josefem Klingerem i Wiktorem Gawrikowem, wraz z Danielem Summermatterem). W roku 1992 praktycznie wycofał się z gry w turniejach indywidualnych, występując prawie wyłącznie w rozgrywkach ligi francuskiej, jak również (choć sporadycznie) niemieckiej i szwajcarskiej.
Najwyższy ranking osiągnął 1 stycznia 1998 r., z wynikiem 2520 punktów dzielił wówczas 8-10. miejsce wśród francuskich szachistów.

</doc>
<doc id="1094789" url="https://pl.wikipedia.org/wiki?curid=1094789" title="Gilles Miralles">
Gilles Miralles



</doc>
<doc id="1094790" url="https://pl.wikipedia.org/wiki?curid=1094790" title="Przygody Gapiszona">
Przygody Gapiszona

Przygody Gapiszona – polski serial animowany z 1964, w reżyserii Jerzego Kotowskiego, według scenariusza Jerzego Kotowskiego i Bohdana Butenki, z muzyką Piotra Hertla, emitowany w paśmie Wieczorynki. Twórcą postaci Gapiszona był Bohdan Butenko.
Filatelistyka.
Postać Gapiszona znalazła się na znaczku pocztowym wydanym w 2011 przez Pocztę Polską.

</doc>
<doc id="1094791" url="https://pl.wikipedia.org/wiki?curid=1094791" title="Gocław-Lotnisko">
Gocław-Lotnisko



</doc>
<doc id="1094793" url="https://pl.wikipedia.org/wiki?curid=1094793" title="Ocean Burz">
Ocean Burz



</doc>
<doc id="1094798" url="https://pl.wikipedia.org/wiki?curid=1094798" title="Franklin (Nowy Jork)">
Franklin (Nowy Jork)

Franklin – wieś w USA, w stanie Nowy Jork, w hrabstwie Delaware. W 2000 roku wieś miała 402 mieszkańców.

</doc>
<doc id="1094799" url="https://pl.wikipedia.org/wiki?curid=1094799" title="Giennadij Małachow">
Giennadij Małachow

Giennadij Małachow (ros. Генна́дий Петро́вич Мала́хов, ur. 20 września 1954 w Kamieńsku Szachtyńskim w obwodzie rostowskim) – rosyjski prezenter telewizyjny, uzdrawiacz, propagator zdrowego stylu życia, autor wielu wielkonakładowych książek o różnych naturalnych metodach uzdrawiania organizmu i samoleczenia. Wiedzę do swoich książek czerpie od innych naturopatów i z własnego doświadczenia. Wiele z tych pozycji większość specjalistów uważa za książki pseudonaukowe.
Pomimo licznych napisanych książek, przyznał się do wcześniejszych błędów w swoich książkach wraz z zapoznaniem się z badaniami Huldy Clark i uaktualnił wiedzę w nowej serii pt. "Podstawy samouzdrawiania".
Życiorys.
Małachow urodził się 20 września 1954 w Kamieńsku Szachtyńskim. Ukończył szkołę zawodową o specjalności ślusarz elektryczny. W 1988 ukończył Centralny Instytut Kultury Fizycznej im. Orderu Lenina w Moskwie.
Według opowiadań samego Małachowa, ideą zdrowego stylu życia zainteresował się, gdy przy próbie poważniejszego zaangażowania się w sporcie zapadł na ciężką chorobę migdałków. Tradycyjna medycyna nie znalazła rozwiązania eliminującego dolegliwości. Po pomoc zwrócił się do Jurija Pawłowicza, praktykującego jogę. Udało mu się „stanąć na nogi“ stosując oczyszczanie organizmu i metodę "poprawnego" oddychania. Tak rozpoczęła się jego pasja związana z medycyną alternatywną. Później Małachow poznał pisarza Władimira Czerkasowa, który dał mu książki Paula Bragga, Sheltona. Czytał też książki Normana Walkera. Na podstawie bogatej literatury opracował własne koncepcje niekonwencjonalnych metod samoleczenia.
W 1986 Małachow otworzył swój własny klub "Wigor" (ros. "Бодрость"), w którym nauczał jak należy oczyszczać wątrobę i prawidłowo się odżywiać. Członkowie klubu zajmowali się tam także jogą, gimnastyką i trochę ćwiczyli wushu.
W połowie 1990 Małachow opublikował pierwszą swoją książkę – "Siły uzdrowicielskie" (ros. "Целительные силы"), tom 1 i 2.
Giennadij Małachow jest żonaty i ma dwoje dzieci.
Małachow jest akademikiem w Uzbeckim Instytucie Medycyny Tradycyjnej, członkiem Międzynarodowego Związku Organizacji Charytatywnych "World of Good" (ang. "Świat Dobra"), laureatem najwyższych nagród państwowych Rosji, w tym Złotej Księgi Narodu (ros. "Золотая Книга Нации").
Program telewizyjny.
Od 2006 do 2011 początkowo z Andrejem Małachowem, a później razem z Jeleną Prokłową prowadził audycję "Małachow+" (ros. "Малахов+") w pierwszym programie telewizji rosyjskiej – w porannym paśmie. Przeniósł się następnie do telewizji ukraińskiej (aby prowadzić audycję pt. „Здоровенькі були з Малаховим“), zrywając kontrakt z rosyjską stacją. Ta ostatnia grozi mu karami finansowymi jednak do procesu sądowego nigdy nie doszło.
Twórczość.
Małachow jest autorem wielkonakładowych książek o różnych metodach uzdrawiania organizmu.
Łączny nakład jego książek (licząc także te, które ukazały się poza granicami Rosji – głównie w krajach WNP, w Polsce, Bułgarii i w Niemczech) przewyższa liczbę 30 mln egzemplarzy.
W Polsce nakładem wydawnictwa ABA ukazały się następujące pozycje:

</doc>
<doc id="1094800" url="https://pl.wikipedia.org/wiki?curid=1094800" title="Psi żywot">
Psi żywot

Psi żywot (oryg. "Štaflík a Špagetka") – czechosłowacki serial animowany z 1971 roku w reżyserii Václava Bedřicha.
Wersja polska.
W Polsce serial emitowany był pierwszy raz w połowie lat siedemdziesiątych, a potem w 1991 roku na kanale TVP1 w czwartkowej wieczorynce.
Został wydany na kasetach VHS oraz na VCD również w serii „Nasze bajki” w 2003 roku, dystrybucja "Jawi" razem z takimi serialami animowanymi jak: "Żwirek i Muchomorek", "Zaczarowany ołówek", "Kot Filemon", "Kot Wawraniec", "Krecik".
Spis odcinków.
Pierwsza seria została nakręcona w czerni i bieli, pozostałe dwie były w kolorze.

</doc>
<doc id="1094803" url="https://pl.wikipedia.org/wiki?curid=1094803" title="Schefflera">
Schefflera



</doc>
<doc id="1094805" url="https://pl.wikipedia.org/wiki?curid=1094805" title="Oplopanax horridus">
Oplopanax horridus



</doc>
<doc id="1094809" url="https://pl.wikipedia.org/wiki?curid=1094809" title="Cerkiew Wniebowstąpienia Pańskiego w Kielcach">
Cerkiew Wniebowstąpienia Pańskiego w Kielcach

Cerkiew Wniebowstąpienia Pańskiego () – nieistniejąca już kielecka świątynia prawosławna, która znajdowała się na Wzgórzu Zamkowym w miejscu obecnego skweru Stefana Żeromskiego. Cerkiew wzniesiono w latach 1867–1870 dla potrzeb garnizonu wojskowego oraz rosyjskiej kadry urzędniczej napływającej do Kielc na skutek postępującej rusyfikacji administracji.
Budynek cerkwi zlokalizowano na należącym do kościoła katolickiego dawnym placu kanoników krakowskich, tuż obok katedry. W związku z budową świątyni wyburzono okazałą bramę krakowską przebiegającą nad dzisiejszą ulicą Jana Pawła II. Zamiarem projektantów było, aby cerkiew górowała nad miastem. W tym celu usunięto wysokie hełmy z wież pałacu biskupów. Wyłamano również pałacowe portale, które następnie przeniesiono do wznoszonej świątyni.
Cerkiew wyświęcono 21 maja 1870 r. Okazały budynek cerkwi zaprojektował znany architekt Franciszek Ksawery Kowalski. Sobór wybudowano na planie krzyża greckiego miał pięć kopuł i mógł pomieścić 500 wiernych. W 1885 r. świątynię wyniesiono do godności soboru.
Podczas I wojny światowej cerkiew uległa znacznemu zniszczeniu. W latach 1920–1924 budynek świątyni wykorzystywano w charakterze rzymskokatolickiego kościoła garnizonowego. Po jego przeniesieniu do budynku innej byłej cerkwi kieleckiej opustoszały sobór ulegał dalszej dewastacji. Pod koniec lat 20. podjęto decyzję o jego rozbiórce. Ostatecznie obiekt wyburzono w 1933 r. w ramach akcji rewindykacji cerkwi prawosławnych. Na jego miejscu obecnie znajduje się pomnik Armii Krajowej. Jedynym śladem istnienia cerkwi jest murowana popówka przy ulicy Wesołej 35, wybudowana w 1870 r. według projektu Franciszka Ksawerego Kowalskiego.

</doc>
<doc id="1094814" url="https://pl.wikipedia.org/wiki?curid=1094814" title="Chris Milk">
Chris Milk

Chris Milk jest amerykańskim reżyserem, zajmującym się głównie kręceniem wideoklipów. Reżyserował teledyski m.in. Kanye Westa, Courtney Love, Audioslave, Modest Mouse i Gnarlsa Barkleya. Nakręcił również kilka reklam telewizyjnych, w tym m.in. dla firmy Nintendo.
Wideografia.
Wideoklipy.
2006
2005
2004
2003
Reklamy telewizyjne.
2006
2001
1999
Rok nieznany

</doc>
<doc id="1094815" url="https://pl.wikipedia.org/wiki?curid=1094815" title="Worlds Collide">
Worlds Collide

Worlds Collide – szósty album studyjny fińskiej grupy muzycznej Apocalyptica. Wydawnictwo ukazało się 14 września 2007 roku w Niemczech, Austrii i Szwajcarii, 17 września w Europie, Meksyku i Australii, 19 września w Skandynawii i Rosji, 26 września w Japonii oraz 28 września w Irlandii. Z kolei w Stanach Zjednoczonych i w Kanadzie płyta została wydana 15 kwietnia 2008 roku. Płyta zadebiutowała na 59. miejscu listy Billboard 200 w Stanach Zjednoczonych, sprzedając się w przeciągu tygodnia od dnia premiery w nakładzie 11 tys. egzemplarzy. Do marca 2009 roku wydawnictwo znalazło w USA ponad 230 tys. nabywców.
Wydanie płyty poprzedził singel „I’m Not Jesus”, który ukazał się 14 września 2007 roku. Gościnnie w utworze zaśpiewał Corey Taylor członek formacji Slipknot. Do kompozycji zrealizowany został zrealizowany również teledysk który wyreżyserował Tony Petrossian. Zdjęcia odbyły się w Los Angeles w USA.
17 października 2007 roku ukazał się drugi singel promujący płytę „S.O.S. (Anything But Love)” w którym zaśpiewała Cristina Scabbia członkini włoskiej formacji Lacuna Coil. W stolicy Litwy – Wilnie został zrealizowany teledysk do utworu. 11 grudnia 2008 roku został wydany trzeci i ostatni singel z płyty „I Don’t Care” z gościnnym udziałem Adama Gontiera z grupy Three Days Grace. Do piosenki został zrealizowany również teledysk.
Gościnnie w nagraniach wzięli udział ponadto wokalista niemieckiej formacji Rammstein – Till Lindemann, perkusista Dave Lombardo, wówczas członek grupy Slayer, kanadyjski gitarzysta Phil X oraz japoński wokalista i gitarzysta Tomoyasu Hotei. Udział Lindemanna, a także promocja wydawnictwa w Niemczech przysporzyła zespołowi kłopotów prawnych. Album wydany na tamtejszym rynku zawierał naklejkę reklamującą udział muzyka Rammstein w projekcie. Nazwa niemieckiej grupy, zgodnie z wyrokiem sądu została użyta w reklamie bezprawnie, w efekcie Apocalyptica została zobowiązana do wypłaty 45 tys. euro odszkodowania formacji Rammstein.
Lista utworów.
Opracowano na podstawie materiału źródłowego.
 
Twórcy.
Opracowano na podstawie materiału źródłowego.

</doc>
<doc id="1094820" url="https://pl.wikipedia.org/wiki?curid=1094820" title="Panax ginseng">
Panax ginseng



</doc>
<doc id="1094823" url="https://pl.wikipedia.org/wiki?curid=1094823" title="One Love (singel)">
One Love (singel)

One Love – pierwszy singel z trzeciego albumu zespołu Aiden – "Conviction". Został nagrany na początku września 2007. Teledysk był nagrywany w Los Angeles od 13 do 15 czerwca. W teledysku wystąpiła gwiazda portalu MySpace, Jeffree Star. Piosenka została pierwszy raz zagrana na trasie koncertowej Lostprophets i Taking Back Sunday na początku kwietnia, następnie zespół zagrał ją na Wembley Arena w ostatnią noc tej trasy koncertowej. Utwór był również grany na festiwalu Download Festival.
Aiden zaktualizował swój blog na MySpace i dodał "One Love" na krótko po "Teenage Queen". Zespół oświadczył na swoim blogu, że w niedalekiej przyszłości wyda kolekcjonerski 7-calowy picture disk. Piosenka została później udostępniona w iTunes. Teledysk promujący singel został również umieszczony na koncie wytwórni Victory Records na portalu YouTube.
Cały teledysk można zobaczyć na stronie AOL music.
Remiks piosenki, zrobiony we współpracy z zespołem The Legion of Doom, został stworzony do filmu "".

</doc>
<doc id="1094824" url="https://pl.wikipedia.org/wiki?curid=1094824" title="Boom, Boom, Boom, Boom!!">
Boom, Boom, Boom, Boom!!

Boom, Boom, Boom, Boom!! – piosenka holenderskiego zespołu Vengaboys z albumu "The Party Album". Piosenkę wydano na singlu (trzeci w dyskografii grupy) 3 października 1998. 13 grudnia 1998 piosenka dotarła do 1. miejsca UK Singles Chart.

</doc>
<doc id="1094825" url="https://pl.wikipedia.org/wiki?curid=1094825" title="Mare Vaporum">
Mare Vaporum

Mare Vaporum (łac. "Morze Oparów") – morze księżycowe umiejscowione pomiędzy Mare Serenitatis a Mare Imbrium. Leży wewnątrz starego basenu (prawdopodobnie krateru) Procellarum; jego północno-zachodnią granicę wyznaczają góry Apeniny. Jego średnica równa jest 245 km.
Współrzędne selenograficzne: 13,3° N, 3,6° E.

</doc>
<doc id="1094826" url="https://pl.wikipedia.org/wiki?curid=1094826" title="Bixa orellana">
Bixa orellana



</doc>
<doc id="1094829" url="https://pl.wikipedia.org/wiki?curid=1094829" title="Herman Kirchner">
Herman Kirchner

Hermann Kirchner (ur. 23 stycznia 1861 w Wölfis w Turyngii, zm. 29 grudnia 1929 we Wrocławiu) – niemiecki kompozytor, dyrygent, nauczyciel i propagator muzyki.
Życiorys.
Po zakończeniu edukacji, od połowy lat 80. XIX w., podjął pracę jako nauczyciel muzyki. 1893 otrzymał ofertę pracy w rumuńskim mieście Medias, którą przyjął pracując tam jako gimnazjalny nauczyciel muzyki, kierownik szkolnego chóru oraz, z czasem, wzięty kompozytor. Światową sławę przyniosło mu skomponowanie muzyki do napisanego w 1896 r. przez przyjaciela, a zarazem księdza nauczyciela gimnazjalnego Karla Römera pt. "„Beim Holdersrauch”". Utwór ten, napisany dialekcie saksońskim, przetłumaczono niedługo potem na niemiecki język literacki i wydano we wrześniu 1897 r. "„Siedmiogrodzko-saksońskie pieśni ludowe”". Pieśń zyskała taką popularność, że musiano wielokrotnie ponawiać druk. W ciągu kilku lat przetłumaczono ją na kilkanaście języków europejskich i tym samym stała się popularna w całej Europie.
W Anglii ukazała się ona jako angielska pieśń ludowa, wiadomo też, że była niezwykle lubiana w Polsce międzywojennej. W tym też czasie dotarła do Stanów Zjednoczonych, a w przededniu II wojny światowej nawet do Japonii. Znały i śpiewały miliony ludzi na kilku kontynentach. Popularność w Rumunii spowodowała, że zamiłowana w sztuce, a w szczególności w muzyce i poezji królowa rumuńska, zaproponowała mu pracę na dworze, którą przyjął. Sprowadzał do Bukaresztu wielu sławnych ludzi kultury, przygotowywał wiele koncertów, przedstawień teatralnych i operowych.
W 1919 r. przyjechał do Berlina wiedziony propozycją pracy od pruskiego ministerstwa kultury. Jakie było jego zdziwienie, kiedy zaproponowano mu tam stanowisko nauczyciela muzyki w gimnazjum humanistycznym w prowincjonalnym Ratibor. Chociaż był głęboko wierzącym protestantem, prowadził w Raciborzu katolicki chór gimnazjalny. Rozpoczął ścisłą współpracę z miejskimi instytucjami kulturalnymi, szczególnie z raciborskim teatrem miejskim.
W 1915 r. wystawiono tu po raz pierwszy jego operę pt. "„Siebenbrűgische Einquartierung”" („Siedmiogrodzki kwaterunek”, była to premiera opery, której pierwotny tytuł brzmiał "„Der Herr der Hann”", odbyła się w Madias w 1908 r.).
Po I wojnie światowej, wraz z dyrektorem raciborskiego teatru Franzem Gottscheidem, był jedynym z najznamienitszych współorganizatorów życia muzycznego, teatralnego i operowego w Raciborzu. Na deskach raciborskiego teatru wystawiono wiele dzieł Kirchnera, m.in.: oratorium "„Christus in Behanien”", dramat „Stephanie”, dzieło wokalno-muzyczne poświęcone Josephowi von Eichendorffowi pt. "„In einem kühlem Grunde”", napisaną przez Gottscheida, a oprawioną muzycznie przez Kirchnera operetkę pt. "„Prinzessin Li-Tu-se”" („Księżniczka Li-tu-se”). To ostatnie dzieło było wykonane także w innych miastach m.in. w Opolu.
Kichner był zafascynowany kulturą, w szczególności muzyką Bałkanów. Większość jego dzieł muzycznych dotyczyła tego właśnie kręgu kulturowego. Był romantykiem, marzycielem, wielbicielem nie tylko muzyki poważnej, ale głównie muzyki i poezji ludowej.
W 1927 r. pojechał na kilka dni do Rumunii. Tam dane mu było być gościem honorowym na entuzjastycznie przyjętej przez publiczność premierze swej opery "„Der Herr der Hann”".
Zmarł niespodziewanie we Wrocławiu. Zgodnie z jego ostatnią wolą na jego grobie na miejscowym cmentarzu luterańskim, zamiast marmurowej płyty posadzono okazały krzak, aby mogły tu przesiadywać ptaki i śpiewać mu pieśń o miłości, rozkoszy, radości i cierpieniu.

</doc>
<doc id="1094831" url="https://pl.wikipedia.org/wiki?curid=1094831" title="Maitotoksyna">
Maitotoksyna

Maitotoksyna ("MTX") – organiczny związek chemiczny, toksyna z grupy ciguatoksyn o budowie polisacharydowej. Wytwarzana jest przez glon z grupy tobołków, "Gambierdiscus toxicus". Jest jedną z najsilniejszych toksyn niebiałkowych – śmiertelna dawka (LD50) dla myszy (podana jako zastrzyk dootrzewnowy) to jedynie 0,05 µg na kilogram masy ciała. Maitotoksyna spotykana jest w organizmach ryb z raf koralowych i odpowiada za ok. 20 000 przypadków ciguatery (zatrucia toksynami z organizmów morskich) rocznie. Po raz pierwszy wykryto ją w organizmie ryby z rodziny pokolcowatych, "Ctenochaetus striatus", a jej nazwa pochodzi od tahitańskiego słowa "maito" – „ryba”.
Cząsteczka maitotoksyny jest liniową cząsteczką zbudowaną z 6 łańcuchów zawierających łącznie 32 skondensowane pierścienie węglowodanowych i jest jedną z najbardziej złożonych substancji (poza białkami i kwasami nukleinowymi) wytwarzanych przez żywy organizm. Jej struktura zbadana została metodą jądrowego rezonansu magnetycznego przez naukowców japońskich, a później angielskich i amerykańskich.
Działanie maitotoksyny polega prawdopodobnie na otwieraniu nieselektywnych kanałów jonowych, co prowadzi do wzrostu poziomu cytozolowych kationów Ca2+. W konsekwencji uruchomiona zostaje kaskada śmierci komórki.

</doc>
<doc id="1094846" url="https://pl.wikipedia.org/wiki?curid=1094846" title="Michał Tombak">
Michał Tombak

Michał Tombak, "właśc. Michaił Borisowicz Tombak" (ur. 4 września 1953 w Karagandzie) – rosyjski nauczyciel chemii i biologii w zakresie szkoły średniej oraz autor poradników w języku rosyjskim i bestsellerów w języku polskim.
W materiałach autopromocyjnych (własna strona www) oprócz dyplomu ukończenia w roku 1976 Państwowego Instytutu Pedagogicznego w Kałudze prezentuje m.in. dyplomy nadania stopni i tytułów naukowych (według polskich odpowiedników doktora habilitowanego i profesora), wydane przez niepaństwową Najwyższą Międzyakademicką Komisję Atestacyjną, o nazwie łudząco upodobnionej do państwowej Najwyższej Komisji Atestacyjnej przy Ministerstwie Edukacji i Nauki Federacji Rosyjskiej.
Według informacji autopromocyjnych mieszka od 1999 z żoną w Łodzi oraz zajmuje się prowadzeniem turnusów.
Od 2000 jest autorem czterech poradników w języku polskim dotyczących zdrowego stylu życia, zdrowego odżywiania i długowieczności: "Jak żyć długo i zdrowo", "Uleczyć nieuleczalne", "Droga do zdrowia" i "Czy można żyć 150 lat?". Książki Michała Tombaka były często wznawiane i zostały przetłumaczone na 12 języków m.in. na angielski, chiński, czeski, niemiecki, rumuński, turecki. Dalszy sukces medialny i poczytność wynika z prezentacji telewizyjnych na kanałach TVP2, TVN, TV4 i Polsatu oraz wywiadów dla prasy, np. tygodnika Angora. Michał Tombak prowadzi też internetowy blog informacyjny oraz Fan Club w serwisie Facebook.

</doc>
<doc id="1094850" url="https://pl.wikipedia.org/wiki?curid=1094850" title="Misiowanki">
Misiowanki

Misiowanki (ang. "The Berenstain Bears", 2003-2005) – amerykańsko-kanadyjski serial animowany wyprodukowany w latach 2003-2005. Opowiada on o przygodach rodziny Misiów. Kontynuacja serialu "Misie z Niedźwiedziej Krainy".
Wersja polska.
Serial emitowany był w Polsce w paśmie Wieczorynki w TVP1.
Opracowanie: Telewizja Polska Agencja Filmowa
Reżyseria: Andrzej Bogusz
Dialogi:
Tłumaczenie: Agnieszka Stelmaszyńska
Dźwięk: Jakub Milencki
Montaż:
Kierownik produkcji: Monika Wojtysiak
Wystąpili:
i inni
Słowa: Wiesława Sujkowska
Opracowanie: Marian Szałkowski
Piosenkę śpiewał: Tomasz Szwed
Lektor: Andrzej Bogusz

</doc>
<doc id="1094853" url="https://pl.wikipedia.org/wiki?curid=1094853" title="Piekarz">
Piekarz

Piekarz – osoba zajmująca się zawodowo piekarstwem
Ludność służebna.
Piekarze (łac. "panifices", "pistores", "fornarii"; niem. "Baecker") to także, w okresie wczesnego średniowiecza, grupa książęcej, biskupiej ludności służebnej – "ministeriales", która zajmowała się wyrabianiem i wypiekiem chleba oraz innego pieczywa. Pojawiają się w Polsce na pierwszych uposażeniach klasztorów, wymienieni w Przywileju tynieckim (1105) i w Bulli Gnieźnieńskiej (1136), gdzie występują razem z kucharzami i koniuchami jako "ministeriales" w opactwie w Łęczycy. Na służbie książęcej wędrowali razem z dworem, dlatego tak jak kucharzy i łagiewników, mieszkańcy osad mieli obowiązek ich gościć. Piekarze wymieniani w najstarszych dokumentach prawa magdeburskiego, razem z rzeźnikami i szewcami zakładali pierwsze, miejskie cechy branżowe w Polsce. W XV-wiecznym Poznaniu i Krakowie piekarze byli też hodowcami świń. Rady miejskie obu tych miast ograniczały piekarzom ich liczbę do 12-16 sztuk.
Świadectwem ich istnienia są nazwy typu Piekary, którą nosi kilkanaście osad w Polsce, położonych w sąsiedztwie starych grodów.

</doc>
<doc id="1094854" url="https://pl.wikipedia.org/wiki?curid=1094854" title="Starożytni Egipcjanie">
Starożytni Egipcjanie

Język.
Mieszkańcy Egiptu porozumiewali się w różnych okresach różnymi językami.
Religia starożytnych Egipcjan.
Starożytni Egipcjanie wierzyli w wielu bogów (politeizm). Bardzo ważne w ich religii było życie po śmierci. Zgodnie z ich systemem wierzeń by móc żyć wiecznie potrzebne jest dobrze zachowane ciało. Dlatego mumifikowali ciała zmarłych. Najważniejsza była mumifikacja króla i członków jego rodziny, ponieważ faraon i jego rodzina byli uznawani za ziemskie wcielenie bóstw.
Na pewien czas w Egipcie religią państwową był monoteizm. Faraon Echnaton z XVIII dynastii, zwany heretykiem zakazał kultu wielu bogów i wprowadził jednego – Atona. Po jego śmierci, za panowania jego syna Tutanchamona przywrócono władzę bóstwom Egiptu. Całkowicie kult Atona zanikł po śmierci Tutanchamona.
Chrześcijaństwo i islam.
W okresie bizantyjskim kulty egipskie zastąpione całkowicie przez chrześcijaństwo, które było religią państwową cesarstwa. W 392 cesarz Teodozjusz I Wielki nakazał zamknąć na zawsze wszystkie pogańskie (w tym egipskie) świątynie. Był to poważny cios dla kultury starożytnej Egiptu (który był jedną z prowincji cesarstwa), ponieważ świątynie egipskie służyły nie tylko do oddawania czci bóstwom, lecz były również szkołami i bibliotekami. Koptowie (Egipcjanie od ok. 30 r. p.n.e.) przechodzili stopniowo na chrześcijaństwo i utworzyli egipski kościół chrześcijański – Kościół koptyjski. Nowy kościół pozostał w stosunkach z papiestwem i Bizancjum. Po Soborze chalcedońskim doszło do rozłamu na prawowiernych i melchitów, czyli katolików.
Po schizmie wschodniej kościół ten pozostał pod wpływem Konstantynopola i zerwał związki z Rzymem. Jego przywódcą jest do dziś Koptyjski patriarcha Aleksandrii.
W VII wieku Arabowie, którzy wcześniej podbili Syrię (prowincję Bizancjum), zaatakowali i podbili Egipt, Cyrenajkę i Trypolitanię. Przybywający tu z Biskiego Wschodu przynieśli tu nową monoteistyczną religię – islam. Chrześcijańscy Egipcjanie (Koptowie) podlegali islamizacji, czego efektem jest to, że dziś większość mieszkańców Egiptu to muzułmanie. Mimo to do dziś istnieją dwa kościoły koptyjskie:
Fellahowie (Arabowie zasymilowani z Koptami) w większości wybrali islam, jednak 20% egipskich Fellahów (zw. Fallahami) jest wyznawcami kościoła koptyjskiego.
Asymilacja i potomkowie.
Naród ten przestał istnieć po napływie muzułmańskich Arabów do Egiptu. Potomkami starożytnych Egipcjan są Koptowie i Fellahowie (Arabowie zasymilowani z Egipcjanami). Koptowie to Egipcjanie po podboju rzymskim.

</doc>
<doc id="1094855" url="https://pl.wikipedia.org/wiki?curid=1094855" title="Christophe Bernard">
Christophe Bernard

Christophe Bernard (ur. 6 sierpnia 1952) – francuski szachista, mistrz międzynarodowy od 1996 roku.
Kariera szachowa.
Pomiędzy 1981 a 1993 rokiem wielokrotnie uczestniczył w finałach indywidualnych mistrzostw Francji, największy sukces w karierze osiągając w roku 1987 w Rouen, gdzie zdobył tytuł mistrza kraju. Poza tym w 1989 triumfował w mistrzostwach Paryża, w 1990 podzielił II miejsce w Clichy (za Érikiem Prié), natomiast w 1995 podzielił IV miejsce w otwartym turnieju w Cannes (za Władimirem Łazariewem, Miso Cebalo i Zigurdsem Lanką). W roku 2005 podzielił III miejsce (za Petyrem Welikowem i Krumem Georgiewem) w kolejnym "openie" rozegranym w Paryżu.
Najwyższy ranking w karierze osiągnął 1 stycznia 1996 r., z wynikiem 2405 punktów zajmował wówczas 30. miejsce wśród francuskich szachistów.
Jest autorem dwóch książek o tematyce szachowej: "Ajedrez Metodico" (2000, , wraz z Bernardem Lerique) oraz "Echecs" (2001, ).

</doc>
<doc id="1094858" url="https://pl.wikipedia.org/wiki?curid=1094858" title="Jonas Odell">
Jonas Odell

Jonas Odell (ur. 10 listopada 1962 r. w Sztokholmie) – szwedzki reżyser oraz założyciel FilmTecknarna. Nakręcił wiele wideoklipów, krótkich filmów oraz reklam. Jeden z jego krótkich filmów, "Never like the first time!", otrzymał w 2006 roku nominację do nagrody Złotego Niedźwiedzia na berlińskim festiwalu filmowym. 

</doc>
<doc id="1094859" url="https://pl.wikipedia.org/wiki?curid=1094859" title="Unforgettable">
Unforgettable

Unforgettable – piosenka skomponowana przez Irvinga Gordona. Została wydana w 1951. Najpopularniejsza wersja tego utworu została nagrana przez Nata Kinga Cole’a w 1951, w aranżacji Nelsona Riddle’a.
Czterdzieści lat później, Natalie Cole zremiksowała utwór tworząc duet ze swym nieżyjącym już ojcem, Nat King Colem. Ta wersja w 1992 zdobyła nagrodę Grammy w kategorii Piosenka Roku.
Piosenka została wykonana przez Karen i Jacka w ostatnim odcinku serialu "Para nie do pary" (w maju 2006).

</doc>
<doc id="1094860" url="https://pl.wikipedia.org/wiki?curid=1094860" title="Kacper Kaliszewski">
Kacper Kaliszewski

Kacper Kaliszewski (ur. 28 stycznia 1977 w Warszawie) – polski lektor, dziennikarz i prezenter radiowy i telewizyjny, reżyser, przedsiębiorca oraz aktor filmowy, dubbingowy, teatralny i telewizyjny.
Życiorys.
Od 1998 roku pracował jako dziennikarz Programu Pierwszego Polskiego Radia. Początkowo w redakcji Radia Kierowców, potem pracował m.in. przy "Aktualnościach" i audycji "Z pierwszej ręki", prowadził też "Sygnały dnia". W Telewizyjnej Czwórce był zaś gospodarzem serwisu sportowego po "Dzienniku". Słuchaczy radiowych pożegnał 10 sierpnia 2007 roku. Od września był prezenterem TVN24, gdzie prowadził serwisy informacyjne, głównie w paśmie "Dzień na żywo". 27 marca 2008 ogłosił, że opuszcza kanał TVN24. Od listopada 2009 prowadzi "Raport z Polski" w TVP Info.

</doc>
<doc id="1094864" url="https://pl.wikipedia.org/wiki?curid=1094864" title="Maciej Wodziński">
Maciej Wodziński

Maciej z Wodzina Wodziński (Wodzyński) herbu Jastrzębiec (ur. 23 lutego 1782 w Gołębiewie, zm. 16 lipca 1848 w Dreźnie). Syn Antoniego Wodzińskiego i Klasyldy Orsetti herbu Złotokłos, stryj Marii Wodzińskiej, narzeczonej Fryderyka Chopina.
Prezes Senatu w czasie powstania listopadowego, senator-wojewoda od 1831. Senator-kasztelan Królestwa Polskiego od 1817, senator od 1824, poseł na sejmy Księstwa Warszawskiego z powiatu brzeskiego w departamencie bydgoskim w latach 1809, 1811 i 1812, konsyliarz Izby Administracji Publicznej departamentu warszawskiego w 1808 roku, kawaler maltański.
Brał udział w wielu kampaniach napoleońskich. Członek deputacji Rady Generalnej Konfederacji Generalnej Królestwa Polskiego do Napoleona w 1812 roku. Walczył pod generałem Janem Henrykiem Dąbrowskim za Księstwa Warszawskiego, jako adiutant Karola Kniaziewicza odbył kampanię 1812. W 1813 przy ks. Józefie Poniatowskim, dostał się do niewoli w 1814. Kawaler Krzyża Złotego Orderu Virtuti Militari, kawaler Legii Honorowej.
W roku 1818 i 1820 posłował na sejm Królestwa Kongresowego. W 1820 został mianowany kasztelanem, potem wojewodą. W 1828 roku był członkiem Sądu Sejmowego, mającego osądzić osoby oskarżone o zdradę stanu.
Jako senator podpisał 25 stycznia 1831 roku akt detronizacji Mikołaja I Romanowa. Po upadku powstania listopadowego przeniósł się w 1831 do Drezna. Był członkiem sejmu powstańczego na emigracji. Maciej Wodziński został pochowany na Starym Cmentarzu Katolickim w Dreźnie. Jego siostrzenicą była Maria Wodzińska.
Był członkiem loży wolnomularskiej Świątynia Izis w 1811/1812 roku.
Kolekcjoner, zbiory – kilkutysięczną bibliotekę, kolekcję numizmatyczną i ok. 40 tys. rycin – testamentem zapisał dla Towarzystwa Literackiego w Paryżu dla Biblioteki Polskiej; z powodu niepewnej sytuacji politycznej w okresie Wiosny Ludów w latach 1848–1850 pozostały one w Dreźnie jako Muzeum Narodowe im. Wodzińskich.
Odznaczony Orderem Świętego Stanisława I klasy w 1825 roku.

</doc>
<doc id="1094865" url="https://pl.wikipedia.org/wiki?curid=1094865" title="Mare Tranquillitatis">
Mare Tranquillitatis

Mare Tranquillitatis () – morze księżycowe położone wewnątrz basenu uderzeniowego Tranquillitatis. Podczas gdy sam basen pochodzi prawdopodobnie z epoki prenektaryjskiej, bazalt wypełniający zagłębienie terenu datowany jest na okres późnoimbryjski. Cechą wyróżniającą Tranquillitatis spośród innych mórz jest szczególnie nieregularna krawędź oraz brak wielopierścieniowej struktury okalającej większość tego typu formacji. Dość chaotyczne ukształtowanie topograficzne jest wynikiem nałożenia się na siebie basenów Tranquillitatis, Nectaris, Crisium, Fecunditatis i Serenitatis z dwoma pierścieniami Oceanus Procellarum. Zlokalizowane na północno-wschodniej krawędzi Palus Somni (Bagno Snu) wypełnione jest zastygniętą magmą, która wylała się z Tranquillitatis. Jego średnica równa jest 873 km.
Morze Spokoju było w lipcu 1969 roku miejscem lądowania modułu księżycowego Apollo 11, statku pierwszej załogowej misji księżycowej. Na pamiątkę tego wydarzenia trzy niewielkie kratery w pobliżu bazy astronautów nazwano ich nazwiskami: Armstrong, Aldrin i Collins.

</doc>
<doc id="1094866" url="https://pl.wikipedia.org/wiki?curid=1094866" title="Etyka ekologiczna">
Etyka ekologiczna



</doc>
<doc id="1094873" url="https://pl.wikipedia.org/wiki?curid=1094873" title="Etyka środowiskowa">
Etyka środowiskowa



</doc>
<doc id="1094876" url="https://pl.wikipedia.org/wiki?curid=1094876" title="Maciej z Wodzina Wodziński">
Maciej z Wodzina Wodziński



</doc>
<doc id="1094884" url="https://pl.wikipedia.org/wiki?curid=1094884" title="Franklin (Karolina Północna)">
Franklin (Karolina Północna)

Franklin – miejscowość w USA, w stanie Karolina Północna, w hrabstwie Macon. Według danych z 2000 roku miejscowość miała 3694 mieszkańców.

</doc>
<doc id="1094887" url="https://pl.wikipedia.org/wiki?curid=1094887" title="Synagoga w Prościejowie">
Synagoga w Prościejowie

Synagoga w Prościejowie () – synagoga znajdująca się w Prościejowie w Czechachj przy ulicy Demelovej.
Synagoga została zbudowana w stylu secesyjnym w 1904 roku. Nie jest orientowana, prezbiterium znajduje się od strony południowej, co jest rzadkością na ziemiach czeskich. Wnętrze jest przykryte betonowym stropem imitującym sklepienie, który wspiera się na czterech słupach.
Nabożeństwa odprawiano do II wojny światowej, podczas której jej wnętrze zostało zdewastowane. W latach 1947–1949 budowla przeszła remont, podczas którego zlikwidowano secesyjne ozdoby. Od 1949 roku pełni funkcję świątyni Czechosłowackiego Kościoła Husyckiego.

</doc>
<doc id="1094889" url="https://pl.wikipedia.org/wiki?curid=1094889" title="Ignacy Miączyński (1767–1840)">
Ignacy Miączyński (1767–1840)

Ignacy Miączyński herbu Suchekomnaty (ur. 1767, zm. 1840) – prezes Senatu w czasie powstania listopadowego, senator-wojewoda Królestwa Polskiego od 1825, senator-kasztelan od 1818, rezydent rosyjski oraz honorowy obywatel w Rzeczypospolitej Krakowskiej, członek Rządu Centralnego Wojskowego Tymczasowego Obojga Galicji w 1809.
Syn Władysława Miączyńskiego, konfederata barskiego, oraz Magdaleny Krzemienieckiej herbu Grzymała. Bratanek Józefa Miączyńskiego (1740–1800). Mąż Salmoneli Suchackiej h. Poraj.
W 1812 roku jako radca Głównej Izby Obrachunkowej i członek Towarzystwa Królewskiego Gospodarczo-Rolniczego przystąpił do Konfederacji Generalnej Królestwa Polskiego.
Był jednym z założycieli Towarzystwa Kredytowego Ziemskiego w Królestwie Polskim, którego był prezesem. Pod koniec swojego życia wstąpił do loży masońskiej w Warszawie, był jej ostatnim wielkim mistrzem. Był właścicielem trzech majątków: Pożdżenic, Miedzno, Borowe,
W 1818 został doktorem honoris causa Wydziału Filozofii Uniwersytetu Jagiellońskiego.
Jako senator podpisał 25 stycznia 1831 roku akt detronizacji Mikołaja I Romanowa.
Odznaczony Orderem Świętego Stanisława I klasy z nadania Aleksandra I Romanowa w 1818 oraz Orderem św. Anny z brylantami I klasy w 1825
Linki zewnętrzne.
 

</doc>
<doc id="1094892" url="https://pl.wikipedia.org/wiki?curid=1094892" title="Jean-Claude Letzelter">
Jean-Claude Letzelter

Jean-Claude Letzelter (ur. 25 kwietnia 1940 w Sélestat) – francuski szachista, mistrz FIDE.
Kariera szachowa.
Od połowy lat 60. do końca 70. należał do grona najlepszych francuskich szachistów. Wielokrotnie występował w finałach indywidualnych mistrzostw kraju, trzykrotnie zdobywając złote medale (w latach 1968, 1971, 1974) oraz medal srebrny (w roku 1967). Pomiędzy 1968 a 1978 rokiem czterokrotnie reprezentował narodowe barwy na szachowych olimpiadach, zdobywając 26½ pkt w 47 partiach. W roku 1975 brał udział w rozegranym we Wracy turnieju strefowym (eliminacji mistrzostw świata), w którym zajął ostatnie, XVI miejsce.

</doc>
<doc id="1094896" url="https://pl.wikipedia.org/wiki?curid=1094896" title="Mare Frigoris">
Mare Frigoris

Mare Frigoris (łac. "Morze Zimna") – morze księżycowe leżące na północ od Mare Imbrium i na północny wschód od Mare Serenitatis. Obszar ten zawiera się w zewnętrznych pierścieniach okalających basen Procellarum. Pod względem geologicznym Morze Zimna można podzielić na dwie części: wschodnią i zachodnią, przy czym skały budujące tę pierwszą pochodzą z okresu późnoimbryjskiego, a bazalty tworzące drugą - z epoki eratosteńskiej. Widoczny na zdjęciu ciemny, okrągły obiekt znajdujący się na południe od Frigoris to krater Platon.
Współrzędne selenograficzne: .

</doc>
<doc id="1094897" url="https://pl.wikipedia.org/wiki?curid=1094897" title="Neoplan N4020">
Neoplan N4020

Neoplan N4020, Neoplan N4020NF, Neoplan N4020td – niskowejściowy autobus miejski, produkowany w latach 1993–1999 przez fabryki spółki Gottlob Auwärter GmbH &amp; Co. oraz zakłady licencyjne.
Historia modeli N4020.
„Neoplan N4020” powstał jako model pośredni między Neoplanem N4016 a Neoplanem N4021NF. Wchodzi w skład rodziny niskowejściowych autobusów miejskich "Metroliner", w której znajdują się m.in. modele Neoplan N4009, Neoplan N4014, Neoplan N4016 oraz Neoplan N4021.
„Neoplan N4020” dla Warszawy (1994) był pierwszym autobusem sprzedanym przez Biuro Handlowe spółki Gottlob Auwärter GmbH &amp; Co. z siedzibą w Warszawie. Był to jednocześnie pierwszy autobus niskowejściowy sprzedany w Polsce.
W Polsce produkowany na licencji w Bolechowie-Osiedlu koło Poznania od 1996 do 1999 roku przez Neoplan Polska. Powstało tu 169 sztuk modelu „Neoplan N4020” oraz 44 sztuki modelu „Neoplan N4020td” (wersja w pełni niskopodłogowa, z wieżową zabudową silnika). Wszystkie zostały sprzedane w kraju.

</doc>
<doc id="1094899" url="https://pl.wikipedia.org/wiki?curid=1094899" title="Synagoga w Chyšach">
Synagoga w Chyšach

Synagoga w Chyšach () – synagoga znajdująca się w Chyšach w Czechach.
W 1848 roku przebudowano XV-wieczną basztę miejskich murów obronnych na synagogę. Podczas II wojny światowej została zdewastowana. Budowla z powodu złego stanu technicznego została zburzona w 1975 roku. Do dnia dzisiejszego zachowały się fundamenty budynku.

</doc>
<doc id="1094900" url="https://pl.wikipedia.org/wiki?curid=1094900" title="Paweł Buzała">
Paweł Buzała

Paweł Buzała (ur. 27 grudnia 1985 w Złotowie) – polski piłkarz występujący na pozycji napastnika.
Życiorys.
Jest wychowankiem Sparty Złotów, oprócz tego występował również w Darzborze Szczecinek i Lechu Poznań. Od 2006 roku, przez 4,5 sezonu reprezentował barwy Lechii Gdańsk. W zespole z Pomorza rozegrał 139 spotkań, zdobywając 27 bramek. Na początku 2011 roku odszedł z zespołu i podpisał kontrakt z GKS-em Bełchatów. Podczas pobytu w tej drużynie zagrał 36 meczów, strzelając 8 goli. Pod koniec 2012 roku rozstał się z klubem, a po miesiącu powrócił do Lechii.
W czerwcu 2014 piłkarz podpisał 2-letni kontrakt z beniaminkiem Ekstraklasy – Górnikiem Łęczna.
W styczniu 2015 roku został wypożyczony do Bytovii.
Statystyki.
"Aktualne na 22 listopada 2017:"

</doc>
<doc id="1094901" url="https://pl.wikipedia.org/wiki?curid=1094901" title="Wikbold Dobilstein">
Wikbold Dobilstein

Wikbold Dobilstein (ur. 26 stycznia 1312 w diecezji limburskiej, zm. 21 lipca 1398 lub 1400 w Kolonii) – biskup chełmiński, OT.
Życiorys.
Początkowo duchowny świecki, następnie krzyżacki. W latach 1352–1362 kapelan wielkiego mistrza krzyżackiego Winrycha von Kniprode. Nominowany przez papieża Urbana V na biskupa 24 marca 1363, w tym samym roku został konsekrowany. Wchodzi w spór z miastem Chełmża o dobra biskupie, który skończył się ugodą. W 1375 rycerz Jan z Kruszyn, porwał i więził biskupa przez 44 dni w Dobrzyniu oraz w miejscowości Słoszewy. Po tym zdarzeniu papież Grzegorz XI rzucił na porywacza klątwę, ten zaś w akcie skruchy ufundował wikarię przy kościele szpitalnym w Brodnicy. Niedługo potem biskup wyjechał w swoje rodzinne strony zdał diecezję kapitule, a w latach 1379-1380 wikaremu Janowi. Oficjalnie zdał biskupstwo między 1380-1385, używając tytułu biskupa chełmińskiego dożywotnio. Przed swoją śmiercią spisał testament przekazując legaty katedrze w Chełmży oraz kościołowi klasztornemu w Pelplinie.
Pochowany w klasztorze Cystersów w Altenburgu

</doc>
<doc id="1094904" url="https://pl.wikipedia.org/wiki?curid=1094904" title="Synagoga w Chyše">
Synagoga w Chyše



</doc>
<doc id="1094908" url="https://pl.wikipedia.org/wiki?curid=1094908" title="Huta Szkła Wymiarki">
Huta Szkła Wymiarki

Huta Szkła Wymiarki – huta szkła działająca w miejscowości Wymiarki.
Historia.
Pierwsze wzmianki o wytwarzaniu szkła w rejonie Wymiarek pochodzą ze średniowiecza. W 1657 roku książę czeski Euzebiusz von Lobkovitz założył hutę. Tutejsze wyroby były bardzo popularne w Europie. W małej miejscowości funkcjonowało aż pięć hut. Obecny zakład powstał z połączenia hut "Grose", "Hadrian" oraz "Poncet".
Od 1950 roku, obok zakładów w Iłowej i Łęknicy, huta (wówczas "Zakłady Szklarskie w Wymiarkach") weszła w skład Żagańskich Hut Szkła w Iłowej. W 1991, podczas przekształcania ŻHS w Vitrosilicon S.A., Huta Szkła Wymiarki przekształciła się w, niezależną od pozostałej części dawnego przedsiębiorstwa, spółkę "Hutsop". Od stycznia 2008 ok. 35% akcji "Hutsopu" należy do Vitrosilicon SA z Iłowej.
Od 2014 roku jest drugim – po dawnej częstochowskiej hucie "Paulina" – polskim zakładem austriackiego koncernu Stölzle Glass Group. Wcześniej działał jako spółka akcyjna (KRS 0000039314).
Produkty.
Zakład specjalizuje się w produkcji zniczy oraz słoików.

</doc>
<doc id="1094910" url="https://pl.wikipedia.org/wiki?curid=1094910" title="Sarkis Hovsepyan">
Sarkis Hovsepyan



</doc>
<doc id="1094911" url="https://pl.wikipedia.org/wiki?curid=1094911" title="15 Perejasławski Pułk Dragonów">
15 Perejasławski Pułk Dragonów

15 Perejasławski Pułk Dragonów Imperatora Aleksandra III (ros. 15-й Переяславский драгунский императора Александра III полк) – pułk kawalerii okresu Imperium Rosyjskiego, sformowany w 1856.
Dyslokacja w 1914: Płock.

</doc>
<doc id="1094912" url="https://pl.wikipedia.org/wiki?curid=1094912" title="Kępa Parnicka">
Kępa Parnicka

Kępa Parnicka (niem. "Silberwiese") — wyspa rzeczna w Szczecinie (Międzyodrze). 
Charakterystyka.
Jej powierzchnia wynosi ok. 25 ha. Od zachodu opływa ją na Odra Zachodnia. Na północy oddzielona jest od Łasztowni Kanałem Zielonym, natomiast w południowej części jest połączona z Wyspą Zieloną groblą usypaną przez stare koryto płynącej obecnie po jej wschodniej stronie Parnicy.
Historia.
Od 1243 stanowiła własność Szczecina, używana jako miejsce wypasu bydła i pozyskiwania drewna. W XVII wieku, podczas panowania szwedzkiego, zabudowana fortyfikacjami. W XVIII wieku fortyfikacje na wyspie zostały rozebrane. Rozpoczęto osuszanie terenu i wznoszenie magazynów. Niemiecka nazwa wyspy oznacza dosłownie "srebrną łąkę" z uwagi na istniejącą tu swego czasu hutę srebra.
W 1841 wyspę kupiło Towarzystwo Budowy Kolei. W 1846 w północnej części zbudowano przecinający wyspę nasyp kolejowy (pomiędzy współczesnym dworcem Szczecin Główny i stacją Szczecin Port Centralny), zaś jej południową część przeznaczono pod zabudowę mieszkalną. W 1850 powstał drogowy Most Zielony łączący wyspę z Łasztownią ponad Kanałem Zielonym, a w 1854 Most Dworcowy, łączący ją z lewobrzeżną częścią Szczecina. W 1868 wzdłuż linii kolejowej przecinającej północną część wyspy wybudowano blaszany tunel w celu ochrony przeciwpożarowej pobliskich składów od iskier sypiących się z kominów przejeżdżających lokomotyw. Tunel został zdemontowany w 1924.
W czasie II wojny światowej na Kępie Parnickiej mieścił się obóz pracy przymusowej. W 1944 większa część zabudowań została zniszczona w wyniku nalotu alianckiego.
Po 1945 nie odbudowano wysadzonego przez Niemców Mostu Dworcowego, zaś zabudowę mieszkalną zastąpiono składowo-magazynową. Do początków XXI wieku przetrwało jedynie 8 budynków o charakterze mieszkalnym stanowiących część osiedla Międzyodrze-Wyspa Pucka. Główną ulicą jest Leona Heyki, przy której znajduje się m.in. baza autobusowa PKS Szczecin, a także baza Szczecińskiego WOPR. Na Kępie Parnickiej znajduje się też siedziba Sanepidu.
Na przełomie lat 2021 i 2022 rozpoczęto na Kępie Parnickiej realizację dwóch osiedli mieszkaniowych: "Nowa Przystań" - firmy Siemaszko i osiedla "Sedina Apartamenty" firmy Budnex.

</doc>
<doc id="1094915" url="https://pl.wikipedia.org/wiki?curid=1094915" title="Kurbeta">
Kurbeta



</doc>
<doc id="1094921" url="https://pl.wikipedia.org/wiki?curid=1094921" title="Strictly Physical (singel)">
Strictly Physical (singel)

„Strictly Physical” – piosenka pop stworzona przez Christian Ballard, Tim Hawes, Pete Kirtley, Obie Mhondera i Andrew Murray na drugi, studyjny album niemieckiego girlsbandu Monrose, "„Strictly Physical”" (2007). Utwór został wyprodukowany przez Jianta oraz Snowflakersa i wydany jako drugi singel z krążka dnia 14 września 2007 roku.
Teledysk.
Teledysk do singla nagrywany był w dniach 27 - 29 sierpnia 2007, w Niemczech. Klip miał oficjalną premierę dnia 12 września 2007 na oficjalnej stronie internetowej zespołu.

</doc>
<doc id="1094922" url="https://pl.wikipedia.org/wiki?curid=1094922" title="Pierwsza junta wigów">
Pierwsza junta wigów

Pierwsza junta wigów (ang. "First Whig Junto"), nazwa ministerium rządzącego Anglią pomiędzy 1694 a 1699 rokiem.

</doc>
<doc id="1094924" url="https://pl.wikipedia.org/wiki?curid=1094924" title="Koniówka (Radom)">
Koniówka (Radom)

Koniówka - dzielnica Radomia, położona w północnej jego części, dawniej wieś.
Wokół niej znajdują się lasy.

</doc>
<doc id="1094929" url="https://pl.wikipedia.org/wiki?curid=1094929" title="Huta Franz">
Huta Franz

Huta Franz − huta cynku założona w 1818 roku w Bogucicach (obecnej dzielnicy Katowic). Została wybudowana na obszarze dworskim należącym do Franza von Wincklera. W 1860 roku nastąpiło połączenie z pobliską hutą "Fanny", a kompleks nosił nazwę "Fanny-Franz". Huta zakończyła działalność w 1903 roku. Zabudowania huty Franz stały do lat 60. XX wieku. Obecnie w tym miejscu znajduje się hala widowiskowo-sportowa "Spodek".

</doc>
<doc id="1094930" url="https://pl.wikipedia.org/wiki?curid=1094930" title="Kamax Kańczuga">
Kamax Kańczuga



</doc>
<doc id="1094935" url="https://pl.wikipedia.org/wiki?curid=1094935" title="Maurycy i Hawranek">
Maurycy i Hawranek

Maurycy i Hawranek – serial animowany wyprodukowany w studiu filmowym Se-ma-for na zamówienie Telewizji Polskiej.
"Maurycy i Hawranek" składa się z 13 odcinków – jest to serial lalkowy, oparty na książce Zbigniewa Żakiewicza "Dwaj dzielni z Plimplańskiego Lasu".
Obaj bohaterowie mieszkają w Plimplańskim Lesie. Poznają tamtejsze zwierzęta i zmagają się ze złym czarownikiem Plimplanem. Hawranek jest nieco niezdarny i bojaźliwy. Maurycego natomiast charakteryzuje większa roztropność.

</doc>
<doc id="1094938" url="https://pl.wikipedia.org/wiki?curid=1094938" title="Michał Sczaniecki">
Michał Sczaniecki

Michał Sczaniecki (ur. 26 marca 1910 w Łaszczynie koło Rawicza, zm. 29 maja 1977 w Warszawie) – polski historyk państwa i prawa, szczególnie Polski i Francji. Profesor Uniwersytetu im. Adama Mickiewicza w Poznaniu od 1951 do 1965. Dyrektor Instytutu Zachodniego w Poznaniu od 1961 do 1964. Później profesor Uniwersytetu Warszawskiego.
Życiorys.
Pochodził z wielkopolskiej rodziny szlachecko-ziemiańskiej pieczętującej się herbem Ossoria. Był synem ziemianina i działacza społeczno-gospodarczego Władysława Sczanieckiego (1869–1942) oraz Jadwigi z Plucińskich (zm. 1965).
W 1927 ukończył Gimnazjum Marii Magdaleny w Poznaniu. W tym samym roku rozpoczął studia prawnicze na Uniwersytecie Poznańskim. Został przyjęty do korporacji akademickiej Coronia. Od 1930 kontynuował studia na Uniwersytecie Jagiellońskim. Był uczniem Zygmunta Wojciechowskiego. Pod jego kierunkiem w 1937 napisał i obronił rozprawę doktorską "Nadania ziemi na rzecz rycerzy w Polsce do końca XIII wieku". W tym samym roku wyjechał do Francji, gdzie kontynuował studia pod kierunkiem jednego z czołowych autorytetów nauk historycznoprawnych, prof. Uniwersytetu Paryskiego, François Olivier-Martina.
W sierpniu 1932 zgłosił się do jednorocznej ochotniczej służby wojskowej. Przez pierwszych dziesięć miesięcy uczył się w Szkole Podchorążych Rezerwy Artylerii we Włodzimierzu Wołyńskim, a następnie odbył dwumiesięczną praktykę w 11 Dywizjonie Artylerii Konnej w Bydgoszczy. Na stopień podporucznika został mianowany ze starszeństwem z 1 stycznia 1935 i 112. lokatą w korpusie oficerów rezerwy artylerii.
Zmobilizowany do Wojska Polskiego we Francji wziął udział w kampanii francuskiej jako oficer obserwacyjny II dywizjonu 1 (101) Wileńskiego Pułku Artylerii Lekkiej. Odznaczony Krzyżem Walecznych i francuskim Croix de Guerre. Organizował polskie oddziały ochotnicze w Bretanii. Ranny na polu bitwy, dostał się do niewoli niemieckiej i do zakończenia wojny przebywał w oflagu niemieckim w Edelbach. Współorganizator konspiracyjnego Studium Prawa dla polskich oficerów afiliowanego przy Université de Captivité.
W 1946 powrócił do Poznania. Uzyskuje na Uniwersytecie Poznańskim habilitację, następnie w 1954 stanowisko profesora nadzwyczajnego, a w 1959 tytuł profesora zwyczajnego. W 1955 objął funkcję kierownika Katedry Powszechnej Historii Państwa i Prawa Uniwersytetu Poznańskiego. W 1965 przeniósł się na Uniwersytet Warszawski. Autor cenionego podręcznika dla studentów z zakresu powszechnej historii państwa i prawa. Współzałożyciel periodyku naukowego „Czasopismo Prawno-Historyczne”, którym kierował od 1953 do 1977. Doktor honoris causa Uniwersytetu w Grenoble.
Spoczywa na cmentarzu Powązkowskim w Warszawie (kwatera X, rząd 6, grób 20).
Jego starszym bratem był Józef Sczaniecki, oficer kawalerii. Jego żoną była Maria z Ponikiewskich, z którą miał dwie córki: Teresę i Monikę.

</doc>
<doc id="1094942" url="https://pl.wikipedia.org/wiki?curid=1094942" title="Huta Józef">
Huta Józef

Huta Józef – huta znajdująca się w Samsonowie, działająca w latach 1818–1866.
W 1817 roku Stanisław Staszic wystąpił z inicjatywą wybudowania nowej huty w Samsonowie. Kamień węgielny w 1818 r. położył namiestnik Królestwa Polskiego książę gen. Józef Zajączek, toteż nazwano ją hutą „Józefa”. Budowali ją specjaliści saksońscy pod nadzorem Bogumiła Schmidta i Fryderyka Lampe na wzór huty w Pankach koło Częstochowy. Wybudowano wielki piec, odlewnię, modelarnię oraz suszarnię. Budowę ukończono w 1823 r. 
Zakład wytwarzał około 800 ton surówki rocznie. Przerabiały ją głównie fryszerki w położonych w okolicy Jasiowie, Janaszowie, Umrze i pobliskim Światełku nad Bobrzą. Huta była opalana węglem drzewnym. W 1829 roku zainstalowano maszynę parową, która napędzała miechy. W latach 1830–1831 zakład dostarczał broń uczestnikom powstania listopadowego .
Poważniejsze pożary w zakładach samsonowskich wystąpiły w latach 1843 i 1848 r. Zakład produkował broń również dla uczestników powstania styczniowego, za co Rosjanie spalili hutę w nocy z 9 na 10 czerwca 1866 roku. Po tym pożarze zakład nie został już odbudowany. W czasie I wojny światowej Austriacy zniszczyli tzw. wieżę gichtową, w której mieściły się urządzenia wyciągowe.
Do dzisiaj pozostały ruiny wielkiego pieca, wieży wyciągowej oraz hal produkcyjnych.
Ruiny huty stanowią część zespołu zakładu przemysłowego wpisanego do rejestru zabytków nieruchomych (nr rej.: A.469/1-3 z 3.12.1956, z 15.02.1967, z 4.05.1987 i z 6.05.1987).

</doc>
<doc id="1094945" url="https://pl.wikipedia.org/wiki?curid=1094945" title="Mikołaj Schieffenburg">
Mikołaj Schieffenburg

Mikołaj von Schieffenburg, Schippenpiel, Schippenbeil (zm. 1410) – biskup chełmiński w latach 1390–1398, duchowny krzyżacki.
Życiorys.
Prokurator zakonu krzyżackiego w Rzymie. Konsekrowany na biskupa przed 20 grudnia 1390. W 1393 wracając z Rzymu został w Czeskich Budziejowicach napadnięty, ograbiony i uwięziony. W diecezji przebywał sporadycznie. 
Przeniesiony 15 października 1398 do diecezji kamieńskiej. 
W 1409 został legatem papieskim.

</doc>
<doc id="1094952" url="https://pl.wikipedia.org/wiki?curid=1094952" title="Liozno">
Liozno



</doc>
<doc id="1094955" url="https://pl.wikipedia.org/wiki?curid=1094955" title="Viktor Zubkov">
Viktor Zubkov



</doc>
<doc id="1094956" url="https://pl.wikipedia.org/wiki?curid=1094956" title="Bąk brązowy">
Bąk brązowy

Bąk brązowy ("Tabanus sudeticus") – gatunek owada z rodziny bąkowatych. Jest największym krajowym przedstawicielem tej rodziny. W Polsce jest dość pospolity.

</doc>
<doc id="1094957" url="https://pl.wikipedia.org/wiki?curid=1094957" title="Tabanus sudeticus">
Tabanus sudeticus



</doc>
<doc id="1094965" url="https://pl.wikipedia.org/wiki?curid=1094965" title="Ferdynand Wspaniały (serial animowany)">
Ferdynand Wspaniały (serial animowany)

Ferdynand Wspaniały – serial animowany, produkcji polskiej z 1975–1977, emitowany w TVP1 w paśmie Wieczorynki.
Odcinki trwają około 9 minut. Serial powstał na podstawie książki Ludwika Jerzego Kerna pod tym samym tytułem opowiadającej przygody psa, któremu śni się, że jest człowiekiem. 
Powstało 7 odcinków.
17 września 2015, w ramach projektu „Łódź Bajkowa”, odsłonięto pomnik Ferdynanda Wspaniałego przed wejściem do Galerii Łódzkiej, na rogu al. Józefa Piłsudskiego i ul. Henryka Sienkiewicza.

</doc>
<doc id="1094969" url="https://pl.wikipedia.org/wiki?curid=1094969" title="Liga Światowa w Piłce Siatkowej 2008">
Liga Światowa w Piłce Siatkowej 2008

19. edycja Ligi Światowej siatkarzy rozpoczęła się 13 czerwca, a zakończyła się 27 lipca 2008 r. W fazie eliminacyjnej wystąpiło 16 drużyn podzielonych na cztery grupy. Turniej finałowy po raz drugi w historii odbył się w Rio de Janeiro w Brazylii. Reguły dotyczące finału były takie same jak rok i dwa lata wcześniej.
Faza interkontynentalna.
Grupa A.
Wyniki
Tabela
Grupa B.
Wyniki
Tabela
Grupa C.
Wyniki
Tabela
Grupa D.
Wyniki
Tabela
Faza finałowa.
Grupa E.
Wyniki
Tabela
Grupa F.
Wyniki
Tabela

</doc>
<doc id="1094970" url="https://pl.wikipedia.org/wiki?curid=1094970" title="Ortopiroksen">
Ortopiroksen

Ortopirokseny - podgrupa minerałów zwanych piroksenami o wzorze ogólnym XY(Si,Al)2O6, gdzie X oznacza wapń, magnez, sód lub żelazo2+ (rzadziej cynk, lit lub mangan), natomiast Y - jony zwykle mniejszych rozmiarów: chromu, glinu, żelaza3+, magnezu, manganu, skandu, tytanu czy wanadu. Cechą wyróżniającą ortopirokseny jest rombowa struktura krystaliczna.
Przykładowe minerały należące do ortopiroksenów to hipersten, enstatyt, bronzyt i ferrosilit.

</doc>
<doc id="1094971" url="https://pl.wikipedia.org/wiki?curid=1094971" title="Composition H6">
Composition H6

 (także H-6) – topliwy, kruszący materiał wybuchowy produkowany pierwotnie w Stanach Zjednoczonych, a następnie także w Australii. Stosowany głównie w broni morskiej, m.in. w bombach głębinowych, minach morskich czy torpedach, ale także m.in. w bombach Mark 82 czy Mark 84. Skład mieszanin produkowanych w tych państwach różnił się nieznacznie; w wersji amerykańskiej był dodatkowo zanieczyszczony oktogenem powstałym na etapie produkcji. W przypadku wersji australijskiej, materiał ten przy gęstości 1,739 g/cm³ ma prędkość detonacji wynoszącą 7324 m/s. Jego stabilność i wrażliwość jest podobna do kompozycji B.

</doc>
<doc id="1094973" url="https://pl.wikipedia.org/wiki?curid=1094973" title="Dominique Strauss-Kahn">
Dominique Strauss-Kahn

Dominique Strauss-Kahn, zwany DSK (wym. []; ur. 25 kwietnia 1949 w Neuilly-sur-Seine) – francuski polityk, minister we francuskich rządach, w latach 2007–2011 dyrektor zarządzający Międzynarodowego Funduszu Walutowego.
Życiorys.
Wykształcenie i działalność zawodowa.
Urodził się w rodzinie aszkenazyjskich Żydów. Dzieciństwo spędził w Maroku, skąd wyjechał po trzęsieniu ziemi w Agadirze. Studiował w HEC Paris i w Instytucie Nauk Politycznych w Paryżu. Uzyskał licencjat z prawa publicznego, doktorat z ekonomii oraz agrégation w tej ostatniej dziedzinie. Był wykładowcą ekonomii na Uniwersytecie Nancy II (1977–1980), na uniwersytecie w Nanterre (od 1981) oraz w Krajowej Szkole Administracji. Prowadzi wykłady z makroekonomii w paryskim Instytucie Nauk Politycznych.
Działalność publiczna.
Początkowo działał w Związku Studentów Komunistycznych (UEC). Zaangażował się następnie w działalność Partii Socjalistycznej. W latach 1986–1991, w 1999, a także w latach 2001–2007 sprawował mandat posła do Zgromadzenia Narodowego z departamentu Val-d’Oise. Od 1998 do 2001 zasiadał w radzie regionu Île-de-France. W okresie 1995–1997 pełnił funkcję mera podparyskiego miasteczka Sarcelles, później do 2007 był wiceburmistrzem tej miejscowości.
Trzykrotnie zajmował stanowiska rządowe. Od 17 maja 1991 do 2 kwietnia 1992 był ministrem delegowanym ds. przemysłu i handlu zagranicznego w rządzie Édith Cresson, następnie do 29 marca 1993 ministrem przemysłu i handlu zagranicznego w gabinecie, którym kierował Pierre Bérégovoy. Po raz trzeci wszedł w skład rządu 4 czerwca 1997, kiedy to w gabinecie Lionela Jospina został ministrem gospodarki, finansów i przemysłu. Urząd ten sprawował do 2 listopada 1999, przygotowując w tym czasie Francję do przyjęcia wspólnej unijnej waluty euro. Odszedł po oskarżeniach o przyjęcie korzyści majątkowej za projekt programu ubezpieczeń zdrowotnych dla studentów. W 2001 został uniewinniony od tych zarzutów przez francuski sąd.
28 września 2007 został nominowany na dyrektora zarządzającego Międzynarodowego Funduszu Walutowego, na którym to stanowisku zastąpił Rodriga Rato. Funkcję tę uzyskał przy osobistych staraniach francuskiego prezydenta i lidera centroprawicowej UMP, Nicolasa Sarkozy’ego. Wywołało to medialne komentarze, w których sugerowano próbę pozbycia się potencjalnego konkurenta w kolejnych wyborach prezydenckich.
14 maja 2011 został zatrzymany w Nowym Jorku na pokładzie samolotu linii Air France i następnie tymczasowo aresztowany w związku z zarzutem napaści seksualnej na pokojówkę. 18 maja 2011 Dominique Strauss-Kahn, nieprzyznający się do popełnienia tego czynu, złożył rezygnację z pełnienia obowiązków dyrektora MFW. Wkrótce zezwolono mu na tzw. areszt domowy, który uchylono 1 lipca 2011. Ostatecznie zarzuty wobec byłego już szefa MFW w tej sprawie zostały wycofane wobec uznania przez prokuratorów zeznań pokojówki za niewiarygodne w zakresie zmuszenia do stosunku seksualnego. Dominique Strauss-Kahn został w tym samym czasie pozwany o próbę zgwałcenia w 2003 przez francuską dziennikarkę Tristane Banon. Przedstawione zarzuty uniemożliwiły mu w praktyce start w wyborach prezydenckich w 2012, w których miał zamiar wziąć udział. Na motywach tej historii nakręcony został film "Welcome to New York" (2014) z Gérardem Depardieu w głównej roli.
We wrześniu 2013 podano informację o planowanym nabyciu przez polityka udziałów w przedsiębiorstwie Anatevka, notowanej na giełdzie w Paryżu luksemburskiej firmie z branży finansowej. Spółka ta zmieniła następnie nazwę na LSK.
Życie prywatne.
Mąż Anne Sinclair, francuskiej dziennikarki radiowej i telewizyjnej.

</doc>
<doc id="1094974" url="https://pl.wikipedia.org/wiki?curid=1094974" title="Heksanit">
Heksanit



</doc>
<doc id="1094975" url="https://pl.wikipedia.org/wiki?curid=1094975" title="Jacek śpioszek">
Jacek śpioszek

Jacek śpioszek – polski serial animowany z 1962 roku. Czarno-biały. Emitowany w TVP 1. Zawiera 13 odcinków.

</doc>
<doc id="1094976" url="https://pl.wikipedia.org/wiki?curid=1094976" title="Heksal">
Heksal

Heksal - materiał wybuchowy, mieszanina heksogenu (80%) i sproszkowanego aluminium (20%).

</doc>
<doc id="1094978" url="https://pl.wikipedia.org/wiki?curid=1094978" title="Chris Tucker">
Chris Tucker

Christopher „Chris” Tucker (ur. 31 sierpnia 1971 w Atlancie) – amerykański aktor, komik, scenarzysta i producent filmowy.
Życiorys.
Wczesne lata.
Urodził się w Atlancie jako najmłodszy syn i jedno z sześciorga dzieci Mary Louise (z domu Bryant) i Norrisa Tuckerów. Jego ojciec był niezależnym biznesmenem, właścicielem firmy sprzątającej. Tucker dorastał w Decatur w stanie Georgia. Po ukończeniu Columbia High School w Decatur, przeniósł się do Los Angeles, gdzie rozpoczął karierę komika. Jego idolami byli wtedy Eddie Murphy i Richard Pryor.
Kariera.
W 1992 Russell Simmons zatrudnił Tuckera w swoim show HBO "Def Comedy Jam", co dało mu rozgłos w całych Stanach. Na dużym ekranie po raz pierwszy pojawił się w komedii "Impreza 3" ("House Party 3", 1994). W 1997 roku zagrał u boku Bruce'a Willisa, Gary Oldmana i Milli Jovovich w "Piątym Elemencie" (reż. Luc Besson), gdzie wcielił się w rolę ekscentrycznego DJ'a Ruby Rhoda. W tym samym roku wystąpił również obok Charlie Sheena w filmie "Kasamowa" "(Money Talks," reż. Brett Ratner). Wcielił się tam w postać drobnego złodziejaszka Franklina Hatchetta. Komercyjnym sukcesem okazała się jednak kreacja detektywa Jamesa Cartera w komedii sensacyjnej "Godziny szczytu" (1998) z Jackie Chanem. Film miał swoją kontynuację w 2001 i 2007.
W 2001 razem z m.in. Marlonem Brando wystąpił w teledysku Michaela Jacksona do piosenki „You Rock My World” z albumu "Invincible".

</doc>
<doc id="1094980" url="https://pl.wikipedia.org/wiki?curid=1094980" title="Marta Leleniewska">
Marta Leleniewska

Marta Leleniewska (ur. 18 stycznia 1982 w Warszawie) – polska dziennikarka, prezenterka i aktorka.
Biografia.
Jest absolwentką Wydziału Pedagogicznego Uniwersytetu Warszawskiego. W latach 1995–1997 była zawodniczką klubu Skra Warszawa, była też zdobywczynią dwukrotnego „Mistrzostwa Warszawy Młodziczek w piłce siatkowej” w sezonach: 1995/96, 1996/97.
W 1997 została finalistką konkursu „Elite Model Look”, po którym rozpoczęła współpracę z agencją modelek Elite. Równolegle kontynuowała naukę w liceum im. Aleksandra Kamińskiego w Warszawie, w klasie o profilu dziennikarskim. W 2001 zdobyła tytuł „Miss Warszawy 2001”, a w 2002 została „Miss Golden Fortune Top Model International” w Kijowie.
Będąc studentką pierwszego roku, rozpoczęła pracę w telewizji. W 2002 została prezenterką pogody dla "Dziennika TV4". W 2003 została prowadzącą program "Muzyczne listy" w TV4, a w 2004 dołączyła do zespołu "Wydarzeń" Polsatu, gdzie była prezenterką pogody oraz przygotowywała krótkie materiały do popołudniowego wydania. W 2008 dołączyła do grona prowadzących magazynu śniadaniowego TVP1 "Kawa czy herbata?". W 2009 zakończyła współpracę z TVP. Od 2 kwietnia 2012 do 1 grudnia 2014 była współprowadzącą program "4Music" w TV4.
W latach 2009–2011 grała w serialu Polsatu "Malanowski i Partnerzy".
Życie prywatne.
W 2012 roku urodziła córkę, Kaję.

</doc>
<doc id="1094981" url="https://pl.wikipedia.org/wiki?curid=1094981" title="MP (materiał wybuchowy)">
MP (materiał wybuchowy)



</doc>
<doc id="1094985" url="https://pl.wikipedia.org/wiki?curid=1094985" title="Komputer PC">
Komputer PC



</doc>
<doc id="1094986" url="https://pl.wikipedia.org/wiki?curid=1094986" title="Skotnik">
Skotnik

Skotnik (pastuch, l.mn. skotnicy, zapożyczenie z niem. "skatts") – w okresie wczesnego średniowiecza grupa ludności służebnej, która zajmowała się wypasem bydła.
Świadectwem ich istnienia są nazwy wsi (jak np. Skotniki koło Kruszwicy), które nosi kilka osad w Polsce, położonych w sąsiedztwie starych grodów.

</doc>
<doc id="1094987" url="https://pl.wikipedia.org/wiki?curid=1094987" title="Rakhine">
Rakhine

Rakhine (Arakan) ( //) – jeden ze stanów w Mjanmie (Birmie), nad Zatoką Bengalską, ze stolicą w Sittwe.
Populacja wynosi 3 188 963. Większość mieszkańców to wyznający buddyzm Arakanowie. Oprócz tego stan zamieszkują także Birmańczycy, muzułmańscy Rohingja oraz Czinowie. 
Znaczącą rolę w gospodarce stanu odgrywa ryż, który stanowi 85% wszystkich upraw.

</doc>
<doc id="1094988" url="https://pl.wikipedia.org/wiki?curid=1094988" title="Lis Leon">
Lis Leon

Lis Leon – polski serial animowany z 1981–1993, emitowany w TVP1 i TV Polonia w paśmie Wieczorynki i Dobranocki.

</doc>
<doc id="1094989" url="https://pl.wikipedia.org/wiki?curid=1094989" title="Nowy Testament w przekładzie Marcina Czechowica">
Nowy Testament w przekładzie Marcina Czechowica

Nowy Testament w przekładzie Marcina Czechowica – unitariańskie tłumaczenie Nowego Testamentu, dokonane pod wpływem teologii braci polskich. Marcin Czechowic, tłumacz, był pastorem małego zboru w Lublinie. Przekład wydany został w Rakowie w 1577 r. Zarówno sposób rozwiązań translatorskich, jak i uwagi pochodzą z kręgu braci polskich. Zauważalny jest także wpływ i styl Biblii brzeskiej. Dzieło było wykorzystywane, zgodnie ze swym przeznaczeniem, przede wszystkim w zborach braci polskich.
W roku 1594 ukazało się wydanie drugie. Niektóre źródła podają, że przekład Czechowica został w roku 1581 przetłumaczony na ruski język ludowy przez Walentego Negalewskiego i wydany w Choroszowie koło Ostroga.

</doc>
<doc id="1094990" url="https://pl.wikipedia.org/wiki?curid=1094990" title="Psiarz">
Psiarz

Psiarze (psarze, psary, psiarczyki, łac "canniductores", "custodes canum", niem. "Hundefuehrer" lub "Hundewarter") – w okresie wczesnego średniowiecza grupa książęcej ludności służebnej zajmująca się hodowlą, tresurą i prowadzeniem psów na potrzeby monarchów świeckich i książąt Kościoła. Służebnicy ("ministeriales") zwani psiarzami na dworach królewskich, książęcych i biskupich podlegali urzędnikom dworskim zwanym łowczymi. Ich zadaniem była opieka nad psami szkolonymi do łowów i prawdopodobnie uczestniczenie w polowaniach.
W dokumentach polskich wymieniani od roku 1230 razem z cienietnikami i sokolnikami, często przy okazji uwolnienia poddanych z obciążeń na rzecz tych służebników.
W dokumentach czeskich nazywani hołotą, gołotą, ..."venatores et caniductores qui holohti...("1235). Takie miano mogło dotyczyć także łowców polskich. Pośrednio poświadcza to bulla gnieźnieńska(1136) , wymieniając  zamieszkałego w wiosce strzelców ..."Villa sagitariorum...",  Golca z towarzyszami. Psiarze nie zniknęli z areny dziejów z końcem XIII wieku, jak wielu przedstawicieli zawodów służebnych.
Służebnicy ci pozostawali w służbie królewskiej i możnych panów do XX wieku. Doglądanie i prowadzenie psów myśliwskich w Polsce opisuje wydane w 1618 roku "Myślistwo z ogary", autorstwa wojewody poznańskiego Jana Ostroroga. Spotykane w "Myślistwie z ogary" określenia psów (przejemca-łowca, popędźca-znalazca, gońca, wyprawca, poprawca) oraz specjalności psarów (myśliwiec "venator cum cannibus", dojeżdżacz, biesagowy, szczwacz) nie zostały odnotowane w średniowiecznych źródłach i mogą być późniejszego pochodzenia. Jedynie słowo "myśliwiec" ma starszą metrykę, gdyż pojawiało się w dokumentach dość wcześnie.
Świadectwem istnienia psiarzy są nazwy miejscowe Psary, które noszą osady położone w sąsiedztwie starych grodów.
W Polsce nazwę Psary posiada 26 miejscowości. Ponadto istnieją pojedyncze miejscowości o nazwach Psarnia, Psarskie (po dwie) oraz Psarki (jedna). Tak duża liczba nazw miejscowości potwierdza przynależność psarów do systemu średniowiecznego osad służebnych na terenie Polski.

</doc>
<doc id="1094992" url="https://pl.wikipedia.org/wiki?curid=1094992" title="Radio Kolor">
Radio Kolor

Radio Kolor 103 FM – warszawskie radio nadające na częstotliwości 103 MHz. System nadawczy Radia Kolor znajduje się na iglicy Pałacu Kultury i Nauki w Warszawie. Początkowo stacja nadawała również na częstotliwości 72,38 MHz. W 2011 roku zwiększono moc nadajnika z 1,0 kW do 3,0 kW.
Historia.
Radio Kolor zostało założone w 1993 przez Krzysztofa Maternę i Wojciecha Manna. Pierwszą piosenką, jaka pojawiła się na antenie Koloru, było "What a Wonderful World" w wykonaniu Louisa Armstronga.
Pomimo panującego powszechnie przekonania, Mann i Materna nie byli długo filarami stacji. Jak przyznał sam Wojciech Mann w książce "RockMann, czyli jak nie zostałem saksofonistą", dziennikarze przyjęli nierealny budżet i popadli w konflikt z głównymi udziałowcami, co doprowadziło do ich odejścia w drugim roku działalności stacji.
Początkowo stacja nadawała ze studia zlokalizowanego przy ulicy Królewskiej w Warszawie. W 1995 roku redakcja została przeniesiona na Mokotów, do budynku byłego przedszkola przy ulicy Narbutta 41/43, skąd nadaje do dziś. Radio Kolor przez lata kilkakrotnie zmieniło swój profil muzyczny. Prezentowało m.in. klasyczną muzykę rockową, "Wszystkie barwy muzyki lat 80., 90.
W 2007 stacja ponownie zmieniła format muzyczny – jako jedyna stacja w Polsce nadawała wyłącznie muzykę w klimatach r'n'b. Z początkiem roku 2010 na antenę powróciły nagrania pop z lat 80. i 90. XX wieku. Stacja nadal emituje jednak dużo "czarnej" muzyki. W latach 2005-2008 w siedzibie Radia Kolor funkcjonowało także JazzRadio, które w 2008 roku właścicielka Koloru, Alina Strześniewska, sprzedała grupie Eurozet. Nabywca przekształcił rozgłośnię w warszawską częstotliwość Chillizet.
Głosem stacji w 2010 roku został Andrzej Ferenc. W Radiu Kolor pracowały takie osoby, jak: Wojciech Cejrowski, Karolina Korwin-Piotrowska, Marcin Pawłowski, Marta Kielczyk, Konrad Piasecki, Hubert Urbański, Michał Figurski, Paulina Młynarska-Moritz Agnieszka Gozdyra, Michał Olszański, Grzegorz Wasowski i Rafał Porzeziński.
Wybrane audycje nadawane obecnie.
Wiadomości Radia Kolor: Marcin Owczarek, Daniel Kasprowicz, Krzysztof Markowski.
Grube Ryby.
W latach 1998–2004 przy okazji swoich urodzin, rozgłośnia organizowała plebiscyt "Grube Ryby". Co roku statuetką przypominającą rybę nagradzano znane osoby ze świata muzyki, filmu i organizacji charytatywnych.
Po wielu latach przerwy plebiscyt ponownie został zorganizowany w 2015 roku.
Dotychczas nagrodzeni statuetką:
Rok 1998:
Rok 1999:
Rok 2000:
Rok 2001:
Rok 2002:
Rok 2003:
Rok 2004:
Rok 2015:
Rok 2016:
Rok 2017:
Rok 2018:
Rok 2019

</doc>
<doc id="1094995" url="https://pl.wikipedia.org/wiki?curid=1094995" title="Louis Dollo">
Louis Dollo

Louis Dollo (ur. 7 grudnia 1857 w Lille, zm. 19 kwietnia 1931 w Brukseli) – urodzony we Francji belgijski paleontolog i ewolucjonista.
Głównym obszarem badawczym Dollo były wymarłe kręgowce. Do jego podstawowych prac należą opracowania ostrakoderm i iguanodontów. Badał także filogenezę żółwi morskich i ryb dwudysznych. Sformułował tzw. prawo Dollo, głoszące, że raz utracone organy nie pojawią się w obrębie danej grupy organizmów. Była to hipoteza mówiąca o nieodwracalności ewolucji. 

</doc>
<doc id="1094998" url="https://pl.wikipedia.org/wiki?curid=1094998" title="Wiek zgody">
Wiek zgody

Wiek zgody, wiek przyzwolenia – ustalony prawnie minimalny wiek, od którego dana osoba jest uznana za zdolną do wyrażenia ważnej prawnie zgody na czynności seksualne z inną osobą. W związku z tym osoba dorosła, która angażuje się w czynności seksualne z osobą młodszą niż wiek przyzwolenia, nie może utrzymywać, że taka czynność seksualna miała miejsce za obopólną zgodą. Czynność seksualna tego rodzaju może być uznana za wykorzystywanie seksualne dzieci czy też tzw. . Osobę poniżej minimalnego wieku uznaje się za ofiarę, a jej partnera seksualnego za winnego, chyba że oboje są małoletni. Ustanowienie wieku przyzwolenia ma na celu ochronę osoby małoletniej przed zagrożeniami o charakterze seksualnym.
Określenie to jako takie rzadko pojawia się w samych aktach prawnych. Z reguły przepisy ustanawiają raczej wiek, poniżej którego udział w czynnościach seksualnych z tą osobą jest nielegalny. Niekiedy jest on używany także w innych znaczeniach, na przykład jako wiek, w którym osoba staje się kompetentna do wyrażenia , jednak powyższe znaczenie jest tym bardziej powszechnym. Nie należy go mylić z innymi przepisami dotyczącymi minimalnego wieku, w tym wieku pełnoletności, wieku odpowiedzialności karnej, wieku uprawniającego do głosowania, wieku pozwalającego na picie alkoholu i wieku uprawniającego do kierowania pojazdami.
Kwestie prawne.
Stosunki seksualne z osobą poniżej wieku przyzwolenia są w większości krajów przestępstwem; wyjątek stanowią Jemen i Arabia Saudyjska. W różnych systemach prawnych używa się różnych określeń w odniesieniu do tego przestępstwa, w tym: wykorzystywanie seksualne dzieci, gwałt ustawowy (), , deprawacja nieletnich (), a także inne.
Minimalny wiek pozwalający na podejmowanie aktywności seksualnej różni się w zależności od systemu prawnego. W większości systemów prawnych obowiązuje określony wiek przyzwolenia.
Historia zmian wieku zgody na przestrzeni dziejów.
Na przestrzeni dziejów , np. w średniowieczu na ogół wiek zgody oscylował wokół 12-14 lat. Natomiast w Stanach Zjednoczonych jeszcze w 1880 roku w większości stanów minimalny wiek wynosił 10 lat, a w stanie Delaware – 7 lat. W XX wieku został on podniesiony wskutek protestów feministek.
Wyjątki.
Małżeństwo.
W niektórych systemach prawnych przepisy dotyczące wieku przyzwolenia nie mają zastosowania, jeżeli strony pozostają w prawomocnym związku małżeńskim.
Wyjątek związany ze zbliżonym wiekiem.
W niektórych systemach prawnych istnieją przepisy wyraźnie zezwalające na czynności seksualne z nieletnimi poniżej wieku przyzwolenia, jeżeli ich partner jest w zbliżonym wieku do nich. Na przykład w Kanadzie wiek przyzwolenia wynosi 16 lat, ale istnieją dwa wyjątki od tej zasady: seks z nieletnimi w wieku 14–15 lat jest dozwolony, jeśli partner jest mniej niż pięć lat starszy, oraz seks z nieletnimi w wieku 12–13 lat, jeśli partner jest mniej niż dwa lata starszy. W innych krajach postanowiono, że czynności seksualne z nieletnimi nie będą karane, jeżeli partnerzy są w podobnym wieku i poziomie rozwoju: na przykład, wiek przyzwolenia w Finlandii wynosi 16 lat, ale prawo stanowi, że czyn nie będzie karany, jeżeli „nie ma dużej różnicy w wieku lub dojrzałości psychicznej i fizycznej osób zaangażowanych”.
Różnice wieku przyzwolenia między osobami homoseksualnymi i heteroseksualnymi.
W niektórych systemach prawnych, na przykład na Bahamach, w Chile, Paragwaju i Surinamie, obowiązuje wyższy wiek przyzwolenia w przypadku czynności seksualnych z osobą tej samej płci. Jednak coraz częściej takie rozbieżności są kwestionowane. Na przykład na Bermudach (od 1 listopada 2019 r.) wiek przyzwolenia na seks waginalny i oralny wynosi 16 lat, natomiast na seks analny 18 lat. Z kolei dla porównania, w Kanadzie, Wielkiej Brytanii i Australii Zachodniej wiek przyzwolenia wynosił początkowo 21 lat w przypadku aktywności seksualnej między mężczyznami (bez przepisów dotyczących aktywności seksualnej lesbijek), a 16 lat w przypadku aktywności seksualnej o charakterze heteroseksualnym; obecnie już tak nie jest, a wiek przyzwolenia na wszelką aktywność seksualną wynosi 16 lat.
W Polsce.
Wiek niższy niż wiek zgody zwany jest wiekiem ochronnym lub wiekiem bezwzględnej ochrony. Czynność seksualna z osobą w wieku ochronnym jest czynem zabronionym (wykorzystaniem seksualnym), a osoba dopuszczająca się jej i lub doprowadzająca do niej podlega odpowiedzialności karnej. Czynność ta może mieć formę obcowania płciowego lub innej czynności seksualnej. Zobacz też Prawo małżeńskie w Polsce.
Kodeks karny.
Ustalenie wieku ochronnego służy ochronie wolności seksualnej, czyli swobody dyspozycji płciowej (to znaczy braku wszelkich form przymuszania seksualnego). Przyjęto tu domniemanie, iż osoba małoletnia w wieku ochronnym „nie jest w stanie podjąć ważnej prawnie decyzji w przedmiocie zgody na podjęcie z nią określonych czynności seksualnych, nie rozpoznaje bowiem należycie wszelkich jej realiów i implikacji. Każdy, kto podejmuje te czynności z taką osobą, narusza tym samym jej wolność seksualną nie dlatego, że narusza jej wolę w tym względzie (małoletni może bowiem na czynności takie zezwalać, a nawet je inspirować), lecz dlatego, że ofiara takiego czynu nie jest w stanie wyrazić prawnie relewantnej decyzji”.
Obcowanie płciowe i inne czynności seksualne z osobą poniżej 15. roku życia stanowią przestępstwo z art. 200 Kodeksu karnego. Nadużycie stosunku zależności lub wykorzystanie krytycznego położenia, a także nadużycie zaufania lub udzielenie korzyści majątkowej lub osobistej albo jej obietnicy, w celu doprowadzenia małoletniego (czyli osoby, która nie ukończyła 18 lat i nie zawarła małżeństwa) do obcowania płciowego lub poddania się innej czynności seksualnej albo wykonania jej karane jest pozbawieniem wolności od 3 miesięcy do lat 5. Na zasadach określonych w Kodeksie karnym odpowiadają osoby, które popełniły czyn po ukończeniu 17 lat. Odpowiedzialność nieletnich określa ustawa o postępowaniu w sprawach nieletnich.

</doc>
<doc id="1095003" url="https://pl.wikipedia.org/wiki?curid=1095003" title="César Boutteville">
César Boutteville

César Boutteville (ur. 24 czerwca 1917 w Hanoi, zm. 21 maja 2015 w Wersalu) – francuski szachista, wielokrotny mistrz Francji.
Życiorys.
Urodził się w Wietnamie, jego matka była Wietnamką, a ojciec – Francuzem. W roku 1929 cała rodzina przeniosła się do Francji i osiedliła się w Boulogne-sur-Mer. Od wczesnych lat 40. znajdował się w ścisłej czołówce francuskich szachistów. W roku 1945 zdobył w Roubaix swój pierwszy tytuł mistrza kraju, kolejne w latach: 1950, 1954, 1955, 1959 i 1967. Wielokrotnie (w latach 1944, 1945, 1946, 1951, 1961 i 1972) triumfował w mistrzostwach Paryża. Pomiędzy 1956 a 1968 rokiem uczestniczył we wszystkich siedmiu w tym okresie rozegranych szachowych olimpiadach, czterokrotnie na I szachownicy. Łącznie rozegrał 102 olimpijskie partie, w których zdobył 41½ pkt.
Na przełomie 1962 i 1963 oraz w 1963 roku dwukrotnie zajął III miejsce w międzynarodowych turniejach rozegranych w Paryżu (w obu przypadkach za Albéricem O’Kellym de Galwayem i Cenkiem Kottnauerem).

</doc>
<doc id="1095005" url="https://pl.wikipedia.org/wiki?curid=1095005" title="10 Ingermanlandzki Pułk Huzarów">
10 Ingermanlandzki Pułk Huzarów

10 Ingermanlandzki Pułk Huzarów Jego Królewskiej Wysokości Wielkiego Herzoga Sachsen-Weimarskiego (ros. 10-й гусарский Ингерманландский Его Королевского Высочества Великого Герцога Саксен-Веймарского полк) – pułk kawalerii okresu Imperium Rosyjskiego, sformowany w dniu 27 lipca 1704.
Święto pułkowe: 27 listopada. Dyslokacja w 1914: Czuhujiw.

</doc>
<doc id="1095012" url="https://pl.wikipedia.org/wiki?curid=1095012" title="Zawiść (emocja)">
Zawiść (emocja)

Zawiść – uczucie znacznie silniejsze niż zazdrość, polegające na odczuwaniu silnej niechęci lub wrogości w stosunku do osoby, której czegoś się zazdrości. 
Zawiść może występować w sytuacjach, gdy osobiste cechy, posiadane przedmioty lub osiągnięcia nie dorównują ich poziomowi/jakości u innych osób. Wiąże się z pragnieniem, aby druga osoba straciła obiekt będący powodem zawiści.

</doc>
<doc id="1095014" url="https://pl.wikipedia.org/wiki?curid=1095014" title="Kit Carson">
Kit Carson

Kit Carson, właśc. Christopher Houston Carson (ur. 24 grudnia 1809, zm. 23 maja 1868) – amerykański podróżnik, badacz Dzikiego Zachodu, generał i uczestnik wojny secesyjnej.
Na jego cześć zostało nazwane miasto Carson City w stanie Nevada.

</doc>
<doc id="1095021" url="https://pl.wikipedia.org/wiki?curid=1095021" title="Christopher Judge">
Christopher Judge

Christopher Judge właśc. Douglas Christopher Judge (ur. 13 października 1964 w Los Angeles) – amerykański aktor. Ma korzenie afrykańskie i czirokeskie. Studiował na Uniwersytecie Stanowym Oregonu.
Jedną z jego pierwszych ról była rola w serialu "MacGyver" w 1990 roku, gdzie spotkał się z przyszłym kolegą z serialu "Gwiezdne wrota" Richardem Deanem Andersonem. Rola Teal'ca z "Gwiezdnych wrót" przyniosła mu większy rozgłos i to z niej jest najbardziej znany. Napisał scenariusz do kilku odcinków "Gwiezdnych wrót", głównie opowiadających o granej przez niego postaci.
Ma troje dzieci z pierwszego małżeństwa z Margaret Judge: Christophera, Cameron i Catrinę. Aktualnie jest zaręczony z Gianną Patton, z którą ma córkę Chloe.

</doc>
<doc id="1095022" url="https://pl.wikipedia.org/wiki?curid=1095022" title="Dom modlitwy">
Dom modlitwy

Dom modlitwy – termin używany przez większość Kościołów protestanckich na określenie budynku kościelnego, w którym odprawiane są nabożeństwa. Wraz z określeniami: "kościół" i "zbór" używany jest wymiennie.
Pochodzenie i użycie.
Przyjęcie się w środowiskach protestanckich terminu "dom modlitwy" uzasadnione jest jego biblijnym pochodzeniem w myśl zasady "sola scriptura":
Spotkać się można również, choć rzadziej, z bliskoznacznymi określeniami, np. "sala modlitwy", "dom modlitewny", "dom zborowy". Wyznaniami konsekwentnie używającymi terminu "dom modlitwy" na miejsce kultu są m.in. Chrześcijańska Wspólnota Zielonoświątkowa oraz Ewangelicki Kościół Czeskobraterski (cz. "modlitebna").
Budynek.
Nie istnieją żadne wytyczne co do stylu architektonicznego domów modlitwy, a poszczególne domy modlitwy różnią się od siebie nawet w łonie jednego wyznania. Spotkać można zarówno okazałe budowle, jak również nowoczesne pomieszczenia urządzone w stylu sali konferencyjnej i wyposażone w klimatyzację. Zwykle w domach modlitwy znajduje się biblioteka zborowa, księgarnia, stołówka z kuchnią, toaleta, klasa szkółki niedzielnej, hall itp.
Wystrój.
Większość wyznań używających obecnie terminu "dom modlitwy" wywodzi się bądź z reformowanej, bądź ewangelicznej tradycji wiary. Stąd nie spotka się tam obrazów, ikon, rzeźb, konfesjonałów, tabernakulum etc. Charakterystycznymi cechami wystroju w zależności od konkretnego wyznania są:

</doc>
<doc id="1095027" url="https://pl.wikipedia.org/wiki?curid=1095027" title="Ludwik Hammerling">
Ludwik Hammerling

Ludwik Mikołaj Hammerling, ang. Louis N. Hammerling (ur. 23 marca 1874 w Drohojowie, zm. 27 kwietnia 1935 w Nowym Jorku) – przedsiębiorca, właściciel ziemski, senator I kadencji w II RP z okręgu Lanckorony z PSL „Piast”.
Życiorys.
Był pochodzenia żydowskiego. W 1886 wyemigrował do Stanów Zjednoczonych, gdzie udzielał się w polityce po stronie Republikanów w Pensylwanii i Nowym Jorku. W 1908 założył firmę medialną American Association of Foreign Language Newspapers w Nowym Jorku. Znany jako Louis N. Hammerling, żeby dostać obywatelstwo amerykańskie złożył fałszywe dokumenty, które stwierdziły, że urodził się na Hawajach. Jego obywatelstwo amerykańskie zostało anulowane w 1924. 
Wrócił do Polski w 1921, trzy lata po odzyskaniu przez Polskę niepodległości. Został wybrany do senatu w I kadencji w 1922. Jako właściciel majątku Brody w powiecie wadowickim był gospodarzem spotkania, w którym w 1923 przywódcy PSL „Piast”, Związku Ludowo-Narodowego i Chrześcijańskiej Demokracji negocjowali pakt lanckoroński, w efekcie którego doszło do powstania pierwszego rządu Chjeno-Piasta. Sąd marszałkowski zarzucił Hammerlingowi, że w czasie pobytu w USA nie przyznawał się do polskości i prowadził akcję korzystną dla Niemiec.
W 1928 powrócił na stałe do Stanów Zjednoczonych z paszportem dyplomatycznym. 
Zmarł 27 kwietnia 1935 w wyniku wypadku lub samobójstwa – wypadł z 18. piętra budynku.
Żonaty z Klarą Szechter, a następnie z Zofią z Brzezickich, właścicielką znanego w Krakowie Hotelu Pod Różą. Z pierwszą żoną miał troje dzieci: Maxa, Emmanuela i Jamesa Hammerlinga. Z drugą żoną miał syna Louisa Hammerlinga.

</doc>
<doc id="1095028" url="https://pl.wikipedia.org/wiki?curid=1095028" title="Kwiaty języczkowate">
Kwiaty języczkowate



</doc>
<doc id="1095030" url="https://pl.wikipedia.org/wiki?curid=1095030" title="Wojna płci (film 1998)">
Wojna płci (film 1998)

Wojna płci (ang. "The Opposite of Sex") – amerykański film fabularny (komedia), którego światowa premiera odbyła się 22 maja 1998 roku. Reżyserem i scenarzystą filmu jest Don Roos.
Opis fabuły.
Film opowiada o losach szesnastoletniej Dedee Truitt (Christina Ricci), która po śmierci ojczyma przenosi się do swojego przyrodniego brata Billa (Martin Donovan) – zdeklarowanego homoseksualisty. Tu poznaje jego partnera, Matta (Ivan Sergei). Nastolatka podrywa chłopaka, który – jak się okazuje – ma skłonności biseksualne. Niedługo potem okazuje się, że Dedee jest w ciąży. Wszystko wskazuje, że ojcem dziecka jest właśnie Matt, więc para decyduje się wyjechać do Kalifornii. Po czasie, gdy okazuje się, że intrygantka nosi dziecko szkolnego kolegi, Matt i Dedee przebywają już kilkadziesiąt mil od posiadłości Billa po jego okradzeniu. W tym samym czasie Bill, który jest nauczycielem, zostaje oskarżony o afery seksualne w szkole. Jedyną osobą, która może mu pomóc jest Lucia (Lisa Kudrow), krewna zmarłego byłego kochanka Billa.
Obsada.
i inni

</doc>
<doc id="1095031" url="https://pl.wikipedia.org/wiki?curid=1095031" title="APILAS">
APILAS

Armor-Piercing Infantry Light Arm System (APILAS) – francuski granatnik przeciwpancerny produkowany przez firmę Nexter.
Historia konstrukcji.
W 1978 roku w zakładach Manurhin rozpoczęto prace nad granatnikiem przeciwpancernym. Według założeń pocisk miał mieć głowicę kumulacyjną o przebijalności zbliżonej do zastosowanej w ppk MILAN. W praktyce oznaczało to, że nowy granatnik powinien być w stanie przebić pancerz czołowy dowolnego czołgu podstawowego. W 1981 roku podczas testów seryjnych egzemplarzy uzyskano przebijalność ponad 700 mm RHA. Ostatecznie powstał granatnik o rakietowym układzie miotającym.
Konstrukcja.
Pocisk rakietowy o kalibrze 112 mm został umieszczony w jednorazowej wyrzutni wykonanej z kompozytu składającego się z poliamidu i włókien szklanych. Oba końce wyrzutni są chronione przez zdejmowane przed strzałem pokrywy z polistyrenu. Wylot wyrzutni jest dodatkowo chroniony przez membranę rozrywaną w chwili strzału. Broń wyposażona jest w celownik optyczny o czterokrotnym powiększeniu. Celownik może być zamocowany po prawej lub lewej stronie wyrzutni, a chwyty są ustawione pod kątem 120° dzięki czemu broń może być używana równie łatwo przez osoby prawo i leworęczne. Na broni można zainstalować dodatkowo celownik noktowizyjny. Wyrzutnia jest wyposażona w elektryczny mechanizm odpalający zasilany dwiema bateriami litowymi.
Pocisk rakietowy ma kaliber 112 mm. Jego korpus i dysza są wykonane z włókna poliamidowego. Wnętrze dyszy jest dodatkowo wzmocnione wkładką z aluminium. W przedniej części pocisku znajduje się wyposażona w miedzianą wkładkę głowica kumulacyjna kalibru 108 mm. Od przodu jest ona osłaniana przez wydłużony czepiec balistyczny. Zapalnik piezoelektrzyczny, uzbrajający się w odległości 25 m od strzelającego, zapewnia odpalenie głowicy przy kątach uderzenia do 80°. Pocisk jest stabilizowany przy pomocy brzechw i powolnego ruchu obrotowego.
Użytkownicy.
APILAS został przyjęty do uzbrojenia między innymi przez armie Francji, Finlandii, Włoch i Jordanii i był używany bojowo podczas I wojny w Zatoce Perskiej. Wystrzelono podczas niej około 2000 pocisków tego typu, potwierdzając ich wysoką skuteczność.

</doc>
<doc id="1095032" url="https://pl.wikipedia.org/wiki?curid=1095032" title="Parafia Chrystusa Dobrego Pasterza w Gdyni">
Parafia Chrystusa Dobrego Pasterza w Gdyni

Parafia Chrystusa Dobrego Pasterza w Gdyni – rzymskokatolicka parafia w dekanacie Gdynia-Chylonia archidiecezji gdańskiej. Erygowana 3 grudnia 1989. W lipcu 1992 rozpoczęto budowę kościoła. Pierwszym proboszczem był ks. Jan Baumgart, który zmarł 30 września 2014 roku. Od 27 października 2014 roku proboszczem jest ks. Jarosław Urbański.

</doc>
<doc id="1095033" url="https://pl.wikipedia.org/wiki?curid=1095033" title="BESM">
BESM

BESM (, Bolszaja Elektronnaja Szczotnaja Maszina – Duża Elektroniczna Maszyna Licząca) – nazwa rodziny komputerów rozwijanych w Związku Radzieckim w Akademii Nauk ZSRR pod kierunkiem akademika Lebiediewa.

</doc>
<doc id="1095034" url="https://pl.wikipedia.org/wiki?curid=1095034" title="Ivan Preissler">
Ivan Preissler

Ivan Preissler, (ur. 28 kwietnia 1953 r. w miejscowości Březové Hory k. Příbramu, dokąd 2 tyg. wcześniej wysiedlono z Pragi jego rodzinę, odmawiającą wstąpienia w szeregi Komunistycznej Partii Czechosłowacji. Gimnazjum ukończył w Dobříši (1969-1973), szkołę językową (anglistyka) w Pradze w 1985 r. Do chwili wyjazdu na Zachód był aktywnym członkiem antykomunistycznego czeskiego undergroundu, toteż wielokrotnie przesłuchiwano go w praskiej centrali urzędu bezpieczeństwa przy ul. Bartolomejskiej.
W roku 1985 zdecydował się na emigrację i przez rok studiował malarstwo w słynnej Akademii Soto-Messa w Madrycie. W grudniu 1986 r. znalazł się w Chicago, gdzie pracował głównie jako architekt zieleni miejskiej i dekorator w dużych sieciach hotelowych. W latach 1987-1991 należał do grupy "The Rivington School", będąc jednocześnie członkiem międzynarodowego ruchu Network.
Z Chicago przeniósł się do Nowego Jorku, już jako uznany twórca abstrakcyjnych płócien i setek Mail Artów. Wystawiał w około 50 krajach świata - od USA po Tajwan, Japonię czy Uzbekistan. Współpracował z wielu innymi klasykami Mail Artu - choćby Ryosuke Cohenem z Osaki, dzięki któremu zyskał przyjaciół w... Polsce, gdzie twórczość Preisslera popularyzowali: Krzysztoff Ska-in May, Lech L. Przychodzki (także przekłady poezji i aforyzmów) i Ryszard Tomczyk.
Do Pragi Ivan Preissler powrócił w roku 1991 - lecz mieszkania, zarekwirowanego przez komunistyczne władze po jego ucieczce do Hiszpanii, nie odzyskał nigdy. Ciężka choroba (uranowe złoża Příbramu wpłynęły na brak odporności organizmu, pogłębiony boreliozą) nie przeszkodziła mu w twórczej aktywności, którą poszerzył o współpracę z wielu czasopismami Mail Artu oraz rozważania teologiczno-filozoficzne i wypowiedzi poetyckie. Był znawcą największych światowych religii, fascynowały go też - starożytna greka i hebrajski oraz ich alfabety. Podobnie jak w Polsce Andrzeja Kota - Preisslera inspirowały niekiedy do własnych improwizacji - poszczególne litery.
Ciężki wypadek, któremu uległ, skończył się poważnym urazem czaszki i obrażeniami mózgu. Był rok 2001 i mimo określenia jego stanu jako beznadziejny, Preissler o własnych siłach wyszedł ze szpitala. Do pełni zdrowia już nie powrócił - zmarł w Pradze 1 kwietnia 2002 r.
Czesi pożegnali go retrospektywną wystawą w stołecznej "Galerie kritiků - Palác Adria" na przełomie października i listopada roku 2004, na wernisaż zapraszając m.in. nadwiślańskich kolegów twórcy. Nad albumem prac Preisslera, przygotowanym przez jego matkę, Evę Preisslerovą, czuwał znany czeski typograf - Daniel Pošta. Tom 12 "Slovníká českých a slovenských výtvarných umělců 1950 - 2003" (Wyd. Chagall, Ostrava) przybliża już czytelnikom znad Wełtawy i Dunaju postać zakazanego przed 1989 r. plastyka.
Polscy artyści Mail Artu (przy pomocy Evy Preisslerovej) poświęcili praskiemu malarzowi i grafikowi dwa numery specjalne "Ulicy Wszystkich Świętych" - nr 8A (34A) z sierpnia 2002 r. i 10A (48) z października roku 2003, przygotowane przez Marka Amen-Popielnickiego.
Dwujęzyczna (czesko-polska) edycja książki "Rubíny potu" - w opracowaniu.

</doc>
<doc id="1095036" url="https://pl.wikipedia.org/wiki?curid=1095036" title="IV (album)">
IV (album)



</doc>
<doc id="1095039" url="https://pl.wikipedia.org/wiki?curid=1095039" title="Georges Renaud">
Georges Renaud

Georges Renaud (ur. 8 stycznia 1893 w Nancy, zm. 28 lipca 1975 w Peille) – francuski szachista.
Kariera szachowa.
W roku 1923 zwyciężył w pierwszych indywidualnych mistrzostwach Francji, rozegranych w Paryżu. W następnym roku wystąpił w zespole francuskim w drużynowym turnieju zorganizowanym przy okazji Letnich Igrzysk Olimpijskich w Paryżu, natomiast w 1927 reprezentował w Londynie swój kraj na pierwszej szachowej olimpiadzie, zdobywając 6 pkt w 15 partiach.
Razem z Victorem Kahnem (mistrzem Francji z roku 1934) wydał w roku 1947 książkę "L'art de faire mat", poświęconej szachowej taktyce.

</doc>
<doc id="1095040" url="https://pl.wikipedia.org/wiki?curid=1095040" title="Axel Breitung">
Axel Breitung

Axel Breitung (ur. 21 sierpnia 1957 w Rheydt, Niemcy) – niemiecki muzyk, kompozytor i producent. Założyciel i członek popularnej w latach 80. niemieckiej grupy Silent Circle.
W roku 1977 powołał do życia Bishop Studio, w którym to komponuje i produkuje utwory muzyczne. Początkowo jego produkcje nie osiągały popularności. W 1982 na swojej drodze spotkał Thomasa Andersa, któremu napisał dwie niemieckojęzyczne piosenki: "Ich will nicht Dein Leben" i "Ich hatte mal Freunde", które zostały wydane na singlu. Przełomowym momentem w karierze Axela, był rok 1985, wtedy powstał zespół Silent Circle, oprócz Breitunga, w skład weszli również wokalista Martin Tychsen oraz perkusista Jürgen Behrens, który przyjął pseudonim "CC Behrens". Komponowaniem piosenek zajęli się Axel Breitung, Bernd Dietrich, Engelbert Simons. Najbardziej znanymi piosenkami grupy są "Touch In The Night" (największy przebój zespołu oraz jeden z największych hitów muzyki eurodisco), "Moonlight Affair", "Hide Away-Man Is Comin'!" oraz wiele innych. 
Oprócz tego Axel Breitung w latach osiemdziesiątych współpracował m.in. z taki artystami jak: 
Na początku lat 90., rozpoczyna trwającą do dziś, współpracę z DJ BoBo, z którym odnosi ogromny sukces.

</doc>
<doc id="1095045" url="https://pl.wikipedia.org/wiki?curid=1095045" title="Żądło (miecz)">
Żądło (miecz)



</doc>
<doc id="1095046" url="https://pl.wikipedia.org/wiki?curid=1095046" title="Marcin Mochinger">
Marcin Mochinger

Marcin Mochinger (1537-1590) – aptekarz i lekarz miejski, burgrabia królewski, burmistrz Torunia.
Człowiek wielce zasłużony dla rozwoju Torunia w XVI wieku. Współzałożył Gimnazjum Akademickie w Toruniu, jedną z najstarszych uczelni w kraju (od 1564 jako szkoła półwyższa, od 1594 jako szkoła wyższa). W Gimnazjum w 1594 założył jedno z pierwszych muzeów w Polsce, tzw. "Musaeum". Pośród różnych zbiorów Muzeum (szczątki kopalne, malarstwo, globusy) znalazły się portrety sławnych torunian, w tym Mikołaja Kopernika, Henryka Strobanda i Marcina Mochingera właśnie.

</doc>
<doc id="1095047" url="https://pl.wikipedia.org/wiki?curid=1095047" title="Let’s Dance (singel Vanessy Hudgens)">
Let’s Dance (singel Vanessy Hudgens)

”Let’s Dance - piosenka amerykańskiej piosenkarki i aktorki - Vanessy Hudgens z debiutanckiego albumu V. Została użyta do promocji amerykańskiego Tańca z gwiazdami (Dance with Stars). Uznana jest za trzeci singel Hudgens. W teledysku są fragmenty z programu "Dancing with the Stars" oraz z "High School Musical: The Concert Tour", gdzie Hudgens ją śpiewała. Utwór jest mieszaniną gatunku popu i R&amp;B. 12 stycznia 2007 r. piosenka osiągnęła 7 pozycję na liście Billboard 200, co jest największym osiągnięciem utworu. Premiera video miała miejsce 30 sierpnia 2007.

</doc>
<doc id="1095049" url="https://pl.wikipedia.org/wiki?curid=1095049" title="Longin Szparaga">
Longin Szparaga

Longin Szparaga (ur. 1953 w Szydłowcu, zm. 10/11 września 2006 w Lublinie) – poeta i teoretyk literatury, członek grupy artystycznej Ogród/Ogród-2. Absolwent polonistyki na Katolickim Uniwersytecie Lubelskim
Współpracował z Komitetem Obrony Robotników oraz Polskim Towarzystwem Higieny Psychicznej Pracował jako nauczyciel. Działał w nauczycielskiej "Solidarności" i Unii Wolności. Uczestniczył we wszystkich trzech, wydanych w latach 90., tomikach "Ogrodu/Ogrodu-2".
Zmarł na wylew krwi do mózgu.

</doc>
<doc id="1095051" url="https://pl.wikipedia.org/wiki?curid=1095051" title="Wacław Kubacki">
Wacław Kubacki

Wacław Kubacki (ur. 7 września 1907 w Nieszawie, zm. 16 grudnia 1992 w Krakowie) – polski historyk literatury, krytyk, pisarz.
Życiorys.
Kształcił się w szkole powszechnej w Nieszawie. Jego nauczycielem łaciny był o. Maksymilian Maria Kolbe, który następnie skierował go do dalszej nauki w Gimnazjum w Sanoku. Studiował w Austrii i we Włoszech, w czym pomógł mu Stefan Kołaczkowski. Rozprawę doktorską na temat "Średniowieczne legendy franciszkańskie w Polsce" ukończył w 1937 uzyskując doktorat, po czym kształcił się na studiach w Niemczech, Szwajcarii i Francji, w czym wsparł go Mieczysław Grydzewski.
Debiutował jesienią 1927 w Dodatku Naukowo-Literackim „Ilustrowanego Kuriera Codziennego”, a pierwszy szkic krytyczny ukazał się w 1932 w „Wiadomościach Literackich”. W 1933 otrzymał I nagrodę ("ex aequo") w konkursie „Wiadomości Literackich” za artykuł dotyczący zagadnień psychologicznych w filmie (w jury zasiadał m.in. Antoni Słonimski). 
W maju 1945 r. przeniósł się z Częstochowy do Poznania. Został adiunktem przy Seminarium Historii Literatury Polskiej na UAM. 
Jesienią 1945 habilitował się na podstawie napisanej w czasie okupacji rozprawy o III części Dziadów. W 1949 otrzymał tytuł profesora nadzwyczajnego, a w 1958 — profesora zwyczajnego. Kubacki w 1953 przeniósł się do Krakowa. Profesor UJ. W latach 1971–1972 redaktor naczelny „Literatury na Świecie”.
W 1949 został odznaczony przez Prezydenta RP Bolesława Bieruta Orderem Sztandaru Pracy II klasy. 21 lipca 1968 otrzymał Państwową Nagrodę Literacką I Stopnia. Pochowany został na cmentarzu w Tropiu koło Nowego Sącza

</doc>
<doc id="1095052" url="https://pl.wikipedia.org/wiki?curid=1095052" title="Zygmunt Działowski">
Zygmunt Działowski

Zygmunt Działowski herbu Prawdzic albo "Zygmunt Prawdzic" (ur. 4 sierpnia 1843 w Mgowie k. Wąbrzeźna, zm. 16 lutego 1878 w Berlinie) – polski ziemianin, polityk, archeolog, pochodzący z Działowa ("von Salendorf"), mieszkający w Mgowie; działający w Toruniu. Przedstawiciel znanej rodziny Działowskich, brat Antoniny Działowskiej. Poseł do Reichstagu z okręgu Kartuzy-Wejherowo. Patron ulicy w Gdyni, Toruniu, Wałyczu oraz Liceum Ogólnokształcącego w Wąbrzeźnie. 
Organizator niewielkiego oddziału, na czele którego walczył w czasie Powstania Styczniowego i 24 kwietnia 1863 został rozbity nad Drwęcą. Wkrótce potem aresztowany przez władze pruskie i oskarżony o zdradę stanu, w 1864 opuścił więzienie w Berlinie.
W 1875 inicjator zawiązania drugiego, polskiego Towarzystwa Naukowego w Toruniu. Głównym celem Towarzystwa było prowadzenie badań historycznych, zwłaszcza dotyczących Pomorza Nadwiślańskiego (przedrozbiorowych Prus Królewskich) oraz urządzenie drugiego w Toruniu Muzeum, niezależnie od działającego od 1854 niemieckiego Coppernicus-Verein für Wissenschaft und Kunst (przemianowanego w 1861 na Städtisches Museum).
W 1874 z polecania Towarzystwa Poznańskiego Przyjaciół Nauk udał się na zjazd archeologiczny do Kijowa, gdzie jako jedyny przemawiał po polsku.
W 1881 rozpoczęto budowę siedziby Towarzystwa przy ul. Wysokiej w Toruniu, prowadzonej pod egidą spółki akcyjnej „Muzeum”. W gmachu tym od 1882 eksponowane były zbiory muzealne, gromadzono księgozbiór, a także odczyty i spotkania Polaków z Torunia i okolic.
Towarzystwo i Muzeum odegrały znaczącą rolę w utrzymaniu polskości Pomorza.

</doc>
<doc id="1095053" url="https://pl.wikipedia.org/wiki?curid=1095053" title="Rio Pelotas">
Rio Pelotas

Rio Pelotas – rzeka w południowej części Brazylii, w stanie Rio Grande do Sul.
Rio Pelotas rozpoczyna bieg na zachodnim zboczu gór Serra Geral w Alto do Bispo, zaś po przepłynięciu 450 km w okolicach Marcelino Ramos łączy się z Rio Canoas, tworząc Urugwaj. Rzeka wyznacza granice pomiędzy stanami Rio Grande do Sul i Santa Catarina.

</doc>
<doc id="1095055" url="https://pl.wikipedia.org/wiki?curid=1095055" title="The Saints Are Coming">
The Saints Are Coming

The Saints Are Coming – piosenka punkrockowej grupy The Skids, pochodząca z jej wydanego w 1978 roku debiutanckiego albumu, Scared to Dance. Została wydana jako trzeci singel promujący tę płytę. W 2006 roku zespoły U2 i Green Day nagrały wspólnie własną wersję piosenki, a w 2008 swoją wersję nagrał niemiecki Von Thronstahl.
Wersja oryginalna (The Skids).
The Skids wydali piosenkę jako drugi singel promujący ich debiutancki album, Scared to Dance. Został on wydany jako część składającego się z czterech utworów EP grupy, Wide Open. Utwór zajął miejsce #48 na liście "UK Singles Chart" w Wielkiej Brytanii. Tekst utworu został napisany przez wokalistę grupy, Richarda Jobsona, a muzyka przez innego członka zespołu, Stuarta Adamsona.
12 listopada 2006 roku, w wywiadzie udzielonym Sunday Post, Richard Jobson powiedział, że tekst opowiada o jego przyjacielu, który został wcielony do Armii Brytyjskiej i zginął w Irlandii Północnej. Stwierdził również, że żałuje, iż Stuart Adamson, który zmarł w 2001 roku, nie mógł być świadkiem ogromnego sukcesu jaki osiągnął „The Saints Are Coming”.
Wersja z 2006 roku (U2 &amp; Green Day).
Piosenka powstała po przejściu przez Stany Zjednoczone Huraganu Katrina, którego skutki były najbardziej odczuwalne w Nowym Orleanie. We wrześniu 2006 roku, U2 i Green Day nagrali cover utworu The Skids, który następnie został wydany jako singel. Zyski z jego sprzedaży przekazano na cele charytatywne – pomoc ofiarom Huraganu Katrina.
Zespoły wykonały piosenkę podczas meczu futbolowego drużyn New Orleans Saints i Atlanta Falcons, w ramach Monday Night Football, który odbył się 25 września 2006 roku. Była to pierwsza rozgrywka na Louisiana Superdome od czasu przejścia Huraganu Katrina w sierpniu 2005 roku.
Wersja studyjna piosenki została wydana cyfrowo 30 października 2006 roku, a na CD 6 listopada 2006 roku. Utwór znalazł się także na kompilacyjnym albumie U2, U218 Singles. U2 po raz pierwszy wykonało piosenkę samodzielnie w Brisbane, w Australii, 7 listopada 2006.
Do utworu nakręcony został teledysk, który wyreżyserował Chris Milk. 27 października 2006 roku został on oficjalnie umieszczony na stronie YouTube i już po pięciu dniach liczba odwiedzin wyniosła ponad dwa miliony. Wideoklip ukazuje obydwa zespoły wykonujące piosenkę w Abbey Road Studio i na Louisiana Superdome oraz fragmenty wiadomości dotyczących tragicznych skutków Huraganu. Druga część teledysku ukazuje alternatywną historię, w której George W. Bush wycofuje maszyny oraz żołnierzy z Iraku i posyła do Nowego Orleanu, by pomóc licznym ofiarom. Personel militarny przyjmuje wtedy tytułową nazwę „saints” (świętych). Utwór otrzymał nominację do nagrody Grammy w kategorii „Best Rock Performance By A Duo Or Group”. Podczas koncertu U2 na Hawajach, kończącego trasę "Vertigo Tour", Billie Joe wykonał wraz z zespołem „The Saints Are Coming”.

</doc>
<doc id="1095058" url="https://pl.wikipedia.org/wiki?curid=1095058" title="Tashkent Open 2007">
Tashkent Open 2007

Tenisowy turniej WTA Tashkent Open 2007 odbył się w dniach 29 września – 7 października w uzbeckim Taszkencie na kortach twardych. Pula nagród wyniosła 145 tysięcy dolarów amerykańskich.

</doc>
<doc id="1095064" url="https://pl.wikipedia.org/wiki?curid=1095064" title="Kick Back">
Kick Back

"Kick Back" to pierwszy singel z debiutanckiej płyty "The Vibe" zespołu Lexington Bridge. Oficjalna premiera piosenki odbyła się 2 marca 2007 roku w Niemczech.

</doc>
<doc id="1095070" url="https://pl.wikipedia.org/wiki?curid=1095070" title="14 urodziny">
14 urodziny

14 urodziny – album studyjny i koncertowy (utwór "Czerwony jak cegła") zespołu Dżem, wydany w październiku 1993 w formie kasety magnetofonowej przez wydawnictwo "Dum Dum Records" pod nr katalogowym 003.
Nagrań dokonano w Studio Polskiego Radia w Katowicach w dniach 7-8 stycznia 1981 roku (8) i w listopadzie 1992 r. (5). W Studio Tonpress KAW w Warszawie w dniach 9-13 kwietnia 1984 r. (3). Podczas koncertów w Teatrze STU w Krakowie 9 grudnia 1985 r. (7). W Studio "Giełda" Polskiego Radia w Poznaniu w dniach 3-8 marca 1986 r. (1); 22-23 maja, 13-15 września 1988 r. (2, 4); 13-14, 25-26 kwietnia 1991 roku (6).
Realizatorem dźwięku był Piotr Madziar przy współpracy Jacka Frączka (1), przy współpracy Zbigniewa Suchańskiego i Ryszarda Glogera (2, 4); Włodzimierz Kowalczyk (3); Zbigniew Malecki (5); Piotr Madziar i Jacek Frączek (6); Jacek Mastykarz i Piotr Brzeziński (7); Zbigniew Malecki i Bogdan Starzyński (8). 

</doc>
<doc id="1095072" url="https://pl.wikipedia.org/wiki?curid=1095072" title="ARIS IV">
ARIS IV

ARIS IV ("Anti-tank Rocket Infantry System") - grecki granatnik przeciwpancerny z wyrzutnią jednorazowego użytku. Układ broni zbliżony do francuskiego APILASa. Opracowany i produkowany przez Elliniki Biomihania Oplon.

</doc>
<doc id="1095076" url="https://pl.wikipedia.org/wiki?curid=1095076" title="Gubernatorzy Samoa Amerykańskiego">
Gubernatorzy Samoa Amerykańskiego

Gubernator Samoa Amerykańskiego jest szefem tamtejszego rządu oraz przedstawicielem prezydenta Stanów Zjednoczonych. Gubernator jest wybierany w wyborach powszechnych, a jego kadencja trwa cztery lata.

</doc>
<doc id="1095077" url="https://pl.wikipedia.org/wiki?curid=1095077" title="Jan Marienau">
Jan Marienau

Jan Marienau (zm. 7 marca 1457 w Toruniu) – biskup chełmiński (OT). 
Życiorys.
Magister teologii dziekan katedralny. Wybrany przez kapitułę i zatwierdzony 16 września 1416, konsekrowany na biskupa w Chełmży 10 stycznia 1417 przez ordynariusza diecezji pomezańskiej Jan II Riemana. W tym samym roku w Kwidzynie, z polecenia arcybiskupa ryskiego Jana V Wallenrodte konsekrował nowego biskupa pomezańskiego Gerharda Stolpmanna. W 1427 na synodzie prowincjonalnym w Elblągu wygłosił przemowę: "Nihil est salubirius Prussiae nisi eam reformare" (o reformie kościoła w Prusach). Zwołał synod diecezjalny w Chełmży w 1438. W 1445 przeprowadził generalną wizytację parafii należących do diecezji chełmińskiej. W czasie zmagań Związku Pruskiego z zakonem krzyżackim stał po stronie wielkiego mistrza Ludwiga von Erlichshausena, była to główna przyczyna wygnania biskupa z zamku w Lubawie. Ostatnie lata życia spędził w Toruniu, gdzie został też pochowany w kościele św. Janów. 

</doc>
<doc id="1095079" url="https://pl.wikipedia.org/wiki?curid=1095079" title="Stanze">
Stanze



</doc>
<doc id="1095080" url="https://pl.wikipedia.org/wiki?curid=1095080" title="Słupianka (dopływ Pokrzywianki)">
Słupianka (dopływ Pokrzywianki)

Słupianka – potok w Górach Świętokrzyskich, prawy dopływ Pokrzywianki o długości 11,79 km w zlewni Kamiennej. Źródło znajduje się w okolicy wsi Bartoszowiny, po północnej stronie opływa Kobylą Górę i biegnie w kierunku zachodnim. Pomiędzy miejscowościami Milanowska Wólka i Dębniak przepływa pod drogą wojewódzką nr 756, następnie przyjmuje swój prawy dopływ Łagowiankę i zmienia kierunek na północny. Po minięciu, od wschodniej strony, Nowej Słupi przepływa pod drogą wojewódzką nr 751, skręca na północny zachód i po opłynięciu od wschodniej strony Chełmowej Góry, uchodzi do Pokrzywianki w miejscowości Serwis.

</doc>
<doc id="1095083" url="https://pl.wikipedia.org/wiki?curid=1095083" title="Cully Holland">
Cully Holland

Cully Holland, właśc. Kevin Joseph Gallery (ur. 22 października 1957 r. w San Francisco w stanie Kalifornia, zm. 29 czerwca 1991 r. w Sacramento w stanie Kalifornia) – aktor amerykański.
Życiorys.
Urodził się jako Kevin Joseph Gallery w San Francisco. Był synem Daniela Sr. i Sally Gallerych. Miał czworo braci i siostrę.
W 1982 roku grał główną rolę w sztuce "Naked Highway", wystawianej przez Actors' Playhouse w Nowym Jorku. W 1988 występował jako kochanek w sztuce "Vera Baxter", wystawianej w Santa Monica's Off Main Theatre.
W 1985 odegrał rolę agresywnego partnera Aimee Mann w teledysku do piosenki "Voices Carry" rockowego zespołu 'Til Tuesday. Grał Roberta w dramacie "Dirty Love" (1988). Pojawił się w filmie wojennym Ulliego Lommela "Warbirds", którego światowa premiera odbyła się 11 listopada 1989 roku. Wystąpił w roli głównej, jako żołnierz Vince Costello.
Zmarł w wieku trzydziestu trzech lat w Sacramento w Kalifornii. Powodem śmierci były komplikacje związane z AIDS.

</doc>
<doc id="1095088" url="https://pl.wikipedia.org/wiki?curid=1095088" title="Pompa sekcyjna">
Pompa sekcyjna

Pompa sekcyjna (dawniej pompa wtryskowa) – urządzenie stosowane do hydraulicznego wtrysku paliwa.
Patent na ten rodzaj wtrysku paliwa uzyskał brytyjski konstruktor James MC Kechnie w 1910 roku. Dużą rolę w praktycznym wykorzystaniu patentu odegrała firma Bosch, której opracowania i dorobek konstrukcyjny są znaczące do dnia dzisiejszego.
Pompa sekcyjna jest zespołem pomp tłoczących paliwo (tzw. sekcje wtryskowe), każda z sekcji obsługuje jeden cylinder. Wszystkie sekcje są połączone ze sobą listwą zębatą, która obracając wszystkie tłoczki wzdłuż osi podłużnej steruje dawką podawanego paliwa (mocą silnika).
Pompa składa się z:
Podczas pracy silnika tłoczek pompy sekcyjnej wykonuje ruch posuwisto – zwrotny (podanie dawki paliwa) natomiast podczas zmiany mocy (zmiany dawki paliwa) dochodzi do tego ruch obrotowy tłoczka względem cylindra za pomocą listwy zębatej.
Pompy sekcyjne dzielą się na pompy o:
Zalety pompy sekcyjnej.
Wady pompy sekcyjnej.
Z powodu powyższych wad pompy sekcyjne są stosowane zasadniczo już tylko do starszej konstrukcji silników lub silników wolnoobrotowych o dużej pojemności cylindra (silniki lokomotyw, statków, ciężkich maszyn budowlanych) i stopniowo wychodzą z użycia.

</doc>
<doc id="1095092" url="https://pl.wikipedia.org/wiki?curid=1095092" title="André Thiellement">
André Thiellement

André Thiellement (ur. 6 maja 1906, zm. 20 lutego 1976 w Paryżu) – francuski szachista.
Od połowy lat 50. do końca 60. należał do czołówki francuskich szachistów. Największe sukcesy w karierze osiągnął w latach 1962 i 1963, dwukrotnie zdobywając w Paryżu tytuł indywidualnego mistrza Francji. Pomiędzy 1954 a 1968 rokiem czterokrotnie reprezentował swój kraj na szachowych olimpiadach, rozgrywając 46 partii, w których uzyskał 23½ pkt.
Brał udział w wielu turniejach międzynarodowych, m.in. w Paryżu (1955, VII m., 1962/63, VI m. i 1963, VII m.) oraz w Bordeaux (1964, turniej otwarty, dz. X m.).

</doc>
<doc id="1095095" url="https://pl.wikipedia.org/wiki?curid=1095095" title="Rio Uruguai">
Rio Uruguai



</doc>
<doc id="1095098" url="https://pl.wikipedia.org/wiki?curid=1095098" title="Tauese Sunia">
Tauese Sunia

Tauese Tuailemafua Pita Fiti Sunia (ur. 29 sierpnia 1941, zm. 26 marca 2003) – amerykański polityk, gubernator Samoa Amerykańskiego od roku 1997 do śmierci (2003). Był członkiem Partii Demokratycznej.
W wyborach w 1996 roku pokonał stosunkiem głosów 51%-49% Lealaifuaneva Peter Reid. Swój urząd sprawował od 3 stycznia 1997.
Po czterech latach ponownie wygrał wybory, tym razem minimalnie pokonując swojego poprzednika, Lutali Aifili Paulo Lauvao.
Zmarł 26 marca 2003 roku, pełniąc swój urząd drugą kadencję. Po jego śmierci gubernatorem został tymczasowo Togiola Tulafono, który po zwycięstwie w wyborach w kwietniu tegoż roku oficjalnie przejął urząd.

</doc>
<doc id="1095101" url="https://pl.wikipedia.org/wiki?curid=1095101" title="Damon Santostefano">
Damon Santostefano

Damon Santostefano (ur. 15 sierpnia 1959) – amerykański reżyser, scenarzysta, producent oraz operator filmowy.
Przed komedią pomyłek "Troje do tanga" (1999), stworzył kilka niezależnych filmów, takich jak "Bob and Sully" (1995), "Fright Night" (1985) czy "Ramię mordercy" (1992). Był też twórcą kilku odcinków serialu "Kochanie, zmniejszyłem dzieciaki" (1997). W XXI wieku nagrał m.in. "Dziewczyn z drużyny 2" (2004), "Last Man Running" (2003, do tego obrazu stworzył również zdjęcia), był też współtwórcą "Koszmaru kolejnego lata", tj. trzeciej części popularnego horroru.

</doc>
<doc id="1095104" url="https://pl.wikipedia.org/wiki?curid=1095104" title="5 Pułk Strzelców Imperium Rosyjskiego">
5 Pułk Strzelców Imperium Rosyjskiego

5 Pułk Strzelców Imperium Rosyjskiego (ros. "5-й стрелковый полк") – pułk piechoty okresu Imperium Rosyjskiego, sformowany 25 lutego 1834.
Święto pułkowe: 6 grudnia. Dyslokacja w 1914: Radom ("Радом").

</doc>
<doc id="1095108" url="https://pl.wikipedia.org/wiki?curid=1095108" title="Kurhany Kelermeskie">
Kurhany Kelermeskie

Kurhany Kelermeskie – zespół kurhanów scytyjskich z końca VII i początku VI wieku p.n.e., położonych w pobliżu miasta Kelermes w Kraju Krasnodarskim w południowo-zachodniej części Rosji. Kurhany te zaliczają się do tzw. Królewskich kurhanów scytyjskich, bogato wyposażonych i zawierających pochówki władców. Zostały odkryte w 1903.
Znaleziska w nekropoli kelermeskiej obejmowały fragmenty uzbrojenia, złote ozdoby, naczynia. Sposób ich zdobienia nosi cechy typowe dla sztuki małoazjatyckiej (np. srebrne lusterko zdobione na odwrocie rytym przedstawieniem bogini Kybele) i stylu zoomorficznego sztuki scytyjskiej (sztancowane złote płytki aplikacyjne z wyobrażeniami zwierząt lub w kształcie zwierząt). W największym kurhanie o średnicy ponad 200 m znaleziono pozostałości drewnianej komory grobowej z resztkami wyposażenia, w pobliżu której były 24 szkielety końskie.
Znaleziska z cmentarzyska kelermeskiego są przechowywane w petersburskim Ermitażu.

</doc>
<doc id="1095111" url="https://pl.wikipedia.org/wiki?curid=1095111" title="Szlak Kopernikowski (pieszy)">
Szlak Kopernikowski (pieszy)

Szlak Kopernikowski – pieszy szlak turystyczny, biegnący głównie przez miejsca związane z pobytem i pracą Mikołaja Kopernika. Rozpoczyna się przy Wysokiej Bramie w Olsztynie, skąd biegnie przez tereny województwa warmińsko-mazurskiego, pomorskiego oraz kujawsko-pomorskiego ku Toruniowi. Długość odcinka położonego na terenie województwa warmińsko-mazurskiego wynosi 237 km.
Charakterystyka.
Trasa pieszego szlaku Kopernikowskiego przebiega przede wszystkim przez miejsca, gdzie żył i pracował Mikołaj Kopernik. Rozpoczyna się w Olsztynie, gdzie astronom w latach 1516–1521 był administratorem dóbr Kapituły Warmińskiej. Następnie wiedzie przez Dobre Miasto (gdzie znajduje się m.in. kolegiacki kościół Najświętszego Zbawiciela i Wszystkich Świętych – druga co do wielkości świątynia na Warmii) ku Lidzbarkowi Warmińskiemu, gdzie znajduje się Zamek biskupów warmińskich. Następnie szlak biegnie w kierunku Pieniężna, w którym mieszczą się XIV-wieczny kościół św. Piotra i Pawła oraz Zamek Kapituły Warmińskiej z tego samego stulecia. Dalej szlak wędruje do Braniewa, pierwszej siedziby biskupów warmińskich i kapituły warmińskiej. Z Braniewa trasa szlaku wiedzie ku Fromborkowi, miejscu wieloletniego pobytu, śmierci i pochówku Kopernika. W tym mieście znajdują się m.in. bazylika Archikatedralna Wniebowzięcia NMP i św. Andrzeja oraz Muzeum Mikołaja Kopernika. Następnie szlak biegnie do Elbląga, najstarszego miasta województwa warmińsko-mazurskiego, skąd kieruje się ku Kępkom, miejscu, gdzie rozpoczyna się pomorski odcinek szlaku o długości 118 km. Na terenie województwa pomorskiego przebiega on m.in. przez Malbork, gdzie znajduje się zamek krzyżacki – jeden z największych zachowanych zespołów gotyckiej architektury na świecie. Koniec odcinka pomorskiego umiejscowiony jest w Gardei. Stamtąd szlak wchodzi na teren województwa kujawsko-pomorskiego. .
Szlak kończy się w Toruniu, miejscu urodzin astronoma.

</doc>
<doc id="1095113" url="https://pl.wikipedia.org/wiki?curid=1095113" title="6 Pułk Strzelców Imperium Rosyjskiego">
6 Pułk Strzelców Imperium Rosyjskiego

6 Pułk Strzelców (ros. "6-й стрелковый полк") - pułk piechoty Armii Imperium Rosyjskiego.
Pułk został sformowany 30 marca 1834.
Święto pułkowe: 6 grudnia.
Do 1914 roku pułk stacjonował w Kielcach i wchodził w skład 2 Brygady Strzelców w Radomiu.

</doc>
<doc id="1095114" url="https://pl.wikipedia.org/wiki?curid=1095114" title="Instytut Smithsona">
Instytut Smithsona



</doc>
<doc id="1095117" url="https://pl.wikipedia.org/wiki?curid=1095117" title="Lista odcinków serialu Gwiezdne wrota">
Lista odcinków serialu Gwiezdne wrota

Lista odcinków serialu Gwiezdne wrota:

</doc>
<doc id="1095118" url="https://pl.wikipedia.org/wiki?curid=1095118" title="7 Pułk Strzelców Imperium Rosyjskiego">
7 Pułk Strzelców Imperium Rosyjskiego

7 Pułk Strzelców Imperium Rosyjskiego (ros. 7-й стрелковый полк) - pułk piechoty okresu Imperium Rosyjskiego, sformowany 28 lipca 1809.
Święto pułkowe: 6 grudnia. Dyslokacja w 1914: Częstochowa ("Ченстохов").

</doc>
<doc id="1095120" url="https://pl.wikipedia.org/wiki?curid=1095120" title="8 Pułk Strzelców Imperium Rosyjskiego">
8 Pułk Strzelców Imperium Rosyjskiego

8 Pułk Strzelców (ros. "8-й стрелковый полк") - oddział piechoty Armii Imperium Rosyjskiego.
Rodowód pułku wywodzi się z Szkolnego Batalionu Grenadierów (ros. Учебный гренадерский батальон), który został sformowany 20 lipca 1808. Święto pułkowe było obchodzone 6 grudnia. Do sierpnia 1914 jednostka stacjonowała w garnizonie Piotrków. Pułk wchodził w skład 2 Brygady Strzelców w Radomiu, która była podporządkowana dowódcy 14 Korpus Armijnego.
W czasie I wojny światowej pułkiem dowodził pułkownik Sztabu Generalnego Wasilij Arsieniewicz Rustanowicz, a starszym lekarzem pułku był Edward Jarociński.

</doc>
<doc id="1095122" url="https://pl.wikipedia.org/wiki?curid=1095122" title="Rada Krajowa Autonomicznych Związków Zawodowych Transportu Kolejowego">
Rada Krajowa Autonomicznych Związków Zawodowych Transportu Kolejowego



</doc>
<doc id="1095126" url="https://pl.wikipedia.org/wiki?curid=1095126" title="1 Pułk Strzelców Imperium Rosyjskiego">
1 Pułk Strzelców Imperium Rosyjskiego

1 Pułk Strzelców Imperium Rosyjskiego (ros. "1-й стрелковый полк") – pułk piechoty okresu Imperium Rosyjskiego, sformowany 30 marca 1835.
Święto pułkowe: 6 grudnia.
Niedługo po wybuchu I wojny światowej (sierpień 1914 r.) dyslokowany do Łodzi (), do koszar 37 Jekaterynoburskiego Pułku Piechoty, przy obecnej ul. Legionów 60/66. W Łodzi pułk stacjonował do około grudnia 1914, do momentu wycofania się wojsk rosyjskich z tego miasta.

</doc>
<doc id="1095127" url="https://pl.wikipedia.org/wiki?curid=1095127" title="Eugeniusz Wappa">
Eugeniusz Wappa

Eugeniusz Wappa, biał. Яўген Вапа, trb. Jauhen Wapa (ur. 1965) – polski społecznik i publicysta narodowości białoruskiej, działacz białoruskiej mniejszości narodowej w Polsce.
Życiorys.
Absolwent Liceum Ogólnokształcącego z BJN w Hajnówce; egzamin maturalny zdał w 1984. W trakcie nauki w szkole średniej założył klub białoruski, w którym organizowano wieczorki literackie i spotkania z pisarzami, a także jeździł na rajdy studenckie. Gdy przystępował do egzaminu maturalnego, mieszkańcy Długiego Brodu, jego rodzinnej miejscowości, zorganizowali zebranie, na którym postanowiono, że przy wjeździe do ich wsi powinna stać tablica z nazwą miejscowości w języku polskim i białoruskim.
Eugeniusz Wappa studiował następnie historię na Uniwersytecie Warszawskim. Jako student zaczął się rozglądać za możliwością stworzenia instytucjonalnych ram, w których mogliby zrzeszać się studenci pochodzenia białoruskiego. Wraz ze studentami ukraińskimi i litewskimi powołano wówczas Radę Kultury Studentów Mniejszości Narodowych. Od 1987 podejmowane były wysiłki na rzecz reaktywowania Białoruskiego Zrzeszenia Studentów (Biełaruskaje abjadnannie studentau – BAS), rozwiązanego w dniu wprowadzenia stanu wojennego. Po kilkakrotnej odmowie władz stowarzyszenie zostało zarejestrowane 29 listopada 1988. Pierwszym przewodniczącym BAS został wówczas Eugeniusz Wappa. Organizował też białoruskie wydawnictwa drugiego obiegu w Polsce, był współredaktorem biuletynu „Spotkania”. Według Eugeniusza Wappy Białorusini byli jedyną mniejszością narodową, która w sposób zorganizowany działała w antykomunistycznym podziemiu.
Bez powodzenia kandydował do Sejmu w 1991 (z listy Białoruskiego Komitetu Wyborczego) i w 1997 (z listy Unii Pracy w okręgu białostockim), a w 2006 do sejmiku podlaskiego.
W 1994 został prezesem Związku Białoruskiego w RP. W 1998 był współzałożycielem stowarzyszenia Centrum Edukacji Obywatelskiej Polsko-Białoruskiej, którego został dyrektorem programowym. 1 stycznia 2004 objął stanowisko redaktora naczelnego „Niwy”, tygodnika mniejszości białoruskiej w Polsce. W 2006 reaktywowano Białoruskie Radio Racja, nadające audycje skierowane do mniejszości białoruskiej w Polsce i mieszkańców Białorusi. W spółce zarządzającej tą rozgłośnią powierzono mu funkcję prezesa. Ze względu na działalność w Białoruskim Radiu Racja oraz w tygodniku „Niva”, na łamach których wspierał demokrację na Białorusi, w 2011 znalazł się na liście osób objętych zakazem wjazdu na Białoruś.
Poglądy.
Eugeniusz Wappa skrytykował wyniki spisu powszechnego z 2002. Twierdził, że większość młodych ludzi wolała nie przyznawać się do białoruskiej narodowości, zwłaszcza na pograniczu, gdzie jego zdaniem często utrzymuje się tożsamość wielowarstwowa. Jest przeciwnikiem używania terminu „kresy” dla określania wschodnich ziem II Rzeczypospolitej, uznając, że określenie to ma kolonialny charakter. Uważa, że za mało się mówi o białoruskim charakterze Wielkiego Księstwa Litewskiego. Dziennikarz Michał Bołtryk wytknął mu, że jako prezes Białoruskiego Radia Racja, nadawał na Białoruś audycje o charakterze prawicowym za pieniądze wyasygnowane przez prawicowy PiS, a jako działacz mniejszości białoruskiej w Polsce jednocześnie deklaruje, że nie chce być kojarzony ani z prawicą, ani z lewicą.
Odznaczenia.
Odznaczony Krzyżem Kawalerskim Orderu Odrodzenia Polski (2008).

</doc>
<doc id="1095128" url="https://pl.wikipedia.org/wiki?curid=1095128" title="2 Pułk Strzelców Imperium Rosyjskiego">
2 Pułk Strzelców Imperium Rosyjskiego

2 Pułk Strzelców Imperium Rosyjskiego (ros. "2-й стрелковый полк") – pułk piechoty okresu Imperium Rosyjskiego, sformowany 25 lutego 1834.
Święto pułkowe: 6 grudnia. Dyslokacja w 1914: Łódź ("Лодзь").

</doc>
<doc id="1095129" url="https://pl.wikipedia.org/wiki?curid=1095129" title="3 Pułk Strzelców Imperium Rosyjskiego">
3 Pułk Strzelców Imperium Rosyjskiego

3 Pułk Strzelców (ros. 3-й стрелковый полк) – pułk piechoty Armii Imperium Rosyjskiego.
Pułk został sformowany 22 października 1826.&lt;br&gt;
Święto pułkowe obchodzono 6 grudnia.&lt;br&gt;
W 1914 jednostka stacjonowała w garnizonie Łódź i wchodziła w skład 1 Brygady Strzelców (14 Korpus Armijny).&lt;br&gt;
Od 1913 służbę w pułku pełnił Aleksander Szacki.&lt;br&gt;

</doc>
<doc id="1095130" url="https://pl.wikipedia.org/wiki?curid=1095130" title="4 Pułk Strzelców Imperium Rosyjskiego">
4 Pułk Strzelców Imperium Rosyjskiego

4 Pułk Strzelców Imperium Rosyjskiego (ros. "4-й стрелковый полк") – pułk piechoty okresu Imperium Rosyjskiego, sformowany 22 października 1826.
Święto pułkowe: 6 grudnia. Dyslokacja w 1914: Łódź ("Лодзь").

</doc>
<doc id="1095133" url="https://pl.wikipedia.org/wiki?curid=1095133" title="Koleje aglomeracyjne w Tokio">
Koleje aglomeracyjne w Tokio



</doc>
<doc id="1095143" url="https://pl.wikipedia.org/wiki?curid=1095143" title="Śląski Regionalny Program Operacyjny 2007-2013">
Śląski Regionalny Program Operacyjny 2007-2013



</doc>
<doc id="1095146" url="https://pl.wikipedia.org/wiki?curid=1095146" title="FL Studio">
FL Studio

FL Studio (dawniej Fruity Loops) – zaawansowana cyfrowa stacja robocza do obróbki dźwięku, pozwalająca na stworzenie kompletnego utworu od kompozycji, przez miks i zgranie. Jest otwartym środowiskiem, pozwalającym na pełną modyfikację, dodawanie nowych brzmień, łączenie z innymi programami. FL Studio oryginalnie był kreacją Didiera Dambrin, który jest głównym programistą programu i jest odpowiedzialny za jego ogólny rozwój.
FL Studio posiada w pełni zautomatyzowany układ pracy, skoncentrowany wokół wzorowego sekwencera. Środowisko zawiera obsługę MIDI a także wiele opcji edytowania, miksowania i nagrywania audio. Gotowe utwory mogą być eksportowane do formatów Microsoft WAV, MP3 oraz OGG Vorbis. FL Studio zapisuje także swoje natywne pliki w formacie *.flp, dzieląc rozszerzenie plików z Adobe Flash.
FL Studio został napisany w Borland Delphi i składa się z ponad 2,5 miliona linii kodu oraz 300 funkcji napisanych w Assemblerze do cyfrowego przetwarzania sygnału. Starsze wersje programu mogą działać z Wine.
Z oprogramowania FL Studio korzystali tacy producenci muzyki elektronicznej jak: Avicii, Basshunter i Tom Swoon.
Darmowe aktualizacje.
Zarejestrowanym użytkownikom programów Image-Line oferowane są darmowe aktualizacje oprogramowania. W tym celu użytkownik musi zakupić program. Według Image-Line, taka praktyka ma zniechęcić ludzi do piractwa.
Edycje.
FL Studio jest wydawane w różnych edycjach. Każda z nich reprezentuje zbiór opcji programu w odpowiedniej cenie. Podstawową edycją jest Express Edition, która jest dostępna w dystrybucji elektronicznej. Kolejnymi są Fruity, Producer oraz Signature Bundle. Najdroższa edycja, Signature Bundle, zawiera wiele efektów i syntezatorów, które Image-Line sprzedaje oddzielnie jako wtyczki VST.
Interfejs użytkownika.
Interfejs użytkownika programu FL Studio składa się z pięciu okien (okno wtyczki – "Channel Window", klawiatura z możliwością wstawiania nut – "Piano Roll", playlista, mikser i przeglądarka sampli), którymi użytkownik może dowolnie poruszać, oraz panel kontrolny na samej górze okna. FL Studio umożliwia pracę w systemie z podwójną, lub potrójną konfiguracją monitorów.

</doc>
<doc id="1095148" url="https://pl.wikipedia.org/wiki?curid=1095148" title="Puchar Zdobywców Pucharów (1984/1985)">
Puchar Zdobywców Pucharów (1984/1985)

XXV Puchar Europy Zdobywców Pucharów 1984/1985

</doc>
<doc id="1095155" url="https://pl.wikipedia.org/wiki?curid=1095155" title="Budynek parlamentu w Budapeszcie">
Budynek parlamentu w Budapeszcie

Budynek parlamentu w Budapeszcie ("Országház") – jeden z symboli stolicy Węgier i całego kraju. Położony nad Dunajem, w dzielnicy Peszt, jest jednym z największych gmachów parlamentów narodowych na świecie.
Opis.
Gmach powstał po połączeniu trzech dawnych miast w jedno – Budapeszt. Władze miejskie uznały, że zjednoczona stolica potrzebuje nowej, reprezentacyjnej siedziby. Na jej miejsce wybrano podmokły, bagnisty teren w okolicy wówczas niezamieszkanej, a w dodatku cieszącej się reputacją bardzo niebezpiecznej. Zanim doszło do rozpoczęcia prac teren budowy musiał zostać osuszony i umocniony, konieczna była także wywózka składowanego tam drewna – w tym celu uruchomiono specjalną linię kolejową, którą później transportowano odpowiednie materiały. Projekt budynku wykonał architekt Imre Steindl.
Budowa trwała od 1885 do 1904, choć pierwsze posiedzenie odbyło się już w 1896, podczas hucznie obchodzonej rocznicy 1000-lecia państwa węgierskiego. Pracowało przy nim 1000 osób, zużyto 40 kilogramów złota, pół miliona kamieni szlachetnych i 40 milionów cegieł. Parlament reprezentuje styl neogotycki (widoczne jest pewne podobieństwo do siedziby brytyjskiego parlamentu) choć widoczne są też elementy barokowe (głównie we wnętrzach). Powierzchnia użytkowa budynku wynosi 17745 metrów kwadratowych, długość – 265 metrów, szerokość – do 123 metrów, a wysokość kopuły – 96 metrów (drugi pod względem wielkości budynek na Węgrzech). W środku znajduje się 691 pomieszczeń (ponad 200 biur), 29 schodów, 13 wind, 27 wejść i 10 podwórzy. Wnętrza są bogato zdobione freskami i malowidłami, a także witrażami. Na zewnętrznych ścianach gmachu znajdują się herby dawnych Wielkich Węgier. 
Główna fasada skierowana jest w stronę Dunaju, ale główne wejście umiejscowione jest od strony placu "Kossuth Lajos tér" (na początku XX wieku nazywanym "Országház tér" – placu parlamentarnym), na którym stoi pomnik Lajosa Kossutha. Przy placu znajduje się stacja metra linii M2.
Największymi salami parlamentu jest dawna Izba Niższa (dzisiejsze Zgromadzenie Narodowe) oraz dawna Izba Wyższa, zniesiona w węgierskim systemie politycznym w 1945, a obecnie pełniąca funkcję reprezentacyjnej sali konferencyjnej. Na ścianach w obydwu salach umieszczono sześć herbów dynastii panujących na Węgrzech: Arpadów, Andegawenów, Korwinów, Jagiellonów, Zápolyów i Domu Habsbursko-Lotaryńskiego. Herbem Jagiellonów jest biały orzeł. Po prawej i lewej stronie herbów umieszczono obrazy związane z historią Węgier.
W budynku była przechowywana największa relikwia narodu węgierskiego – korona świętego Stefana. W 1944 została wywieziona z Budapesztu (według niektórych wersji ukradli ją żołnierze niemieccy), prawdopodobnie przez lidera węgierskich faszystów Ferenca Szálasiego. Nie wiadomo dokładnie, jak znalazła się po wojnie w Stanach Zjednoczonych (być może wraz z amerykańskim wojskiem). Zwrócono ją Węgrom dopiero w 1978. Od 2000 koronę i insygnia królewskie można ponownie oglądać w gmachu parlamentu.
Gmach jest otwarty dla zwiedzających, choć w okresie sesji parlamentarnych mogą być ograniczenia jego dostępności. W podziemiach znajduje się muzeum poświęcone węgierskiemu parlamentaryzmowi.

</doc>
<doc id="1095156" url="https://pl.wikipedia.org/wiki?curid=1095156" title="Országház">
Országház



</doc>
<doc id="1095158" url="https://pl.wikipedia.org/wiki?curid=1095158" title="Vajdahunyad">
Vajdahunyad



</doc>
<doc id="1095159" url="https://pl.wikipedia.org/wiki?curid=1095159" title="Krezka">
Krezka

Krezka () – narząd zbudowany z łącznotkankowej błony, pokrytej z zewnątrz nabłonkiem, utrzymującej i stabilizującej narządy wewnętrzne jamy brzusznej: przewód pokarmowy, naczynia krwionośne, jajniki, jajowody oraz elementy układu nerwowego i wydalniczego. U większości zwierząt wyróżnia się krezkę grzbietową (nad przewodem pokarmowym) i brzuszną (pod przewodem pokarmowym). U wtórnojamowców dzieli celomę na dwie części (lewą i prawą). U kręgowców jest to podwójna blaszka otrzewnej, łączącą otrzewną ścienną z otrzewną trzewną. Ta pierwsza wyściela jamę brzuszną, zaś druga pokrywa narządy wewnętrzne.

</doc>
<doc id="1095162" url="https://pl.wikipedia.org/wiki?curid=1095162" title="Hősök tere">
Hősök tere



</doc>
<doc id="1095164" url="https://pl.wikipedia.org/wiki?curid=1095164" title="Kronika wojny na Lodoss">
Kronika wojny na Lodoss

 – seria powieści fantasy autorstwa Ryō Mizuno, których akcja rozgrywa się w świecie "Forcelia", stworzonym pierwotnie na potrzeby gier fabularnych. Na kanwie świata powieściowego powstały liczne mangi, seriale anime oraz gry komputerowe. Konstrukcja fabuły przypomina konwencje stosowane w popularnych systemach RPG (m.in. "Dungeons &amp; Dragons", "Record of Lodoss War Companion" oraz "Sword World RPG") – motywem przewodnim jest klasyczna drużyna, kilku bohaterów o nieprzeciętnych zdolnościach, podejmująca się określonej misji.
Seria odegrała kluczową rolę w ugruntowaniu wizerunku elfa z długimi spiczastymi uszami w japońskiej fantasy.
Manga.
Lista serii wydawniczych wchodzących w skład franczyzy:

</doc>
<doc id="1095165" url="https://pl.wikipedia.org/wiki?curid=1095165" title="HGV">
HGV



</doc>
<doc id="1095166" url="https://pl.wikipedia.org/wiki?curid=1095166" title="Kronika Wojny na Lodoss">
Kronika Wojny na Lodoss



</doc>
<doc id="1095167" url="https://pl.wikipedia.org/wiki?curid=1095167" title="HDV">
HDV



</doc>
<doc id="1095168" url="https://pl.wikipedia.org/wiki?curid=1095168" title="Record Of Lodoss War">
Record Of Lodoss War



</doc>
<doc id="1095169" url="https://pl.wikipedia.org/wiki?curid=1095169" title="Record of Lodoss War">
Record of Lodoss War



</doc>
<doc id="1095170" url="https://pl.wikipedia.org/wiki?curid=1095170" title="8 Łubieński Pułk Huzarów">
8 Łubieński Pułk Huzarów

8 Łubieński Pułk Huzarów (ros. 8-й Лубенский гусарский полк) – pułk kawalerii okresu Imperium Rosyjskiego, sformowany w dniu 14 marca 1807.
Święto pułkowe: 30 sierpnia. Dyslokacja w 1914: Kiszyniów (Кишинев).

</doc>
<doc id="1095172" url="https://pl.wikipedia.org/wiki?curid=1095172" title="Lodoss">
Lodoss



</doc>
<doc id="1095175" url="https://pl.wikipedia.org/wiki?curid=1095175" title="Krzywizna Gaussa">
Krzywizna Gaussa

Krzywizna Gaussa jest miarą zakrzywienia powierzchni formula_1 w punkcie formula_2
Definicja.
Krzywizną Gaussa powierzchni formula_1 w punkcie formula_4 nazywamy liczbę formula_5 równą formula_6 gdzie formula_7 są krzywiznami głównymi rozważanej powierzchni formula_8 w punkcie formula_9
Krzywizna Gaussa może być wyliczona jako iloraz wyznaczników pierwszej i drugiej formy podstawowej powierzchni: formula_10
Może być również wyliczona za pomocą symboli Christoffela:

</doc>
<doc id="1095181" url="https://pl.wikipedia.org/wiki?curid=1095181" title="Reguła Huckla">
Reguła Huckla



</doc>
<doc id="1095182" url="https://pl.wikipedia.org/wiki?curid=1095182" title="Wielkie Węgry">
Wielkie Węgry



</doc>
<doc id="1095183" url="https://pl.wikipedia.org/wiki?curid=1095183" title="Pogoń (czasopismo)">
Pogoń (czasopismo)

Pogoń – czasopismo polityczno-społeczne wydawane w Tarnowie przez o. Berarda Bulsiewicza, a następnie Józefa Pisza. Najpierw dwutygodnik (1881-1887), później tygodnik (1888-1914), przejściowo wydawane kilka razy na tydzień.
Historia.
Pierwszy numer czasopisma ukazał się 1 maja 1881 roku. Redaktorem naczelnym został Jan Karol Włodarski, a wydawcą Józef Pisz. Po odejściu Włodarskiego w 1882 roku nominalnie funkcję redaktora pełnił brat Karol Pisz, a faktycznie pismo redagowali Adam Kopyciński, Aleksander Pechnik i Karol Kaczkowski. Po wyborach w 1907 roku Pogoń stała się nieoficjalnym organem burmistrza Tarnowa Tadeusza Tertila. Po wybuchu I wojny światowej Pogoń ukazywała się codziennie jak dziennik i informowała o bieżących wydarzeniach na froncie. Po zajęciu Tarnowa przez wojska rosyjskie w 1914 pismo przestało się ukazywać.

</doc>
<doc id="1095184" url="https://pl.wikipedia.org/wiki?curid=1095184" title="Parlament w Budapeszcie">
Parlament w Budapeszcie



</doc>
<doc id="1095185" url="https://pl.wikipedia.org/wiki?curid=1095185" title="Twierdzenie Zermela">
Twierdzenie Zermela

Twierdzenie Zermela a. twierdzenie o dobrym uporządkowaniu – twierdzenie teorii mnogości zapewniające (na gruncie teorii ZFC), że na każdym zbiorze można wprowadzić relację dobrego porządku. Opublikowane w 1904 roku przez Ernsta Zermela.
Wnioski.
Dla dowolnych dwóch zbiorów formula_1 i formula_2 zachodzi
gdzie przez formula_5 oznacza moc zbioru formula_6 Oznacza to, że
Związek z aksjomatem wyboru.
Na gruncie teorii ZF zachodzi równoważność pomiędzy aksjomatem wyboru a twierdzeniem Zermela, tj. zakładając na gruncie ZF jedno z nich można udowodnić drugie.

</doc>
<doc id="1095186" url="https://pl.wikipedia.org/wiki?curid=1095186" title="Galeria Drezdeńska">
Galeria Drezdeńska

Galeria Drezdeńska – muzeum Państwowych Zbiorów Sztuki w Dreźnie, jedna z największych kolekcji malarstwa europejskiego na świecie, która zwana jest Galerią Obrazów Starych Mistrzów ().
Historia.
Powstanie Galerii datuje się na rok 1560, kiedy książę elektor Saksonii, August, założył skarbiec. Był on pasjonatem historycznych militariów, a także zgromadził liczne zbiory malarstwa renesansowego, głównie niemieckiego. Na tej bazie zaczęła powstawać kolekcja, która stała się jedną z ważniejszych w dziejach muzealnictwa. 
Przełomowym okresem w historii muzeum były czasy panowania elektorów saskich i królów Polski – Augusta II i Augusta III z dynastii Wettynów, którzy dokonali zakupów licznych dzieł rzeźbiarstwa, malarstwa i rzemiosła artystycznego, a także sprowadzili m.in. 70 obrazów z galerii cesarskiej w Pradze, 268 obrazów z galerii Dux. Kolejnym dużym krokiem było sprowadzenie ponad 100 dzieł sztuki (m.in. obrazy Holbeinów, Tycjana, Rubensa) ze zbiorów Francesco III d'Este – księcia Modeny. 
Z powstaniem kolekcji Wettynów ma także związek twórczość, wówczas nadwornego, malarza Augusta III, Bernardo Bellotto, który od 1747 roku malował liczne weduty Drezna i Pirny. Spektakularnym wydarzeniem było nabycie z klasztoru w Piacenzy Madonny Sykstyńskiej pędzla Rafaela. Kontakty Wettynów z dworami francuskimi, hiszpańskimi i holenderskimi zaowocowały sprowadzeniem do Drezna kolejnych dzieł. 
W latach 1847–1857 architekt Gottfried Semper wzniósł monumentalny budynek, będący, od tamtego czasu, integralną częścią Zwingeru. Z przeznaczeniem na nową siedzibę Galerii urządzono w nim po wojnie również Galerię Obrazów Nowych. W czasie ostatniej wojny gmach uległ poważnemu zniszczeniu, zbiory zostały ewakuowane, duża część z nich została wywieziona (m.in. do ZSRR). Po odbudowie gmachu, przywróceniu i rewindykacji wywiezionych dzieł, Galerię udostępniono zwiedzającym.
Zbiory.
Galeria Drezdeńska mieści pokaźne zbiory malarstwa europejskiego XV–XVIII w.

</doc>
<doc id="1095189" url="https://pl.wikipedia.org/wiki?curid=1095189" title="Bank Rezerwy Nowej Zelandii">
Bank Rezerwy Nowej Zelandii

Bank Rezerwy Nowej Zelandii (ang. "Reserve Bank of New Zealand", "RBNZ") – bank centralny Nowej Zelandii. Został założony w roku 1934, a obecnie funkcjonuje na podstawie ustawy "the Reserve Bank of New Zealand Act" z roku 1989. Jest odpowiedzialny za walutę (dolar nowozelandzki) i za politykę monetarną.
W 1990 roku jako pierwszy bank centralny na świecie przyjął cel inflacyjny.

</doc>
<doc id="1095190" url="https://pl.wikipedia.org/wiki?curid=1095190" title="Gejtaw">
Gejtaw



</doc>
<doc id="1095191" url="https://pl.wikipedia.org/wiki?curid=1095191" title="Centralny Bank Federacji Rosyjskiej">
Centralny Bank Federacji Rosyjskiej

Centralny Bank Federacji Rosyjskiej () – bank centralny, założony w 1990 r.
Jego funkcjonowanie zostało uregulowane w rosyjskiej konstytucji i przepisach prawa federalnego. Jest odpowiedzialny m.in. za emisję banknotów i monet rosyjskiego rubla.

</doc>
<doc id="1095192" url="https://pl.wikipedia.org/wiki?curid=1095192" title="Stary ratusz w Brnie">
Stary ratusz w Brnie

Stary Ratusz w Brnie, – mający swe początki w średniowieczu, najstarszy obecnie o charakterze świeckim, budynek w Brnie znajdujący się w przy ulicy Radnickiej.
Historia.
Pierwszy obiekt (stanowiący podstawę dla rozbudowy do dzisiejszej formy) powstał w obecnym miejscu około 1240 roku, od XVI wieku do 1935 roku mieściła się tu siedziba władz miejskich. Sam obiekt po niezliczonych przebudowach jest eklektyczny w swym wyglądzie. Obowiązkowym punktem dla turysty powinna być wizyta na 63-metrowej wieży dającej wspaniały widok na katedrę i Špilberk.
Legendy.
Ze względu na swoją długą historię zdążył już obrosnąć legendami związanymi z wiszącym w bramie prowadzącej na dziedziniec ratusza, za przepięknym portalem autorstwa Antona Pilgrama (który również doczekał się swojej legendy), krokodylem i kołem. Wewnątrz budynku znajduje się ekspozycja dotycząca historii miasta i budynku.

</doc>
<doc id="1095194" url="https://pl.wikipedia.org/wiki?curid=1095194" title="Bank Ludowy Chin">
Bank Ludowy Chin

Bank Ludowy Chin (chin. upr. 中国人民银行, chin. trad. 中國人民銀行, pinyin "Zhōngguó Rénmín Yínháng") – bank centralny Chińskiej Republiki Ludowej z siedzibą w Pekinie.
Historia.
Bank Ludowy Chin powstał 1 grudnia 1948 r. w wyniku połączenia banku Huabei, banku Beihai oraz banku rolniczego Xibei. Pierwsza siedziba mieściła się Shijiazhuangu, w prowincji Hebei. W 1949 r. została przeniesiona do Pekinu. W okresie między 1949 a 1978 Ludowy Bank Centralny był jedynym bankiem w Chińskiej Republice Ludowej i realizował zadania zarówno banku centralnego, jak i banku komercyjnego.
W latach 80. jako część reform gospodarczych, komercyjne funkcje banku centralnego zostały przekazane czterem niezależnym bankom, które jednak należały do państwa. W 1983 r. Rada Państwa ogłosiła, że Bank Ludowy Chin będzie funkcjonował jako bank centralny Chińskiej Republiki Ludowej. Status banku centralnego został prawnie potwierdzony 18 marca 1995 r. na trzeciej sesji Ogólnochińskiego Zgromadzenia Przedstawicieli Ludowych. Wszystkie prowincjonalne i lokalne oddziały zostały zamknięte, a na ich miejsce powstało dziewięć oddziałów regionalnych. Zasięg nowo powstałych oddziałów nie odpowiada ustanowionym w państwie granicom administracyjnym. W 2003 r. Stały Komitet Ogólnochińskiego Zgromadzenia Przedstawicieli Ludowych X kadencji zatwierdził poprawki do ustawy wzmacniającej rolę Banku Ludowego Chin w ustalaniu założeń i realizacji polityki pieniężnej w celu zapewnienia stabilności finansowej państwa.
Zadania.
Bank Ludowy Chin prowadzi politykę pieniężną państwa oraz jest odpowiedzialny za emisję chińskiego yuana. Do lat 80. XX wieku bank realizował również zadania jako bank komercyjny udzielając m.in. kredytów.
W grudniu 1978 na fali reform gospodarczych następują zmiany w systemie bankowym państwa, z których główne dotyczyły Banku Ludowego Chin. Pierwszą zmianą jest przekazanie funkcji banku komercyjnego innym bankom. W 1979 r. powstaje Chiński Bank Rolniczy. Mimo to Bank Ludowy Chin nadal prowadzi działalność banku komercyjnego na obszarach miejskich. W 1984 r. powstaje Chiński Bank Przemysłowo-Handlowy i od tego momentu Ludowy Bank Centralny sprawuje tylko funkcje banku centralnego, czyli m.in. realizacja polityki pieniężnej i regulacja całego sektora finansowego w Chińskiej Republice Ludowej. Kolejną zmianą w systemie bankowym państwa miało być zmniejszenie wpływu Banku Ludowego Chin na sektor finansowy. W 1992 r. powstała Chińska Komisja Regulacyjna ds. papierów wartościowych (ang. "China Securities Regulatory Commission"). W 1998 powstała Chińska Komisja Regulacyjna ds. ubezpieczeń (ang. "China Insurance Regulatory Commission"). W 2003 r. powstała Chińska Komisja Regulacyjna ds. banków (ang. "China Banking Regulatory Commission").
Wraz z powstaniem komisji regulacyjnych głównymi zadaniami Banku Ludowego Chin pozostają:
Organizacja.
Na czele Banku Ludowego Chin stoi prezes wraz z określoną liczbą zastępców. Prezes banku jest powoływany i odwoływany przez przewodniczącego Chińskiej Republiki Ludowej. Kandydaci na stanowisko prezesa LBC nominowani są przez premiera Chińskiej Republiki Ludowej i zatwierdzani przez Ogólnochińskie Zgromadzenie Przedstawicieli Ludowych (OZPL). W okresie między sesjami OZPL kandydatów zatwierdza Stały Komitet Ogólnochińskiego Zgromadzenia Przedstawicieli Ludowych. Zastępcy prezesa są nominowani odwoływani przez przewodniczącego Stałego Komitetu Ogólnochińskiego Zgromadzenia Przedstawicieli Ludowych.
Najważniejszym zadaniem prezesa banku jest nadzór nad funkcjonowaniem banku centralnego. W realizacji tego zadania wspierany jest przez mianowanych zastępców prezesa.
Obecnie prezesem jest Zhou Xiaochuan, którego wspiera 10 zastępców: Su Ning, Wang Hongzhang, Hu Xiaolian, Liu Shiyu, Ma Delun, Yi Gang, Zhu Min, Du Jinfu, Li Dongrong, Guo Qingping.

</doc>
<doc id="1095197" url="https://pl.wikipedia.org/wiki?curid=1095197" title="Stowarzyszenie 614. Przykazania">
Stowarzyszenie 614. Przykazania

Stowarzyszenie 614. Przykazania – prywatna organizacja z siedzibą w Los Angeles w Kalifornii, zajmująca się upowszechnianiem w języku polskim wiedzy na temat judaizmu i religijnej kultury żydowskiej.
Organizacja powstała w roku 2005. W swojej nazwie (ang. "The 614th Commandment Society") nawiązuje do wezwania „"Nie będziesz przyznawał Hitlerowi pośmiertnych zwycięstw"”, sformułowanego przez filozofa Emila Fackenheima, które określił on mianem 614. Przykazania – w uzupełnieniu do 613 Przykazań (micwot) zawartych w Torze – i w którym podkreślał znaczenie kultywowania żydowskiej religijności w epoce po holocauście.
Główne formy działania Stowarzyszenia 614. Przykazania to publikowanie materiałów edukacyjnych (informator o święcie Szabat: "Szabat Szalom" – 2005, 2006; Pesach: "Pesach" – 2006, nowe tłumaczenie na język polski Hagady na Pesach – 2007), sponsorowanie tłumaczeń klasycznych religijnych dzieł żydowskich na język polski (Księga Koheleta oraz Księga Jony – wyd. Tora Pardes, Kraków 2007, „Talmud Babiloński” – 2010), a także publikacji książkowych popularyzujących wiedzę o judaizmie („Judaizm bez tajemnic” – wyd. Stowarzyszenie Pardes, Kraków 2009 i 2012; „Czy Torę można czytać po polsku?” – 2011) i działalność edukacyjna w Internecie.

</doc>
<doc id="1095200" url="https://pl.wikipedia.org/wiki?curid=1095200" title="Sandrecki">
Sandrecki

Sandrecki ("Sandreczyk, Sandreczky, Sandraszyc (Sandraschütz)") – odmiana herbu szlacheckiego Ślepowron.
Opis herbu.
Opis zgodnie z klasycznymi regułami blazonowania:
W złotym polu, kruk w prawo, z pierścieniem w czerwonym dziobie, ze złotą obrożą na szyi, na zielonym pagórku. W klejnocie, powtórzony motyw kruka na pagórku w prawo. Labry czarne podbite złotem.
Najwcześniejsze wzmianki.
Odmiana, przysługująca Sandreckim, rodzinie polskiego pochodzenia, na Śląsku w XIII stuleciu osiadłej. Baronowie od 1697, hrabiowie od 1741 roku.
Od nazwiska Sandreckich niemiecki językoznawca Heinrich Adamy wywodzi nazwy dwóch miejscowości na Śląsku - "Sądrożyc" oraz "Sandreczky".
Herbowni.
Sandrecki (Sendraszyc, Sandrecky von Sandraschütz)

</doc>
<doc id="1095201" url="https://pl.wikipedia.org/wiki?curid=1095201" title="Madonna Sykstyńska">
Madonna Sykstyńska

Madonna Sykstyńska – obraz Rafaela Santi. Datowany na lata 1513–1514. Obraz znajduje się w Galerii Obrazów Starych Mistrzów w Dreźnie.
Główną treść obrazu tworzy tytułowa Matka Boża z Dzieciątkiem, wraz z adorującymi ich papieżem Juliuszem II, ukazanym tutaj jako św. Sykstus, oraz św. Barbarą. Stąpają oni po niebiańskich chmurach, które nie tylko stanowią jednoznaczną treść (zarazem nowa formuła ikonograficzna – umieszczenie postaci świętych na niebie w dosłownym znaczeniu), ale także budują wielowymiarowość kompozycji. Chociaż postacie są ukazane mniej więcej na tym samym planie, na tle niebiańskiej przestrzeni, którą tworzą eteryczne anioły, to kompozycja ta jest na wskroś dynamiczna – podkreślają to nie tylko ukośnie padające światło i pozy świętych, ale także ukazanie ruchu wiatru, co najlepiej widać na szatach Maryi. 
Wrażenie teatralności i monumentalności dodaje obramienie obrazu z obu stron storami oraz ukazana na samym dole „scena”, na której leży papieska tiara. Mimo iż zachowana jest tu charakterystyczna, klasyczna formuła (znał ją m.in. Leonardo da Vinci), którą preferował Rafael – trzy postacie „wpisane w trójkąt” – dzięki umieszczeniu postaci w przestrzeni niebiańskiej Rafael stworzył nową formę kompozycji, która będzie miała apogeum w obrazie Przemienienie Pańskie. 
Bardzo ciekawa jest relacja pomiędzy poszczególnymi postaciami. Znajdujące się na pierwszym planie dwa aniołki mają silny kontakt wzrokowy ze św. Barbarą, natomiast adorujący wraz z nią św. Sykstus skupia się wzrokowo wyłącznie na Maryi i Chrystusie. Ci z kolei zwracają się wyłącznie do widza.
Nie ma pewności co do początkowej historii dzieła. W 1513 roku zmarł papież Juliusz II. Najprawdopodobniej obraz ten miał być umieszczony koło tumby papieża, na co może wskazywać treść i forma obrazu. Św. Sykstus był patronem rodziny Della Rovere, z której pochodził Juliusz II, opierające się dwa aniołki mogły stanowić integralną kompozycję z nagrobkiem. Obraz został zamówiony przez mnichów benedyktyńskiego klasztoru San Sisto w Piacenzy jako część nastawy ołtarzowej. W latach pięćdziesiątych XVIII wieku obraz zakupił elektor Saksonii i król Polski August III Sas. W roku 1754 umieścił go w powstającej w Dreźnie Galerii Drezdeńskiej.

</doc>
<doc id="1095202" url="https://pl.wikipedia.org/wiki?curid=1095202" title="Six Flags Magic Mountain">
Six Flags Magic Mountain

Six Flags Magic Mountain (1971–1978: "Magic Mountain") – tematyczny park rozrywki, położony w mieście Valencia w południowej części amerykańskiego stanu Kalifornia, na peryferiach Los Angeles. Należy do sieci parków rozrywki Six Flags. Park posiada rekordową liczbę 20 czynnych roller coasterów.
Park czynny jest cały rok, dzięki czemu rocznie odwiedza go ponad 3 miliony ludzi. "Six Flags Magic Mountain", poza kolejkami górskimi, ma do zaoferowania ponad 60 innych atrakcji. Tuż obok znajduje się park wodny Six Flags Hurricane Harbor.
Kolejki górskie.
Czynne.
Na 2022 rok w parku znajduje się 20 czynnych kolejek górskich:
Zlikwidowane.
Na 2022 rok 8 z 28 łącznie wybudowanych w historii parku kolejek zostało zlikwidowanych lub przeniesionych do innych parków:

</doc>
<doc id="1095205" url="https://pl.wikipedia.org/wiki?curid=1095205" title="Ego (silnik gry)">
Ego (silnik gry)

Ego Game Technology Engine (znany też jako Neon Engine) – silnik gry stworzony przez Codemasters i Sony Computer Entertainment na potrzeby komputerowych gier wyścigowych. Został on zapowiedziany przez Codemasters w 2007 roku.
Ego ze względu na swoje zaawansowanie techniczne umożliwia renderowanie skomplikowanego w szczegółach świata gry, z zastosowaniem dokładnego systemu zniszczeń obiektów oraz dynamicznego oświetlenia. W 2009 roku portal IGN umieścił Ego na liście 10 najlepszych silników gier w historii.

</doc>
<doc id="1095208" url="https://pl.wikipedia.org/wiki?curid=1095208" title="SMS Königin Luise">
SMS Königin Luise

Königin Luise – niemiecki pomocniczy stawiacz min, pierwszy okręt zatopiony w czasie działań wojennych I wojny światowej. Zbudowany w 1913 roku jako statek cywilny dla hamburskiego przedsiębiorstwa HAPAG.
5 sierpnia 1914 roku okręt stawiał pole minowe przy ujściu Tamizy, kiedy został przechwycony i zatopiony przez brytyjski krążownik HMS „Amphion” z zespołem niszczycieli. Dzień później HMS „Amphion” wszedł na jedną z min postawionych przez niemiecki okręt i zatonął.

</doc>
<doc id="1095209" url="https://pl.wikipedia.org/wiki?curid=1095209" title="Konigin Luise">
Konigin Luise



</doc>
<doc id="1095218" url="https://pl.wikipedia.org/wiki?curid=1095218" title="Bitwa o Fort Donelson">
Bitwa o Fort Donelson

Bitwa o Fort Donelson – jedna z pierwszych poważnych operacji na zachodnim teatrze działań w czasie wojny secesyjnej w Stanach Zjednoczonych, przeprowadzona przez wojska Unii pod dowództwem gen. bryg. Granta w celu oczyszczenia stanu Tennessee z wojsk Konfederacji.
Kombinowany atak armii i floty na terytorium Tennessee rozpoczął się 6 lutego bombardowaniem przez kanonierki unionistów umocnień małego Fortu Henry, położonego w odległości 17 kilometrów na zachód od Fortu Donelson, nad rzeką Tennessee, w rezultacie czego fort ten został poddany przez konfederatów.
Siły Granta nie zdążyły dotrzeć pod Fort Henry z powodu bagnistego i rozmiękniętego przez deszcze terenu, lecz ich udział tam okazał się niepotrzebny. 11 lutego natomiast Grant dotarł pod Fort Donelson nad rzeką Cumberland, obsadzony przez znacznie silniejszy garnizon. Pomimo braku czasu na właściwe odtworzenie gotowości bojowej, atak ponownie został wsparty przez Zachodnią Flotyllę Kanonierek komodora Andrew Foote’a, w składzie 4 kanonierek pancernych („St. Louis”, „Carondelet”, „Louisville”, „Pittsburg”) i 2 drewnianych "timberclads" („Tyler” i „Conestoga”). Siły Unii jednak nie miały czasu na wcześniejsze rozpoznanie pozycji konfederatów, ani nawet nie miały dokładnych map terenu.
Budowę Fortu Donelson rozpoczęto w maju 1861. Został on nazwany na cześć konfederackiego generała Daniela Donelsona z Armii Tennessee. Główny fort miał co najmniej 10 redanów i zajmował powierzchnię 15 akrów. Zachodnie i południowe podejścia były chronione przez dalsze fortyfikacje polowe, w składzie co najmniej 7 redanów, rowów i jam strzeleckich. Główny wał ziemny fortu miał wysokość ok. 3,6 m i był otoczony rowem. Na północy, nad samą rzeką znajdowała się ponadto poza fortem niższa bateria nadbrzeżna z 9 działami (8 32-funtowych i 1 10-calowe) oraz wyższa bateria z 3 działami (3 działa 32-funtowe, z tego 1 gwintowane). Ogółem w fortyfikacjach było 67 dział.
Przebieg bitwy.
Fort Donelson położony był około 30 metrów nad rzeką, umożliwiając dobry ostrzał okrętów zbliżających się od północnego wschodu. Konfederaci wybudowali również skomplikowaną serię umocnień wokół fortu i wokół pobliskiego miasteczka Dover. Siły Unii liczyły około 24,5 tysięcy żołnierzy, podczas gdy fortu broniło około 16 tysięcy konfederatów. Obrońcy byli dobrze zaopatrzeni, ale ich uzbrojenie w dużym stopniu pamiętało jeszcze wojnę brytyjsko-amerykańską z 1812 roku.
12 lutego 1862 kanonierka pancerna „Carondelet” przeprowadziła rozpoznanie, wystrzeliwując kilka pocisków na fort, bez odpowiedzi. Następnego dnia „Carondelet” wdał się w dłuższy samotny pojedynek z artylerią fortu w celu odwrócenia uwagi od ruchów wojsk Unii. Prowadząc nękający ogień, wystrzelił 139 pocisków i uszkodził jedno działo 32-funtowe, zabijając dowódcę ciężkiej baterii kapitana Josepha Dixona. Sam został uszkodzony ciężkim pociskiem, lecz po południu kontynuował ostrzał, wystrzeliwując dalsze 45 pocisków. Po południu 14 lutego cztery kanonierki pancerne pod dowództwem Andrew Foote’a podeszły do Fortu Donelson od północy i rozpoczęły ostrzał, wspierane przez drewniane kanonierki za nimi, mając nadzieję zniszczyć baterie fortu, podobnie jak udało się to kilka dni wcześniej z Fortem Henry. Jednak w walce na niewielką odległość (200–400 m), zmasowany ogień obrońców uszkodził wszystkie cztery kanonierki pancerne (łącznie trafione ok. 180 razy). Zginęło 9 marynarzy i 45 zostało rannych (z tego ponad połowa na „Carondelet”), a sam Foote został raniony w stopę. Dwa okręty („St. Louis” i „Louisville”), z uszkodzonymi urządzeniami sterowymi zdryfowały wstecz, w dół rzeki, a pozostałe kanonierki również musiały się wycofać. Ostrzał okrętów Unii nie wyrządził żadnych poważnych strat.
Rankiem 15 lutego konfederaci wyprowadzili kontratak na słabszym prawym skrzydle Unii i udało im się początkowo przełamać linię Unii. Jako pierwsze zaatakowały oddziały pod dowództwem generała Gideona Pillowa, jednak brak komunikacji i zamieszenie w szeregach konfederatów sprawiły, że generał Simon Buckner zwlekał z udzieleniem wsparcia. Jednocześnie generał Unii Ulysses Grant udał się na północ, aby spotkać się z Foote’m i nie był świadomy toczącej się bitwy. Tymczasem generał John McClernand zażądał wsparcia na prawym skrzydle i ostatecznie ze wsparciem przyszedł mu generał Lewis Wallace. Dzięki temu unionistom udało się utrzymać linię na prawym skrzydle. Kawaleria konfederatów dowodzona przez pułkownika Nathana Forresta nadal próbowała oskrzydlić unionistów na prawym skrzydle. Po przybyciu na pole walki, Grant rozkazał odzyskać prawe skrzydło i jednocześnie zaatakować na lewym skrzydle, przypuszczając, że konfederaci musieli osłabić tam siły. Natarcie to powiodło się, zagrażając fortowi. Tego dnia przybyły statkami dalsze posiłki dla Unii.
Wieczorem generał John B. Floyd po rozmowie z generałem Bucknerem doszedł do wniosku, że siły Unii zostały poważnie wzmocnione przy pomocy posiłków i podjął decyzję o poddaniu fortu. Nocą Forrest i jego oddział kawalerii w sile około 700 żołnierzy wycofał się na południowy wschód, bez żadnej akcji ze strony Unii. Generałowie Pillow i Floyd uciekli rzeką, pozostawiając poddanie fortu Bucknerowi. Nad rankiem 16 lutego Buckner poddał siły konfederatów, liczące około 12 tysięcy żołnierzy. Na pytanie o warunki kapitulacji, Grant odpowiedział, że możliwa jest jedynie bezwarunkowa kapitulacja.
Było to pierwsze poważne zwycięstwo unionistów w wojnie secesyjnej, ugruntowane następnie sukcesem w bitwie pod Shiloh w kwietniu tego samego roku. Wyniosło ono mało znanego generała brygadiera Ulyssesa S. Granta do pierwszego szeregu dowódców Unii i przyniosło mu awans na generała majora. Dało mu też pseudonim "Unconditional Surrender" („bezwarunkowa kapitulacja”, zbieżny z inicjałami generała U.S.).

</doc>
<doc id="1095224" url="https://pl.wikipedia.org/wiki?curid=1095224" title="Mysia">
Mysia

Mysia (ang. "Maisy", 1999-2006) – amerykańsko-brytyjski serial animowany emitowany w paśmie Wieczorynki. Serial opowiada o Mysi i jej przygodach. Narratorem w polskiej wersji serialu zrealizowanej przez TVP1 był Krzysztof Kołbasiuk. Ponownie emitowany w Polsce w MiniMini od 13 października 2009, w której narratorem do tekstu Olgi Świerk był Marian Opania.

</doc>
<doc id="1095227" url="https://pl.wikipedia.org/wiki?curid=1095227" title="Jean-Luc Seret">
Jean-Luc Seret

Jean-Luc Seret (ur. 4 września 1951 w Rouen) – francuski szachista, mistrz międzynarodowy od 1982 roku.
Kariera szachowa.
Od pierwszych lat 70. do końca 80. należał do ścisłej krajowej czołówki. W indywidualnych mistrzostwach Francji zdobył łącznie 8 medali: 4 złote (1980, 1981, 1984, 1985), 3 srebrne (1971, 1975, 1989) i 1 medal brązowy (1974). W tym okresie należał do podstawowych zawodników reprezentacji narodowej. Wielokrotnie reprezentował Francję w turniejach drużynowych, m.in.: , oraz , w 1987 r. zdobywając wspólnie z drużyną srebrny medal.
Wielokrotnie brał udział w turniejach międzynarodowych, sukces osiągając m.in. w Messery (1973/74), gdzie zwyciężył przed Miodragiem Todorceviciem. Trzykrotnie startował w turniejach strefowych (eliminacji mistrzostw świata) w Marbelli (1982), Montpellier (1985) i Lyonie (1990), nie zdołał jednak ani razu wywalczyć awansu do turnieju międzystrefowego. W roku 2004 odniósł duży sukces, dzieląc I miejsce (wraz z Henrikiem Teske i Anthony Kostenem) w otwartym turnieju w Naujac-sur-Mer, natomiast w następnym roku podzielił I lokatę (wraz z m.in. Eckhardem Schmittdielem i Siergiejem Fiedorczukiem) w kolejnym "openie", rozegranym w Avoine.

</doc>
<doc id="1095230" url="https://pl.wikipedia.org/wiki?curid=1095230" title="Chuchelná">
Chuchelná

Chuchelná (niem. "Kuchelna") – wieś w Czechach, w powiecie opawskim o powierzchni 767 ha zamieszkiwana przez 1290 osób.
Pierwsza wzmianka pochodzi z 1349 roku jako "Magna Chuchelna", a jej nazwa była germanizowana przez zamianę "Ch" na "K": "Kochelne" (1377) i "Kocheln" (1425). Wzmiankowane obok Wielkiej Chuchelnej "Parva Chuchel" (Mała Chuchelna) została z czasem wchłonięta przez miasto Krzanowice, dziś po polskiej stronie granicy. W miejscowej gwarze laskiej wymawiana jako "Kuchelna", wywodzi się od słowa "chuchel" (chundel, niem. Zotte, polskie kosmek [włosów]). Początkowo Wielka Chuchelna była własnością drobnej szlachty. W 1608 lub 1611 roku zakupili ją Lichnowscy. Pozostała ich własnością do reformy rolnej w XX w. Po I wojnie śląskiej w 1742 roku wieś przyłączono do Prus. W 1920 roku wraz ze Śląskiem Hulczyńskim znalazła się w granicach Czechosłowacji. W Chuchelnej zachowała się kaplica św. Krzyża z końca XIX w. wzniesiona jako mauzoleum rodziny Lichnowskich. Po odłączeniu od siedziby parafii w Krzanowicach utworzono tu samodzielną parafię Podwyższenia Krzyża Świętego.

</doc>
<doc id="1095231" url="https://pl.wikipedia.org/wiki?curid=1095231" title="Godło Kiribati">
Godło Kiribati



</doc>
<doc id="1095232" url="https://pl.wikipedia.org/wiki?curid=1095232" title="Godło Tuvalu">
Godło Tuvalu



</doc>
<doc id="1095234" url="https://pl.wikipedia.org/wiki?curid=1095234" title="François Chevaldonnet">
François Chevaldonnet

François Chevaldonnet (ur. 22 lipca 1950 w Reims, zm. 2016) – francuski szachista, mistrz międzynarodowy od 1983 roku.
Kariera szachowa.
Największy sukces w karierze odniósł w 1976 r., zdobywając w Saint-Jean-de-Monts tytuł indywidualnego mistrza Francji. Wystąpił w wielu międzynarodowych turniejach, m.in. w Reggio Emilii (dwukrotnie, na przełomie lat 1979/80 i 1980/81), Perniku (1981), Bagneux (1982), Sindelfingen (1984) i Hamburgu (1986), nie osiągając jednak znaczących wyników. Jednym z jego ostatnich sukcesów było dzielenie II miejsca (za Petyrem Welikowem) w Besançon (2003).
Najwyższy ranking w karierze osiągnął 1 stycznia 1980 r., z wynikiem 2375 punktów zajmował wówczas 3. miejsce wśród francuskich szachistów.
François Chevaldonnet jest autorem dwóch książek poświęconych tematyce szachowej:

</doc>
<doc id="1095235" url="https://pl.wikipedia.org/wiki?curid=1095235" title="Flaga Baker">
Flaga Baker



</doc>
<doc id="1095236" url="https://pl.wikipedia.org/wiki?curid=1095236" title="Flaga Howland">
Flaga Howland



</doc>
<doc id="1095237" url="https://pl.wikipedia.org/wiki?curid=1095237" title="Flaga Jarvis">
Flaga Jarvis



</doc>
<doc id="1095238" url="https://pl.wikipedia.org/wiki?curid=1095238" title="Flaga Johnston">
Flaga Johnston



</doc>
<doc id="1095239" url="https://pl.wikipedia.org/wiki?curid=1095239" title="Flaga Kingman">
Flaga Kingman



</doc>
<doc id="1095240" url="https://pl.wikipedia.org/wiki?curid=1095240" title="Flaga Midway">
Flaga Midway



</doc>
<doc id="1095241" url="https://pl.wikipedia.org/wiki?curid=1095241" title="Flaga Palmyry">
Flaga Palmyry



</doc>
<doc id="1095242" url="https://pl.wikipedia.org/wiki?curid=1095242" title="Flaga Wake">
Flaga Wake



</doc>
<doc id="1095243" url="https://pl.wikipedia.org/wiki?curid=1095243" title="Godło Baker">
Godło Baker



</doc>
<doc id="1095244" url="https://pl.wikipedia.org/wiki?curid=1095244" title="Godło Howland">
Godło Howland



</doc>
<doc id="1095245" url="https://pl.wikipedia.org/wiki?curid=1095245" title="Godło Jarvis">
Godło Jarvis



</doc>
<doc id="1095246" url="https://pl.wikipedia.org/wiki?curid=1095246" title="Godło Johnston">
Godło Johnston



</doc>
<doc id="1095248" url="https://pl.wikipedia.org/wiki?curid=1095248" title="Godło Kingman">
Godło Kingman



</doc>
<doc id="1095250" url="https://pl.wikipedia.org/wiki?curid=1095250" title="Godło Midway">
Godło Midway



</doc>
<doc id="1095251" url="https://pl.wikipedia.org/wiki?curid=1095251" title="Godło Palmyry">
Godło Palmyry



</doc>
<doc id="1095252" url="https://pl.wikipedia.org/wiki?curid=1095252" title="Godło Wake">
Godło Wake



</doc>
<doc id="1095253" url="https://pl.wikipedia.org/wiki?curid=1095253" title="Mrzezino (stacja kolejowa)">
Mrzezino (stacja kolejowa)

Mrzezino – stacja kolejowa w Mrzezinie, w województwie pomorskim. Stacja powstała w 1898 (pierwszy pociąg dojechał do Pucka 15 grudnia 1898). Stacja leży na linii kolejowej nr 213, która obsługuje Mierzeję Helską, z tego względu przewozy wykazują dużą sezonowość.
W roku 2017 stacja obsługiwała 300–499 pasażerów na dobę.
Położenie.
Stacja kolejowa w Mrzezinie znajduje się w zachodniej części miejscowości. Dworzec stoi przy ulicy Kolejowej, niedaleko od skrzyżowania ze Szkolną. Po drugiej stronie torów znajduje się ulica Jana Pawła II, łącząca osiedla Meksyk i Korea.
Historia.
Tło powstania.
W 1870, przy okazji budowy linii kolejowej ze Słupska do Sopotu, kolej dotarła do Redy. Odcinek ten domykał połączenie Gdańsk – Szczecin przez Słupsk i Koszalin. W przeciwieństwie do większości budowanych w tym czasie na Pomorzu linii kolejowych, nie była ona budowana w ramach Królewskiej Kolei Wschodniej, mimo tego później została przez nią przejęta. W latach 80. i 90. XIX wieku sieć kolejowa w Prusach zaczęła się zagęszczać. Po wybudowaniu głównych magistrali zaczęły powstawać linie lokalne, łączące miasta powiatowe&lt;ref name="ŚK 7/2001"&gt;&lt;/ref&gt;.
1897–1920.
W grudniu 1897 rozpoczęto budowę pierwszego odcinka współczesnej linii 213 – z Redy do Pucka&lt;ref name="ŚK12/2007"&gt;&lt;/ref&gt;. Został on otwarty 15 grudnia 1898&lt;ref name="ŚK10/2008"&gt;&lt;/ref&gt;. Od razu linia miała dochodzić do Krokowej, jednakże budowę rozpoczęto dopiero w 1901&lt;ref name="ŚK5/2011"&gt;&lt;/ref&gt;, a oddano w 1903.
1920–1945.
W 1918 Polska odzyskała niepodległość. Granice na Pomorzu ustalono dopiero w 1920. Wówczas linia kolejowa z Redy do Pucka znalazła się w Polsce. Stacja w Pucku była najbliżej morza położonym obiektem na sieci PKP, dlatego zbudowano w Pucku tymczasowy port wraz z bocznicą kolejową.
1945–1989.
W 1978 PKP zapowiadały szybkie wycofanie parowozów z ruchu pasażerskiego oraz z ruchu towarowego na liniach o trudnym profilu w Północnej DOKP. W 1978 na terenie całej dyrekcji było 13 sprawnych parowozów, głównie obsługujących manewry. Ostra zima 1978/1979 spowodowała jednak powrót parowozów&lt;ref name="ŚK7/2012"&gt;&lt;/ref&gt;. W tym samym roku przeprowadzono modernizację linii na odcinku Reda - Władysławowo. Podczas remontu między innymi wymieniono szyny lekkie na szyny S49&lt;ref name="ŚK 4/1999"&gt;&lt;/ref&gt;.
Po 1989.
26 września 1993 ze stacji Puck odjechał ostatni planowy pociąg pasażerski prowadzony trakcją parową.
W 1997 stacja została wyremontowana&lt;ref name="ŚK3/2002"&gt;&lt;/ref&gt;.
W 1998 linia została zmodernizowana. Stacje zostały wyposażone w urządzenia SRK sterowane zdalnie z Gdyni, przez co obsługa stacji (oprócz kas biletowych) stała się zbędna.
Linie kolejowe.
Stacja leży na linii kolejowej nr 213 łączącej Redę z Helem. Linia jest jednotorowa, normalnotorowa, niezelektryfikowana.
Infrastruktura.
Budynek dworca.
Budynek dworca jest trójbryłowy, parterowy. Elewacja jest otynkowana i pomalowana na różowo. W budynku mieści się nieczynna nastawnia Mr, biuro stacji, kasa biletowa, poczekalnia oraz magazynek i lampiarnia.
Perony.
Stacja w Mrzezinie posiada jeden peron mający dwie krawędzie. Peron jest niski i niezadaszony. Dostęp do niego jest wyłącznie z poziomu szyn.
Pociągi.
Pociągi osobowe.
Linią 213 jeżdżą pociągi osobowe w relacji Gdynia – Hel (i z powrotem) oraz Gdynia – Władysławowo (i z powrotem). W okresie letnim na Hel w niektórych latach był przedłużany pociąg osobowy przyspieszony Tur Gdynia – Chojnice prowadzony przez całą swoją trasę lokomotywą spalinową&lt;ref name="ŚK6/2010"&gt;&lt;/ref&gt;.
Ze względu na duży ruch turystyczny w sezonie letnim oraz zdecydowanie mniejszy poza sezonem, dla linii publikowane były dwie tablice w rozkładzie jazdy. Od 2005 do obsługi połączeń lokalnych pomiędzy Gdynią a Helem zaczęto stosować szynobusy i spalinowe zespoły trakcyjne. Od 2010 są to przypisane do tej linii (oraz do trasy Kościerzyna – Gdynia – Kościerzyna) spalinowe zespoły trakcyjne SA137 i SA138.
W sezonie letnim z powodu wzmożonego ruchu przewozy są obsługiwane składami klasycznymi z wagonami piętrowymi. SZT łączy się wówczas w dłuższe składy często z wagonem doczepnym w środku&lt;ref name="KMID1/2007"&gt;&lt;/ref&gt;.
Pociągi dalekobieżne.
Pociągi dalekobieżne jeżdżą linią kolejową nr 213 tylko w czasie wakacji, ze względu na napływ turystów na Mierzeję Helską. Wówczas na tej trasie jeździ kilkanaście par pociągów zarówno pospiesznych (TLK), jak i ekspresowych. Pociągi te ze względu na brak elektryfikacji są prowadzone lokomotywami spalinowymi. Zmiana lokomotyw następuje podczas postoju na stacji Gdynia Główna&lt;ref name="KMID2/2006"&gt;&lt;/ref&gt;.

</doc>
<doc id="1095255" url="https://pl.wikipedia.org/wiki?curid=1095255" title="Godło Clippertonu">
Godło Clippertonu



</doc>
<doc id="1095256" url="https://pl.wikipedia.org/wiki?curid=1095256" title="Godło Nowej Kaledonii">
Godło Nowej Kaledonii

Godło Nowej Kaledonii składa się z muszli łodzika na pierwszym planie oraz czarnej ozdobnej iglicy, tzw. "flèche faitière" w tle. Jest to rodzaj iglicy, którą przyozdabia się dachy domów Kanaków. Za muszlą znajduje się endemiczna "Araucaria columnaris".
Czarna ozdobna iglica to figura z ustanowionej w 1984 roku flagi Kanaków, dążących do niepodległości.

</doc>
<doc id="1095258" url="https://pl.wikipedia.org/wiki?curid=1095258" title="Herb Wallis i Futuny">
Herb Wallis i Futuny

Herb Wallis i Futuny – w czerwonym polu tarczy kroju francuskiego, w lewym górnym rogu umieszczona jest flaga francuska (Tricolore). W lewej części podstawy srebrny krzyż (pattée).
Krzyż o takim kształcie jest pamiątką po francuskich misjonarzach, którzy szerzyli tutaj chrzescijaństwo w XIX wieku. Cztery białe trójkąty tworzące krzyż skośny symbolizują trzy tradycyjne królestwa na wyspach (Alo, Sigave i Uvea) a czwarty francuskiego administratora. Tricolore w herbie to znak francuskiej suwerenności nad wyspami. Herb przyjęty został w 1985 roku.

</doc>
<doc id="1095259" url="https://pl.wikipedia.org/wiki?curid=1095259" title="Flaga Clippertonu">
Flaga Clippertonu



</doc>
<doc id="1095265" url="https://pl.wikipedia.org/wiki?curid=1095265" title="Herb Nowej Soli">
Herb Nowej Soli

Herb Nowej Soli – jeden z symboli miasta Nowa Sól w postaci herbu.
Wygląd i symbolika.
Herb na tarczy herbowej koloru żółtego (złotego) przedstawia czarnego orła piastowskiego z białą przepaską na piersiach. Poniżej czarna łódź z flisakiem na błękitnej wodzie, zwrócona w lewą stronę przewożąca beczki z solą.

</doc>
<doc id="1095266" url="https://pl.wikipedia.org/wiki?curid=1095266" title="Tadeusz Gawin">
Tadeusz Gawin



</doc>
<doc id="1095268" url="https://pl.wikipedia.org/wiki?curid=1095268" title="Port lotniczy Walvis Bay">
Port lotniczy Walvis Bay

Port lotniczy Walvis Bay – port lotniczy położony 15 km na wschód od centrum Walvis Bay. Jest jednym z największych portów lotniczych w Namibii. W 2006 obsłużył 63 555 pasażerów. Pod koniec marca 2009 padł tu rekord ciepła wynoszący 41,5 stopnia Celsjusza.

</doc>
<doc id="1095271" url="https://pl.wikipedia.org/wiki?curid=1095271" title="Utulei">
Utulei

Utulei - wieś w Samoa Amerykańskim; na wyspie Tutuila; 684 mieszkańców (2010). W miejscowości znajdują się budynki rządowe, a także "Rainmaker Hotel".

</doc>
<doc id="1095274" url="https://pl.wikipedia.org/wiki?curid=1095274" title="Les Collins">
Les Collins

Leslie „Les” Collins (ur. 24 maja 1958 w Manchesterze) – brytyjski żużlowiec.
W roku 1982 na stadionie Stadion Coliseum w Los Angeles zdobył wicemistrzostwo świata. Jest brązowym medalistą do lat 21 z roku 1977. Dwukrotny finalista IMŚ na długim torze.
Przez 27 lat (1975-2002, a Les miał rok przerwy - 1998) jeździł w wielu klubach brytyjskich m.in. Crewe Kings, Belle Vue Aces, Stoke Potters, Leicester Lions, Sheffield Tigers, King’s Lynn Stars, Edinburgh Monarchs, Cradley Heath Heathens, Glagsow Tigers i Workington Comets.
Dziewięć razy był w finałach IM Wielkiej Brytanii. Dwukrotny finalista MIM Wielkiej Brytanii i został mistrzem juniorów w roku 1977.
Ma czterech braci Petera, Neila, Phila i Steve'a, którzy także byli żużlowcami.
Osiągnięcia.
Indywidualne Mistrzostwa Świata
Indywidualne Mistrzostwa Świata Juniorów
Indywidualne Mistrzostwa Świata na długim torze
Indywidualne mistrzostwa Anglii
Młodzieżowe indywidualne mistrzostwa Anglii

</doc>
<doc id="1095275" url="https://pl.wikipedia.org/wiki?curid=1095275" title="Herb Wyspy Bożego Narodzenia">
Herb Wyspy Bożego Narodzenia



</doc>
<doc id="1095276" url="https://pl.wikipedia.org/wiki?curid=1095276" title="Grymas">
Grymas



</doc>
<doc id="1095277" url="https://pl.wikipedia.org/wiki?curid=1095277" title="Herb Wysp Ashmore i Cartiera">
Herb Wysp Ashmore i Cartiera



</doc>
<doc id="1095278" url="https://pl.wikipedia.org/wiki?curid=1095278" title="Herb Wysp Kokosowych">
Herb Wysp Kokosowych



</doc>
<doc id="1095279" url="https://pl.wikipedia.org/wiki?curid=1095279" title="Skymark Airlines">
Skymark Airlines

Skymark Airlines – japońskie tanie linie lotnicze z siedzibą w Tokio. Obsługują połączenia krajowe oraz jedno międzynarodowe do Seulu. Głównym hubem jest Port lotniczy Tokio-Haneda.
Agencja ratingowa Skytrax przyznała liniom cztery gwiazdki.
Połączenia krajowe:
Wcześniej były połączenia do:

</doc>
<doc id="1095280" url="https://pl.wikipedia.org/wiki?curid=1095280" title="Herb Wysp Morza Koralowego">
Herb Wysp Morza Koralowego



</doc>
<doc id="1095281" url="https://pl.wikipedia.org/wiki?curid=1095281" title="Flaga Wysp Morza Koralowego">
Flaga Wysp Morza Koralowego



</doc>
<doc id="1095282" url="https://pl.wikipedia.org/wiki?curid=1095282" title="Flaga Wysp Ashmore i Cartiera">
Flaga Wysp Ashmore i Cartiera



</doc>
<doc id="1095283" url="https://pl.wikipedia.org/wiki?curid=1095283" title="Skymark Airliines">
Skymark Airliines



</doc>
<doc id="1095284" url="https://pl.wikipedia.org/wiki?curid=1095284" title="Flaga terytorialna Hawajów">
Flaga terytorialna Hawajów



</doc>
<doc id="1095285" url="https://pl.wikipedia.org/wiki?curid=1095285" title="Dumb-waiter">
Dumb-waiter

Dumb-waiter – niewielki stoliczek z trzema okrągłymi płytami osadzonymi na wspólnym trzonie, zwykle bogato profilowanym. Płyty najczęściej mogą się obracać stanowiąc tacę obrotową. Całość wspierała się na trójnogu. Stosowany w Anglii i Francji od około 1740 roku, służył w jadalniach do serwowania deserów, kieliszków i zastawy.
W języku polskim przyjęło się używanie anglicyzmu (leniwa Zuzanna), tym bardziej iż w j. angielskim oznacza małą windę towarową służącą głównie do przewozu żywności.

</doc>
<doc id="1095286" url="https://pl.wikipedia.org/wiki?curid=1095286" title="Winda w Książnicy Polskiej w Olsztynie">
Winda w Książnicy Polskiej w Olsztynie

Winda w Książnicy Polskiej w Olsztynie – winda osobowa znajdująca się budynku Książnicy Polskiej przy placu Jana Pawła II w Olsztynie. Jest jedną z najstarszych w Europie i prawdopodobnie najstarszą w Polsce czynną windą osobową.
Historia.
Brak jest dokumentów na temat jej zamontowania, ale gmach powstał w latach 1910-1912. W opinii Jerzego Okuniewskieego, prezesa zarządu Książnicy Polskiej, pięciopiętrowy budynek musiał być wyposażony w windę. Z tego wniosek, że jest równie stara jak kamienica.
Na parterze budynku, gdzie znajduje się dziś księgarnia, od samego początku znajdowały się sklepy, księgarnie i biura. Winda służyła wygodzie lokatorów eleganckich mieszkań na piętrach. Producent windy nie jest znany (po wojnie pozrywano tabliczki), ale maszynownię wykonała niemiecka firma C. Herram-Findeisen w Chemnitz-Gablenz. Do napędu zastosowano silnik elektryczny Danziger-Werft. Nowy silnik wmontowano w 1959 r., a po awarii systemu napędowego, od połowy lat 60. dźwig był już wyłączony z ruchu. Jednak ze względu na swój wiek wpisano go w 1991 r. do rejestru zabytków, a po renowacji ruszył na nowo w 2000 r.
Pomimo sędziwego wieku i długiej przerwy winda zachowała się w znakomitym stanie. Secesyjny fronton ozdobiony jest misternymi motywami roślinnymi. Ma on różną wysokość na poszczególnych piętrach; najwyższą na parterze – 4,16 m, a najniższą na III piętrze – 3,15 m.
Do windy wchodzi się drzwiami na lewo od wejścia głównego. Mniej więcej równa wiekiem olsztyńskiej jest tylko winda w słupskim Domu Towarowym Słowiniec.

</doc>
<doc id="1095290" url="https://pl.wikipedia.org/wiki?curid=1095290" title="Płatnik (program)">
Płatnik (program)

Płatnik – program komputerowy, tworzony przez Asseco Poland SA, umożliwiający wysyłanie dokumentów ubezpieczeniowych do Zakładu Ubezpieczeń Społecznych (ZUS) w formie elektronicznej przez osoby i firmy, na których ciąży taki obowiązek. Program jest bezpłatny, działa jednak wyłącznie pod systemem MS Windows.
Płatnik posiada m.in. funkcję: przygotowywania dokumentów ubezpieczeniowych oraz ich weryfikacji, a także wydruku dokumentów. Po uzyskaniu certyfikatu klucza publicznego istnieje możliwość przekazywania w formie elektronicznej do ZUS dokumentów drogą teletransmisji lub na nośnikach (płytach CD). Oprócz tego Płatnik zapewnia import danych z systemu kadrowo-płacowego, utrzymanie danych historycznych osób ubezpieczonych, drukowanie przelewów bankowych i dokumentów wpłaty, przygotowywanie przelewów bankowych w formie pliku tekstowego.
Od 1999 roku rozwijana jest również bezpłatna i wolna alternatywa dla Płatnika w postaci programu Janosik, która nie osiągnęła jednak stadium produkcyjnego. Program pracuje na systemie Microsoft Windows. Od stycznia 2012 roku istnieje możliwość wysyłania dokumentów ubezpieczeniowych do Zakładu Ubezpieczeń Społecznych (ZUS) przy pomocy oprogramowania Bukigo 1.0 firmy Forca sp z o.o.
Od 2007 roku dostępna jest oficjalna specyfikacja interfejsu systemu KSI udostępniona przez ZUS.
Alternatywą dla programu Płatnik jest aplikacja ePłatnik, która umożliwia tworzenie i przesyłanie do ZUS dokumentów ubezpieczeniowych z poziomu przeglądarki internetowej bez konieczności instalowania dodatkowego oprogramowania.

</doc>
<doc id="1095292" url="https://pl.wikipedia.org/wiki?curid=1095292" title="Dąbrówka Infułacka">
Dąbrówka Infułacka

Dąbrówka Infułacka – część miasta Tarnów, dawniej wieś.
W granicach Tarnowa od 1951 r., należy do jednostki pomocniczej gminy "Osiedle nr 8 "Mościce"".
Wieś Dąbrówka Infułacka istniała już w 1408. W tym roku Mikołaj zwany Górką, dziedzic z Łękawki, sprzedał za 9 grzywien połowę wsi proboszczowi kościoła w Tarnowie. Później przez około 400 lat grunty we wsi należały do Kościoła. W 1921 Dąbrówka Infułacka liczyła 539 mieszkańców, gęstość zaludnienia wynosiła 138 os./km2. W 1929 rady gmin Dąbrówki Infułackiej i Świerczkowa podjęły jednomyślnie decyzję o połączeniu. Nowej gminie jednostkowej nadano nazwę Mościce (od nazwiska prezydenta RP). W 1951 obszar Mościc przyłączono do Tarnowa. W XX wieku na obszarze Dąbrówki Infułackiej zostały wybudowane osiedla domków jednorodzinnych, szeregowych i bloki Spółdzielni Mieszkaniowej „Dąbrówka”.

</doc>
<doc id="1095293" url="https://pl.wikipedia.org/wiki?curid=1095293" title="Świerczków">
Świerczków

Świerczków – dawniej wieś, historyczna część Mościc, dzielnicy Tarnowa.
Wieś Świerczków położona była w widłach Dunajca i Białej. Pierwsza wzmianka o Świerczkowie pochodzi z 1581 roku. W XVIII wieku wieś była w posiadaniu rodziny Ujejskich herbu Szreniawa. W Świerczkowie stał ich dwór modrzewiowy otoczony ogrodem, przetrwał do roku 1945. Świerczków pojawia się w poemacie „Podróż przerwana” Kornela Ujejskiego. Później Świerczków stał się własnością folwarczną rodu książąt Sanguszków.
W 1921 Świerczków liczył 489 mieszkańców, gęstość zaludnienia wynosiła 73 os./km2. W 1927 grunty w Świerczkowie zostały wykupione przez skarb państwa od księcia Romana Sanguszki. Na części Świerczkowa zbudowano Państwową Fabrykę Związków Azotowych. W 1929 rady gmin Świerczków i Dąbrówki Infułackiej podjęły jednomyślnie decyzję o połączeniu. Nowa gmina jednostkowa otrzymała nazwę Mościce. W 1951 obszar Mościc przyłączono do Tarnowa.
Od Świerczkowa wywodzi się nazwa miejscowego Zespołu Pieśni i Tańca „Świerczkowiacy”.

</doc>
<doc id="1095299" url="https://pl.wikipedia.org/wiki?curid=1095299" title="Gumniska (Tarnów)">
Gumniska (Tarnów)

Gumniska – część miasta Tarnowa, należy do jednostki pomocniczej gminy "Osiedle nr 6 „Gumniska - Zabłocie”".
Dawna wieś, własność rodziny Sanguszków, włączona do Tarnowa w 1951 r., położona we wschodniej części miasta.
Znajduje się tu Pałac Sanguszków i Park Sanguszków, hala widowiskowo-sportowa, Pałac Ślubów oraz zajezdnia tarnowskiego PKS-u.
Do 1954 roku istniała gmina Gumniska.

</doc>
<doc id="1095302" url="https://pl.wikipedia.org/wiki?curid=1095302" title="Osiedle Niepodległości (Tarnów)">
Osiedle Niepodległości (Tarnów)

Osiedle Niepodległości (wcześniej: Osiedle XXV-lecia PRL) – osiedle mieszkaniowe położone we wschodniej części Tarnowa, pomiędzy ulicami Lwowską a Słoneczną.
Na osiedlu dominuje zabudowa wielorodzinna (bloki o 5 kondygnacjach). Znajduje się tam Miejska Przychodnia Lekarska nr 4 oraz pawilony handlowo-usługowe.
W związku z wejściem w życie ustawy o zakazie propagowania komunizmu lub innego ustroju totalitarnego przez nazwy budowli, obiektów i urządzeń użyteczności publicznej, nazwa osiedla została zmieniona w sierpniu 2017 roku z Osiedle XXV-lecia PRL na Osiedle Niepodległości

</doc>
<doc id="1095308" url="https://pl.wikipedia.org/wiki?curid=1095308" title="Demi-lune commode">
Demi-lune commode

Demi-lune-commode – komódka o półokrągłych ścianach przednich i bocznych, na wysokich nóżkach. Występowała we Francji od 2 poł. XVIII wieku.

</doc>
<doc id="1095314" url="https://pl.wikipedia.org/wiki?curid=1095314" title="Silent Circle">
Silent Circle

Silent Circle – niemiecki zespół muzyki euro disco, eurodance oraz pop, założony przez kompozytora i producenta Axela Breitunga w 1984 roku.
Największa popularność zespołu przypada na drugą połowę lat 80. XX wieku, kiedy to wylansowali przeboje takie jak „Hide Away - Man Is Comin'!”, „Touch In The Night”, „Stop The Rain In The Night” czy „I’m Your Believer”.

</doc>
<doc id="1095319" url="https://pl.wikipedia.org/wiki?curid=1095319" title="C-90">
C-90

C-90 - hiszpański granatnik przeciwpancerny z wyrzutnią jednorazowego użytku.
W latach 70. XX wieku w hiszpańskiej firmie Instalanza S.A. rozpoczęto prace nad granatnikiem przeciwpancernym który miał zastąpić granatnik M-65 (hiszpańska wersja Bazooki). Wszedł on do uzbrojenia armii hiszpańskiej w 1982 roku pod oznaczeniem C-90. 
C-90 jest granatnikiem o rakietowym układzie miotającym. Pocisk rakietowy o kalibrze 90 mm został umieszczony w jednorazowej wyrzutni wykonanej z kompozytu składającego się z żywicy epoksydowej i włókien szklanych. Broń wyposażona jest w celownik optyczny o dwukrotnym powiększeniu. Celownik wyposażony jest w znaki celownicze odpowiadające odległościom 100, 200, 300 i 400 m. Dzięki zastosowaniu podświetlania siatki celowniczej celownik może być wykorzystywany także w nocy. Wyrzutnia jest wyposażona w mechaniczny mechanizm odpalający wzorowany na zastosowanym w M72 LAW.
Pocisk rakietowy ma kaliber 90 mm. Zapalnik piezoelektryczny. Pocisk jest stabilizowany przy pomocy brzechw.
W 1987 roku C-90 przeszedł modernizację. Dzięki zastosowaniu nowego pocisku zwiększono zasięg skuteczny. Jednocześnie masa granatnika wzrosła z 4 do 4,7 kg. Zmodernizowana wersja granatnika była szeroko eksportowana. Do różnych państw sprzedano łącznie 125 tysięcy sztuk granatników C-90. Później pojawiły się kolejne wersje tej broni różniące się rodzajem zastosowanego pocisku rakietowego.

</doc>
<doc id="1095322" url="https://pl.wikipedia.org/wiki?curid=1095322" title="Ulica Podchorążych w Krakowie">
Ulica Podchorążych w Krakowie

Ulica Podchorążych – ulica w Krakowie biegnąca od ulicy Królewskiej (skrzyżowanie z ul. Kazimierza Wielkiego), w kierunku zachodnim do ulicy Bronowickiej. Wytyczona w latach 1938-1939, nazwa ulicy pochodzi od istniejącej tu od 1918 Szkoły Podchorążych Piechoty (Instytut Kadetów). Szkoła zajmowała teren dawnego Pałacu Królewskiego w Łobzowie, a obecnie budynek ten należy do Politechniki Krakowskiej (mieszczą się tam dwa wydziały: Architektury oraz Fizyki, Informatyki i Matematyki).
Na rogu ulicy Głowackiego i Podchorążych znajduje się wybudowany w latach 50. na terenie dawnego ogrodu pałacowego stadion piłkarski WKS Wawel. Po drugiej (południowej) stronie ulicy wznosi się główny gmach Uniwersytetu Pedagogicznego (wybudowany 1973). 
Tuż obok do początku XX wieku przez ulicę Podchorążych przepływała Młynówka Królewska.
Ulicą kursują linie tramwajowe dzienne: 4, 8, 13, 14, 24, 44 i nocna 64 oraz autobusowe 102 i nocna 664. Przy skrzyżowaniu z ulicami Kazimierza Wielkiego i Smoluchowskiego znajduje się przystanek o nazwie Uniwersytet Pedagogiczny.
Skwer u zbiegu ul. Podchorążych i ul. Piastowskiej został nazwany imieniem generała Franciszka Ksawerego Latinika.

</doc>
<doc id="1095328" url="https://pl.wikipedia.org/wiki?curid=1095328" title="System autonomiczny">
System autonomiczny



</doc>
<doc id="1095330" url="https://pl.wikipedia.org/wiki?curid=1095330" title="Wacław Agrippa">
Wacław Agrippa



</doc>
<doc id="1095331" url="https://pl.wikipedia.org/wiki?curid=1095331" title="System autonomiczny (cybernetyka)">
System autonomiczny (cybernetyka)

System autonomiczny, Autonom - w cybernetyce to system mający zdolność sterowania się oraz zdolność przeciwdziałania utracie zdolności sterowania się. Aby spełnić te dwa warunki musi on zawierać, jako podsystemy, odpowiednio powiązane następujące organy: receptory, efektory, korelator, alimentator, akumulator i homeostat.
Termin "system autonomiczny" (autonom), wprowadził Marian Mazur. W swoich wcześniejszych publikacjach używał w takim samym znaczeniu terminu "układ samodzielny". Pojęcie "systemu autonomicznego" stało się podstawą naukową rozwoju polskiej szkoły cybernetyki społecznej.

</doc>
<doc id="1095332" url="https://pl.wikipedia.org/wiki?curid=1095332" title="Dry Cell">
Dry Cell

Dry Cell – amerykański zespół metalowy powstały w 1998.
Twórczość.
"Disconnected" to pierwszy i niewydany album zespołu. Domyślnie wydawnictwo miało zawierać 12 utworów. Wydanie jedynego albumu grupy zaplanowane na 16 lipca 2002 nie doszło do skutku.

</doc>
<doc id="1095337" url="https://pl.wikipedia.org/wiki?curid=1095337" title="Konstantin Rengarten">
Konstantin Rengarten

Konstantin Rengarten, ros. Константин Константинович фон Ренгартен (ur. 1862 w Rydze (według innych danych 26 września w 1864 koło Mińska);, zm. 1906) – rosyjski podróżnik i pisarz pochodzenia bałtycko-niemieckiego.
Urodzony w rodzinie Niemców bałtyckich, po ukończeniu szkoły elementarnej został chłopcem okrętowym. Następnie ukończył gimnazjum (liceum) i po pewnym czasie został urzędnikiem pocztowym w Dorpacie, a później w Rydze. Zainteresowany podróżami, odbył w latach 1884–1886 podróż po Kraju Zakaspijskim. Jednak sławę przyniosła mu dopiero kolejna ekspedycja. Od 15 sierpnia 1894 do 20 września 1898 odbył samotną pieszą wędrówkę dookoła świata na trasie Ryga – Rostów nad Donem – Persja – Irkuck – Urga – Pekin – Japonia – USA (Seattle – San Francisco – Chicago – Nowy Jork) – Francja – Ryga, przemierzywszy 26 877 km. Była to eskapada dobrze rozreklamowana w prasie, Rengarten regularnie nadsyłał krótkie relacje z kolejnych odcinków wyprawy do kilku gazet na Łotwie, w Rosji i Niemczech, a po zakończeniu trasy wydano jego relację w kilku krajach. On sam wygłosił kilkaset prelekcji, głównie w Rosji, ale także w Niemczech.
Jeszcze przed podróżą dookoła świata ożenił się i miał dwójkę dzieci.
W Polsce wydano wybór jego relacji, dotyczący najciekawszych etnograficznie i historycznie opisów etapu Irkuck – Pekin.
Wydania książki Rengartena:

</doc>
<doc id="1095338" url="https://pl.wikipedia.org/wiki?curid=1095338" title="Jaurès">
Jaurès

Jaurès - stacja 2, 5 i 7 bis linii metra w Paryżu. Znajduje się na pograniczu 10. i 19. dzielnicy Paryża. Na linii 2 stacja została otwarta 23 lutego 1903, na linii 5 - 12 października 1942, a na linii 7 bis - 18 stycznia 1911 (w 1911 stacja należała do linii nr 7, ale w 1967 r. została oddzielona i powstała linia 7 bis).

</doc>
<doc id="1095340" url="https://pl.wikipedia.org/wiki?curid=1095340" title="Hitoshi Shiozawa">
Hitoshi Shiozawa

 – japoński astronom amator.
Odkrył 29 planetoid (1 samodzielnie, 20 z Takeshim Uratą oraz 8 z Minoru Kizawą). Do jego odkryć należą np. (6984) Lewiscarroll i (9387) Tweedledee.

</doc>
<doc id="1095342" url="https://pl.wikipedia.org/wiki?curid=1095342" title="Colonel Fabien (stacja metra)">
Colonel Fabien (stacja metra)

Colonel Fabien - stacja 2. linii metra w Paryżu. Znajduje się na pograniczu 10. i 19. dzielnicy Paryża. Została otwarta 31 stycznia 1903.

</doc>
<doc id="1095344" url="https://pl.wikipedia.org/wiki?curid=1095344" title="Herb Nowej Zelandii">
Herb Nowej Zelandii

Herb Nowej Zelandii został nadany 26 sierpnia 1911 roku przez króla Jerzego V, a obecna wersja pochodzi z nadania w 1956 przez królową Elżbietę II. 
Do 1911 Nowa Zelandia używała herbu Wielkiej Brytanii, lecz po przekształceniu w 1907 dotychczasowej kolonii w dominium postanowiono nadać mu własny herb. Herb składa się z czwórdzielnej tarczy herbowej - w pierwszej ćwiartce znajduje się konstelacja Krzyża Południa, widniejąca również na fladze, w drugiej złote runo będące symbolem hodowli zwierząt, w trzeciej snop zboża reprezentujący rolnictwo, a w czwartej dwa młoty reprezentujące kopalnie i przemysł. Ponadto na tarczy umieszczono pionowy pas z trzema statkami reprezentującymi gospodarkę morską oraz imigracyjne pochodzenie mieszkańców.
Tarczę herbową podtrzymują europejska kobieta z flagą Nowej Zelandii i maoryski wojownik, trzymający włócznię "taiaha". Ponad tarczą znajduje się korona Św. Edwarda, symbolizująca monarchię brytyjską; pod tarczą znajdują się dwa liście srebrnej paproci, będącej jednym z nieoficjalnych symboli Nowej Zelandii.

</doc>
<doc id="1095345" url="https://pl.wikipedia.org/wiki?curid=1095345" title="Herb Niue">
Herb Niue



</doc>
<doc id="1095347" url="https://pl.wikipedia.org/wiki?curid=1095347" title="Herb Tokelau">
Herb Tokelau



</doc>
<doc id="1095348" url="https://pl.wikipedia.org/wiki?curid=1095348" title="Herb Dependencji Rossa">
Herb Dependencji Rossa



</doc>
<doc id="1095349" url="https://pl.wikipedia.org/wiki?curid=1095349" title="Flaga Dependencji Rossa">
Flaga Dependencji Rossa



</doc>
<doc id="1095350" url="https://pl.wikipedia.org/wiki?curid=1095350" title="Puchar Polski w piłce nożnej (1999/2000)">
Puchar Polski w piłce nożnej (1999/2000)

Puchar Polski w piłce nożnej mężczyzn 1999/2000 – 46. edycja rozgrywek mających na celu wyłonienie zdobywcy Pucharu Polski, który uzyskał tym samym prawo gry w rundzie kwalifikacyjnej Pucharu UEFA w sezonie 2000/2001. Po raz pierwszy w historii odbyły się dwa mecze finałowe, na stadionach obu finalistów.
Tytuł obroniła Amica Wronki, dla której był to trzeci tryumf w historii klubu, a zarazem trzecie zwycięstwo z rzędu w tych rozgrywkach.
Runda wstępna.
Mecze zostały rozegrane 30 lipca 1999.
Kasztelan Sierpc – Okęcie Warszawa 2:1 ""
Narew Ostrołęka – Wigry Suwałki 1:6 ""
Granica Kętrzyn – MKS Mława 0:2 ""
Pilica Białobrzegi – Spartakus Daleszyce 1:2 ""
Bałtyk Gdynia – Chemik Bydgoszcz 1:0 ""
Jagiellonia Białystok – Olimpia Zambrów 6:0 ""
Inkopax Wrocław – Górnik Polkowice 3:2 dogr. ""
Odra II Wodzisław Śląski – Włókniarz Kietrz 0:4 ""
SKP Słupca – LKS Jankowy 0:1 ""
Ceramika II Opoczno – Włókniarz Trzy Korony Pabianice 1:2 ""
BBTS Komorowice – Kabel II Kraków 3:0 ""
Kolbuszowianka Kolbuszowa – Polonia Przemyśl 2:3 ""
Włodawianka Włodawa – Czarni/Orlęta Dęblin 0:1 ""
Pomerania Police – Gwardia Koszalin 5:2 dogr. ""
Tomasovia Tomaszów Lubelski – Tłoki Gorzyce 1:2 ""
Raków II Częstochowa – Wisłoka Dębica 3:0 (vo)
KS Tymbark – Karpaty Krosno 3:0 (vo)
I runda.
Do rozgrywek dołączyły kluby drugoligowe wg stanu z poprzedniego sezonu. Mecze zostały rozegrane 11 sierpnia 1999.
Nysa Zgorzelec – Karkonosze Jelenia Góra 2:1 dogr. ""
Polonia Przemyśl – Hetman Zamość 4:0 ""
Jagiellonia Białystok – Piotrcovia Piotrków Trybunalski 0:1 ""
Kasztelan Sierpc – Raków Częstochowa 0:3 ""
MKS Mława – Górnik Łęczna 2:0 ""
Wigry Suwałki – Jeziorak Iława 0:0, k. 4:3
Spartakus Daleszyce – Hutnik Kraków 1:2 ""
Naprzód Rydułtowy – Włókniarz Kietrz 0:4 ""
Włókniarz Trzy Korony Pabianice – Korona Kielce 2:4 ""
Lubuszanin Drezdenko – Pomerania Police 0:2 ""
Pogoń Świebodzin – LKS Jankowy 1:3 ""
Inkopax Wrocław – Odra Opole 3:2 ""
Pomorzanin Toruń – Bałtyk Gdynia 0:3 ""
BBTS Komorowice – Grunwald Ruda Śląska 5:0 ""
KS Tymbark – Wawel Kraków 0:3 ""
Raków II Częstochowa – Ceramika Opoczno 0:2 ""
Tłoki Gorzyce – Stal Sanok 4:0 ""
AZS Podlasie Biała Podlaska – Avia Świdnik 3:2 ""
Syrena Młynary – Lechia/Polonia Gdańsk 1:5 ""
Piast Kobylin – Lechia Zielona Góra 1:3 ""
Amica II Wronki – Odra Szczecin 0:3 ""
Warta Poznań – RKS Radomsko 1:2 ""
Unia Skierniewice – KSZO Ostrowiec Świętokrzyski 0:1 ""
Jutrzenka Warta – KS Myszków 0:2 ""
Pogoń Siedlce – Stal Stalowa Wola 0:2 ""
Jagiellonka Nieszawa – Elana Toruń 4:0 ""
Pogoń Lębork – KP Konin 2:2, k. 3:4 ""
Górnik Wałbrzych – Polonia Bytom 0:3 ""
Czarni/Orlęta Dęblin – Unia Tarnów 3:0 (vo)
Groclin Grodzisk Wielkopolski – wolny los
Śląsk Wrocław – wolny los
Petro Płock – wolny los
II runda.
Mecze zostały rozegrane 15 września 1999.
MKS Mława – Lechia/Polonia Gdańsk 1:2 dogr. ""
Pomerania Police – Groclin Grodzisk Wielkopolski 0:0, k. 6:5
Lechia Zielona Góra – Odra Szczecin 3:4 dogr. ""
Bałtyk Gdynia – KP Konin 2:3 dogr. ""
Wigry Suwałki – Petro Płock 0:0, k. 2:4
LKS Jankowy – RKS Radomsko 1:3 dogr. ""
Jagiellonka Nieszawa – KSZO Ostrowiec Świętokrzyski 4:3 dogr. ""
Nysa Zgorzelec – Śląsk Wrocław 2:6 ""
Inkopax Wrocław – Polonia Bytom 6:0 ""
Piotrcovia Piotrków Trybunalski – Raków Częstochowa 0:1 ""
Tłoki Gorzyce – Ceramika Opoczno 1:0 ""
Wawel Kraków – Włókniarz Kietrz 1:0 ""
BBTS Komorowice – KS Myszków 0:1 ""
Polonia Przemyśl – Hutnik Kraków 0:1 ""
AZS Podlasie Biała Podlaska – Stal Stalowa Wola 0:2 ""
Czarni/Orlęta Dęblin – Korona Kielce 0:2 ""
1/16 finału.
Do rozgrywek dołączyły kluby pierwszoligowe wg stanu z poprzedniego sezonu. Mecze zostały rozegrane 13 października 1999.
Inkopax Wrocław – Pomerania Police 0:2 ""
Wawel Kraków – Górnik Zabrze 1:3 ""
Stomil Olsztyn – Odra Wodzisław Śląski 1:1, k. 2:4 ""
GKS Bełchatów – Zagłębie Lubin 2:1 ""
RKS Radomsko – Korona Kielce 2:0 ""
Odra Szczecin – Lech Poznań 1:2 ""
Lechia/Polonia Gdańsk – Wisła Kraków 0:2 ""
Śląsk Wrocław – Widzew Łódź 0:1 ""
Raków Częstochowa – Petro Płock 0:2 ""
KP Konin – Legia Warszawa 1:2 ""
Hutnik Kraków – Polonia Warszawa 2:2, k. 4:5 ""
Tłoki Gorzyce – KS Myszków 1:1, k. 2:4 ""
GKS Katowice – ŁKS Łódź 0:2 ""
Jagiellonka Nieszawa – Stal Stalowa Wola 1:2 dogr. ""
Ruch Chorzów – Pogoń Szczecin 2:0 ""
Amica Wronki – Ruch Radzionków 2:1 dogr. ""
1/8 finału.
Mecze zostały rozegrane 8 marca 2000.
Petro Płock – Polonia Warszawa 0:2 ""
Odra Wodzisław Śląski – Legia Warszawa 0:2 ""
Stal Stalowa Wola – Wisła Kraków 2:2, k. 3:5 ""
RKS Radomsko – Górnik Zabrze 1:1 k. 5:4 ""
KS Myszków – Widzew Łódź 1:3 ""
Ruch Chorzów – GKS Bełchatów 1:2 dogr. ""
Pomerania Police – Lech Poznań 3:2 dogr. ""
Amica Wronki – ŁKS Łódź 2:1 dogr. ""
Ćwierćfinały.
Pierwsze mecze zostały rozegrane 11 kwietnia 2000, a rewanże 19 kwietnia 2000.
Polonia Warszawa – Pomerania Police 1:0 ""
Pomerania Police – Polonia Warszawa 0:1 ""
Legia Warszawa – Amica Wronki 3:2 ""
Amica Wronki – Legia Warszawa 3:2, k. 3:1 ""
GKS Bełchatów – Wisła Kraków 1:0 ""
Wisła Kraków – GKS Bełchatów 2:0 ""
Widzew Łódź – RKS Radomsko 3:1 ""
RKS Radomsko – Widzew Łódź 2:0 ""
Półfinały.
Pierwsze mecze zostały rozegrane 4 maja 2000, a rewanże 11 maja 2000.
Wisła Kraków – Polonia Warszawa 2:1 ""
Polonia Warszawa – Wisła Kraków 0:2 ""
Amica Wronki – RKS Radomsko 5:3 ""
RKS Radomsko – Amica Wronki 0:1 ""

</doc>
<doc id="1095351" url="https://pl.wikipedia.org/wiki?curid=1095351" title="Belleville (stacja metra)">
Belleville (stacja metra)

Belleville – stacja 2. i 11. linii metra w Paryżu. Znajduje się na pograniczu 10., 11., 19. dzielnicy Paryża i 20. dzielnicy Paryża. Stacja na linii 2 została otwarta 31 stycznia 1903, a na linii 11 - 28 kwietnia 1935. W 2004 ze stacji skorzystało 10,93 miliona pasażerów.

</doc>
<doc id="1095352" url="https://pl.wikipedia.org/wiki?curid=1095352" title="Couronnes">
Couronnes

Couronnes - stacja 2 linii metra w Paryżu. Znajduje się na pograniczu 11. i 20. dzielnicy Paryża. Została otwarta 31 stycznia 1903.

</doc>
<doc id="1095353" url="https://pl.wikipedia.org/wiki?curid=1095353" title="Ménilmontant">
Ménilmontant

Ménilmontant - stacja 2 linii metra w Paryżu. Znajduje się na pograniczu 11. i 20. dzielnicy Paryża. Została otwarta 31 stycznia 1903.

</doc>
<doc id="1095354" url="https://pl.wikipedia.org/wiki?curid=1095354" title="Muzeum Początków Państwa Polskiego">
Muzeum Początków Państwa Polskiego



</doc>
<doc id="1095355" url="https://pl.wikipedia.org/wiki?curid=1095355" title="Preparaty krwiopochodne">
Preparaty krwiopochodne

Preparaty krwiopochodne – preparaty lecznicze uzyskane z krwi pochodzącej z donacji, w wyniku jej przetworzenia (rozdzielenia na składniki i zakonserwowania).

</doc>
<doc id="1095358" url="https://pl.wikipedia.org/wiki?curid=1095358" title="Mikołaj Krosnowski">
Mikołaj Krosnowski

Mikołaj Krosnowski herbu Junosza (ur. ok. 1590 roku, zm. 26 września 1653 roku we Lwowie) – arcybiskup lwowski obrządku łacińskiego od 1645, inflancki od 1643, wendeński od 1641, opat komendatoryjny koronowski, opat czerwiński w latach 1644-1653, sekretarz królewski.
Jako senator wziął udział w sejmach:1646, 1647, 1650 i 1652 (II).
Życiorys.
Studiował w Rzymie, gdzie uzyskał doktorat obojga praw. 24 lutego 1625 przyjął święcenia kapłańskie. Kanonik kujawski, sekretarz królewski. W 1630 mianowany kanonikiem włocławskim. Z ramienia kapituły włocławskiej był deputatem na Trybunał Koronny w Piotrkowie. W 1631 z Sejmu naznaczony do rewizyi Zamku Szydłowskiego. Władysław IV Waza mianował go biskupem wendeńskim, prowizję papieską uzyskał 27 listopada 1641. 12 czerwca 1645 papież zatwierdził jego nominację królewską na arcybiskupstwo lwowskie. Po wybuchu powstania Chmielnickiego wobec zagrożenia ze strony kozaków opuścił swoją archidiecezję i zamieszkał w Czerwińsku. W 1649 podjął starania o beatyfikację Jana z Dukli, którego wstawiennictwu przypisywano ocalenie Lwowa przed wojskami kozackimi.
Był pochowany w kaplice Buczackich (opatrzył funduszem 10 000 złp.) archikatedry lwowskiej.

</doc>
<doc id="1095360" url="https://pl.wikipedia.org/wiki?curid=1095360" title="Père Lachaise (stacja metra)">
Père Lachaise (stacja metra)

Père Lachaise – stacja 2. i 3. linii metra w Paryżu. Znajduje się na pograniczu 11. i 20. dzielnicy Paryża. Na linii 2 stacja została otwarta 25 lutego 1903, a na linii 3 - 19 października 1904. W pobliżu stacji znajduje się Cmentarz Père-Lachaise.

</doc>
<doc id="1095363" url="https://pl.wikipedia.org/wiki?curid=1095363" title="Archikatedra lwowska">
Archikatedra lwowska



</doc>
<doc id="1095365" url="https://pl.wikipedia.org/wiki?curid=1095365" title="Philippe Auguste (stacja metra)">
Philippe Auguste (stacja metra)

Philippe Auguste - stacja 2 linii metra w Paryżu. Znajduje się na pograniczu 11. i 20. dzielnicy Paryża. Została otwarta 31 stycznia 1903.

</doc>
<doc id="1095366" url="https://pl.wikipedia.org/wiki?curid=1095366" title="Alexandre Dumas (stacja metra)">
Alexandre Dumas (stacja metra)

Alexandre Dumas – stacja 2 linii metra w Paryżu. Znajduje się na pograniczu 11. i 20. dzielnicy Paryża. Została otwarta 31 stycznia 1903 roku.

</doc>
<doc id="1095368" url="https://pl.wikipedia.org/wiki?curid=1095368" title="Avron">
Avron

Avron – stacja 2 linii metra w Paryżu. Znajduje się na pograniczu 11. i 20. dzielnicy Paryża. Została otwarta 2 kwietnia 1903 roku.

</doc>
<doc id="1095371" url="https://pl.wikipedia.org/wiki?curid=1095371" title="Marcus Patrick">
Marcus Patrick

Marcus Patrick, właściwie Patrick Marcus Osbourne (ur. 5 czerwca 1974 w Bath) – brytyjski aktor, piosenkarz i model, który swoją karierę kontynuował w Stanach Zjednoczonych.
Życiorys.
Wczesne lata.
Urodził się w Bath. Jego ojciec ma korzenie angielsko-irlandzko-francuskie, a matka ma pochodzenie jamajsko-kubańsko-Cherokee. Zdobył tytuł mistrza taekwondo juniorów.
Kariera.
Od lutego do listopada 1993 roku śpiewał w brytyjskim boysbandzie Worlds Apart, zanim w latach 1997-99 kontynuował solową karierę. W 2000 przeniósł się do Stanach Zjednoczonych. Po udziele w komedii romantycznej "Łamanie zasad" ("Breakin' All the Rules", 2004), wystąpił w sitcomie ABC "On, ona i dzieciaki" ("My Wife and Kids", 2005), a także w serialu CBS "" ("CSI:Miami", 2005), operze mydlanej NBC "Passions" (2006) i serialu The-N "Beyond The Break" (2006).
Od 29 czerwca do 25 września 2006 roku odtwarzał rolę Jamala Cudahy w operze mydlanej ABC "Wszystkie moje dzieci" ("All My Children"). Zagrał następnie postacie Jetta Carvera w operze mydlanej NBC "Dni naszego życia" ("Days of our Lives", 2006-2007). W dramacie psychologicznym "Descent" (2007) zagrał postać homoseksualnego kryminalistę Adriana, filmowego przyjaciela Rosario Dawson.
We wrześniu 2007 wziął udział w rozbieranej sesji zdjęciowej dla magazynu "Playgirl". Przyłączył się do męskiej grupy tanecznej Chippendale's Scotta Layne "The Hollywood Men Inc.". W 2010 wystąpił jako Zeus, zainfekowany wirusem HIV striptizer, w komedii "Violet Tendencies". Brał udział w programie telewizyjnym – "Dancing With The Stars".
Pojawił się w teledysku do piosenki "The Woman You Love" (2011) piosenkarki R&amp;B Ashanti Douglas i rapera Busty Rhymesa.
Życie prywatne.
Jest weganinem. W latach 2004-2008 był związany z aktorką filmów porno Michelle Maylene. 23 marca 2011 na wyspie Maui na Hawajach ożenił się z Alisą Osborne, ale doszło do rozwodu. 10 stycznia 2015 poślubił Nikki Torres, z którą ma dwóch synów - Athana (ur. w sierpniu 2014) i Titana Alexandra (ur. 27 czerwca 2015).

</doc>
<doc id="1095374" url="https://pl.wikipedia.org/wiki?curid=1095374" title="Jason Behr">
Jason Behr

Jason Nathaniel Behr (ur. 30 grudnia 1973 w Minneapolis) – amerykański aktor telewizyjny i filmowy.
Życiorys.
Wczesne lata.
Urodził się w Minneapolis w stanie Minnesota jako drugi z czterech synów Patricii Ann Steiner i Davida Paula Behra. Jego matka ma pochodzenie austriackie, niemieckie i irlandzkie, a ojciec ma korzenie szwajcarsko-niemieckie, angielskie, szkockie, hiszpańskie, holenderskie i francuskie. W wieku pięciu lat wystąpił w szkolnym przedstawieniu. Kiedy miał około dziesięć lat jego ojciec opuścił rodzinę i rozwiódł się z matką. Dorastał z trzema braćmi – Johnem, Aaronem i Andrew oraz przyrodnią siostrą. W 1992 ukończył szkołę średnią Richfield High School w Richfield, na przedmieściach Minneapolis.
Kariera.
Mając 19 lat, przeniósł się ze swoim menedżerem Marvinem Dauerem do Los Angeles i rozpoczął karierę od udziału w ponad 75 reklamach. Dwa lata później pojawił się gościnnie w dwóch odcinkach sitcomu ABC "Krok za krokiem" ("Step By Step", 1994) z Patrickiem Duffym i Suzanne Somers, a następnie wystąpił w sitcomie Showtime "Sherman Oaks" (1995-1997) jako Tyler Baker.
Po gościnnym udziale w serialach: "Niebieski Pacyfik" ("Pacific Blue", 1996), CBS "JAG – Wojskowe Biuro Śledcze" (1997), NBC "Portret zabójcy" ("Profiler", 1997) jako kelner u boku Roberta Daviego, Ally Walker i Juliana McMahona, 20th Century Fox "" ("Buffy the Vampire Slayer", 1997), CBS "Siódme niebo" ("7th Heaven", 1997), ABC "Krakers" ("Cracker", 1997) z Joshem Hartnettem i Cliffem De Youngiem, zagrał postać Chrisa Wolfe w serialu WB "Jezioro marzeń" ("Dawson's Creek", 1998-1999).
Debiutował na kinowym ekranie w komediodramacie fantasy "Miasteczko Pleasantville" ("Pleasantville", 1998) u boku Tobeya Maguire'a, Reese Witherspoon i Williama H. Macy’ego. Międzynarodową sławę przyniosła mu kreacja kosmity i nastolatka Maxa Evansa w serialu WB "" ("Roswell", 1999-2002), za którą był dwukrotnie nominowany do nagrody Saturna i Teen Choice Awards.
Życie prywatne.
10 listopada 2006 poślubił KaDee Strickland.

</doc>
<doc id="1095377" url="https://pl.wikipedia.org/wiki?curid=1095377" title="Chojny (osiedle administracyjne w Łodzi)">
Chojny (osiedle administracyjne w Łodzi)



</doc>
<doc id="1095381" url="https://pl.wikipedia.org/wiki?curid=1095381" title="Piastów-Kurak">
Piastów-Kurak

Piastów-Kurak – osiedle administracyjne w południowej części Łodzi, w dawnej dzielnicy Górna. Częściowo pokrywa się z umowną granicą Chojen. Zamieszkiwane przez ok. 21 tys. osób.
Nazwa osiedla pochodzi od dawnej gospody, noszącej miano "Pod Srebrnym Kurakiem". Stała ona przy ulicy Brużyckiej, u wylotu obecnej ulicy Pabianickiej, przed wiaduktem kolei obwodowej. Tam zatrzymywali się na odpoczynek i posiłek handlarze podróżujący na trasie północ-południe (Łęczyca - Zgierz - Łódź - Pabianice - Piotrków).
Teren osiedla administracyjnego pokrywa się z "obszarem SIM" Kurak. 
Osiedla.
Osiedle Towarzystwa Spółdzielczego „Lokator”.
ulice: Lokatorska, Sejmowa, Niemcewicza i Łączna
Ekskluzywne osiedle z okresu międzywojnia.
Towarzystwo Spółdzielcze "Lokator" powstało już w 1915 r., jednak dopiero w 1925 r. mogło zrealizować budowę osiedla przy ówczesnej ul. Koeniga (dziś ul. Lokatorska), ul. Sejmowej, Niemcewicza i Łącznej. Budynki te zaprojektowali architekci Adolf Goldberg i Wacław Kowalewski. W pierwotnym założeniu miało powstać 120 mieszkań. Wybudowano 6 domów, w których zaprojektowano 20 mieszkań o powierzchni około 40 m2 każde. W zespole domów wzniesiono również mniejsze budynki kilkurodzinne. Towarzystwo Spółdzielcze "Lokator" doprowadziło do powstania wewnętrznej, osiedlowej kanalizacji oraz instalacji sanitarnej i studni. W ten sposób wyposażono budynki w niezbędne udogodnienia. W każdym bloku ulokowano pralnię, suszarnię i magiel. Zadbano także o budynki użyteczności publicznej takie jak przedszkole i świetlicę, sklep, klub towarzyski, łaźnię, a nawet solarium na jednym z dachów. Na osiedlu powstały także boiska, korty i ogródek jordanowski. Tak ekskluzywne wyposażenie zwiększyło jednak koszty zakupu mieszkań. Z tej przyczyny na osiedlu, przeznaczonym pierwotnie dla robotników, zamieszkali głównie nauczyciele i artyści (między innymi Antoni Kasprowicz - łódzki poeta). Zakończenie inwestycji planowano na lata dwudzieste XX w., jednak panujące bezrobocie i kryzys światowy spowodowały, że ostatnie mieszkania ukończono dopiero w 1936 r.
Osiedle ZUS.
ulice: Bednarska, Unicka, Sanocka i Dygasińskiego
W roku 1930 zaprojektowano w warszawskiej pracowni Biura Projektów ZUS osiedle dla łódzkich pracowników Zakładu Ubezpieczeń Społecznych. Początkowo osiedle miało składać się z 14 budynków, ostatecznie do roku 1932 powstało ich 7. Wzdłuż ul. Bednarskiej stoją równolegle do siebie dwa dłuższe bloki, które wyróżniają się płaskimi dachami i pozbawionymi dekoracji elewacjami pokrytymi szarym tynkiem. Pomiędzy nimi zaprojektowano przestrzeń zieleni oraz mniejsze budowle, które utworzyły skrzydła poprzeczne osiedla. Architekt uwzględnił w projekcie również domy dla robotników, m.in. galeriowce. Znakiem charakterystycznym osiedla jest wysoki budynek mieszczący niegdyś wieżę ciśnień, dzięki której dostarczano wodę do wszystkich mieszkań. Architektura osiedla jest przykładem funkcjonalizmu, międzynarodowego stylu międzywojnia, którego wyrazem są m.in. budynki Bauhausu w Niemczech lub realizacje Le Corbusier’a we Francji. Podczas okupacji hitlerowskiej mieszkańców tego nowoczesnego osiedla wysiedlono, a ich miejsce zajęli lokatorzy wskazani przez niemieckie władze okupacyjne.

</doc>
<doc id="1095382" url="https://pl.wikipedia.org/wiki?curid=1095382" title="Chojny-Dąbrowa">
Chojny-Dąbrowa

Chojny-Dąbrowa – osiedle administracyjne w południowej części Łodzi w dzielnicy Górna. Jest pierwszym pod względem liczby mieszkańców osiedlem administracyjnym Łodzi (50 952 mieszkańców). Swoim zasięgiem odpowiada "obszarom SIM": Chojny i Dąbrowa.

</doc>
<doc id="1095389" url="https://pl.wikipedia.org/wiki?curid=1095389" title="2 Strzelecki Dywizjon Artylerii Imperium Rosyjskiego">
2 Strzelecki Dywizjon Artylerii Imperium Rosyjskiego

2 Strzelecki Dywizjon Artylerii (ros. 2-го стрелковый артиллерийский дивизион) – pododdział artylerii okresu Imperium Rosyjskiego. Dyslokacja w 1914: Radom (Радом).

</doc>
<doc id="1095390" url="https://pl.wikipedia.org/wiki?curid=1095390" title="Saybia">
Saybia

Saybia – duński zespół rockowy założony w Nyborgu w 1993 roku.

</doc>
<doc id="1095393" url="https://pl.wikipedia.org/wiki?curid=1095393" title="17 Pułk Strzelców Imperium Rosyjskiego">
17 Pułk Strzelców Imperium Rosyjskiego

17 Pułk Strzelców Imperium Rosyjskiego - (ros. "17-й стрелковый полк") pułk piechoty okresu Imperium Rosyjskiego, sformowany 6 grudnia 1854.
Święto pułkowe: 7 stycznia. Dyslokacja w 1914: Suwałki ("Сувалки").

</doc>
<doc id="1095394" url="https://pl.wikipedia.org/wiki?curid=1095394" title="Piłka ręczna na Letnich Igrzyskach Olimpijskich 1996">
Piłka ręczna na Letnich Igrzyskach Olimpijskich 1996

Wyniki turnieju piłki ręcznej odbywającego się na Letnich Igrzyskach Olimpijskich w 1996 w Atlancie.
Turniej mężczyzn.
Faza Grupowa.
Grupa A.
Wyniki :
Grupa B.
Wyniki :
Turniej kobiet.
Faza Grupowa.
Grupa A.
Wyniki :
Grupa B.
Wyniki :

</doc>
<doc id="1095395" url="https://pl.wikipedia.org/wiki?curid=1095395" title="18 Pułk Strzelców Imperium Rosyjskiego">
18 Pułk Strzelców Imperium Rosyjskiego

18 Pułk Strzelców (ros. "18-й стрелковый полк") - pułk piechoty Armii Imperium Rosyjskiego.
Historia pułku.
26 lipca 1841 roku został sformowany 4 Batalion Strzelców (ros. "4-й стрелковый батальон"). 14 sierpnia 1843 roku jednostka została przemianowana na Kaukaski Batalion Strzelców (ros. "Кавказский стрелковый батальон"), 18 marca 1857 roku na 1 Batalion Strzelców (ros. "1-й стрелковый батальон"), a 31 sierpnia 1870 roku na 18 Batalion Strzelców (ros. "18-й стрелковый батальон"). 31 grudnia 1888 roku batalion został przeformowany w 18 Pułk Strzelców (ros. "18-й стрелковый полк"), w składzie dwóch batalionów. W latach 1907-1910 dowódcą oddziału był pułkownik Józef Szamota. W 1889 roku służbę w pułku rozpoczął Leon Pachucki.
Święto pułku obchodzono 26 lipca w rocznicę utworzenia 4 Batalion Strzelców.
W 1914 roku stacjonował w Suwałkach i wchodził w skład 5 Brygady Strzelców należącej do 3 Korpusu Armijnego.

</doc>
<doc id="1095397" url="https://pl.wikipedia.org/wiki?curid=1095397" title="19 Pułk Strzelców Imperium Rosyjskiego">
19 Pułk Strzelców Imperium Rosyjskiego

19 Pułk Strzelców Imperium Rosyjskiego (ros. "19-й стрелковый полк") - pułk piechoty okresu Imperium Rosyjskiego, sformowany 13 sierpnia 1864.
Święto pułkowe: 7 stycznia. Dyslokacja w 1914: Suwałki ("Сувалки").

</doc>
<doc id="1095398" url="https://pl.wikipedia.org/wiki?curid=1095398" title="Kuskowo (pałac)">
Kuskowo (pałac)

Kuskowo – zespół pałacowy hrabiów Szeremietiewów w Moskwie, współcześnie muzeum państwowe.
Osada Kuskowo pierwszy raz wzmiankowana była pod koniec XVI w. jako posiadłość bojarskiego rodu Szeremietiewych i w ich rękach pozostawała aż do rewolucji bolszewickiej w 1917. Obecnie część miasta Moskwa.
W latach 40.–70. XVIII w. ówczesny właściciel majątku hrabia Piotr Szeremietiew zbudował obecny zespół pałacowy, będący jedną z największych i najbogatszych zachowanych do dziś rezydencji w Rosji, nie licząc budowli carskich. Kwestia autorstwa projektu zespołu nie jest wyjaśniona, oficjalne źródła muzealne wskazują na Blanka, część źródeł wymienia jednak francuskiego architekta Wallyego. Architekt cerkwi jest nieznany. Większość reprezentacyjnych budynków, w tym główny pałac powstała w stylu wczesnego klasycyzmu ze śladami baroku, jedynie pawilon Groty powstał w stylu późnobarokowym. W 1919 skonfiskowany majątek przekształcono w muzeum, a w 1938 połączono z muzeum ceramiki i w takiej postaci działa do dziś. Ma więc dwa główne działy: muzeum wnętrz pałacowych i muzeum porcelany, fajansu i szkła. Zbiory ceramiczne liczą ponad 250 tys. eksponatów.
Zespół pałacowy obejmuje.
Zrekonstruowano także budowle zniszczone po 1918:

</doc>
<doc id="1095399" url="https://pl.wikipedia.org/wiki?curid=1095399" title="Herb Nauru">
Herb Nauru

Projekt herbu Nauru powstał w 1968, po ogłoszeniu niepodległości przez republikę, a oficjalnie zaczęto go używać we wczesnych latach siedemdziesiątych XX wieku.
Głównym elementem herbu jest tarcza heraldyczna, podzielona na trzy części, spośród których w górnej znajduje się alchemiczny symbol fosforu, przedstawiony na złotym tle. W prawej dolnej części tarczy jest przedstawiony wizerunek siedzącego czarnego ptaka z rzędu fregatowatych. Lewa dolna część tarczy jest niebieska i znajduje się na niej gałąź gumiaka. Tarcza jest otoczona liśćmi palmy kokosowej. 
Ponad tarczą umieszczona jest biała, dwunastoramienna gwiazda, taka sama jak na fladze Nauru, nawiązująca do 12 plemion, zamieszkujących niegdyś wyspę. Ponad nią znajduje się wstęga z nazwą kraju w języku nauru - "Naoero". W dolne części herbu umieszczona jest kolejna wstęga, zawierająca zapisaną po angielsku dewizę kraju - "God's Will First". 
Symbolika.
Tarcza symbolizuje pochodzenie rdzennych mieszkańców Nauru, ptaki fregatowate faunę tam występującą; symbol chemiczny fosforu - górnictwo fosforytów.

</doc>
<doc id="1095401" url="https://pl.wikipedia.org/wiki?curid=1095401" title="20 Pułk Strzelców Imperium Rosyjskiego">
20 Pułk Strzelców Imperium Rosyjskiego

20 Pułk Strzelców Imperium Rosyjskiego (ros. "20-й стрелковый полк") - pułk piechoty okresu Imperium Rosyjskiego, sformowany 13 sierpnia 1864.
Święto pułkowe: 23 listopada. Dyslokacja w 1914: Suwałki ("Сувалки").

</doc>
<doc id="1095404" url="https://pl.wikipedia.org/wiki?curid=1095404" title="5 Strzelecki Dywizjon Artylerii Imperium Rosyjskiego">
5 Strzelecki Dywizjon Artylerii Imperium Rosyjskiego

5 Strzelecki Dywizjon Artylerii - (ros. 5-го стрелковый артиллерийский дивизион) pododdział artylerii okresu Imperium Rosyjskiego. Dyslokacja w 1914: Suwałki (Сувалки).
&lt;br&gt;&lt;br&gt;&lt;br&gt;

</doc>
<doc id="1095406" url="https://pl.wikipedia.org/wiki?curid=1095406" title="Kuskowo">
Kuskowo



</doc>
<doc id="1095407" url="https://pl.wikipedia.org/wiki?curid=1095407" title="Piłka ręczna na Letnich Igrzyskach Olimpijskich 2000">
Piłka ręczna na Letnich Igrzyskach Olimpijskich 2000

Wyniki turnieju piłki ręcznej odbywającego się na Letnich Igrzyskach Olimpijskich w 2000 w Sydney.
Turniej mężczyzn.
Faza Grupowa.
Grupa A.
Wyniki
Grupa B.
Wyniki
Turniej kobiet.
Faza Grupowa.
Grupa A.
Wyniki :
Grupa B.
Wyniki :

</doc>
<doc id="1095412" url="https://pl.wikipedia.org/wiki?curid=1095412" title="Pizzicato">
Pizzicato

Pizzicato (wym. [], tłum. szarpany, zrywany) – technika artykulacyjna, polegająca na wprowadzeniu w ruch struny instrumentu smyczkowego poprzez szarpanie palcem.

</doc>
<doc id="1095419" url="https://pl.wikipedia.org/wiki?curid=1095419" title="Kathy Radzuweit">
Kathy Radzuweit

Kathy Radzuweit (ur. 2 marca 1982 w Berlinie) – niemiecka siatkarka, reprezentantka kraju, środkowa.
Od sezonu 2011/12 występuje w azerskiej Rabicie Baku.

</doc>
<doc id="1095425" url="https://pl.wikipedia.org/wiki?curid=1095425" title="1 Strzelecki Dywizjon Artylerii Imperium Rosyjskiego">
1 Strzelecki Dywizjon Artylerii Imperium Rosyjskiego

1 Strzelecki Dywizjon Artylerii (ros. 1-го стрелковый артиллерийский дивизион) – pododdział artylerii okresu Imperium Rosyjskiego. Dyslokacja w 1914: Łódź (Лодзь).

</doc>
<doc id="1095427" url="https://pl.wikipedia.org/wiki?curid=1095427" title="Elect the Dead">
Elect the Dead

Elect the Dead – pierwszy solowy album wokalisty System of a Down, Serja Tankiana, wydany w Polsce 22 października 2007 roku.
Tankian sam grał na większości instrumentów podczas nagrywania materiału, jednak pomogli mu w tym między innymi: perkusista System of a Down John Dolmayan, perkusista Primus oraz Guns N’ Roses Bryan "Brain" Mantia, Dan Monti, który grał na gitarze elektrycznej oraz basowej, gitarzysta Primus Larry "Ler" LaLonde, śpiewaczka operowa Ani Maldjan, a także wiolonczelista Antonio Pontarelli.
Tankian rozpoczął trasę koncertową 12 października 2007 roku koncertem w Chicago, w teatrze Vic. Zagrał wtedy utwór "Charades", którego współautorem jest Daron Malakian, gitarzysta System of a Down, mimo wcześniejszych zapewnień, iż nie będzie grał na koncertach żadnych utworów System of a Down.
Pierwsze single z Elect the Dead to "The Unthinking Majority" (wydany 7 sierpnia 2007) oraz "Empty Walls" (wydany 25 września 2007).
Album wydany jest w edycji standardowej oraz limitowanej dwupłytowej. Instrumentalne wersje utworów zostały wydane na promocyjnej płycie (o numerze seryjnym PRO-CD-102124) rozdawanym przez wytwórnię Serjical Strike.
Teledyski.
Do każdego utworu ze standardowej edycji albumu został nakręcony teledysk.

</doc>
<doc id="1095430" url="https://pl.wikipedia.org/wiki?curid=1095430" title="Drzymy">
Drzymy

Drzymy (Bucconidae) – rodzina ptaków z rzędu dzięciołowych (Piciformes).
Zasięg występowania.
Rodzina obejmuje gatunki zamieszkujące tropikalne lasy i sawanny. Występują w Ameryce Środkowej i Południowej – od Meksyku po Paragwaj i północną Argentynę.
Charakterystyka.
Ptaki te charakteryzują się następującymi cechami:
Systematyka.
Do rodziny należą następujące rodzaje i gatunki:

</doc>
<doc id="1095446" url="https://pl.wikipedia.org/wiki?curid=1095446" title="Porsche Tennis Grand Prix 2007">
Porsche Tennis Grand Prix 2007

Tenisowy turniej WTA Porsche Tennis Grand Prix 2007 odbył się w dniach 29 września - 7 października w Stuttgarcie na kortach twardych w hali. Pula nagród wyniosła 650 tysięcy dolarów amerykańskich.

</doc>
<doc id="1095457" url="https://pl.wikipedia.org/wiki?curid=1095457" title="Siergiej A. Lebiediew">
Siergiej A. Lebiediew



</doc>
<doc id="1095458" url="https://pl.wikipedia.org/wiki?curid=1095458" title="French Open 2006 (gra podwójna dziewcząt)">
French Open 2006 (gra podwójna dziewcząt)



</doc>
<doc id="1095459" url="https://pl.wikipedia.org/wiki?curid=1095459" title="Siergiej Lebiediew">
Siergiej Lebiediew



</doc>
<doc id="1095460" url="https://pl.wikipedia.org/wiki?curid=1095460" title="Siergiej Nikołajewicz Lebiediew">
Siergiej Nikołajewicz Lebiediew



</doc>
<doc id="1095468" url="https://pl.wikipedia.org/wiki?curid=1095468" title="Barbie i magia pegaza">
Barbie i magia pegaza

Barbie i Magia Pegaza (ang. "Barbie and the Magic of Pegasus", 2005) – amerykański film animowany z lalką Barbie w roli głównej. Film zrealizowany w technologii 3D.
Opis fabuły.
Wszystko zaczyna się, gdy Annika ma urodziny. Kiedy matka księżniczki wchodzi do jej sypialni, okazuje się, że Anniki nie ma. Królowa od razu wszczyna alarm. Annika spędza czas, jeżdżąc na łyżwach. Gdy wraca do domu rodzice są szczęśliwi, że nic jej nie jest, ale są źli za to, że ich nie posłuchała i sama wyszła z zamku, więc za to odbierają jej łyżwy. Annika nie rozumiejąc rodziców, idzie do swojego pokoju. Wieczorem widząc ludzi bawiących się na lodowisku, postanawia wyjść z zamku, aby do nich dołączyć, w drodze zabiera swoje łyżwy. Nagle gdy dziewczyna jeździ na łyżwach, z chmur wyłania się Wenlock. Szybko zjawiają się rodzice Anniki i każą Wenlockowi odejść. Ten mówi, że przyleciał po swoją przyszłą żonę. Gdy Annika nie zgadza się wyjść za niego za mąż, Wenlock zamienia króla i królową, a także poddanych w kamień i daje księżniczce trzy dni na to, aby postanowiła zostać jego żoną, gdy natomiast nie zgodzi się na to, czar będzie nie do odwrócenia. Nagle z nieba wylatuje pegaz i zabiera Annikę do Królestwa Obłoków. Tam księżniczka dowiaduje się, że pod postacią pegaza kryje się jej siostra Brietta, którą zaczarował Wenlock. I tak Annika, Brietta i Aidan, którego poznają w lesie, tworzą Różdżkę Światła, odwracają wszystkie złe zaklęcia i odczarowują Briettę.
Wersja polska.
Lektor: Maciej Gudowski
Reżyseria: Joanna Wizmur
Dialogi polskie: Anna Niedźwiecka
Dźwięk i montaż: Michał Skarżyński
Kierownictwo produkcji: Paweł Skarżyński
W wersji polskiej wystąpili:

</doc>
<doc id="1095469" url="https://pl.wikipedia.org/wiki?curid=1095469" title="Giovanni Battista Brocchi">
Giovanni Battista Brocchi

Giovanni Battista Brocchi (ur. 18 lutego 1772 w Bassano del Grappa we Włoszech, zm. 25 września 1826 w Chartumie) – włoski geolog i paleontolog.
Życiorys.
Badał minerały związane z rudami żelaza we Włoszech, a pod koniec życia także surowce mineralne w Egipcie, jednak podstawowe zainteresowania Brocchiego dotyczyły skamieniałości trzeciorzędowych Apeninów. Na podstawie swoich badań paleontologicznych sformułował hipotezę zwaną później brokkizmem. Głosi ona, że każda jednostka taksonomiczna posiada pewną ilość tzw. energii życiowej, podobnie jak indywidualny organizm. Podobnie jak u osobnika, w historii każdego taksonu daje się wyróżnić etap młodości, dorosłości (szczytu rozwoju) i starości (upadku). Filogeneza przebiega więc tak jak ontogeneza. Brokkizm zyskał znaczną popularność na przełomie XIX/XX w., do jego zwolenników należeli m.in. czołowi badacze dinozaurów Henry Fairfield Osborn i Edward Drinker Cope oraz amonitów Alpheus Hyatt, którzy w filogenezie badanych przez siebie grup zwierząt dostrzegli wyróżnione przez Brocchiego fazy rozwoju. W drugiej połowie XX wieku hipoteza Brocchiego została całkowicie obalona, dzięki wykazaniu, że w poszczególnych taksonach szczyt rozwoju danej grupy przypadał na różne etapy jej filogenzy, czasem istnieje kilka szczytów. Obecnie jest to hipoteza o znaczeniu historycznym.
Brocchi jako jeden z pierwszych geologów badał skały użyte w budowlach starożytnych, by określić region ich wydobycia. Był więc jednym z twórców petroarcheologii.
Główne prace Brocchciego:

</doc>
<doc id="1095480" url="https://pl.wikipedia.org/wiki?curid=1095480" title="I/3">
I/3



</doc>
<doc id="1095481" url="https://pl.wikipedia.org/wiki?curid=1095481" title="Pierwszy gabinet Henry’ego Pelhama">
Pierwszy gabinet Henry’ego Pelhama

Henry Pelham został powołany na stanowisko premiera Wielkiej Brytanii 27 sierpnia 1743 r. 10 lutego 1746 r. podał swój pierwszy gabinet do dymisji. Powrócił na stanowisko kilka dni później.

</doc>
<doc id="1095483" url="https://pl.wikipedia.org/wiki?curid=1095483" title="Odryzowie">
Odryzowie

Odrysowie (Odryzowie) – jedno z plemion trackich, które w V wieku p.n.e. utworzyło silne państwo na terenie obecnej Bułgarii. Za twórcę państwa uchodził król Odrysów Teres, panujący w latach ok. 480–450 p.n.e. Wykorzystawszy klęskę Persów pod Platejami w 479 r. p.n.e. zrzucił jarzmo małoazjatyckiego imperium. Teres zdołał podporządkować wiele plemion trackich. Potęgę Odrysów ugruntował następca i syn Teresa, Sitalkes (ok. 450–424 p.n.e.), który skutecznie walczył z królestwem Macedonii. Królowi udało się pokonać swych najgroźniejszych wrogów wśród ludów paleobałkańskich – Bessów i Pajonów. Sitalkes utrzymywał też przyjazne stosunki z miastami greckimi położonymi na południowym wybrzeżu Bałkanów oraz z Atenami, które państwo Odrysów wspierało podczas wojny peloponeskiej. Za czasów Seuthesa, władza królewska uległa znacznemu osłabieniu na rzecz arystokracji plemiennej. Wraz z jego śmiercią w 402 r. p.n.e. państwo uległo rozkładowi. Później Odrysowie popierali najpierw Macedończyków, a potem Rzym. W I wieku n.e. ulegli romanizacji.

</doc>
<doc id="1095484" url="https://pl.wikipedia.org/wiki?curid=1095484" title="Siergiej Lebiediew (informatyk)">
Siergiej Lebiediew (informatyk)

Siergiej Aleksiejewicz Lebiediew (; ur. w Niżnym Nowogrodzie, zm. 1974) – rosyjski naukowiec specjalizujący się w elektrotechnice i informatyce, akademik Rosyjskiej Akademii Nauk. Był współtwórcą rosyjskiej informatyki.
W 1928 ukończył studia na Wydziale Elektrotechnicznym Moskiewskiej Wyższej Szkoły Technicznej, później był w niej wykładowcą, w 1936 został profesorem Moskiewskiego Instytutu Energetycznego, w 1941 otrzymał stopień doktora nauk technicznych. Od lutego 1945 był członkiem rzeczywistym Akademii Nauk Ukraińskiej SRR, od maja 1946 dyrektorem Instytutu Energetyki/Instytutu Elektrotechniki Akademii Nauk Ukraińskiej SRR, 23 października 1953 został członkiem rzeczywistym Akademii Nauk ZSRR. Konstruktor komputera MESM i rodziny komputerów BESM. Bohater Pracy Socjalistycznej (1 czerwca 1956), laureat Nagrody Stalinowskiej (1960), Nagrody Leninowskiej (1966) i Nagrody Państwowej ZSRR (1969), pięciokrotny kawaler Orderu Lenina. Pochowany na Cmentarzu Nowodziewiczym.

</doc>
<doc id="1095485" url="https://pl.wikipedia.org/wiki?curid=1095485" title="Cort">
Cort

Cort Guitars - południowokoreański producent gitar.
Historia.
Sukces firmy Cort jest oparty głównie na pracy Jacka Westheimera, który był jednym z najwcześniejszych promotorów japońskich i południowokoreańskich gitar. Nazwa Cort była skróconą formą "Cortez", marki głównie akustycznych gitar produkowanych w Japonii na mocy kontraktu z Westheimerem. Westheimer założył przedsiębiorstwo "Yoo-Ah" z partnerem Youngiem H. Parkiem w 1973 i fabryka dla przedsiębiorstwa powstała w Korei Południowej. Marka Cort była używana od lat 60. Jeszcze przed latami 70. marka została doceniona przez konsumentów. Główna fabryka Cort jest usytuowana w Incheon. Cort otworzył inną fabrykę w Daejeon, dla akustycznych gitar. Ponadto, Cort ma trzecią fabryka usytuowaną w Surabai w Indonezji. W sumie produkcja gitar Cort przewyższa milion gitar rocznie.
Modele.
Cort wprowadził bardzo dużą linię gitar, by dopasować się do gustów i potrzeb innych gitarzystów i gatunków muzyki. Wprowadził także dużą różnorodność gitar elektrycznych, akustycznych i elektryczno-basowych, z głównym naciskiem na dobry produkt w niskiej cenie.
Basowe.
Oprócz modeli aktualnie produkowanych, Cort wprowadził wiele innych, takich jak gitary serii S, Viva i inne. Kilka najwcześniejszych Cortów było bezpośrednimi kopiami popularnych modeli, takich jak Stratocaster.
Parkwood.
Aż do 10 lipca 2006 roku, Cort produkował linię wysokiej jakości gitar pod nazwą "Cort Parkwood".
Produkcja kontraktowa.
Produkcji Corta nie bazuje wyłącznie na markach gitar Cort, ale raczej na pracy kontraktowej dla licznych innych przedsiębiorstw. Wiele przedsiębiorstw ma kontrakt z Cortem, by budował atrakcyjne cenowo gitary, które mają markę przedsiębiorstwa zlecającego produkcję. Linie gitar Ibanez, Parkwood Schecter, G&amp;L Tribute i Fender Squier są między innymi najlepiej znanymi markami, które tworzy Cort.

</doc>
<doc id="1095486" url="https://pl.wikipedia.org/wiki?curid=1095486" title="Stefan z Niborka">
Stefan z Niborka

Stefan z Niborka (zm. 1495 w Chełmży) – biskup chełmiński sekretarz wielkiego mistrza krzyżackiego. 
Życiorys.
Proboszcz elbląski, kanonik warmiński. Wybrany przez kapitułę na biskupa 4 listopada 1479, zatwierdzony przez papieża Sykstusa IV 19 stycznia 1480, konsekrowany na biskupa w 1481. Zwołał synod diecezjalny na którym potwierdzono łączność metropolitalną z archidiecezją ryską. W 1494 z polecenia papieża Aleksandra VI złożył homagium arcybiskupowi ryskiemu Michaelowi Hildebrandowi. Konsekrował kościół w Grabowie, potwierdził fundację rycerza Jana z Kruszyn dla kościoła św. Ducha w Brodnicy.
Na wiosnę 1495 otrzymał od króla Jana Olbrachta, przebywającego w Toruniu, pozwolenie na zajęcie dóbr starogrodzkich oraz folwarku unisławskiego.

</doc>
<doc id="1095489" url="https://pl.wikipedia.org/wiki?curid=1095489" title="Tomo Šokota">
Tomo Šokota



</doc>
<doc id="1095492" url="https://pl.wikipedia.org/wiki?curid=1095492" title="Franciszek Ksawery Kowalski">
Franciszek Ksawery Kowalski

Franciszek Ksawery Kowalski (ur. 2 lutego 1827 w Lublinie, zm. 2 czerwca 1903 w Kielcach) – architekt kielecki, projektant wielu budynków użyteczności publicznej.
Życiorys.
Urodził się Lublinie, w mieszczańskiej rodzinie Józefa i Apolonii z Kanikowskich. Ukończył gimnazjum gubernialne w Lublinie, a w 1849 studia architektoniczne w warszawskiej Szkole Sztuk Pięknych. Praktykę odbył u znanego architekta Henryka Marconiego. W 1864 r. został mianowany budowniczym powiatu kieleckiego. Rok później zamieszkał na stałe w Kielcach. W latach 1867-1897 zajmował posadę budowniczego gubernialnego guberni kieleckiej.
Dwukrotnie żonaty, z Amelią Łupaczewską i Felicją Gajewską. Zmarł w Kielcach, pochowany wraz z drugą żoną w okazałym grobowcu rodzinnym na kieleckim Cmentarzu Starym.

</doc>
<doc id="1095493" url="https://pl.wikipedia.org/wiki?curid=1095493" title="...And Blood Was Shed in Warsaw">
...And Blood Was Shed in Warsaw

...And Blood Was Shed in Warsaw – trzecie wydawnictwo DVD polskiej grupy muzycznej Vader. Płyta zawiera zrealizowany w warszawskim klubie Stodoła koncert promujący wydawnictwo "Impressions in Blood".
Ponadto na płycie znajdują się: teledysk do utworu „Sword of the Witcher” powstałego na potrzeby gry pt. "Wiedźmin", galerie, wywiady, biografie grupy oraz linki. Całość zrealizowano w formacie Dolby Digital 5.1 Surround Sound.
W limitowanej edycji "...And Blood Was Shed in Warsaw" wydane zostało wraz z dodatkową płytą CD, zawierającą wspomniany koncert w wersji audio.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1095494" url="https://pl.wikipedia.org/wiki?curid=1095494" title="Sporek polny">
Sporek polny

Sporek polny ("Spergula arvensis" L.) – gatunek jednorocznej rośliny zielnej z rodziny goździkowatych. Występuje w Europie, Azji (w części zachodniej, na Syberii i Kaukazie) i Afryce Północnej, rozprzestrzenił się także na Azorach. Archeofit pospolity na całym niżu i w niższych położeniach górskich. Jeden z jego podgatunków, związany wyłącznie z uprawami lnu sporek polny olbrzymi uważany jest obecnie za całkowicie wymarły.
Systematyka i zmienność.
Gatunek o dużej zmienności. Wyróżniono cztery podgatunki:
Zdaniem niektórych autorów ostatni z wymienionych podgatunków powinien zostać wyłączony jako odrębny gatunek "Spergula maxima" Weihe z dwoma podgatunkami: "S. m." subsp. "maxima" oraz "S. m." subsp. "linicola" (Boreau) Dvorák.
Biologia i ekologia.
Roślina jednoroczna. Występuje obficie na glebach ubogich w wapń, piaszczystych tam gdzie roślinność otoczenia jest uboga i dostępne są niezarośnięte miejsca. Szczególnie obficie występuje na polach uprawnych (chwast) na których nie wykonano podorywki, zwłaszcza po roślinach zbożowych i strączkowych. W klasyfikacji zbiorowisk roślinnych gatunek charakterystyczny dla klasy (Cl.) "Stellarietea mediae", oraz wyróżniający dla związków (All.): "Aperion spicae-venti" i "Panico-Setarion". Sporek polny olbrzymi "Spergula arvensis" subsp. "maxima" stanowił natomiast takson diagnostyczny dla skupiającego zbiorowiska chwastów lnu związku "Lolio-Linion". Kwitnie od czerwca do września. Liczba chromosomów 2n = 18, 36.
Zagrożenia i ochrona.
Sporek polny olbrzymi "Spergula arvensis" subsp. "maxima" uważany jest obecnie za takson wymarły w Polsce oraz prawdopodobnie całkowicie wymarły w całym swoim zasięgu geograficznym (Syberia, wschodnia i centralna Europa). Przyczyną jego ustąpienia było ograniczenie areału upraw lnu oraz intensyfikacja zabiegów agrotechnicznych w zachowany uprawach, w tym stosowanie herbicydów oraz oczyszczonego ziarna siewnego (takson speirochoryczny). Został umieszczony na polskiej czerwonej liście w kategorii RE (wymarły na obszarze Polski).
Zastosowanie.
Niekiedy jest uprawiany jako roślina pastewna.

</doc>
<doc id="1095500" url="https://pl.wikipedia.org/wiki?curid=1095500" title="Špilberk">
Špilberk

Špilberk (, , przez tłumaczenie także "Grajgóra") – najpierw zamek, później twierdza, a w końcu kluczowy element fortecy jaką stało się w XVII wieku Brno. 
Twierdza znajduje się na szczycie wzgórza (290 m n.p.m.) na zachodnim skraju dzielnicy Brno-Střed. Dogodne dojście od strony wschodniej to ścieżki parku na zboczach wzgórza dochodzące do ulicy Husovej, od zachodu - ulicą Gorazdovą. 
Historia.
Za datę powstania zamku przyjmuje się drugą połowę XIII wieku i łączy ją z królem czeskim Przemysłem Ottokarem II. W biegu swych dziejów stanowił siedzibę królewską, a później margrabiów morawskich. Pierwsze pisemne wzmianki na temat zamku odnoszą się do lat 1277-1279. Z czasem znaczenie militarne wysunęło się na pierwszy plan, a zamek udowodnił swoje znaczenie w walkach z husytami. W XVI wieku zamek powoli zaczął chylić się ku upadkowi i nawet na kilkadziesiąt lat trafił w posiadanie miasta. Sytuacja taka trwała do momentu, gdy czeskie powstanie narodowe ostatecznie poniosło klęskę w bitwie na Białej Górze w 1620 roku. Cesarz Ferdynand II Habsburg skonfiskował zamek i równocześnie z odzyskaniem znaczenia militarnego w nadciągającej ogólnoeuropejskiej wojnie trzydziestoletniej rozpoczął się więzienny okres w historii budowli. Szwedzkie działania wojenne na Morawach i udana obrona miasta przez komendanta Louisa Raduit de Souches w latach 1643 i 1645 sprawiły, że Brno wraz z twierdzą zostały nowocześnie ufortyfikowane - powstała barokowa forteca, która tworzyła jeden zespół z fortyfikacjami miasta. To z kolei pozwoliło odeprzeć wojska pruskie w 1742 roku. Od tego momentu forteca traci ostatecznie znaczenie militarne i staje się do 1853 roku ciężkim więzieniem, w którym trzymano więźniów politycznych wielu narodowości. Pogłębił ten stan fakt, że w 1809 roku armia napoleońska zburzyła podstawowe elementy umocnień twierdzy. Z drugiej strony szybki rozwój artylerii i tak odebrałby jej obronie jakiekolwiek szanse powodzenia. XIX wiek przyniósł wyburzenie większości umocnień wzgórza, a w II połowie tego stulecia podjęto decyzję o jego splantowaniu. Twierdza była zajęta podczas II wojny przez oddziały niemieckie, które w jej końcu prowadziły w podziemiach fortecy prace budowlane i przygotowywały schrony lotnicze. Wojska czechosłowackie opuściły teren w 1959 roku i od tej chwili zamek stał się jednym z oddziałów muzeum miejskiego Brna.
Polscy więźniowie w Szpilbergu.
Wśród więźniów wielu narodowości (Czesi, Niemcy austriaccy i sascy, Słowacy, Węgrzy, Włosi) najliczniejszą grupą w latach 1839-1848 byli Polacy z Galicji. Byli też grupą najlepiej zorganizowaną: w warunkach więziennych zorganizowali swoistą "Rzeczpospolitą Grajgórską" z własnym sejmem, własną władzą wykonawczą i sądem oraz organizacją kształcącą. Wśród więźniów byli m.in. agitatorzy z terenów Galicji Mikołaj Kański i Julian Goslar; uczestnicy powstania chochołowskiego w 1846 r.: Jan Kanty Andrusikiewicz, ksiądz Józef Leopold Kmietowicz, wójt Chochołowa Jacenty Kojs, jego zastępca Wojciech Kojs, Jan "Przysiężnik" Styrczula z Dzianisza i strażnik graniczny Aleksander Dobosz. Oprócz nich za przygotowanie powstania na Podhalu więzieni byli Aleksander Wiktor Krobicki i Julian Hilary Krobicki, zaś za udział w wyprawie na Narajów pod Brzeżanami karę odsiadywał oficjalista z Łopusznej Ludwik Teodor Stokowski.
Ekspozycje muzealne.
Stałe ekspozycje:
Oprócz tego:
Informacje o aktualnych wystawach okresowych na stronie internetowej zamku.

</doc>
<doc id="1095501" url="https://pl.wikipedia.org/wiki?curid=1095501" title="Raróg górski">
Raróg górski

Raróg górski ("Falco biarmicus") – gatunek ptaka z rodziny sokołowatych (Falconidae). Zamieszkuje Afrykę, południową Europę i Azję Zachodnią. Raz stwierdzony w Polsce. Nie jest zagrożony wyginięciem.
Występowanie.
Raróg górski występuje w południowej Europie, prawie całej Afryce i wyspowo w zachodniej Azji – w Arabii i Azji Mniejszej. To jedyny duży sokół, który zamieszkuje tak południowo położone części świata. Europejskie szczątkowe populacje ulokowane są w Chorwacji, południowych Włoszech (w tym na Sycylii) i Grecji (zachodnie i południowe Bałkany). W Europie Środkowej pojawia się sporadycznie, rzadko na terenach na północ od basenu Morza Śródziemnego.
Na wszystkich obszarach, gdzie żyje, jest uznawany za ptaka rzadkiego. Niektórymi z przyczyn takiego stanu jest rzadko spełniony wymóg dużego terytorium, a także działanie człowieka, który tępiąc tego drapieżnika przyczynia się do jego niskiej liczebności.
Jedyne stwierdzenie w Polsce miało miejsce w sierpniu 2015 roku w Chawłodnie w woj. wielkopolskim, kiedy to zaobserwowano osobnika młodocianego. Początkowo Komisja Faunistyczna Sekcji Ornitologicznej Polskiego Towarzystwa Zoologicznego zakwalifikowała to jako pojaw nienaturalny (kategoria E w klasyfikacji AERC). W styczniu 2023 roku, po ponownym przeanalizowaniu przypadku, Komisja Faunistyczna przesunęła stwierdzenie do kategorii A (pojaw naturalny) i wciągnęła raroga górskiego na "Listę awifauny krajowej".
Systematyka.
Wyróżnia się 5 podgatunków "F. biarmicus":
Charakterystyka.
Ptak ten, w sokolnictwie nazywany lanerem, ma najsmuklejszą sylwetkę wśród dużych sokołów. Upierzenie barwy brązowej, czubek głowy (potylica i kark) rdzawy, ciemne pasy w pobliżu oczu i wąskie „wąsy” na policzku. Na wierchu (bardziej) i spodzie ciała mocno zaznaczają się prążki. Samica wyraźnie większa od samca. Młode osobniki są upierzone mniej kontrastowo, ubarwione są bardziej jednolicie i mają brunatny nalot. Na tyle głowy widać jasnobrązowe kreskowanie, na grzbiecie jednolicie ciemnobrązowe pióra, a na spodzie białe z podłużnymi plamkami. Z bliska niewyrośnięte młode raroga i raroga górskiego są możliwe do odróżnienia.
W porównaniu z sokołem wędrownym ma dłuższe ogon i skrzydła, które są bardziej równomiernie szerokie. W powietrzu macha nimi wolniej. Ma ciemniejszy wierzch niż nieco większy raróg zwyczajny – górski: niebieskoszary z ciemnymi prążkami, a zwyczajny: brunatny. W locie oba te spokrewnione gatunki są trudne do rozróżnienia, zwłaszcza na Bałkanach i innych regionach, gdzie współwystępują. Osiąga wielkość wrony.
Masa ciała.
700–900 g
Biotop.
Zamieszkuje różne typy biotopów – od nizinnych pustyń po górskie lasy. Odnotowywany był aż do 5000 m n.p.m.
Pożywienie.
Poluje na ptaki wielkości gołębia, łapie je zarówno na ziemi, jak i w powietrzu. Często poluje w parach – jeden ptak wypłasza ofiarę, drugi ją chwyta. Na suchych terenach może też chwytać ssaki, gady i płazy.
Wśród typowej diety rarogów górskich znajdują się kawki, pustułeczki, kalandry, pustułki łapane w locie, a z ziemi szczury, młode króliki, jaszczurki i duże owady.
Okres lęgowy.
Gniazdo.
Para rarogów górskich pozostaje sobie wierna całe życie. Gnieździ się w górskich załomach skalnych, często także przejmuje nadrzewne gniazda po innych ptakach. Czasem na bezludnych pustkowiach zakłada gniazdo na ziemi.
Jaja.
Składa 3–4 jaja. Przypominają zniesienie sokoła wędrownego, choć mają żółtawe plamkowanie, a nie czerwonobrązowe.
Wychowywanie młodych.
W trakcie wychowywania potomstwa często oboje rodzice polują razem – na zmianę atakują wypłoszone ptaki. Nierzadko sukces łowiecki zależy od skuteczności ich współpracy.
Status.
Międzynarodowa Unia Ochrony Przyrody (IUCN) uznaje raroga górskiego za gatunek najmniejszej troski (LC – "Least Concern") nieprzerwanie od 1988 roku. W 2001 roku szacowano, że liczebność światowej populacji mieści się w przedziale 100 001 – 1 000 000 osobników. Globalny trend liczebności populacji uznaje się za spadkowy. W 2021 roku organizacja BirdLife International szacowała, że europejska populacja (wraz z całą Turcją i krajami Kaukazu Południowego) liczy 840–1700 dorosłych osobników.

</doc>
<doc id="1095502" url="https://pl.wikipedia.org/wiki?curid=1095502" title="Pałace Augustusburg i Falkenlust w Brühl">
Pałace Augustusburg i Falkenlust w Brühl

Pałace Augustusburg i Falkenlust – dawne pałace arcybiskupów Kolonii w Brühl w Nadrenii. Jedne z najznamienitszych przykładów architektury baroku i rokoko w Niemczech.
W 1984 roku pałace zostały wpisane na listę dziedzictwa kulturowego UNESCO.
Położenie.
Pałac Augustusburg leży we wschodniej części miasta Brühl, niedaleko Kolonii, jest otoczony przez wielki park pałacowy, w którym znajduje się pałacyk myśliwski Falkenlust.
Historia.
Już w XII w. arcybiskupstwo Kolonii posiadało tu włości. W latach 1284–98 koloński arcybiskup Siegfried von Westerburg (1260–1297) wybudował tu zamek na wodzie, który został wzmocniony za arcybiskupa Walrama von Jülicha (1304–1349). Zamek przetrwał aż do 1689 roku, kiedy to został wysadzony w powietrze przez wojska francuskie.
Augustusburg.
Arcybiskup koloński Klemens August Wittelsbach (1700–1761) wybudował w miejsce zrujnowanego zamku pałac Augustusburg. Prace rozpoczęto w 1725 na podstawie planów westfalskiego architekta Johanna Conrada Schlauna (1695–1773). 
Fundamenty poprzedniego zamku zostały zintegrowane z murami nowego pałacu. Stąd też osie okien w skrzydle bocznym nie są symetryczne, ponieważ szerokość pałacu w tym miejscu odpowiada szerokości dawnego zamku. Asymetria jest bardzo nietypowym elementem jak na owe czasy, ponieważ architektura barokowa opierała się na rozwiązaniach symetrycznych.
Pałac Augustusburg składa się z trzech skrzydeł okalających cour d'honneur (pol. dziedziniec honorowy). Wychodzące na wschód fasady skrzydeł północnego i południowego to jedne z najznamienitszych przykładów sztuki niemieckiego baroku.
Od 1728 dalsze prace budowlane prowadził François de Cuvilliés Starszy (1695–1768), budowniczy dworu bawarskiego, który wykonał fasady oraz pomieszczenia reprezentacyjne w stylu regencji i wczesnego rokoko.
W latach 1740–46 Johann Balthasar Neumann (1687–1753) wykonał klatkę schodową, która uchodzi za jedno z głównych dzieł architektury barokowej w Niemczech.
Prace wykończeniowe prowadził Johann Heinrich Roth (1729–1780). Sala Ogrodowa na pierwszym piętrze jest ozdobiona żółtym i zielonym marmurem, a jej ściany podzielone są pilastrami. Plafon jest dziełem Carlo Carlone (1686–1775).
Carlone wykonał również malowidło sufitowe na klatce schodowej, przedstawiające złote popiersie księcia biskupa Klemensa Augusta. Sztukaterie wykonali Giuseppe Artario, Carlo Pietro Morsegno oraz Joseph Anton Brille. Klatka schodowa ucierpiała znacznie w czasie II wojny. Została odrestaurowana z pomocą polskich konserwatorów.
Na parterze skrzydła południowego znajdowały się apartamenty księcia biskupa, które posiadały bezpośrednie wyjście do ogrodów pałacowych.
W kościele pałacowym, dawnej kaplicy zamkowej (1493), znajduje się ołtarz autorstwa Balthasara Neumanna.
Pałac Augustburg był pomyślany jako rezydencja letnia i myśliwska, przybywano tu 4–6 tygodni w roku. Głównymi rezydencjami biskupów były wtedy pałace w Bonn (niem. "Kurfürstliche Schloss" i "Poppelsdorfer Schloss").
Pod koniec II wojny światowej pałac Augustburg został znacznie zniszczony.
Do 1994 roku prezydent Niemiec przyjmował tu gości państwowych.
Falkenlust.
Pałac myśliwski Falkenlust został zbudowany w latach 1729–37 przez de Cuvilliés Starszego. Wzorem był Amalienburg – pawilon myśliwski letniej rezydencji Wittelsbachów w Nymphenburgu.
Pałac składa się z gmachu właściwego, po którego obu stronach znajdują się niskie przybudówki. Falkenlust, podobnie jak Amalienburg, posiada na dachu taras widokowy, umożliwiający obserwację polowań z sokołami.
W części południowej pałacu znajduje się klatka schodowa ozdobiona holenderskimi kaflami. Malowidło sufitowe przedstawiające polowanie z sokołami jest dziełem Laurenza de la Roque (1695–1742). W jadalni, nad kominkiem, znajduje się naturalnej wielkości portret księcia Karola Albrechta Bawarskiego, brata Klemensa Augusta i późniejszego cesarza Karola VII (1742–45).
W 1730 wzniesiono w parku pałacu Falkenlust małą kaplicę, projektu Petera Laporterie (1702–1785), w kształcie groty, zdobioną muszlami.
W latach 1832–1960 pałac należał do Gieslerów, rodziny przedsiębiorców z Brühl. Obecnym właścicielem jest kraj związkowy Nadrenia-Westfalia.
Kompleks parkowy.
Wokół pałaców rozciąga się ogromny park, otoczony zaroślami. Wbrew ówczesnej modzie, park nie rozpoczyna się przed fasadą główną w kierunku miasta, lecz przy bocznym skrzydle południowym. Plan parku opracował Dominique Girard (1680–1738), uczeń André Le Nôtre'a (1613–1700).
W XIX w. ogród barokowy został przekształcony przez Petera Josepha Lennégo (1789–1866) w ogród angielski. 
Rekonstrukcja oryginalnego ogrodu barokowego jest bardzo trudna z uwagi na brak materiałów historycznych. W latach 1933–35 udało się odtworzyć główną część ogrodu przed fasadą południową. Rekonstrukcja pod kierownictwem Georga Potente (1876–1945) bazowała na planie z 1728. Kolejne prace rekonstrukcyjne podejmowano po II wojnie światowej, w szczególności po 1983.
Park podzielony jest na wiele indywidualnych części. Pod skrzydłem oranżerii znajduje się tzw. "Tajemniczy Ogród". W lesie należącym do parku wzniesiono w 1747 egzotyczny pawilon indyjski, rozebrany w 1822.
Ogrody i park pałacowy są częścią Szlaku Sztuki Ogrodowej nad Renem i Mozą.
W 1984 roku pałace zostały wpisane na listę dziedzictwa kulturowego UNESCO.
Rezerwat przyrody.
Na ok. 50 ha parku pałacowego znajduje się rezerwat przyrody, obejmujący kompleks 300-letnich drzew.

</doc>
<doc id="1095503" url="https://pl.wikipedia.org/wiki?curid=1095503" title="Agnieszka Maliszewska">
Agnieszka Maliszewska

Agnieszka Maliszewska (ur. 20 sierpnia 1970) – polska aktorka filmowa, telewizyjna i dubbingowa.

</doc>
<doc id="1095508" url="https://pl.wikipedia.org/wiki?curid=1095508" title="11. dzielnica Paryża">
11. dzielnica Paryża

11. dzielnica Paryża (fr. "11e arrondissement de Paris") – jedna z dwudziestu dzielnic ("arrondissement") Paryża, położona na prawym brzegu Sekwany. Zajmuje 367 ha powierzchni, a zamieszkiwało ją w 1999 roku 141,1 tys. mieszkańców. Jest to najgęściej zaludniona dzielnica Paryża (40,6 tys. mieszk./km²).
Dzielnica 11. dzieli się na cztery mniejsze dzielnice ("quartier"):

</doc>
<doc id="1095515" url="https://pl.wikipedia.org/wiki?curid=1095515" title="Eugeniusz Wierzbicki">
Eugeniusz Wierzbicki

Eugeniusz Wierzbicki (ur. 31 marca 1909 w Chanżenkowie, zm. 1 kwietnia 1991 w Warszawie) – polski architekt, przedstawiciel modernizmu, członek autorskiego zespołu architektów „Tygrysy”; podporucznik artylerii rezerwy Wojska Polskiego II RP.
Życiorys.
Absolwent Politechniki Warszawskiej z 1936 r. W latach 1936–1939 prowadził prywatną pracownię architektoniczną. Był członkiem autorskiego zespołu architektów „Tygrysy” (z Wacławem Kłyszewskim i Jerzym Mokrzyńskim). Na stopień podporucznika został mianowany ze starszeństwem z 1 stycznia 1936 i 143. lokatą w korpusie oficerów rezerwy artylerii.
Zmobilizowany w 1939 r. walczył w wojnie obronnej 1939. Po wrześniowej kampanii zakończonej w Krzywdzie pod Kockiem, dostał się do niewoli niemieckiej. Przebywał w Oflagu II B Arnswalde i II D Gross Born. W Oflagu II B był jednym z organizatorów Teatru Symbolów, projektował m.in. dekoracje dla teatru obozowego. Scenograf. Ponadto w Choszcznie był członkiem redakcji pisma obozowego "Za drutami". W niewoli zajmował się także pracą dydaktyczną, wykładał na obozowym wydziale architektury. Współzałożyciel pisma "Alkaidy". Nie ewakuował się z większością obozu. Uwolniony został przez oddziały ludowego Wojska Polskiego. Pierwsze dni wolności spędził w Jastrowiu razem z Leonem Kruczkowskim.
Po wojnie stał się znanym architektem polskim. Pracował kolejno: w Biurze Odbudowy Stolicy i Biurze Urbanistycznym Warszawy (1945–1948), Zjednoczonych Pracowniach Architektury. Warszawa (1948–1950) oraz w innych warszawskich biurach projektowych (1948–1974). W 1974 roku przeszedł na emeryturę. 20 sierpnia 1980 roku podpisał apel 64 uczonych, pisarzy i publicystów do władz komunistycznych o podjęcie dialogu ze strajkującymi robotnikami.
Członek SARP od 1936. W latach 1952–1953 prezesował Oddziałowi Warszawskiemu Stowarzyszenia Architektów Polskich. W 1953 roku został prezesem Zarządu Głównego. Funkcje te pełnił do 1957. Największe osiągnięcia zrealizował w autorskim zespole architektów „Tygrysy”. W ramach tego zespołu współautor projektów: Domu Partii w Warszawie (1947–1952), domu mieszkalnego przy ulicy Kredytowej uznanego za „Mister Warszawy” (1959 r.), muzeum i hotelu w Białowieży (1965–1967), Muzeum Sztuki Współczesnej w Skopje (1966 r.), osiedla mieszkaniowego w Aninie (1967 r.), dworca kolejowego w Katowicach (1967–1972) – Nagroda Śląska 1972 r., hotelu w Łowiczu (1970 r.), domu marynarza w Szczecinie („Mister Szczecina” w 1972 r.), Muzeum Tatrzańskiego w Zakopanem (1974–1980).
Laureat Nagród Państwowych: III stopnia w 1951 roku, II stopnia w 1955 r. i I stopnia w 1974 r. oraz nagrody resortowej I stopnia w 1973 r.a także Nagrody Honorowej SARP w 1968 r. Posiadał liczne odznaczenia w tym Order Sztandaru Pracy II kl. oraz Krzyż Kawalerski Orderu Odrodzenia Polski.
Został pochowany na cmentarzu Powązkowskim w Warszawie (kwatera 110-2-17).

</doc>
<doc id="1095516" url="https://pl.wikipedia.org/wiki?curid=1095516" title="TVP Erotyka">
TVP Erotyka

TVP Erotyka – polska erotyczna stacja telewizyjna, która emitowana była w latach 2007–2010 z satelitów Hot Bird (częstotliwość 11.013H) i Atlantic Bird 1 (pozycja 12,5°W, częstotliwość 11.389H). Kanał wbrew nazwie nie miał nic wspólnego z Telewizją Polską i nadawał numery telefonicznych serwisów erotycznych, ilustrując je bardzo dosadną męską erotyką.
Nadawcą programu była niemiecka firma Stellar z Kolonii, zaś technicznej transmisji satelitarnej dokonała izraelska firma RRSat Global Communications Network Ltd.
Do września 2007 roku kanał nazywał się "Tęsknota TV".

</doc>
<doc id="1095520" url="https://pl.wikipedia.org/wiki?curid=1095520" title="Samocewnikowanie">
Samocewnikowanie

 
Samocewnikowanie (cewnikowanie przerywane) - zabieg polegający na opróżnianiu pęcherza moczowego cewnikiem wprowadzanym przez cewkę moczową. 
Stosuje się w przypadku niecałkowitego opróżniania pęcherza lub w zaburzeniach oddawania moczu po urazie kręgosłupa lub w przebiegu SM. Cewnikowanie wykonuje sam pacjent, używając jednorazowego cewnika typu nelaton. Cewnikowanie tą metodą wykonuje się kilka razy na dobę. Zabieg ten mogą wykonywać zarówno kobiety jak i mężczyźni.

</doc>
<doc id="1095523" url="https://pl.wikipedia.org/wiki?curid=1095523" title="Robert Crépeaux">
Robert Crépeaux

Robert Crépeaux (ur. 24 października 1900 w Grasse, zm. 10 lutego 1994 w Paryżu) – francuski szachista, wielokrotny mistrz Francji.
W czołówce francuskich szachistów znajdował się od połowy lat 20. XX wieku aż do początku 50. Trzykrotnie zdobył złote medale indywidualnych mistrzostw Francji (w latach 1924, 1925 i 1941). Dwukrotnie (1928, 1950) reprezentował narodowe barwy na szachowych olimpiadach, zdobywając 6 pkt. w 14 partiach. Był również członkiem drużyny francuskiej na nieoficjalnej olimpiadzie w roku 1936 w Monachium. 
W roku 1926 zajął ostatnie VI miejsce w silnie obsadzonym dwukołowym turnieju w Gandawie (w którym zwyciężył Ksawery Tartakower przed Frederickiem Yatesem i George'em Tomasem), natomiast w 1942 roku triumfował w mistrzostwach Paryża.

</doc>
<doc id="1095528" url="https://pl.wikipedia.org/wiki?curid=1095528" title="Studia Arabistyczne i Islamistyczne">
Studia Arabistyczne i Islamistyczne

Studia Arabistyczne i Islamistyczne – publikacja periodyczna, wydawana co roku przez Katedrę Arabistyki i Islamistyki Uniwersytetu Warszawskiego, w nakładzie 150 egzemplarzy. Komitet redakcyjny tworzą Janusz Danecki (redaktor naczelny), Marek M. Dziekan (sekretarz redakcji), Hassan Ali Jamsheer oraz Elżbieta Górska. Do komitetu redakcyjnego należał Jerzy Hauziński.
Pierwszy numer ukazał się w roku 1993, a ostatni jak dotychczas – 14 numer, w roku 2011. W wyniku kłopotów finansowych, wtedy jeszcze Instytutu Orientalistycznego UW, czasopismo kilka razy nie pojawiło się w określonym roku. Jest dostępne w bibliotekach polskich uniwersytetów, a także na wielu zagranicznych uniwersytetach, które otrzymują je za darmo od Katedry Arabistyki i Islamistyki UW w ramach współpracy naukowej i międzyuczelnianej.
W „Studiach Arabistycznych i Islamistycznych” publikuje się artykuły i recenzje obcojęzyczne dotyczące islamu i świata arabskiego, oraz bibliografię związaną z publikacjami polskimi z zakresu arabistyki i islamistyki. Znajdują się tam także przekłady tekstów arabskich. W numerze 10 (2002) dostępny jest spis wszystkich dotychczasowych artykułów i recenzji zamieszczonych w czasopiśmie. Ich autorami są polscy arabiści.
Studia Arabistyczne i Islamistyczne. Monografie.
W 2013 roku został wydany pierwszy tom z serii "Studia Arabistyczne i Islamistyczne. Monografie/Arabic and Islamic Studies. Monographs", która uzyskała oddzielny od czasopisma "Studia Arabistyczne i Islamistyczne" , a każdy tom dodatkowo otrzymuje własny ISBN. Redaktorem serii jest Janusz Danecki. 
Dotychczas w serii "Studia Arabistyczne i Islamistyczne. Monografie" ukazały się:

</doc>
<doc id="1095531" url="https://pl.wikipedia.org/wiki?curid=1095531" title="Kościół św. Jerzego na Wawelu">
Kościół św. Jerzego na Wawelu

Kościół św. Jerzego – gotycki kościół wznoszący się od średniowiecza na wzgórzu wawelskim w Krakowie, zburzony w latach 1803–1804. 
Historia.
Data powstania kościoła oraz jego pierwotny wygląd nie są znane. Według Jana Długosza miał zostać zbudowany przez Mieszka I. W 1243 r. miał być inkastelowany przez Konrada mazowieckiego. Odnaleziono relikty romańskiej kamieniarki, co wskazuje, że świątynia ta mogła być murowana. Kościół w XIII w. wzmiankowany jest jako należący do benedyktynów z Tyńca.
W 1346 r. kościół został przebudowany w stylu gotyckim za sprawą Kazimierza Wielkiego. Jan Długosz wspomina, że zastąpiono wówczas świątynią murowaną budowlę drewnianą, możliwe jest więc, że romański murowany kościół uległ wcześniej destrukcji. W 1365 r. otrzymał rangę kolegiaty. Był zbudowany z wapienia pińczowskiego, miał prostokątne prezbiterium, a mury były wzmocnione z zewnątrz przyporami; od południa przylegała do budynku zakrystia.
Z chwilą wkroczenia Austriaków do Krakowa Wawel przeznaczono na cele wojskowe. W 1803 r. zdecydowali oni o zburzeniu świątyni (m.in. wraz z sąsiednim kościołem św. Michała), rok później świątynia została całkowicie wyburzona. Wyposażenie sprzedano na licytacji, jego część trafiła do krakowskiego kościoła św. Norberta. Później na zewnętrznym dziedzińcu zamku wawelskiego, który powstał właśnie przez austriackie wyburzenia, wyeksponowany został zarys fundamentów kościoła św. Jerzego.

</doc>
<doc id="1095532" url="https://pl.wikipedia.org/wiki?curid=1095532" title="Marian Józef Smoleński">
Marian Józef Smoleński



</doc>
<doc id="1095533" url="https://pl.wikipedia.org/wiki?curid=1095533" title="Kościół św. Kazimierza w Krakowie (Garbary)">
Kościół św. Kazimierza w Krakowie (Garbary)

Kościół pod wezwaniem św. Kazimierza – kościół, który znajdował się niegdyś na podkrakowskich Garbarów, tuż za murami miejskimi Krakowa, u wylotu dzisiejszej ul. Kapucyńskiej. W jego miejscu wybudowano Zespół Szkół Ekonomicznych.
Historia.
Kościół istniał bardzo krótko. Zbudowany został dla reformatów, którym tereny pod budowę kompleksu klasztornego przekazała Krystyna Grochowska. W 1628 r. wykonano fundamenty pod kościół, ukończono go dzięki pomocy finansowej Zuzanny Amendównej w 1640 r. W klasztorze uruchomiono studium teologiczne, które jednak po kilku latach przeniesiono do Lwowa.
W 1655 r., zaledwie po kilkunastu latach istnienia, kościół został spalony wraz z okolicami z rozkazu dowództwa obrony Krakowa – podczas oblężenia miasta przez Szwedów w czasie potopu szwedzkiego. Po potopie kościoła już nie odbudowano, a reformaci zbudowali nową świątynię pod tym samym wezwaniem w obrębie murów miejskich. W tym ostatnim kościele znajduje się obraz przedstawiający Zuzannę Amendówną wraz z ufundowanym przez nią kościołem na Garbarach.

</doc>
<doc id="1095534" url="https://pl.wikipedia.org/wiki?curid=1095534" title="Kościół św. Leonarda w Krakowie">
Kościół św. Leonarda w Krakowie

Kościół św. Leonarda – XV-wieczny kościół na Kazimierzu (obecnie część Krakowa), zburzony ok. 1704 roku.
Historia.
Kościół św. Leonarda wznosił się na brzegu Wisły (jej odnogi zwanej Zakazimierką) pod murami miejskimi Kazimierza, w pobliżu wylotu obecnej ulicy Krakowskiej. Wzniesiono go w 1447 staraniem mieszczan kazimierskich przy działającym od 1443 szpitalu pod tym samym wezwaniem służącym jako schronienie dla trędowatych. W aktach wizytacji biskupiej z końca XVI w. kościół opisany jest jako drewniany i mieszczący trzy ołtarze. W 1700 kościół zamknięto wskutek wylewu Wisły, ok. 1704 został zburzony. Szpital istniał do początku XIX wieku.

</doc>
<doc id="1095535" url="https://pl.wikipedia.org/wiki?curid=1095535" title="Kościół św. Macieja i Mateusza w Krakowie">
Kościół św. Macieja i Mateusza w Krakowie

Kościół św. św. Macieja i Mateusza – XV-wieczny gotycki kościół w Krakowie, w obrębie Starego Miasta, w północno-wschodniej części dzisiejszego placu Szczepańskiego. Zburzony w 1801 roku.
Historia.
Kościół św. św. Macieja i Mateusza został zbudowany w 1425 z fundacji ks. Stanisława Reya (Roya), proboszcza parafii św. Szczepana. W 1585 przejęli go jezuici, którzy nieco go rozbudowali, a na miejscu pobliskich domów urządzili nowicjat.
Kościółek był prostokątny, zwieńczony sygnaturką. Zbudowany był w stylu gotyckim, a jej wyposażenie w XIX w. opisywano jako barokowe. W 1665 znajdowało się tu pięć ołtarzy, na początku XIX w. – sześć. Pod posadzką znajdowała się krypta.
Po kasacie zakonu jezuitów w 1773 roku kompleks przejęła Komisja Edukacji Narodowej. Początkowo planowano przeznaczenie zabudowań dawnego nowicjatu na szpital prowadzony przez szarytki, ale te nie podjęły się tego zadania. W 1776 Komisja oddała zabudowania miastu. To powierzyło kościół opiece cechów krakowskich. W zabudowaniach dawnego nowicjatu umieszczono (być może już od 1776) koszary miejskie, a od 1797 przejęło je wojsko austriackie, które po trzech lub czterech latach przeniosło się na Wawel. W 1801 kościół zburzono, a sąsiadujące budynki (dawne koszary) rozebrano w 1809.
Po zburzeniu kościoła św. św. Macieja i Mateusza i sąsiedniego kościoła św. Szczepana oraz pojezuickich zabudowań powstał w tym miejscu obszerny plac, początkowo nazwany placem Gwardii Narodowej, a potem placem Szczepańskim. Funkcjonowało tu targowisko, które przetrwało do drugiej wojny światowej.

</doc>
<doc id="1095536" url="https://pl.wikipedia.org/wiki?curid=1095536" title="Kościół św. Marii Magdaleny w Krakowie (Stare Miasto)">
Kościół św. Marii Magdaleny w Krakowie (Stare Miasto)

Kościół św. Marii Magdaleny – kościół wybudowany prawdopodobnie w XIII wieku w Krakowie, w obrębie Starego Miasta, w północnej części obecnego placu św. Marii Magdaleny. Zburzony w 1811 roku.
Historia.
Kościół św. Marii Magdaleny wzniesiono najprawdopodobniej w pierwszej połowie XIII wieku, w centralnej części ówczesnej osady Okół stanowiącej podgrodzie Wawelu. Według Marii Borowiejskiej-Birkenmajerowej miał stanowić jako kościół targowy centralny punkt pierwszej lokacji Krakowa. Prawdopodobnie była to fundacja możnowładcza. Na początku XV w. biskup krakowski Piotr Wysz powierzył patronat nad nim odnowionej Akademii Krakowskiej. Kościół padł ofiarą pożarów w 1455 i 1719. Po tym ostatnim stopniowo popadał w ruinę. Austriacy zamknęli kościół, a jego wyposażenie sprzedali na licytację. Sama świątynia została zburzona w 1811.
Pierwotna świątynia była późnoromańska, zbudowana z wapienia, potem być może gotycki. Podczas badań archeologicznych odnaleziono zdobione płytki posadzkowe z tego okresu. Podczas przebudowy w pierwszej połowie XVII w. świątynię zbarokizowano. Według planów Krakowa z przełomu XVIII i XIX w. była budowlą orientowaną, jednonawową, z węższym prezbiterium zamkniętym prostą ścianą. Z opisów kościoła wynika, że wewnątrz znajdowały się trzy ołtarze, a nawa była dwuprzęsłowa. Nad wejściem znajdował się chór muzyczny. Od wschodu do prezbiterium dobudowana była zakrystia.

</doc>
<doc id="1095537" url="https://pl.wikipedia.org/wiki?curid=1095537" title="Kościół św. Michała na Wawelu">
Kościół św. Michała na Wawelu

Kościół św. Michała – gotycki kościół, wznoszący się od średniowiecza na wzgórzu wawelskim w Krakowie, zburzony w latach 1803–1804.
Historia.
Data powstania kościoła oraz jego pierwotny wygląd nie są znane. Według Jana Długosza miał zostać zbudowany przez Mieszka I. Kościół jest wymieniony w bulli papieża Eugeniusza III z 1148 jako uposażenie biskupstwa kujawskiego; Jan Długosz wspomina, że w 1086 został mu nadany przez księżną Judytę. Z tej samej bulli wiadomo, że już wtedy była to kolegiata (fundował ją Władysław Herman). W toku badań archeologicznych odnaleziono relikty murów romańskich, w związku z czym część badaczy przypuszcza, że świątynia ta była murowana.
Część badaczy w przeszłości uważała, że historia kościoła św. Michała sięga do czasów przedpiastowskich i przypisywała mu szczególne znaczenie. M.in. Tadeusz Wojciechowski przypuszczał, że wzniesiono go na miejscu pogańskiego kultu i był to najstarszy kościół na Wawelu. Z kolei Henryk Łowmiański wysunął hipotezę, że kościół pełnił funkcję katedry dla pierwszego biskupa krakowskiego Prohora.
W 1355 kościół został przebudowany w stylu gotyckim za sprawą Kazimierza Wielkiego. Jan Długosz wspomina, że zastąpiono wówczas świątynią murowaną budowlę drewnianą, możliwe jest więc, że romański murowany kościół uległ wcześniej destrukcji. Kościół gotycki był zbudowany z cegły, składał się z nawy i zakończonego wielobocznie prezbiterium. Sklepienie nawy było oparte na jednym, centralnym słupie. Do kościoła przylegały przybudówki, w których zapewne mieściły się zakrystia oraz mieszkania dla kanoników.
Z chwilą wkroczenia Austriaków do Krakowa Wawel przeznaczono na cele wojskowe. W 1803 r. zdecydowali oni o zburzeniu świątyni (m.in. wraz z sąsiednim kościołem św. Jerzego), rok później już nie istniał, a jego wyposażenie sprzedano na licytacji. Później na zewnętrznym dziedzińcu zamku wawelskiego, który powstał właśnie przez austriackie wyburzenia, wyeksponowany został zarys kościoła św. Michała.

</doc>
<doc id="1095542" url="https://pl.wikipedia.org/wiki?curid=1095542" title="Wojna smoleńska 1632-1634">
Wojna smoleńska 1632-1634



</doc>
<doc id="1095543" url="https://pl.wikipedia.org/wiki?curid=1095543" title="Jolanta Wołłejko">
Jolanta Wołłejko

Jolanta Wołłejko (ur. 15 września 1942 w Grodnie) – polska aktorka filmowa, teatralna i dubbingowa.
Życiorys.
W 1964 roku ukończyła studia na wydziale aktorskim PWST w Warszawie. Jest córką Haliny Czengery i Czesława Wołłejki i starszą siostrą Magdaleny Wołłejko.

</doc>
<doc id="1095544" url="https://pl.wikipedia.org/wiki?curid=1095544" title="Mechtilde Lichnowsky">
Mechtilde Lichnowsky

Mechtilde Lichnowsky (ur. 8 marca 1879 w Schönburg w Dolnej Bawarii, zm. 4 kwietnia 1958 w Londynie) − niemiecka pisarka, żona księcia Karola Lichnowsky'ego.
Życiorys.
Mechtilde Lichnowsky pochodziła z rodziny szlacheckiej z domu von und zu Arco-Zinneberg. Jej rodzicami byli hrabia Maximilian von und zu Arco-Zinneberg i jego żona baronowa Olga von Werther. Dzieciństwo spędziła w rodowym zamku, następnie ukończyła szkołę klasztorną w Riedenburgu, a później pobierała nauki prywatnie. W 1904 roku poślubiła księcia i właściciela ziemskiego Karola Lichnowsky'ego. Para zamieszkała z trójką dzieci w górnośląskich majątkach w Kuchelnej, Hradcu i Krzyżanowicach.
W latach 1912−1914 mieszkała z mężem w Londynie, gdzie pełnił on obowiązki ambasadora. Utrzymywała bliskie kontakty z pisarzami: Carlem Sternheimem, Frankiem Wedekindem i Rudyardem Kiplingiem, a także z dyrektorem teatru i reżyserem Maxem Reinhardtem oraz wydawcą Kurtem Wolffem.
Po śmierci męża w 1937 roku poślubiła przyjaciela z dzieciństwa, brytyjskiego majora, Ralpha Herdunga Peto, przyjęła obywatelstwo brytyjskie i zamieszkała w Londynie. Przed wybuchem II wojny światowej wróciła do ojczyzny, gdzie przebywała do końca wojny. W 1946 roku Mechtilde ponownie przeniosła się do Londynu i pozostała w nim do śmierci.
W latach 1901–1958 zostało wydanych drukiem jej 15 powieści, opowiadania o zwierzętach, wspomnienia i 2 dramaty. Niektóre utwory były bardzo popularne, np. autobiograficzna powieść "Der Lauf der Asdur" miała 10 wydań w latach 1936–1982. Kilka tytułów przełożono na języki: angielski, norweski, włoski i fiński, a kilka opowiadań na czeski. W 1954 w Monachium została wyróżniona nagrodą literacką.

</doc>
<doc id="1095545" url="https://pl.wikipedia.org/wiki?curid=1095545" title="Społeczność Chrześcijańska Hosanna">
Społeczność Chrześcijańska Hosanna



</doc>
<doc id="1095548" url="https://pl.wikipedia.org/wiki?curid=1095548" title="Bonnie Hunt">
Bonnie Hunt

Bonnie Lynn Hunt (ur. 22 września 1961 w Chicago) – amerykańska aktorka polskiego (panieńskie nazwisko jej matki Jatczak) pochodzenia.

</doc>
<doc id="1095549" url="https://pl.wikipedia.org/wiki?curid=1095549" title="Jezioro Texcoco">
Jezioro Texcoco



</doc>
<doc id="1095550" url="https://pl.wikipedia.org/wiki?curid=1095550" title="Fosfor czerwony">
Fosfor czerwony

Fosfor czerwony – alotropowa odmiana fosforu. Występuje pod postacią ciemnoczerwonego proszku. Substancja nierozpuszczalna w wodzie ani w żadnym rozpuszczalniku.
Brak właściwości trujących. Mniej aktywny niż fosfor biały, nie utlenia się w normalnych warunkach. Ulega samozapłonowi po ogrzaniu do temperatury 260 °C–400 °C. Jego gęstość to 2,34 g/cm³, w temperaturze 416 °C sublimuje. Jest jednym ze składników draski na pudełkach od zapałek.

</doc>
<doc id="1095561" url="https://pl.wikipedia.org/wiki?curid=1095561" title="Pompa rozdzielaczowa">
Pompa rozdzielaczowa

Pompa rozdzielaczowa (rotacyjna) - urządzenie stosowane do hydraulicznego wtrysku paliwa w silniku o zapłonie samoczynnym, jest pompą wirnikową, wewnątrz której znajduje się cylinder i tłoczki podające dawkę paliwa. 
Budowa.
Pompa składa się z:
Pompa rozdzielaczowa służy do zasilania olejem napędowym silników o zapłonie samoczynnym, posiadającym zarówno wtrysk pośredni, jak i wtrysk bezpośredni. 
Podczas pracy silnika zmiana jego parametrów (mocy) odbywa się poprzez dławienie dopływu paliwa z pompy zasilającej. 
Pompa rozdzielaczowa ma jedną charakterystykę o zmiennym początku i stałym końcu wtrysku. Z tego powodu instalacja hydraulicznego wtrysku paliwa wymaga regulatora kąta wyprzedzenia wtrysku.
Zalety.
Pompa rozdzielaczowa ma wiele zalet w stosunku do pompy sekcyjnej:
Wady.
Wady pompy rozdzielaczowej:
Pompa rozdzielczowa ma też i wady do których zaliczamy:
Pompy rozdzielaczowe były bardzo popularne (począwszy od początku lat w 70. XX wieku) w silnikach służących do napędu pojazdów (szczególnie samochodów osobowych) i są w użyciu do dziś. 
Jednak z uwagi na kwestie ekologii (normy czystości spalin) i emisję dwutlenku węgla na jednostkę pracy (i wynikające z tego zużycie paliwa przez pojazd) są stopniowo wypierane przez nowsze systemy hydraulicznego wtrysku paliwa do których zaliczamy:

</doc>
<doc id="1095569" url="https://pl.wikipedia.org/wiki?curid=1095569" title="Texcoco (jezioro)">
Texcoco (jezioro)

Texcoco () – jezioro w środkowym Meksyku, położone na wysokości 2239 m n.p.m. Dawniej jedno z pięciu jezior znajdujących się w Dolinie Meksyku (Anáhuac), obecnie zostało osuszone. Jedyną pozostałością po nim są niewielkie słone bagna. Stolica Azteków – Tenochtitlán – była położona na licznych wysepkach, rozsianych po Texcoco, połączonych groblami ze stałym lądem.
Na jego wybrzeżach znajdowało się jeszcze kilka innych prekolumbijskie miast, m.in.: Texcoco i Tlacopán, a także Azcapotzalco i Culhuacan. Nad połączonym z nim jeziorem Xochimilco leżało miasto Xochimilco, a nad leżącym jeszcze dalej jeziorem Chalco leżało miasto Chalco.
Hiszpanie, którzy po pokonaniu Azteków liczyli, że po osuszeniu jeziora uzyskają żyzne gleby nie uzyskali pożądanych rezultatów, głównie z powodu dużego zasolenia.
Osuszanie jeziora.
Miasto Meksyk cierpiało na okresowe powodzie. W 1604 roku jezioro zalało miasto. W 1607 roku uczyniło to ponownie z jeszcze większą siłą. Pod kierownictwem Enrico Martineza wybudowano system drenażowy mający umożliwić kontrolowanie poziomu jeziora. Mimo tego w 1629 roku kolejna fala powodziowa nawiedziła miasto i pokrywała je przez pięć kolejnych lat. W tym czasie debatowano na temat, gdzie przenieść miasto, jednak władze zdecydowały o utrzymaniu obecnej lokalizacji. 
W końcu jezioro zostało osuszone kanałami i tunelem do rzeki Panuco, ale nawet to nie zatrzymało powodzi, ponieważ do tego czasu całe miasto znalazło się pod poziomem zwierciadła wód podziemnych. Powodzie nie były do końca kontrolowane aż do 20. wieku. W 1967 roku wybudowano Drenaje Profundo (Głęboki System Drenażu), sieć kilkuset kilometrów tuneli, na głębokości od 30 do 250 metrów. Centralny tunel miał średnicę 6,5 metra i odbierał wody deszczowe ze zbiornika. 
Ekologiczne konsekwencje odwodnienia jeziora były olbrzymie. Niektóre części dolin zamieniły się w półpustynie i nawet dzisiaj Meksyk cierpi na braki wody. Ze względu na nadmierny drenaż, który powoduje zmniejszanie się warstwy wodonośnej, miasto Meksyk obniżyło się w przeciągu ostatniego stulecia o 10 metrów. Dodatkowo, ponieważ pod miastem leżą miękkie jeziorne osady, miasto okazało się podatne na upłynnienie gruntu podczas trzęsień ziemi. Najbardziej znaczący przypadek tego typu miał miejsce w 1985 roku, kiedy trzęsienie ziemi spowodowało zawalenie się setek budynków i zabrało ze sobą tysiące ludzkich istnień.
Termin „Jezioro Texcoco” odnosi się dziś tylko do dużego obszaru otoczonego solnymi bagnami 4 km na wschód od miasta Meksyk, który pokrywa się z dawnym podłożem jeziora. Istnieją także niewielkie pozostałości jezior Xochimilco, Chalco i Zumpango. 
Pewne gatunki rodzime dla jeziora są dziś zagrożone lub wyginęły.
Współczesne jezioro Texcoco ma wysoką koncentrację soli i jego wody są odparowywane w celu ich eksploatacji. Meksykańska firma Sosa Texcoco S.A posiada 800 hektarów (2000 akrów) powierzchni do słonecznego odsalania, znanej jako El Caracol.

</doc>
<doc id="1095574" url="https://pl.wikipedia.org/wiki?curid=1095574" title="Mikael Karlsson">
Mikael Karlsson



</doc>
<doc id="1095576" url="https://pl.wikipedia.org/wiki?curid=1095576" title="Jan Konopacki (zm. 1530)">
Jan Konopacki (zm. 1530)

 Jan Konopacki herbu Odwaga (ur. ok. 1470, zm. 23 kwietnia 1530 w Lubawie) – biskup chełmiński, kanonik chełmiński w 1503 roku, podskarbi pruski w latach 1507–1514, proboszcz w Malborku w 1500 roku, sekretarz królewski od 1491 roku.
Życiorys.
Syn Macieja Konopackiego (zm. 1498). Studiował w Akademii Krakowskiej.
Prowidowany przez papieża Juliusza II na biskupa 23 lutego 1508, konsekrowany na biskupa w Lubawie 29 października 1508 przez ordynariusza diecezji warmińskiej Łukasza Watzenrodego. 18 kwietnia 1518 jest świadkiem zaślubin króla Zygmunta z księżniczką Bari Boną w Krakowie, obecny jest także podczas podpisania pokoju oraz złożenia hołdu przez Albrechta Hohenzollerna w 1525.
W 1519 podnosi farę chełmińską do godności kolegiaty. W 1524 oficjalnie występuje przeciwko reformacji. 
Braćmi Jana Konopackiego byli: Jerzy Konopacki oraz Rafał Konopacki (ok. 1510-1570). Zachowały się listy Mikołaja Kopernika oraz królowej Bony do Jana Dantyszka w sprawie stanowiska dla Rafała Konopackiego.

</doc>
<doc id="1095577" url="https://pl.wikipedia.org/wiki?curid=1095577" title="Habala (album)">
Habala (album)

Habala – debiutancki album zespołu Rh+ wydany w 2006 roku w Rockers Publishing. Zawiera trzynaście kompozycji w stylistyce rock - ska.

</doc>
<doc id="1095578" url="https://pl.wikipedia.org/wiki?curid=1095578" title="Maurice Leblanc">
Maurice Leblanc

Maurice Marie Émile Leblanc (ur. 11 grudnia 1864 w Rouen, zm. 6 listopada 1941) – francuski pisarz i nowelista, autor cyklu powieści kryminalnych, których bohaterem jest Arsène Lupin – dżentelmen-włamywacz.
W 1951 wszystkie jego utwory zostały wycofane z polskich bibliotek oraz objęte cenzurą.
Biografia.
Maurice Leblanc był drugim dzieckiem Émileʼa Leblanca, 34-letniego armatora handlowego, i Mathilde Blanche, z domu Brohy, 21-letniej córki zamożnych farbiarzy, córki Achille Flauberta, brata Gustaveʼa Flauberta. Jego starszą siostrą była Jehanne, urodzona w 1863, a młodszą – śpiewaczka Georgette Leblanc, urodzona w 1869, która była tłumaczką i towarzyszką Mauriceʼa Maeterlincka w latach 1895–1918.
W czasie wojny francusko-pruskiej w 1870 ojciec wysłał Maurice Leblanca do Szkocji, której krajobrazy musiały wpłynąć na jego wyobraźnię. Po powrocie ukończył studia w Rouen. Młody Leblanc pierwsze nauki pobierał w bezpłatnej instytucji, w szkole z internatem w Patry, a następnie, w latach 1875–1882, odbywał studia średnie w Lycée Corneille. Jako nastolatek poznał Gustaveʼa Flauberta i Guy de Maupassanta. Odrzucając plany ojca dotyczące jego kariery w fabryce tektury, w 1888 wyjechał do Paryża, by pisać. Początkowo pracował jako dziennikarz, potem powieściopisarz i gawędziarz, jego pierwsza powieść "Une femme" z 1893 została bardzo dobrze przyjęta; po niej przyszły następne "(Des couples, Voici des ailes" i jedyna sztuka "La pitié" z 1902, która okazała się porażką i spowodowała, że na jakiś czas porzucił teatr). Wzbudził zainteresowanie Julesʼa Renarda i Alphonseʼa Daudeta, jednak bez sukcesu dla publiki. Poznał wielkie nazwiska paryskiej literatury: Stéphaneʼa Mallarmégo i Alphonseʼa Allais. W 1901 opublikował powieść autobiograficzną "L'Enthousiasme".
W 1905 Pierre Lafitte, dyrektor miesięcznika „Je sais tout”, zlecił mu napisanie opowiadania na podstawie postaci Rafflesa Ernesta Williama Hornunga i przygód Sherlocka Holmesa. "L'Arrestation d'Arsène Lupin" ("Aresztowanie Arsene'a Lupina") okazało się wielkim sukcesem czytelniczym, ale Leblanc cierpiał z powodu braku uznania świata literackiego. Dwa lata później w formie książkowej ukazał się "Arsène Lupin, dżentelmen włamywacz". Wydanie "Arsène Lupin kontra Herlock Sholmès" nie spodobało się Conan Doyleʼowi, który był wściekły, że jego detektyw Sherlock Holmes („Herlock Sholmès”) i jego pomocnik Watson („Wilson”) zostali ośmieszeni.
Radykalny socjalista i wolnomyśliciel, z wiekiem i po I wojnie światowej stał się łagodniejszy. W 1918 Leblanc kupił w Étretat dom anglo-normandzki z muru pruskiego, w którym napisał 19 powieści i 39 opowiadań. W obliczu okupacji niemieckiej opuścił Clos Lupin i schronił się w 1939 w Perpignan, gdzie zmarł na zapalenie płuc w 1941. Został ekshumowany z cmentarza Saint-Martin w Perpignan w 1947 r. i ponownie pochowany 14 października tego samego roku w Paryżu, na cmentarzu Montparnasse, obok swojej żony Marguerite i innych członków rodziny (w tym szwagra René Renoulta).

</doc>
<doc id="1095582" url="https://pl.wikipedia.org/wiki?curid=1095582" title="Ronny Yu">
Ronny Yu

Ronny Yu (; ur. 1950 w Hongkongu) – hongkoński reżyser, scenarzysta, producent oraz aktor filmowy. Światową sławę zyskał w 1998 r., tworząc "Narzeczoną laleczki Chucky". W Hollywood nakręcił także "Formułę" oraz "Freddy'ego kontra Jasona".

</doc>
<doc id="1095597" url="https://pl.wikipedia.org/wiki?curid=1095597" title="Robert Szczepański">
Robert Szczepański

Robert Szczepański, pseudonim Maximus (ur. 1975 w Więcborku) – polski pięściarz, trójboista siłowy i strongman.
Jeden z najlepszych polskich i światowych siłaczy. Mistrz Polski Strongman 2009 i Mistrz Polski Strongman Harlem 2009.
Życiorys.
Robert Szczepański trenował boks oraz trójbój siłowy. W 1993 r. zdobył brązowy medal w boksie na Mistrzostwach Polski Juniorów.
W 2002 r. zadebiutował jako strongman. Jest zrzeszony w federacji siłaczy IFSA i sklasyfikowany na bardzo wysokiej, szóstej pozycji. Obecnie jest jedynym Polakiem w tej federacji.
Robert Szczepański uzyskał wykształcenie średnie. Ma dwie siostry i brata, wszyscy trenują sporty siłowe. Rodzina: żona Magda, syn Dorian (na cześć wielokrotnego Mistrza Świata w Kulturystyce, Doriana Yatesa).
W Bydgoszczy prowadzi sklepy dla sportowców i siłowinie.
Wymiary:
Rekordy życiowe:
Mistrzostwa Świata Strongman.
Robert Szczepański wziął udział we wszystkich trzech edycjach indywidualnych Mistrzostw Świata IFSA Strongman, w latach 2005, 2006 i 2007.
Po pierwszym dniu Mistrzostw Świata IFSA Strongman 2005, rozgrywanych w mieście Québec zajmował czwarte miejsce, ex aequo z Wasylem Wirastiukiem. W drugim, ostatnim dniu doznał kontuzji, w wyniku której ukończył zawody dopiero na dziewiątej pozycji.
Najwyższą dotychczas lokatę, szóste miejsce, wywalczył na Mistrzostwach Świata IFSA Strongman 2006, w Reykjavíku.
Wziął udział jeden raz w Drużynowych Mistrzostwach Świata Par Strongman, w roku 2007, rozgrywanych w Wilnie, gdzie zajął siódme miejsce.

</doc>
<doc id="1095603" url="https://pl.wikipedia.org/wiki?curid=1095603" title="Henry Edson Quinteros Sanchez">
Henry Edson Quinteros Sanchez



</doc>
<doc id="1095604" url="https://pl.wikipedia.org/wiki?curid=1095604" title="Sascha Pierro">
Sascha Pierro

Sascha Pierro (ur. 8 kwietnia 1972 we Bad Oeynhausen) – niemiecki wokalista zespołu Marquess, który śpiewa piosenki głównie w języku hiszpańskim.
Kariera.
Wokalista wraz z zespołem zadebiutował na rynku w 2006 roku singlem "El temperamento". W roku 2003 artysta wystąpił w niemieckich preselekcjach do Eurowizji z utworem "Wenn Grenzen fallen". Pierro jako producent współpracował także ze szwajcarskim wokalistą Patrickiem Nuo.

</doc>
<doc id="1095607" url="https://pl.wikipedia.org/wiki?curid=1095607" title="Setsuna Meiōu">
Setsuna Meiōu



</doc>
<doc id="1095609" url="https://pl.wikipedia.org/wiki?curid=1095609" title="Herb Zawiercia">
Herb Zawiercia

Herb Zawiercia – jeden z symboli miasta Zawiercie w postaci herbu.
Wygląd i symbolika.
Herb jest dwudzielny w słup, pole herbowe otoczone jest obramowaniem barwy złotej, tej samej barwy jest linia podziału tarczy na dwie połowy wzdłuż osi pionowej. Herb przedstawia w prawym (heraldycznie) polu herbowym barwy zielonej, czerwony budynek kościoła z dwoma wieżyczkami przykrytymi czarnymi stożkowymi daszkami, zwieńczonymi czarnymi krzyżami łacińskimi, z czarną bramą wejściową oraz okrągłym oknem barwy błękitnej pośrodku budynku, pod nim błękitna wstęga rzeki, na dole trzy młotki barwy czarnej w słup, wszystkie skierowane ostrą stroną obucha w lewo. W lewym (heraldycznie) polu herbowym przedstawiony jest symbol błyskawicy barwy czerwonej, na tle dziesięciu poziomych pasów barwy na przemian białej i czarnej. Tarcza herbu zwieńczona jest trzema złotymi blankowanymi wieżami zamkowymi.
Historia.
W roku 1966 Miejska Rada Narodowa Zawiercia zatwierdziła herb, który na czerwonym polu herbowym przedstawiał w górnej części srebrne koło zębate zanurzone we wstędze rzeki (Warty), pod symbolem rzeki umieszczone były trzy czarne wręby, połączone ukośną złotą belką (nicią), co symbolizowało tutejszy przemysł maszynowy i włókienniczy.
20 listopada 1990 Rada Miejska zatwierdziła nowy herb. Autorem projektu był zawiercianin profesor ASP w Krakowie Marian Buczek.

</doc>
<doc id="1095612" url="https://pl.wikipedia.org/wiki?curid=1095612" title="Narzeczona laleczki Chucky">
Narzeczona laleczki Chucky

Narzeczona laleczki Chucky (tytuł oryg. "Bride Of Chucky" lub "Child's Play 4: Bride of Chucky ") – amerykański filmowy horror z roku 1998, kontynuacja "Laleczki Chucky" (1988) Toma Hollanda. Film do scenariusza autorstwa Dona Manciniego (pracującego przy poprzednich filmach z serii) wyreżyserował hongkoński filmowiec Ronny Yu, przyszły twórca "Freddy’ego kontra Jasona" (2003).
Film – w przeciwieństwie do poprzednich elementów cyklu – powstał w konwencji komediowej, pod wieloma aspektami jest także zamierzoną autoparodią.
Fabuła.
Tiffany, fanatyczka praktyk voodoo, obłąkana fascynacją wobec Charlesa Lee Raya, wykrada z policji laleczkę Chucky, która zostaje następnie wskrzeszona. Okazuje się, że Tiffany i Charles byli w przeszłości parą. Miłość ta na przestrzeni kolejnych lat stała się dla Tiffany powodem uczuciowych rozterek. W akcie zemsty Chucky zostaje zniewolony przez swoją wybawicielkę. Dziewczyna kupuje mu „koleżankę” – piękną i kosztowną lalkę. Niestety, naiwna ekscentryczka pada ofiarą Chucky’ego i zostaje uwięziona w ciele zabawki. Nawiedzona parka ma własne plany – decyduje się do nich wykorzystać nieświadomą niczego grupkę nastolatków. W tym celu nieszczęśni Jade i Jesse muszą eksportować dość niewinnie wyglądające lalki na cmentarz, gdzie pochowany jest Ray.
Nawiązania kulturalne.
Film zawiera liczne nawiązania do innych produkcji z gatunku horroru, w tym także do poprzednich części z serii "Laleczka Chucky".
Niektóre z aluzji to:

</doc>
<doc id="1095613" url="https://pl.wikipedia.org/wiki?curid=1095613" title="Prozelici">
Prozelici



</doc>
<doc id="1095615" url="https://pl.wikipedia.org/wiki?curid=1095615" title="Menuet (ujednoznacznienie)">
Menuet (ujednoznacznienie)



</doc>
<doc id="1095617" url="https://pl.wikipedia.org/wiki?curid=1095617" title="West Akim">
West Akim

West Akim (West Akyem) jest dystryktem w Regionie Wschodnim Ghany, zajmuje powierzchnię 825 km², populacja w roku 2002 wynosiła 154.154, stolicą dystryktu jest Asamankese.

</doc>
<doc id="1095618" url="https://pl.wikipedia.org/wiki?curid=1095618" title="Abramo Barosso">
Abramo Barosso

Abramo Barosso (ur. 28 kwietnia 1931 w Turynie, Włochy - zm. 11 stycznia 2013 w Genui) – autor komiksów, z wykształcenia inżynier.
Życiorys.
Jeden z bardziej płodnych autorów włoskich komiksów disneyowskich, przede wszystkim w latach 1960-1980. Zadebiutował w listopadzie 1961 w tygodniku "Topolino" (pl. Myszka Miki) historią "Paperino al gran premio di Paperopoli" (pl. Kaczor Donald na Grand Prix Kaczogrodu). Z biegiem czasu przekazał schedę twórczą własnemu bratu Gian Paolo Barosso, który okazał się być jeszcze lepszym od Abramo, jak wynikało z opinii lektorów.
Obaj bracia wpisali się w historię tzw. "włoskiej szkoły komiksu", do której zalicza się również Guido Martina, Rodolfo Cimino, Carlo Chendi i Gian Giacomo Dalmasso. To im zawdzięcza publiczność włoska zaszczepienie na grunt rodzimy opowieści o stworzonych przez Disneya postaciach.
Po zaprzestaniu współpracy z Disneyem Abramo Barosso stworzył jeszcze wiele innych komiksowych opowieści, następnie zajął się grafiką komputerową. Kres komiksowej twórczości Barosso przypadł na lata osiemdziesiąte minionego stulecia.
Komiksy Abramo Barosso były m.in. tłumaczone na języki: francuski, fiński, niemiecki, duński, szwedzki, norweski oraz portugalski.

</doc>
<doc id="1095619" url="https://pl.wikipedia.org/wiki?curid=1095619" title="Trzykropek">
Trzykropek



</doc>
<doc id="1095620" url="https://pl.wikipedia.org/wiki?curid=1095620" title="Cytronada">
Cytronada

Cytronada – niegazowany napój cytrynowy, produkowany i sprzedawany w Polsce w latach 80. XX wieku w foliowych woreczkach, które należało przebić słomką (często sprzedawaną w komplecie z woreczkiem).

</doc>
<doc id="1095621" url="https://pl.wikipedia.org/wiki?curid=1095621" title="Trójkropek">
Trójkropek



</doc>
<doc id="1095624" url="https://pl.wikipedia.org/wiki?curid=1095624" title="Nativitanki">
Nativitanki

Nativitanki (właściwie Zgromadzenie Sióstr Narodzenia NMP) – polskie, żeńskie zgromadzenie zakonne.
Działalność.
Siostry odpowiadają na dar powołania do życia zakonnego przez śluby czystości, ubóstwa i posłuszeństwa, oddając się całkowicie umiłowanemu nade wszystko Bogu, Jego czci, i Jego służbie. Profesja rad ewangelicznych zespala Siostry w szczególny sposób z kościołem, zobowiązuje i uzdalnia do poświęcenia całego życia Jego dobru, aby zakorzeniać Królestwo Boże i rozszerzać je na całym świecie.
Strój sióstr Nativitanek to: habit koloru granatowego (forma sutanny kapłańskiej), na głowie czepek z białą wypustką oraz krzyż.
Etapy formacji: kandydatura, postulat, nowicjat, junirat, formacja permanentna.
Siedziby.
Dom Generalny: Al. 1-go Maja 15/3, 90-717 Łódź.
Pozostałe domy zakonne:

</doc>
