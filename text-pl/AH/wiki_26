<doc id="1103777" url="https://pl.wikipedia.org/wiki?curid=1103777" title="Program partnerski">
Program partnerski

Program partnerski (PP) – narzędzie internetowego marketingu. Jest to skrypt sprzężony z bazą zamówień sklepu internetowego. W programie tym organizatorem jest sklep online, oferujący produkty lub usługi – zaś partnerami są osoby fizyczne lub firmy dysponujące własną stroną WWW. Partner po przystąpieniu do programu umieszcza na swojej stronie materiały dostarczone mu przez organizatora – w zamian za to otrzymuje prowizję za każdy udział w transakcji, która rozpoczęła się na jego stronie.
Opis działania.
W praktyce wygląda to tak, iż klient X wchodzi na stronę internetową partnera. Na stronie tej zapoznaje się z ofertą sklepu Y, po czym ze strony partnera za pomocą hiperłączy przechodzi na stronę sklepu. Jeżeli klient ten dokona zakupów w sklepie organizatora – wówczas partner otrzymuje prowizję (zazwyczaj w postaci kilku procent wartości zamówienia) od organizatora.
Programy partnerskie tworzone są najczęściej przez sklepy, które sprzedają produkty z dużą marżą. Dotyczy to np. takich branż jak jubilerstwo, markowe perfumy czy e-booków. Wszędzie tam – gdzie sklep może odstąpić część swojego zysku na rzecz większej sprzedaży. Również na rynkach sportowych np. związanymi ze sportami zimowymi (snowboard, narciarstwo) inwestuje się w programy partnerskie – ze względu na to, iż istnieje sporo stron traktujących o sportach zimowych, strony te są potencjalnymi partnerami programów partnerskich. 
W przypadku, gdy duże firmy uruchamiają swój program partnerski, robią to najczęściej na bazie narzędzia stworzonego specjalnie na ich potrzeby i niezależnego od innych podmiotów. Pozostali gracze korzystają z oprogramowania zewnętrznego, ogólnie dostępnego, choć integrowanego indywidualnie (np. Partneo) lub decydują się na udział w programach afiliacyjnych, które oparte są na sieciach programów partnerskich.
Regulaminy programów partnerskich najczęściej dokładnie precyzują rolę uczestnika takiego programu. W większości przypadków partner nie jest ani przedstawicielem organizatora ani pośrednikiem pomiędzy klientem a sklepem. 
Partycypowanie w programie partnerskim jest rodzajem telepracy. 
Istnieje kilka metod promocji linków affiliacyjnych w programach partnerskich, m.in.: 

</doc>
<doc id="1103791" url="https://pl.wikipedia.org/wiki?curid=1103791" title="2 Pawłogradzki Pułk Lejb-Huzarski">
2 Pawłogradzki Pułk Lejb-Huzarski

2 Pawłogradzki Pułk Lejb-Huzarski Imperatora Aleksandra III (ros. 2-й лейб-гусарский Павлоградский императора Александра III полк) – pułk kawalerii okresu Imperium Rosyjskiego, sformowany w dniu 9 czerwca 1764 za panowania carycy Katarzyny II Wielkiej.
Święto pułkowe: 26 listopada. Dyslokacja w 1914: Suwałki.
Pułk został rozformowany w 1918. Po zakończeniu I wojny światowej w koszarach 2 Pułku Lejb-Huzarskiego Pawłogradzkiego stacjonował polski 3 Pułk Szwoleżerów Mazowieckich.
Nazwa pułku.
Wielokrotnie przemianowywany. Swój rodowód wywodził od Pawłogradzkiego Lekkonnego Pułku sformowanego z Dnieprowskiego i Jekatierinosławskiego (dawniej Donieckiego) Pułku Pikinierów.
W 1796 został przemianowany na Huzarski Pułk Boura (od nazwiska dowódcy), w 1801 na Pawłogradzki Pułk Huzarski, wreszcie 25 marca 1864 na 2 Pawłogradzki Pułk Lejb-Huzarski. 
W 1882 wprowadzono reformę ujednolicającą organizację rosyjskiej kawalerii i pułk został przemianowany na 6 Pawłogradzki Pułk Lejb-Dragoński .
W 1907 wprowadzono kolejną reformę. Powrócono do wcześniejszej organizacji kawalerii, czyli do podziału na pułki huzarskie, dragońskie, ułańskie i kozackie. Jednostka otrzymała wówczas nazwę: 2 Pułk Lejb-Huzarski Pawłogradzki Imperatora Aleksandra III.
Pułk z okresu wojen napoleońskich upamiętnił Lew Tołstoj w epizodach narodowej epopei "Wojna i pokój", jako jednostkę kawalerii, w której służy młody hrabia Rostow. 

</doc>
<doc id="1103793" url="https://pl.wikipedia.org/wiki?curid=1103793" title="Hrabstwo Warren (Ohio)">
Hrabstwo Warren (Ohio)

Hrabstwo Warren – hrabstwo w Stanach Zjednoczonych, w stanie Ohio. Założone 1 maja 1803 roku. Według danych z 2000 roku hrabstwo miało 158 383 mieszkańców.

</doc>
<doc id="1103800" url="https://pl.wikipedia.org/wiki?curid=1103800" title="Grzegorz Szymański (strongman)">
Grzegorz Szymański (strongman)

Grzegorz Szymański, pseudonim Kruszyna, Szyman (ur. 1983) – polski strongman.
Drugi wicemistrz Polski Strongman 2007, wicemistrz Europy Strongman 2008, wicemistrz Polski Strongman 2009 i wicemistrz Polski Strongman w Parach 2009.
Życiorys.
Grzegorz Szymański rozpoczął treningi siłowe w wieku trzynastu lat. Był trzykrotnie wicemistrzem województwa zachodniopomorskiego w pchnięciu kulą.
Jako siłacz zadebiutował na eliminacjach do Pucharu Polski Strongman 2006 w Gdyni, gdzie na czterdziestu zawodników zajął dziewiętnaste miejsce. Następnie rozpoczął treningi z czołowymi polskimi siłaczami: Jarosławem Dymkiem, Sebastianem Wentą i Sławomirem Toczkiem. Na kolejnych eliminacjach do Pucharu, w 2007 r., wygrał cztery z sześciu konkurencji i zajął pierwsze miejsce. W 2007 r. zadebiutował w Pucharze Polski Strongman, osiągając bardzo dobre wyniki. Stanął na podium w czterech z pięciu zawodów cyklu, w których uczestniczył. W Pucharze Polski Strongman 2008 zajął miejsca na podium we wszystkich zawodach, w których wziął udział.
Wziął udział dotychczas dwukrotnie w indywidualnych Mistrzostwach Europy Strongman, w latach 2008 i 2009. Do Mistrzostw Europy Strongman 2009 przystąpił z kontuzją stopy, w wyniku której zajął dopiero czwarte miejsce. 2009 rok niestety był dla Grzegorza pechowym, z powodu wielu kontuzji.
Od października 2017 r. zmaga się ze złośliwym nowotworem jądra.
Klasyfikacja w indywidualnych Mistrzostwach Europy Strongman:
Wziął udział w Mistrzostwach Polski Strongman A-S 2009, rozgrywanych w Malborku, jednak nie zakwalifikował się do finału.
W 2010 r. i 2011 r. nie odnotował znaczących osiągnięć sportowych, z uwagi na poza sportowe zaangażowanie.
Grzegorz Szymański uzyskał wykształcenie w zawodzie kucharza. Mieszka w Trzebiatowie. Otworzył własną siłownię. Rodzina: żona Ewelina, syn Szymon (ur. 2008).
Wymiary:
Rekordy życiowe:

</doc>
<doc id="1103802" url="https://pl.wikipedia.org/wiki?curid=1103802" title="Asfalteny">
Asfalteny

Asfalteny – składniki organiczne asfaltów, występujące również w ropie naftowej i wielu innych bituminach, twarde, barwy czarnej lub czarnobrunatnej, nierozpuszczalne w niskocząsteczkowych alkanach, rozpuszczalne w toluenie oraz dwusiarczku i (przynajmniej częściowo) czterochlorku węgla. Są nietopliwe, a powyżej 300 °C się rozkładają (z wytworzeniem koksu i gazu).
Asfalteny są związkami wielopierścieniowymi, w znacznej części aromatycznymi z wieloma skondensowanymi pierścieniami, o dużych masach cząsteczkowych (zwykle od 400 do 1500). Obok węgla i wodoru zawierają tlen, azot (około 1%) i siarkę (kilka procent); charakterystyczna jest obecność (nawet kilka procent) żelaza, niklu, wanadu.
Termin ten został wprowadzony przez francuskiego chemika Jeana Baptiste'a Boussingaulta, w roku 1837.

</doc>
<doc id="1103808" url="https://pl.wikipedia.org/wiki?curid=1103808" title="Wzrockowisko">
Wzrockowisko



</doc>
<doc id="1103819" url="https://pl.wikipedia.org/wiki?curid=1103819" title="Sivatherium">
Sivatherium

Sivatherium – wymarły rodzaj ssaków z rodziny żyrafowatych, żyjący od pliocenu do holocenu.
Skamieniałości nieznanego nauce zwierzęcia znaleziono w okolicy Himalajów, w Sivalik, niedaleko rzeki Markanda. Należała do nich przede wszystkim dobrze zachowana czaszka, wielkości zbliżającej się do wielkości głowy słonia. Ponad oczodołami posiadała dwa rozchodzące się rdzenie rogów. Poza tą parą rogów, osadzoną na kościach czołowych, zwierzę posiadało jeszcze drugą, większą parę rogów, osadzoną na kościach ciemieniowych. Kość czołowa była szeroka i płaska. Zaskakiwała również budowa kości nosowych, z wyniosłością i zadaszeniem nad nozdrzami zewnętrznymi, nosem zwierzę przypominało nieco nosorożce. Łuki jarzmowe natomiast rozwinęły się słabo. Siekacze prawdopodobnie nie występowały. Kość szczękowa liczyła sześć trzonowców. Zwracał również uwagę kąt, pod jakim ustawiona była płaszczyzna zgryzu trzonowców. Trzy tylne trzonowce były zbudowane jakby z dwóch półcylindrów. Budowa zębów jasno wskazywała na przynależność ich posiadacza do przeżuwaczy. Zwierzę spożywało zatem pokarm roślinny.
Nowy rodzaj wymarłego ssaka opisany został w pracy Hugh Falconera i P.T. Cautleya w 1836 r. Autorzy określili je jako jednego z najbardziej niezwykłych mieszkańców globu w przeszłości. Zaliczając się do przeżuwaczy, przewyższało rozmiarami znane wtedy nosorożce (znacznie większe "Paraceratherium" opisano na początku XX wieku). Zafascynowani zwierzęciem autorzy nazwali go na cześć Śiwy, hinduistycznego bóstwa, jako że obszar, na którym znaleziono kopalne szczątki, wiązany był w mitologii indyjskiej z dziedziną tego bóstwa, od którego imienia bierze swą nazwę termin geograficzny Sivalik. Do imienia Śiwy badacze dołączyli słowo θηрιον – „stworzenie”.
Szczątki zwierząt tego rodzaju znaleziono również w Afryce: w Południowej Afryce, w skałach plioceńskich, a także w Dżibuti w utworach plejstocenu.
Obecnie "Sivatherium" zaliczane jest do rodziny żyrafowatych, a w jej obrębie do podrodziny Sivatheriinae.

</doc>
<doc id="1103821" url="https://pl.wikipedia.org/wiki?curid=1103821" title="Jan Jankowski (zootechnik)">
Jan Jankowski (zootechnik)

Jan Jankowski (ur. 11 kwietnia 1952 w Śniadowie) – profesor UWM w Olsztynie, nauki rolnicze (zootechnika).
Życiorys.
Ukończył ART w Olsztynie w 1976 r., doktorat uzyskał w 1979, habilitację w 1990 (od 1991 na stanowisku profesora nadzwyczajnego) natomiast profesurę w 1997 (od 2000 na stanowisku profesora zwyczajnego).
W latach 1981–1984 przedstawiciel asystentów i adiunktów w senacie ART oraz przewodniczący Uczelnianej Komisji Lokalowej, w latach 1987–1990 członek Uczelnianej Komisji Inwentaryzacyjnej. Prodziekan ds. nauki na Wydziale Zootechnicznym (1990–1996), wiceprzewodniczący Senackiej Komisji Budżetowej (1993–1996), Dziekan Wydziału bioinżynierii Zwierząt (1996–1999), prorektor ds. nauki i współpracy regionalnej UWM w Olsztynie (1999–2008).
Promotor trzech prac doktorskich. Jego badania naukowe obejmowały wyhodowanie i wdrożenie polskich rodów indyków WAMA; wdrożenie nowych programów i doskonalenia żywienia indyków w aspekcie bezpieczeństwa zdrowotnego mięsa
W 2019 został członkiem Rady Doskonałości Naukowej I kadencji. W 2002 r. został członkiem korespondentem PAN.
Życie prywatne.
Z żoną z Marią Jankowską mają troje dzieci: Michał, Anna, Aleksandra. Interesuje się jazdą konną, narciarstwem, żeglarstwem i brydżem.

</doc>
<doc id="1103822" url="https://pl.wikipedia.org/wiki?curid=1103822" title="Malteny">
Malteny

Malteny – rozpuszczalna frakcja węglowodorów, będąca głównym, obok asfaltenów, składnikiem organicznym asfaltów; występują też w wielu innych bituminach. Asfalty mają charakter układów koloidalnych, w których asfalteny są rozproszone w maltenach. W przeciwieństwie do asfaltenów, malteny są rozpuszczalne w niskocząsteczkowych alkanach np. heksanie, co wykorzystuje się praktycznie do rozdzielenia tych składników asfaltu.
Barwa i konsystencja maltenów są zależne od proporcji składników, których główne grupy to:
Ogólnie malteny są węglowodorami o średniej masie molowej niższej niż masa molowa asfaltenów, które z kolei bywają uważane za produkty naturalnej polimeryzacji tych pierwszych. W asfalcie wystawionym na światło słoneczne malteny polimeryzują (do asfaltenów) częściowo przyłączając tlen z powietrza.

</doc>
<doc id="1103823" url="https://pl.wikipedia.org/wiki?curid=1103823" title="Drury Lane Theatre">
Drury Lane Theatre



</doc>
<doc id="1103825" url="https://pl.wikipedia.org/wiki?curid=1103825" title="Przejście graniczne Kuźnica Białostocka-Grodno">
Przejście graniczne Kuźnica Białostocka-Grodno

Przejście graniczne Kuźnica Białostocka-Grodno – polsko-białoruskie kolejowe przejście graniczne położone w województwie podlaskim, w powiecie sokólskim, w gminie Kuźnica, w miejscowości Kuźnica.
Opis.
Przejście graniczne Kuźnica Białostocka-Grodno czynne jest przez całą dobę. Dopuszczony jest ruch osób oraz środków transportowych i przewóz towarów bez względu na ich obywatelstwo lub przynależność państwową oraz mały ruch graniczny. Kontrolę graniczną osób, towarów i środków transportu wykonuje Placówka Straży Granicznej w Kuźnicy. Przez przejście biegną dwa tory – jeden normalny (należący do linii Białystok – granica państwowa – Grodno, tzw. kolej warszawsko-petersburska), drugi – szeroki.
W okresie istnienia Związku Radzieckiego funkcjonowało w tym miejscu polsko-radzieckie kolejowe przejście graniczne Kuźnica. Dopuszczony był ruch osobowy i towarowy. Kontrolę graniczną osób, towarów i środków transportu wykonywała Graniczna Placówka Kontrolna Kuźnica.
W październiku 1945 roku na granicy polsko-radzieckiej, w ramach tworzących się Wojsk Ochrony Pogranicza utworzono Przejściowy Punkt Kontrolny Kuźnica Białostocka – kolejowy I kategorii.

</doc>
<doc id="1103830" url="https://pl.wikipedia.org/wiki?curid=1103830" title="Empire Earth">
Empire Earth

Empire Earth – komputerowa strategiczna gra czasu rzeczywistego wyprodukowana przez Stainless Steel Studios i wydana w 2001 roku przez Sierrę Entertaniment. Akcja gry obejmuje czas od prehistorii aż po fikcyjną epokę nanocyfrową. W grze występuje kilkanaście różnych cywilizacji, od Babilonu po Stany Zjednoczone. Zadaniem gracza jest rozbudowa własnej cywilizacji i zniszczenie komputerowych wrogów.
Do gry został wydany dodatek o nazwie "".
Rozgrywka.
Kampanie.
W grze Empire Earth są dostępne cztery kampanie: grecka, angielska, niemiecka i rosyjska.

</doc>
<doc id="1103832" url="https://pl.wikipedia.org/wiki?curid=1103832" title="Dywizjon artylerii konnej">
Dywizjon artylerii konnej



</doc>
<doc id="1103834" url="https://pl.wikipedia.org/wiki?curid=1103834" title="Taraxacum pieninicum">
Taraxacum pieninicum



</doc>
<doc id="1103836" url="https://pl.wikipedia.org/wiki?curid=1103836" title="Konkordancja">
Konkordancja

Konkordancja (z „zgoda”) – alfabetyczny spis wyrazów, zdań, znaków lub symboli znajdujących się w jakimś dziele literackim lub zbiorze dokumentów czy ksiąg. Jest to zwykle dość obszerne opracowanie zawierające spis wyrazów występujących w wybranym dziele lub w pracach konkretnego autora wraz ze wskazaniem miejsc ich występowania.
Choć w bibliografiach językoznawczych spotyka się wiele rodzajów publikacji określanych mianem „Konkordancja” to najczęściej tego terminu używa się do konkordancji biblijnych. Wraz z rozwojem technologii cyfrowych znaczenie konkordancji drukowanych spada z powodu wykorzystywania tekstów cyfrowych.
Konkordancja w archiwistyce – spis (wykaz) dawnych sygnatur i odpowiadających im nowych.
Wyróżnia się następujące typy konkordancji:
Konkordancje biblijne.
Inspiracją do tworzenia konkordancji biblijnych były pochodzące z XII wieku materiały kaznodziejskie zebrane w dziele "Beniamin minor" autorstwa Ryszarda od św. Wiktora. W XIII w. pojawiły się zwiastuny konkordancji do których w pierwszej kolejności należy zaliczyć "Concordantiae" Tomasza Gallusa i "Concordantiae morales" Antoniego z Padwy.
Prekursorem konkordancji biblijnych był Hugon a Sancto Caro (1200?–1263). Inicjując i koordynując pracę około 500 dominikanów z klasztoru św. Jakuba w Paryżu, w okresie 15 lat opracował pierwszą konkordancję do tekstu Wulgaty (t.zw. "Concordantiae Sacrorum Bibliorum" lub "Concordantiae Sancti Jacobi" [Konkordancja św. Jakuba], ukończona w 1267). Było to dzieło pełne skrótów przez co trudne do praktycznego wykorzystania. Wskazywało ono położenie każdego słowa w konkretnym rozdziale Pisma Świętego, jednak bez zaznaczenia tekstowego kontekstu jego występowania. Konkordancja ta przeszła szereg późniejszych przeróbek i uzupełnień dzięki którym stała się pierwowzorem późniejszych konkordancji.
W XVI wieku zaczęły powstawać pierwsze konkordancje biblijne dla tekstów oryginalnych. W 1523 roku w Wenecji opublikowano konkordancję R. Isaaca ben Nathana (rozkwit jego działalności pisarskiej przypadł na początek XV w.), opartą na tekście hebrajskim ST. Konkordancję do tekstu greckiego NT opracował Sixtus Betuleius (1501–1554). W XVI wieku powstała też konkordancja zredagowana przez Roberta Estienne’a.

</doc>
<doc id="1103837" url="https://pl.wikipedia.org/wiki?curid=1103837" title="The Best of Infa.Red &amp; Cross">
The Best of Infa.Red &amp; Cross

The Best of Infa.Red &amp; Cross – pierwszy mixtape hip-hopowego duetu Infa.Red &amp; Cross wydany w 2004 roku przez Jadakissa i Big Mike'a.

</doc>
<doc id="1103840" url="https://pl.wikipedia.org/wiki?curid=1103840" title="Peter Green">
Peter Green

Peter Green, właśc. Peter Allen Greenbaum (ur. 29 października 1946 w Londynie, zm. 25 lipca 2020 w Canvey Island) – brytyjski gitarzysta pochodzenia żydowskiego, założyciel i lider grupy Fleetwood Mac. W Bluesbreakers Johna Mayalla zastąpił Erica Claptona.
Podczas grania w John Mayall and The Bluesbreakers poznał basistę Johna McVie i perkusistę Micka Fleetwooda, z którymi w 1967 roku opuścił zespół Johna Mayalla na rzecz założenia własnego zespołu Fleetwood Mac. Dołączył do nich gitarzysta Jeremy Spencer, a krótko po założeniu grupy również i basista Bob Brunning, który zastąpił Johna McVie.
Wraz z grupą Fleetwood Mac Green nagrał w 1968 roku utwór „Black Magic Woman”, który zyskał popularność w interpretacji Santany.
Nie radząc sobie z presją, którą przynosi sława, w 1969 roku zaczął mieć problemy z narkotykami i zdrowiem psychicznym, co zaowocowało napisaniem przez niego utworu „Oh Well”, w którym wyrzuca swoją złość. Latem 1970 odszedł z Fleetwood Mac i nagrał jeden solowy album. Po dziewięciu latach wrócił do nagrywania płytą „In the Skies” i regularnie wydawał następne do 1984.
W 1996 założył, wraz z Neilem Murrayem i Cozym Powellem, supergrupę Splinter Group, działającą do 2004 roku. Zespół wydał dwa albumy: akustyczny „Robert Johnson Songbook” z 1998 oraz elektryczny „Clown” z 2001.
W 2003 został sklasyfikowany na 38. miejscu listy 100 najlepszych gitarzystów wszech czasów magazynu „Rolling Stone”.

</doc>
<doc id="1103842" url="https://pl.wikipedia.org/wiki?curid=1103842" title="Autograph">
Autograph

Autograph – amerykański zespół glam metalowy założony w Los Angeles w 1983 roku. Pomimo dobrej promocji zespołu i jego pierwszego albumu "Sign in Please" z 1984 r. wyróżniającego singel „Turn up the Radio” popularność grupy zaczęła raptownie spadać, co zakończyło się rozwiązaniem grupy w 1989 r. Autograph zostało reaktywowane w innym składzie w 2002 roku, co rok później zaowocowało wydaniem albumu "Buzz", ale grupa nie jest aktywna, chociaż jej rozwiązanie nie zostało ogłoszone.
Autograph zostało sklasyfikowane przez VH1 na 34. miejscu listy na "40 Najlepszych Hairmetalowych Zespołów Wszech Czasów".
Historia.
Dobry początek, szybki koniec (1983–1989).
Z założenia miał to być solowy projekt wokalisty i gitarzysty Steve’a Plunketta, który nie był zadowolony z faktu, że skomponowane przez niego utwory nie zostały zamieszczone na albumie "Trouble at Home" (1983) zespołu Silver Condor, w którym grał wtedy na gitarze. Plunkett postanowił napisać kilka dodatkowych utworów i nagrać niektóre z nich na kasecie demo, aby później podjąć się próby podpisania kontraktu z jakąś wytwórnią płytową. Do nagrania dema zaangażował swoich znajomych, z którymi już wcześniej współpracował: gitarzystę Steve’a Lyncha (grał z nim w zespole Looker), basistę Randy’ego Randa (Wolfgang), perkusistę Keniego Richardsa (John Doe), oraz keyboardzistę Stevena Ishama. W tym składzie muzycy nagrali demo składające się z czterech utworów: „Deep End,” „Friday,” „In the Night” oraz „Send Her to Me.” Z nagranego dema muzycy, którzy mieli jedynie pomóc Plunkettowi zarejestrować utwory, byli tak zadowoleni, że postanowili kontynuować współpracę ze sobą jako zespół. Plunkett zaprezentował demo Andy’emu Johnsowi, którego poznał przy okazji miksowania wspomnianego już albumu "Trouble at Home". Na Johnsie demo zrobiło tak duże wrażenie, że zaproponował zespołowi wstąpienie do studiów nagraniowych Record Plant Studios w Los Angeles aby za darmo nagrał nowe, lepiej brzmiące demo. Po nagraniu nowego dema członkowie zespołu przyjęli dla swojej grupy nazwę Autograph, która została zainspirowana tytułem popularnego wtedy (w USA: 1. pozycja na rockowej; 12. na krajowej liście przebojów „Billboardu”) utworu „Photograph” zespołu Def Leppard. W międzyczasie perkusista Keni Richards poznał Davida Lee Rotha – wokalistę zespołu Van Halen. Wkrótce Richards i Roth zostali dobrymi przyjaciółmi i Richards postanowił zaprezentować Rothowi demo Autographu. Muzyka zespołu tak przypadła do gustu Rothowi, że zaproponował grupie supportowanie Van Halen na ich zbliżającej się trasie koncertowej po Stanach Zjednoczonych "1984 Tour" promującej album "1984", który miał zostać wydany 9 stycznia 1984.
Jako że Van Halen osiągało wtedy szczyty popularności (album "1984" trafił na 2. pozycję krajowej listy przebojów w USA oraz został sprzedany dziś w ponad 10 milionach kopii w USA), a Autograph nie miał jeszcze ani kontraktu z żadną wytwórnią płytową, ani nie zadebiutował jeszcze na żadnym oficjalnym wydawnictwie odpowiedź zespołu była zdecydowanie twierdząca. Trasa rozpoczęła się 18 stycznia 1984 w Jacksonville w stanie Floryda przed ok. 12-tysięczną publicznością, chociaż grupa musiała wtedy żebrać, kraść oraz pożyczać pieniądze, by – mając na to sześć tygodni – zorganizować sprzęt, załogę oraz ciężarówkę i wyruszyć z Los Angeles na południowo-zachodnim krańcu Stanów do Jacksonville na południowo-wschodnim krańcu Stanów. W trakcie trasy zespół rozpoczął poszukiwania menedżera. W tej sprawie grupie ponownie pomógł Andy Johns, którego przyjaciółką była Suzy Frank. Menedżerka nie dołączyła do Autographu będącego w trasie, tylko została w Los Angeles i rozpoczęła próby załatwienia grupie kontraktu z jakąś wytwórnią płytową wykorzystując do tego nagrane demo zespołu. Dwa miesiące później, pod koniec marca 1984, wiceprezydent RCA Records Paul Atkinson wysłał swojego asystenta Jose Menendeza by ten zobaczył występ grupy w hali Madison Square Garden w Nowym Jorku. Autograph zrobiło na Menendezie wystarczająco duże wrażenie by ten odwiedził zespół w garderobie po występie i zaproponował podpisanie kontraktu, który został tam podpisany. Grupa natychmiast opuściła trasę zespołu Van Halen i powróciła do Los Angeles, by nagrać swój pierwszy album studyjny. Z producentem Neilem Kernonem Autograph nagrało "Sign in Please" wydane w październiku 1984. Album trafił na 29. pozycję krajowej listy przebojów w USA, w kwietniu 1985 (również w Stanach) przyznana mu została złota płyta za 500 tysięcy sprzedany sztuk, a dziś liczba ta wynosi ponad 700 tysięcy sztuk. Oprócz trasy koncertowej z Van Halen w wypromowaniu zespołu i albumu pomógł utwór „Turn up the Radio,” który na dodatek był ostatnim utworem napisanym na płytę. Wydany jako singel, jak i teledysk spotkał się z dobrym przyjęciem, jak i ze strony muzycznej stacji telewizyjnej MTV, która w ogromnych ilościach puszczała na antenie teledysk do wspomnianego utworu, jak i stacji radiowych co zaowocowało 17. pozycją na rockowej oraz 29. na krajowej liście przebojów w USA.
W październiku 1985 Autograph wydał drugi album studyjny "That's the Stuff". Chociaż singel z płyty – „Blondes in Black Cars” – zajął 38. pozycję na rockowym zestawieniu w USA, to nie przyczynił się on do wypromowania albumu. "That’s the Stuff" został uznany za rozczarowanie, co odzwierciedliła 92. lokata na krajowej liście przebojów w USA. Mimo niepowodzenia albumu grupa została zaproszona do supportowania kolejno przez Mötley Crüe w 1985, które promowało płytę "Theatre of Pain" oraz w 1986 przez zespół Heart. Trzeci album studyjny Autographu – "Loud and Clear" – ukazał się w 1987. Pomimo tego, że album ukazywał „muzyczną poprawę” 108. pozycja płyty w USA oraz zerowe wsparcie ze strony wytwórni RCA nie zdołały „uratować” zespołu przed tym co miało nadejść. Pomimo plotek sugerujących zmianę wytwórni płytowej na Geffen Records członkowie zespołu zaczęli powoli dochodzić do wniosku, że istnienie Autographu dobiega końca. Mimo nagrania przez grupę „obiecujących” dem w 1988 z zespołu odszedł Steven Isham. Powodem jego odejścia były właśnie nagrane dema na których Autograph próbowało zmierzać ku cięższej muzyce niewymagającej do tego udziału keyboardu. Z powodów znikomego zainteresowania ze strony wytwórni płytowej RCA Records oraz uczucia niewielu rzeczy jeszcze do osiągnięcia jako grupa Autograph zostało rozwiązane w 1989 roku.
Zawieszona działalność (1989–2002).
Po rozwiązaniu Autographu większość członków zespołu poświęciła się innym muzycznym projektom, które prezentują się następująco:
W 1997 niemiecka wytwórnia płytowa USG Records zaproponowała Steve’owi Plunkettowi wydanie albumu kompilującego niewydany-dotąd materiał Autographu. Album został wydany 5 sierpnia 1997 pt. "Missing Pieces" i został ciepło przyjęty przez fanów grupy. Kompilacja zawiera m.in. demo utworu „Turn up the Radio” oraz „Angel in Black,” który – choć niewydany wcześniej przez Autograph – został wykonany w 1992 przez grupę Bangalore Choir na albumie "On Target".
Powrót (2002).
W 2002 pojawiła się informacja jakoby Steve Plunkett założył nowy zespół – Winslow Liege – z basistą Lance’em Morrisonem (współpracował m.in. z Alanis Morissette na albumie "Jagged Little Pill"), i perkusistą Mattem Laugiem (był członkiem zespołu Slash’s Snakepit oraz współpracował parokrotnie razem z Morrisonem m.in. przy albumie "Jagged Little Pill"). W październiku 2002 informacja o powstaniu Winslow Liege została zaprzeczona informacją, że Plunkett wznowił działanie Autographu, podpisał kontrakt z niemiecką wytwórnią płytową Point Music Records oraz że w marcu bądź kwietniu 2003 nastąpi premiera nowego albumu zespołu. W składzie z Plunkettem, Morrisonem, Laugiem, oraz gitarzystą Toddem „T. J.” Helmerichem grupa pod szyldem Autograph (Version 2.03) wydała 28 kwietnia 2003 album zatytułowany "Buzz". Choć płyta zadowoliła fanów zespołu, "Buzz" nie zwrócił zbytniej uwagi w przemyśle muzycznym. 19 stycznia 2004 wytwórnia Point Music wydała reedycję kompilacji "Missing Pieces" pt. "More Missing Pieces" zawierającą dodatkowe siedem utworów.

</doc>
<doc id="1103844" url="https://pl.wikipedia.org/wiki?curid=1103844" title="Calendula officinalis">
Calendula officinalis



</doc>
<doc id="1103845" url="https://pl.wikipedia.org/wiki?curid=1103845" title="Kappa (przedsiębiorstwo)">
Kappa (przedsiębiorstwo)

Kappa – włoskie przedsiębiorstwo produkujące obuwie, odzież i inne artykuły sportowe.

</doc>
<doc id="1103846" url="https://pl.wikipedia.org/wiki?curid=1103846" title="Daniel Svensson (muzyk)">
Daniel Svensson (muzyk)

Daniel Svensson (ur. 20 listopada 1977 w Göteborgu) – szwedzki perkusista, znany przede wszystkim z występów w zespole In Flames, którego był członkiem w latach 1998–2015. Wcześniej grał w zespołach Diabolique i Sacrilege.
W 2015 roku porzucił działalność artystyczną na rzecz rodziny.

</doc>
<doc id="1103847" url="https://pl.wikipedia.org/wiki?curid=1103847" title="Dzień po dniu">
Dzień po dniu

Dzień po dniu – program informacyjny emitowany w TVN24 od września 2007 od poniedziałku do piątku o 23:00. Od stycznia 2010 również w weekend.
W magazynie podsumowuje się najważniejsze wydarzenia danego dnia, z kraju, ze świata, z gospodarki i ze sportu oraz podawana jest prognoza pogody na następny dzień. Jest zwykle ostatnim w ciągu dnia programem TVN24 nadawanym na żywo. Po nim następuje nocny blok powtórek, a stacja wraca do przekazu na żywo dopiero o 5:55, gdy rozpoczyna się "Poranek TVN24". Głównym prowadzącym programu jest Piotr Jacoń, oprócz niego prowadzą jeszcze m.in. Krzysztof Górlicki i Marta Klos.

</doc>
<doc id="1103849" url="https://pl.wikipedia.org/wiki?curid=1103849" title="Tadeusz Wardejn-Zagórski">
Tadeusz Wardejn-Zagórski

Tadeusz Adam Wardejn-Zagórski ps. „"Gromski”", „"Gozdawa”" (ur. 7 kwietnia 1892 w Poraju, zm. w grudniu 1944 w Częstochowie) – major dyplomowany piechoty Wojska Polskiego i Armii Krajowej.
Życiorys.
Tadeusz Adam Wardejn-Zagórski urodził się 7 kwietnia 1892 roku w Poraju. Od 1914 roku działał w Polskiej Organizacji Wojskowej. W okresie od 1 września 1917 roku do 24 stycznia 1918 roku był uczniem klasy „A” Szkoły Podchorążych w Zegrzu (od 3 listopada 1917 roku w Ostrowi Mazowieckiej).
Po zakończeniu wojny z bolszewikami pełnił służbę w Doświadczalnym Centrum Wyszkolenia w Rembertowie, pozostając oficerem nadetatowym 62 pułku piechoty w Bydgoszczy. 3 maja 1922 roku został zweryfikowany w stopniu kapitana ze starszeństwem z dniem 1 czerwca 1919 roku i 1674. lokatą w korpusie oficerów piechoty. W latach 1923–1925 był słuchaczem V Kursu Normalnego Wyższej Szkoły Wojennej w Warszawie. Z dniem 1 października 1925 roku, po ukończeniu kursu i uzyskaniu dyplomu naukowego oficera Sztabu Generalnego, powrócił do Doświadczalnego Centrum Wyszkolenia. Z dniem 1 lipca 1929 został przydzielony do dyspozycji szefa Samodzielnego Wydziału Wojskowego Ministerstwa Spraw Wewnętrznych. Z dniem 31 października 1934 został przeniesiony w stan spoczynku. Po zakończeniu służby wojskowej zatrudniony został w administracji państwowej. Był starostą zawieciańskim.
W kampanii wrześniowej 1939 roku walczył w dowództwie Armii „Lublin”, jako oficer Oddziału II Sztabu.
Podczas okupacji niemieckiej był oficerem łącznikowym, a od października 1940 roku pełnił funkcję zastępcy szefa Biura Informacji i Propagandy Komendy Głównej Związku Walki Zbrojnej-Armii Krajowej. Od 1944 był szefem Wydziału Propagandy Bieżącej w Oddziale VI Biura Informacji i Propagandy. Należał do redakcji „Wiadomości z miasta”, „Wiadomości radiowych”, „Wiadomości powstańczych”, „Głosu Ojczyzny”.
Podczas walk powstania warszawskiego przebywał na Woli, Starym Mieście i Śródmieściu. Aresztowany 15 grudnia 1944, a następnie zastrzelony przez Niemców w Częstochowie w grudniu 1944. Jest pochowany na cmentarzu Powązkowskim (kwatera 192-3-30).

</doc>
<doc id="1103850" url="https://pl.wikipedia.org/wiki?curid=1103850" title="Karbeny (materiały)">
Karbeny (materiały)

Karbeny – składniki asfaltu chemicznie podobne do asfaltenów, lecz nierozpuszczalne w zimnym tetrachlorku węgla (choć rozpuszczalne w disiarczku węgla).

</doc>
<doc id="1103851" url="https://pl.wikipedia.org/wiki?curid=1103851" title="Maria Ludwika Codovic">
Maria Ludwika Codovic

Maria Ludwika Codovic (fr. "Marie-Louise Coidavid", zm. 1851) – królowa Haiti.
Życie.
Maria Ludwika w 1793 roku wyszła za mąż za Henri Christophe, przyszłego króla Haiti, który wówczas był pracownikiem w hotelu jej ojca. Maria wiedziała, że jej narzeczony ma z poprzedniego związku uznanego syna imieniem Armando Eugenio, którego potraktowała bardzo serdecznie. Przyszła królowa w chwili ślubu miała piętnaście lat a jej mąż dwadzieścia pięć. Maria Ludwika została koronowana wraz z mężem na królową Haiti 2 czerwca 1811.
Henri i Maria Ludwika stanowili bardzo dobre małżeństwo. Król bardzo kochał swoją małżonkę. Wśród świąt narodowych królestwa obchodzono, obok Dnia Niepodległości, urodziny króla i rocznicę koronacji, a także dzień jego zaślubin, 15 lipca, dla uczczenia publicznie Marii Ludwiki. Sama królowa również była bardzo wierna mężowi. Pewnego dnia w pałacu królowa powiedziała do zgromadzonych dam haitańskich: "„Kilkakrotnie towarzyszyłam mojemu mężowi w jego wyprawach, z dziećmi na ręku i w ubraniu w strzępach. I teraz jestem gotowa robić to samo, jeśli to będzie miłe mojemu mężowi i przyniesie radość narodowi haitańskiemu”".
Mąż Marii Ludwiki popełnił samobójstwo 8 października 1820 roku, gdy jego królestwo chyliło się ku upadkowi. By uniknąć profanacji ciała monarchy przez tłum, który już zabił szesnastoletniego księcia Wiktora, następcę tronu, królowa zdecydowała się pochować męża w fortecy La Ferrière, w fosie pełnej zaprawy murarskiej, która po stwardnieniu zmieniła się w grób nie do ruszenia. Była królowa z dwiema córkami była obecna przy grzebaniu jej męża.
Potem postanowiła udać się z dwiema córkami na wygnanie. Republika, która nastąpiła po monarchii Christophe’a, wyznaczyła pensję dla byłej żony króla i jego córek, którym pozwolono ponadto zatrzymać osobiste klejnoty. Maria Ludwika udała się do Anglii, gdzie przebywała cztery lata, ale stan zdrowia zmusił ją do zamieszkania w cieplejszym klimacie. Królowa z córkami zamieszkały w Toskanii, gdzie zajęły dwa piętra pałacu w Pizie. Jedna z córek Marii Ludwiki zmarła w 1831 roku. Problemy wynikłe przy pogrzebie córki zmusiły królową do poproszenia wielkiego księcia o zezwolenie na zbudowanie niewielkiego grobowca rodzinnego, przeznaczonego dla niej i jej córek na terenie klasztorów kapucynów, jej ulubionego bractwa, któremu wielokrotnie udzielała różnych dotacji.
W 1839 roku, osiem lat po śmierci starszej z księżniczek, niespodziewanie zmarła młodsza córka. Była królowa starała się uzyskać prawo do powrotu do ojczyzny, jednak bez skutku. W ostatnich latach życia Marii Ludwice towarzyszyła jej siostra Genowefa. Obie siostry stały się popularnymi postaciami w Pizie, której mieszkańcy nazywali je mauretańskimi księżniczkami z racji ich działań charytatywnych.
Królowa Maria Ludwika zmarła w marcu 1851 roku na zapalenie płuc.

</doc>
<doc id="1103854" url="https://pl.wikipedia.org/wiki?curid=1103854" title="Ulryk darłowski">
Ulryk darłowski

Ulryk, zwany "Rycerskim" (ur. 12 sierpnia 1589 w Bardo, zm. 31 października 1622 w Przybiernowie) – od 1618 książę na Szczecinku, od 1621 książę na Darłowie i Bukowie. Biskup kamieński od 1618, syn Bogusława XIII z dynastii Gryfitów.
Życiorys.
Był dziesiątym dzieckiem, a zarazem szóstym, najmłodszym synem ówczesnego księcia na Bardzie i Nowopolu (Neuencamp), Bogusława XIII i jego pierwszej żony Klary, księżniczki brunszwickiej. Po jednym ze swoich braci – Franciszku został 26 czerwca 1618 biskupem kamieńskim i księciem szczecineckim. Trzy lata później, w 1621, otrzymał jeszcze od jedynego już wówczas żyjącego brata – Bogusława XIV Darłowo i Bukowo. Żoną jego była księżniczka brunszwicka Jadwiga, poślubiona 7 lutego 1619 w Wolfenbüttel.
Jesienią 1622 zachorował ciężko podczas pobytu w Szczecinie, ale mimo złego stanu zdrowia zdecydował się na powrót do Darłowa. Po drodze jego stan nagle się pogorszył i podróż przerwana została w Przybiernowie, gdzie książę zmarł. Zwłoki księcia spoczęły 8 stycznia 1623 w krypcie kościoła pod wezwaniem św. Ottona w Szczecinie. Jego władztwo, jak i tytuł biskupa kamieńskiego odziedziczył Bogusław XIV.
Nagła choroba i śmierć Ulryka przesądziła o wygaśnięciu dynastii Gryfitów, gdyż tylko z jego małżeństwa można jeszcze było mieć nadzieję na potomstwo: dwaj pozostali przy życiu książęta, Bogusław XIV szczeciński i Filip Juliusz wołogoski od wielu lat pozostawali w bezpotomnych związkach małżeńskich.

</doc>
<doc id="1103855" url="https://pl.wikipedia.org/wiki?curid=1103855" title="Nachyłek">
Nachyłek

Nachyłek ("Coreopsis" ) – rodzaj roślin należący do rodziny astrowatych. Obejmuje ponad 80 gatunków. Zasięg rodzaju obejmuje Amerykę Północną i Południową (w północno-zachodniej jej części – od Kolumbii po północne Chile i Boliwię). Jako rośliny introdukowane i zdziczałe gatunki z tego rodzaju obecne są na wszystkich kontynentach. W Polsce rośliny z tego rodzaju znane są tylko w uprawie.
Nazwa naukowa pochodzi od greckich słów: 'koris' – pluskwa, 'opsis' – podobny (niełupki podobne są do pluskwy).
Liczne gatunki oraz odmiany ozdobne pochodzenia mieszańcowego uprawiane są jako rośliny ozdobne i na kwiaty cięte. Niektóre gatunki wykorzystywane były także lokalnie jako rośliny lecznicze. Z kwiatów nachyłka barwierskiego "C. tinctoria" wytwarzano żółty barwnik.
Systematyka.
Rodzaj z rodziny astrowatych "Asteraceae", w obrębie której klasyfikowany jest do podrodziny "Asteroideae" i plemienia "Coreopsideae". W niektórych ujęciach sugerowana jest celowość włączenia zaliczanych tu gatunków do rodzaju uczep "Bidens".
Zastosowanie.
Nachyłki uprawiane są jako ozdobne rośliny ogrodowe. Nadają się też na kwiat cięty, zwłaszcza odmiany wysokie.
Do najczęściej uprawianych należą: nachyłek Drummonda "C. basalis", nachyłek wielkokwiatowy "C. grandiflora", nachyłek lancetowaty "C. lanceolata", nachyłek barwierski "C. tinctoria" i "C. auriculata". Odmiany pochodzenia mieszańcowego uzyskano także głównie z tych gatunków. 
Uprawa.
Nachyłki są łatwe w uprawie. Najlepiej rosną w pełnym słońcu, na przepuszczalnej i żyznej glebie. Rozmnaża się je z nasion wysiewanych wiosną lub jesienią; w marcu do inspektu umiarkowanego, w kwietniu od razu do gruntu. Nasiona kiełkują po dwóch tygodniach. Po wysianiu od razu na miejsce należy przerywać siewki na odległość 15–25 cm. Nasiona zachowują zdolność kiełkowania przez 2–4 lata.

</doc>
<doc id="1103858" url="https://pl.wikipedia.org/wiki?curid=1103858" title="Coreopsis">
Coreopsis



</doc>
<doc id="1103859" url="https://pl.wikipedia.org/wiki?curid=1103859" title="Karol II Kulawy">
Karol II Kulawy



</doc>
<doc id="1103860" url="https://pl.wikipedia.org/wiki?curid=1103860" title="Björn Gelotte">
Björn Gelotte

Björn Gelotte (ur. 27 sierpnia 1975) – kompozytor i gitarzysta szwedzkiej grupy In Flames. Dołączył do zespołu jako perkusista w roku 1995 i grał na tej pozycji podczas nagrywania albumów "The Jester Race" i "Whoracle". Przeszedł na pozycję gitarzysty po tym jak Niklas Engelin opuścił zespół.
W 2004 roku muzyk wraz z Jesperem Strömbladem został sklasyfikowany na 70. miejscu listy 100 najlepszych gitarzystów heavymetalowych wszech czasów według magazynu Guitar World.
Poza działalnością artystyczną, wraz z Peterem Iwersem Od 2011 roku prowadzi restaurację pod nazwą "2112" w Göteborgu. Nazwa lokalu pochodzi od tytułu płyty zespołu Rush – "2112".
Pozostałe projekty.
Przed dołączeniem do In Flames Björn Gelotte był członkiem grupy Sights. Obecnie jest zaangażowany w side project o nazwie All Ends, dla którego pisze teksty utworów wraz z innym członkiem In Flames, Jesperem Strömbladem. Siostra Björna jest jednym z wokalistów All Ends.
Sprzęt.
Gitara używana przez Björna Gelotta to Gibson Les Paul Custom z EMG 85 humbucker. Używa również gitary ESP Eclipse. W starszych nagraniach In Flames, zarówno Björn jak i drugi gitarzysta Jesper Strömblad grali na gitarach nastrojonych do C (C,F,A#,D#,G,C). W nowszych nagraniach używają stroju drop A# (A#,F,A#,D#,G,C).

</doc>
<doc id="1103861" url="https://pl.wikipedia.org/wiki?curid=1103861" title="Zyfia gęsiogłowa">
Zyfia gęsiogłowa

Zyfia gęsiogłowa, wal Cuviera ("Ziphius cavirostris") – gatunek ssaka morskiego z rodziny zyfiowatych (Ziphiidae).
Taksonomia.
Rodzaj i gatunek po raz pierwszy zgodnie z zasadami nazewnictwa binominalnego opisał w 1823 roku francuski przyrodnik Georges Cuvier nadając im odpowiednio nazwy "Ziphius" i "Ziphius cavirostris". Holotyp pochodził z obszaru między Fos a ujściem rzeki Galégeon, w departamencie Delta Rodanu, w Francji. Na okaz typowy składała się skamieniała czaszka z Muzeum Historii Naturalnej w Paryżu i zebrana w 1804 roku przez Raymonda Gorsse’a. Jedyny przedstawiciel rodzaju zyfia ("Ziphius"). 
Obecnie nie rozpoznaje się żadnych podgatunków, ale dalsze badania mogą ujawnić różnice genetyczne między populacjami w różnych obszarach oceanicznych. Autorzy "Illustrated Checklist of the Mammals of the World" uznają ten gatunek za monotypowy. 
Zasięg występowania.
Zyfia gęsiogłowa występuje we wszystkich ciepłych wodach od umiarkowanych do tropikalnych na świecie i być może w chłodniejszych wodach północnego Oceanu Spokojnego i Oceanu Południowego; jako jedyny gatunek z rodziny zyfiowatych powszechnie występujące w Morzu Śródziemnym.
Zyfia gesiogłowa wydaje się być pierwotnie tropikalnym organizmem wnioskując po jej występowaniu, jednakże przenosi się na północ do umiarkowanych wód w okresie letnim. Istnieją również zapisy z dalekich północnych Wysp Aleuckich i Zatoki Alaski o jej występowaniu w tych rejonach. Zyfia gęsiogłowa jest szeroko rozpowszechniona, z wyjątkiem regionów polarnych. Rejon występowania obejmuje wody wokół Ameryki Północnej na Atlantyku od Massachusetts do Karaibów w Zatoce Meksykańskiej. Na Pacyfiku występuje od południowej części Morza Beringa do równika. Są obserwowane wokół małych wysp oceanicznych, gdzie głębokie wody są blisko brzegu, jednak zyfie gęsiogłowe spotyka się przede wszystkim na pełnym morzu. Najczęściej przebywają w wodach głębszych niż 1000 m.
Charakterystyka ogólna.
Rodzina Hyperoodontidae – wale dziobogłowe były liczne w miocenie i pliocenie. Samice osiągają dojrzałość płciową u głowy z długość ciała ok. 6,1 metra, a następnie rosną do maksymalnie 7 metrów. Otwarcie ust jest stosunkowo niewielkie. Dziób jest krótki i wtapia się w pochyłe czoło. Samce mają jedną parę funkcjonalnych zębów, które wystają z końcówki żuchwy. Samice są bezzębne. Rzędy małych szczątkowych zębów zwykle występują w obu szczękach.
Zyfia to duży i silny waleń. Ubarwienie skóry ma ciemnobrązowe, płowobrązowe lub łupkowoszare. Stronę brzuszną jaśniejszą. Na skórze ma liczne jasne plamki.
Samce są często pokryte jasnymi zadrapaniami. Głowa jest mała i często bardzo jasna, u dorosłych samców biała. Występuje wyraźny dziób z wąskim pyskiem. U samic zęby pozostają całkowicie ukryte w dziąsłach, natomiast u samców są wydłużone (dorastają do 8 cm) i wystają ze szczęki podobnie jak u dzików. Wyraźne przewężenie w okolicy szyjnej. Płetwa grzbietowa przesunięta daleko do tyłu. Choć są podobne do wielu innych gatunków wielorybów, można rozpoznać je po ich kształcie, krótkim dziobie i wyjątkowym ubarwieniu. Kolor korpusu jest ciemnoszary/czarny przechodzący do jasnobrązowego, podczas gdy głowa jest zasadniczo bledsza, prawie biała/kremowo biała. Poszczególne zwierzęta tego gatunku mogą różnić się od siebie ubarwieniem. Starsze samce mają tendencję do rozjaśniania koloru i stają się bardziej białawe z wiekiem, a niektóre zwierzęta mogą być widoczne z jasnym pomarańczowym połyskiem na skórze, co jest spowodowane okrzemkami. Zwykle wokół oka jest ciemniejsza plama. Gdy zwierzęta dojrzewają, zwiększa się zakres tej bladej pigmentacji.
Wszystkie zwierzęta mają zakrzywiony pysk, dając wygląd "uśmiechu".
Płetwy są małe i zaokrąglone. Mała płetwa grzbietowa znajduje się dwie trzecie odległości od głowy i przylega do ciała. Podobnie jak w przypadku innych wielorybów z dziobem, nie ma żadnego nacięcia.
Wymiary.
Długość ciała 600–700 cm; masa ciała 2500–3500 kg. Średnia długość 6,4 m (samice zazwyczaj są nieco większe i mogą osiągać długość do 7 m), przy średniej masie 3 ton.
Samice osiągają dojrzałość płciową przy 580 cm długości swojego ciała, natomiast samce przy 550 cm. Często cytowany raport o długości 8,5 metra jest błędny. Długość płetwy piersiowej wynosi około 50 cm, wysokość płetwy grzbietowej o trójkątnym kształcie osiąga około 40 cm. Dorosły samiec o długości 5,7 metra waży .
Tryb życia.
Gatunek ten porusza się w grupach złożonych z 20 – 40 osobników, przy czym podczas polowania i jedzenia obowiązuje pewna hierarchia. Stare samce mogą żyć pojedynczo. Mocne wydłużone szczęki i zredukowane uzębienie (ma tylko jedną parę zębów), wskazują na sposób odżywiania. Wale te żywią się przede wszystkim kałamarnicami, rzadziej polują na ryby głębinowe. Są bardzo silnymi pływakami. Często niespodziewanie wynurzają się na powierzchnię i po krótkim odpoczynku równie szybko znikają. Związane jest to z ich bardzo głębokim i długim nurkowaniem. W marcu 2014 roku grupa badaczy z Cascadia Research Collective, prowadzona przez Gregory Schorr, po sprawdzeniu zapisów 3732 godzin nurkowań tych zwierząt odkryła, że jeden z osobników zanurkował na głębokość , inny zaś pozostawał pod powierzchnią wody przez 2 godziny 17 minut 30 sekund. To dwa nowe rekordy świata dla ssaków. Wcześniej rekordy te należały do słoni morskich.
Zwykle zyfia gęsiogłowa występuje na morzu i często nurkuje na duże głębokości (unikając statków) pozostając pod wodą przez 30 minut lub dłużej, gdzie poluje i żywi się kalmarami, niektórymi rybami i skorupiakami. Przed nurkowaniem podnosi grzbiet ogonka prosto nad powierzchnię. Zaobserwowano, że wyskakuje z wody. Podczas skoków wale wynurzają się całkowicie z wody. Zanotowane zostały istniejące grupy ok. 40 osobników, ale szkółki zwykle zawierają mniej niż połowę tej liczby. Zwierzęta te często podróżują nurkując i żyją razem w dość ścisłej korelacji. Obecność dobrze rozwiniętego ucha wewnętrznego sugeruje, że ziphiidy są echolokatorami. Podróżują w grupach zazwyczaj złożonych z dwóch osobników lub samotnie. Niewiele wiadomo na temat społecznych zachowań zwierzęcia. Samce podczas walk godowych mogą używać jako broni wystających zębów, gdyż ich skóra pokryta jest nacięciami.
Rozród.
Ciąża u wali Cuviera trwa około 12 miesięcy. Po tym okresie na świat przychodzi jedno młode o długości 2 – 3 m i masie urodzeniowej wynoszącej 270 kg. Zauważono, że porody występują w lecie lub wczesną jesienią.
Długość życia.
Gatunek ten może dożywać 36 lat.
Status zagrożenia i wielkość populacji.
W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii LC ( „najmniejszej troski”).
Gatunek ten jest trudny do obserwacji i badania, dlatego trudno stwierdzić jego liczebność. Stan populacji ocenia się na około 100 tys. osobników.
Na wale Cuviera polują rekiny i orki. W przeszłości bywały także poławiane przez japońskich wielorybników.
Znaczenie dla gospodarki.
Zyfia gęsiogłowa należy do najczęstszych i najliczniejszych ze wszystkich wielorybów, nie ma jednak informacji na temat tendencji w globalnej obfitości tego gatunku. Prawdopodobnie jak w przypadku innych wielorybów dziobowych, zagrożenia, które mogą powodować powszechne spadki ich liczebności, obejmują wysoki poziom dźwięku antropogenicznego, w szczególności sonaru wojskowego i badań sejsmicznych oraz przyłowów. Uważa się, że określone częstotliwości używane w sonarze wojskowym do wykrywania okrętów podwodnych mogą wywoływać panikę, powodując ich zbyt szybki powrót na powierzchnię, co powoduje stan podobny do zawrotów głowy. W ostatnich latach wątki grupowe zostały dokładnie zbadane pod kątem przyczyny śmierci, a marynarki wojenne zostały silnie powiązane z tym precedensem. Przynęta z "Ziphius cavirostris" została odnotowana tylko w kilku łowiskach. Handel i połów walenia jest niewielki.
Znaczenie w ochronie środowiska.
"Ziphius cavirostris" to jedyny gatunek wielorybów z dziobem. Gatunek został wpisany do Appendix II – CITES (gatunki, które niekoniecznie są zagrożone wyginięciem, ale mogą się nimi stać), oraz ONZ uwzględniło "Ziphius cavirostris" w konwencji o ochronie środowiska morskiego i regionu przybrzeżnego Morza Śródziemnego w 2009 r. Natomiast w 2004 r. strony porozumienia CMS-owego UNEP w sprawie ochrony waleni na Morzu Czarnym, Morzu Śródziemnym i przyległym obszarze atlantyckim przyjęły rezolucję zalecającą, aby w umowie uniknąć działalności człowieka- wprowadzającej hałas o wysokiej intensywności w środowisku morskim obszarze, na którym mogą występować wysokie stężenia wielorybów Cuviera. Komitet naukowy porozumienia modeluje obecnie dane z obserwacji śródziemnomorskich w celu wygenerowania predykcyjnych map siedliskowych Ziphius.
Aktualne kierunki badań naukowych.
Badania nad "Ziphius cavirostris" dotyczą poszerzenia wiedzy na temat jego rozmieszczenia i występowania na Morzu Śródziemnym, na którym powszechnie występuje. Wielkość populacji została oszacowana dla mórz Alborán i Ligurii. Badania potwierdziły preferencje gatunkowe dla zbocza kontynentalnego i jego szczególne powiązanie z kanionami podmorskimi, jak stwierdzono również w innych częściach świata .Przeprowadzane też były badania na Morzu Tyrreńskim, których celem było porównanie obecności, rozmieszczenia i użytkowania siedlisk dzikiego wieloryba Cuvier w dwóch okresach(1990–1992 i 2007–2011). Wyniki podkreślają długoterminową wierność miejsca dzikiego Zyfi gesiogłowej w Centralnym Morzu Tyrreńskim. Ponadto podkreślają znaczenie regionu morskiego Centralnego Morza Tyrreńskiego oraz zdolność ciągłego monitorowania w celu identyfikacji zmian w częstotliwości i rozmieszczeniu waleni, niezbędnych do adaptacyjnego podejścia do zarządzania ochroną.
Równie ważnym zagadnieniem dla badaczy było poznanie diety "Ziphius cavirostris" z Północnego Pacyfiku i porównanie jej z dietą tego gatunku na całym świecie. Znajomość składu diety może być wykorzystana do zrozumienia, w jaki sposób wieloryby wykorzystują swoje siedliska, a także może pomóc w określeniu lokalizacji ważnych obszarów żerowania.
Dodatkowo przeprowadzano badania, które dowiodły powiązanie w obecności dzioba z podwodnymi kanionami i kontynentalnym zboczem w rejonie Kanionu Genui oraz zbadano środowiska charakterystyczne tych wielorybów w rejonie kanionu Genui korelującego obecnością wielorybów w zmienne oceanograficzne.

</doc>
<doc id="1103863" url="https://pl.wikipedia.org/wiki?curid=1103863" title="Worocewicze">
Worocewicze

Worocewicze (biał. Варацэвічы) – wieś na Białorusi, w obwodzie brzeskim, w rejonie janowskim, w sielsowiecie Horbacha, do 1945 w Polsce, w województwie poleskim, w powiecie drohiczyńskim, siedziba gminy Worocewicze.
Znajduje się tu parafialna cerkiew prawosławna pw. Podwyższenia Krzyża Pańskiego.
Historia.
Wieś szlachecka położona była w końcu XVIII wieku powiecie pińskim województwa brzeskolitewskiego.
W dwudziestoleciu międzywojennym leżały w Polsce, w województwie poleskim, w powiecie drohickim, do 18 kwietnia 1928 siedziba w gminy Worocewicze, po jej zniesieniu w gminie Janów. W 1921 wieś łącznie z folwarkiem liczyły 752 mieszkańców, zamieszkałych w 161 budynkach, w tym 712 tutejszych, 20 Białorusinów, 12 Polaków, 5 Rosjan, 2 Finów i 1 Żyda. 717 mieszkańców było wyznania prawosławnego, 31 mojżeszowego, 3 rzymskokatolickiego i 1 ewangelickiego .
Po II wojnie światowej w granicach Związku Sowieckiego. Od 1991 w niepodległej Białorusi.
W 1807 w Worocewiczach urodził się Napoleon Orda, w 2007 we wsi otwarto muzeum artysty.

</doc>
<doc id="1103864" url="https://pl.wikipedia.org/wiki?curid=1103864" title="Wydział Matematyki i Informatyki Uniwersytetu Wrocławskiego">
Wydział Matematyki i Informatyki Uniwersytetu Wrocławskiego

Wydział Matematyki i Informatyki Uniwersytetu Wrocławskiego – jeden z dziesięciu wydziałów Uniwersytetu Wrocławskiego, powstały w 1996 roku w wyniku reorganizacji Wydziału Matematyki i Fizyki i podzielenia go na wyżej wymieniony oraz Wydział Fizyki i Astronomii Uniwersytetu Wrocławskiego. Kształci studentów na dwóch podstawowych kierunkach zaliczanych do nauk ścisłych, na studiach stacjonarnych oraz niestacjonarnych.
Wydział Matematyki i Informatyki jest jednostką interdyscyplinarną. W jego ramach znajdują się 2 instytuty. Aktualnie zatrudnionych jest 122 pracowników naukowo-dydaktycznych (w tym 11 na stanowisku profesora zwyczajnego, 10 na stanowisku profesora nadzwyczajnego z tytułem, 13 profesorów uniwersyteckich ze stopniem doktora habilitowanego).
Liczna jest również grupa adiunktów. Wydział współpracuje również z emerytowanymi profesorami, których autorytet wspiera zarówno proces dydaktyczny, jak i przede wszystkim wymianę międzynarodową.
Według stanu na 2011 rok na wydziale studiuje łącznie 1340 studentów (w tym 1337 na studiach dziennych i 3 na studiach zaocznych) oraz kilkudziesięciu doktorantów, odbywających studia doktoranckie w ramach Wydziałowego Studium Doktoranckiego.
Historia.
Po przejęciu Wrocławia przez władze polskie utworzono Uniwersytet Wrocławski. Posiadał on do 1950 wraz z Politechniką Wrocławską wspólny Wydział Matematyki, Chemii i Fizyki. W 1954 ukonstytuował się samodzielny Wydział Matematyki, Fizyki i Chemii Uniwersytetu Wrocławskiego, z którego w 1995 wydzielono Wydział Chemii, a dotychczasowy wydział przemianowano na Wydział Matematyki i Fizyki. Na tej drugiej jednostce naukowo-dydaktycznej studenci mogli pobierać naukę na takich kierunkach jak: astronomia, matematyka, fizyka i informatyka.
Ostatnia jak dotychczas reorganizacja Wydziału nastąpiła w 1996. Wydzielono wtedy Wydział Fizyki i Astronomii i utworzono nowy Wydział Matematyki i Informatyki.
Poczet dziekanów.
Wydział Matematyki, Fizyki i Chemii
Wydział Matematyki i Informatyki
W 2012 Rada Wydziału wybrała prof. dr hab. Piotra Bilera na kolejną kadencję.
Kierunki kształcenia.
Wydział kształci na następujących kierunkach i specjalnościach:
Przy wydziale funkcjonuje Podyplomowe Studium Informatyki dla Nauczycieli oraz Podyplomowe Studium Matematyki z Informatyką.
Możliwe jest również podjęcie studiów III stopnia w Doktoranckim Studium Informatyki lub Doktoranckim Studium Matematyki (studia doktoranckie realizowane w Instytucie Matematycznym).
Wydział ma uprawnienia do nadawania następujących stopni naukowych:
Struktura organizacyjna.
Instytut Matematyczny.
Instytut Matematyczny UWr dzieli się na 9 zakładów i 2 pracownie:
Instytut Informatyki.
W skład Wydziału Matematyki i Informatyki wchodzi także wydziałowa biblioteka.
Adres.
Wydział Matematyki i Informatyki
Uniwersytetu Wrocławskiego
ul. F. Joliot-Curie 15
50-383 Wrocław

</doc>
<doc id="1103865" url="https://pl.wikipedia.org/wiki?curid=1103865" title="Zakon Kawalerów Maltańskich">
Zakon Kawalerów Maltańskich



</doc>
<doc id="1103867" url="https://pl.wikipedia.org/wiki?curid=1103867" title="Mieczysław Treutler">
Mieczysław Treutler

Mieczysław Treutler ps. „Mietek” (ur. 14 grudnia 1926 w Beszynie koło Włocławka, zm. prawd. 26 października 1944 w Podkowie Leśnej) – podporucznik, w powstaniu warszawskim dowódca 2. drużyny i zastępca Michała Glinki (ps. „Sternik”) – dowódcy II plutonu 3. kompanii „Giewonta” w batalionie „Zośka” Armii Krajowej.
Absolwent tajnego Liceum Batorego w Warszawie. Podczas okupacji niemieckiej działał w polskim podziemiu zbrojnym. Należał do nowych Grup Szturmowych, do hufca Żoliborz. W powstaniu warszawskim walczył na Woli i w Starym Mieście. Ranny podczas walk, przebywał w szpitalu powstańczym na Starówce. Zaginął 26 października 1944 r. po aresztowaniu i wywiezieniu przez Gestapo ze szpitala w Podkowie Leśnej. Miał 18 lat.
Został odznaczony Krzyżem Walecznych. Jego symboliczna mogiła znajduje się na Powązkach Wojskowych w Warszawie.

</doc>
<doc id="1103870" url="https://pl.wikipedia.org/wiki?curid=1103870" title="Barbara Fedyszak-Radziejowska">
Barbara Fedyszak-Radziejowska

Barbara Fedyszak-Radziejowska (ur. 11 października 1949 w Chorzowie) – polska socjolog i etnograf, była przewodnicząca Kolegium IPN, od 2015 doradca prezydenta RP Andrzeja Dudy.
Życiorys.
W 1972 ukończyła etnografię na Wydziale Historycznym Uniwersytetu Warszawskiego, a w 1993 uzyskała w Instytucie Filozofii i Socjologii PAN stopień doktora nauk humanistycznych w zakresie socjologii. Pracowała w Instytucie Rozwoju Wsi i Rolnictwa PAN oraz na Wydziale Administracji i Nauk Społecznych Politechniki Warszawskiej.
Specjalizuje się w zakresie socjologii wsi i rolnictwa. Publikuje w tygodniku „Gość Niedzielny”, dwumiesięczniku „Arcana”, dzienniku „Rzeczpospolita”, kwartalniku „Nowe Państwo", „Gazecie Polskiej Codziennie” i „Naszym Dzienniku”.
We wrześniu 1980 wstąpiła do NSZZ „Solidarność”. W latach 1982–1988 kierowała pracami zespołu doradców RKW Mazowsze, prowadzących w oparciu o sieć ankieterów analizy stanu nastrojów środowisk społecznych działających w niejawnych strukturach „Solidarności”. Publikowała w podziemnym piśmie „Arka”.
W 2005 była w honorowym komitecie poparcia Lecha Kaczyńskiego w wyborach prezydenckich. W latach 2007–2011 z ramienia Prezydenta RP zasiadała w Kolegium Instytutu Pamięci Narodowej, od 2010 pełniła funkcję przewodniczącej tej instytucji. W 2011 została wiceprezesem i koordynatorką rady programowej Ruchu Społecznego im. Prezydenta Lecha Kaczyńskiego. W 2014 została członkinią rady programowej partii Prawo i Sprawiedliwość.
24 września 2015 została doradcą prezydenta RP Andrzeja Dudy, a w następnym miesiącu członkinią Narodowej Rady Rozwoju powołanej przez prezydenta.

</doc>
<doc id="1103874" url="https://pl.wikipedia.org/wiki?curid=1103874" title="Paskowacz">
Paskowacz

Paskowacz; Paskownica; Bandownica - przyrząd służący do zabezpieczania towaru podczas transportu lub magazynowania, poprzez spięcie go opaską wykonaną z taśmy polipropylenowej. Dobór szerokości polipropylenowej taśmy spinającej powinien być uzależniony od masy spinanego towaru. Ze względu na sposób łączenia taśmy wyróżniamy następujące rodzaje paskownic:
Istnieje również możliwość spinania towaru za pomocą spinek wykonanych z polipropylenu, o konstrukcji zbliżonej do zapinek drucianych.

</doc>
<doc id="1103875" url="https://pl.wikipedia.org/wiki?curid=1103875" title="Prva hrvatska nogometna liga (2007/2008)">
Prva hrvatska nogometna liga (2007/2008)

Rozgrywki sezonu 2007/2008 rozpoczęły się 20 lipca 2007 r. W sezonie 2007/2008 bierze udział 12 drużyn. Tytułu Mistrza Prva NHL broniła drużyna Dinamo Zagrzeb. Mistrz sezonu 2007/2008 wziął udział w kwalifikacjach do Ligi Mistrzów. Wicemistrz wziął udział w Pucharze UEFA, a trzecia drużyna wzięła udział w Pucharze Intertoto.
Linki zewnętrzne.
Oficjalna strona Pierwszej Ligi Chorwackiej

</doc>
<doc id="1103878" url="https://pl.wikipedia.org/wiki?curid=1103878" title="Instytut Matematyczny Uniwersytetu Wrocławskiego">
Instytut Matematyczny Uniwersytetu Wrocławskiego

Instytut Matematyczny Uniwersytetu Wrocławskiego (IM UWr) – jednostka dydaktyczno-naukowa należąca do struktur Wydziału Matematyki i Informatyki Uniwersytetu Wrocławskiego. Dzieli się na 10 zakładów, 2 pracownie naukowe oraz laboratorium komputerowe. Posiada uprawnienia do nadawania stopni naukowych doktora i doktora habilitowanego oraz wnioskowania o nadanie tytułu naukowego profesora. Prowadzi działalność dydaktyczną i badawczą związaną z podstawami matematyki, teorią modeli, algebrą, teorią liczb, geometrią i topologią różniczkową, geometryczną teorią grup, równaniami różniczkowymi, analizą harmoniczną, teorią miary, analizą funkcjonalną, rachunkiem prawdopodobieństwa, procesami stochastycznymi, zastosowaniami probabilistycznymi, statystyką matematyczną, historią matematyki, dydaktyką matematyki, teorią miary, rachunkiem prawdopodobieństwa, statystyką matematyczną, topologią oraz zastosowaniem probabilistyki. Instytut oferuje studia na kierunku matematyka oraz studia podyplomowe.
Aktualnie w Instytucie kształci się 662 studentów, wyłącznie w trybie dziennym. Instytut aktywnie bierze udział w popularyzacji matematyki wśród dzieci i młodzieży, a także osób starszych w regionie i w kraju. Siedzibą instytutu jest budynek wzniesiony od postaw w latach 1967–1972 przy placu Grunwaldzkim 2-4 we Wrocławiu, którego projektantami było małżeństwo Barskich.
Instytut powstał jako jedna z pierwszych jednostek Uniwersytetu Wrocławskiego w 1945 roku, którego twórcami byli naukowcy przybyli w znacznej części z Uniwersytetu Jana Kazimierza we Lwowie. Związanych z nim było wielu wybitnych badaczy, m.in. Hugo Steinhaus. Pracownicy naukowi instytutu zajmowali też często najważniejsze stanowiska w hierarchii uniwersyteckiej – rektorów: Edward Marczewski (1953–1957), Kazimierz Urbanik (1975–1981), Józef Łukaszewicz (1981–1982), Roman Duda (1995–1999) i prorektorów, wielokrotnie obejmowali też funkcję dziekanów na swoich wydziałach. Instytut początkowo afiliowany był przy Wydziale Matematyki, Fizyki i Chemii, od 1995 roku przy Wydziale Matematyki i Fizyki, a od reorganizacji struktur uniwersyteckich w 1996 roku przy Wydziale Matematyki i Informatyki.
Kierunki kształcenia.
Instytut kształci studentów na kierunku matematyka na studiach pierwszego stopnia (licencjackich, 3-letnich), po których ukończeniu studenci mogą kontynuować naukę na studiach drugiego stopnia (magisterskich uzupełniających, 2-letnich) w zakresie następujących specjalności:
Ponadto Instytut Matematyczny oferuje następujące studia podyplomowe:
Istnieje możliwość podjęcia studiów trzeciego stopnia (doktorankich) w Doktoranckim Studium Matematyki.

</doc>
<doc id="1103886" url="https://pl.wikipedia.org/wiki?curid=1103886" title="Cerkiew Opieki Matki Bożej w Dubiczach Cerkiewnych">
Cerkiew Opieki Matki Bożej w Dubiczach Cerkiewnych

Cerkiew pod wezwaniem Opieki Matki Bożej – prawosławna cerkiew parafialna w Dubiczach Cerkiewnych. Należy do dekanatu Kleszczele diecezji warszawsko-bielskiej Polskiego Autokefalicznego Kościoła Prawosławnego.
Historia.
Pierwsza świątynia powstała w 1593, co potwierdza przywilej Zygmunta II Augusta. Następna wzmianka pisana o cerkwi znajduje się w dokumencie "„z wizyty generalnej cerkwi dubickiej 1727”". Obecna cerkiew (na fundamentach poprzedniej z 1729, spalonej w 1941), wzniesiona została w latach 1946–1954 dzięki ofiarności miejscowej ludności. Konsekracja świątyni miała miejsce 14 października 1955 r.
Na początku lat 90. XX w. cerkiew została gruntownie wyremontowana.
Cerkiew wpisano do rejestru zabytków 19 lutego 2015 pod numerem 583.
Architektura.
Budowla drewniana, o konstrukcji zrębowej, orientowana, szalowana, trójdzielna. Nawa na planie kwadratu. Prezbiterium mniejsze od nawy, zamknięte trójbocznie. Nad kruchtą góruje wieża-dzwonnica. Dachy cerkwi blaszane. Wieża zwieńczona kopulastym hełmem. Nad nawą dach jednokalenicowy z wieżyczką na planie kwadratu, zwieńczoną kopulastym hełmem. Nad prezbiterium dach jednokalenicowy, również z wieżyczką na planie kwadratu zwieńczoną kopulastym hełmem. Wewnątrz strop o przekroju trapezu. Ikonostas z 1992 (poprzedni został przeniesiony do cerkwi w Jelonce).

</doc>
<doc id="1103888" url="https://pl.wikipedia.org/wiki?curid=1103888" title="Wasyl Wirastiuk">
Wasyl Wirastiuk

Wasyl Jarosławowycz Wirastiuk, ukr. Васи́ль Яросла́вович Вірастю́к (ur. 22 kwietnia 1974 w Iwano-Frankiwsku) – ukraiński miotacz kulą i profesjonalny strongman. Dwukrotny Mistrz Świata IFSA Strongman w latach 2004 i 2007. Mistrz Europy IFSA Strongman 2007. w latach 2000, 2001, 2002, 2003, 2005, 2006 i 2007.
Najlepszy ukraiński strongman w historii tego sportu. Jeden z najlepszych światowych siłaczy.
Życiorys.
Wasyl Wirastiuk ćwiczył piłkę nożną, pływanie oraz zapasy. W latach 1984–2000 trenował pchnięcie kulą, osiągając liczne sukcesy (medalista mistrzostw Ukrainy, reprezentant kraju na międzynarodowych zawodach seniorskich). Jego starszy brat, Roman Wirastiuk, również był kulomiotem. W 1992 r. ukończył technikum kultury fizycznej w Iwano-Frankowsku i rozpoczął dwuletnią służbę wojskową. W latach 1994–2000 pracował jako trener lekkoatletyki w towarzystwie sportowym "Ukraina". Od 2000 r. pracował w ochronie firmy "Koncern Halnaftohaz" we Lwowie i tam mieszkał.
Wirastiuk jest niezwykle silnym człowiekiem, o doskonałych dla strongmana warunkach fizycznych. Pierwszy raz wystartował w zawodach siłaczy w 1997 r., a od 1999 r. występuje już regularnie. Porzucił pchnięcie kulą i poświęcił się całkowicie zawodom strongman. W 2001 r. zadebiutował na zawodach międzynarodowych.
Wziął udział pięciokrotnie w elitarnych zawodach siłaczy Arnold Strongman Classic, w latach 2004, 2005, 2006, 2007 i 2008. W latach 2005, 2006 i 2007 trzykrotnie zajął w nich drugie miejsce, ustępując jedynie Litwinowi Žydrūnasowi Savickasowi.
Uczestniczył dwukrotnie w indywidualnych Mistrzostwa Europy IFSA Strongman. W roku 2005 nie mógł ukończyć zawodów z powodu kontuzji. W 2007 r. wygrał te zawody, jednak nie wziął w nich wówczas udziału Žydrūnas Savickas.
Jest zrzeszony w federacji IFSA i obecnie sklasyfikowany na 3. pozycji.
Żona Wasyla Wirastiuka, Swietłana, była zawodniczką fitness. Zginęła tragicznie w wieku 28 lat, 2 stycznia 2006 r. we wschodniej Turcji, w górskim kurorcie Palandöken. Podczas jazdy na nartach została zasypana lawiną.
Wasyl Wirastiuk mieszka w Kijowie. Ma syna, Adama (ur. 2003).
Mistrzostwa Świata Strongman.
Wasyl Wirastiuk wziął pięciokrotnie udział w indywidualnych Mistrzostwach Świata Strongman, w latach 2003, 2004, 2005 (IFSA), 2006 (IFSA) i 2007 (IFSA), za każdym razem osiągając wybitne wyniki.
Zadebiutował na Mistrzostwach Świata Strongman 2003 w Zambii. W rundach kwalifikacyjnych zajął drugie miejsce, przegrywając jedynie z bardzo silnym i bardzo doświadczonym kanadyjskim siłaczem, Hugo Giradem, za to wygrywając znacznie z pozostałymi czterema zawodnikami ze swej grupy. Ostatecznie, w finale, pokonał Hugo Girarda oraz byłego mistrza świata, Magnusa Samuelssona. Został pokonany jedynie przez Mariusza Pudzianowskiego oraz nieznacznie przez Žydrūnasa Savickasa i w swym pierwszym występie na mistrzostwach świata zdobył tytuł Drugiego Wicemistrza Świata Strongman 2003.
W swym drugim występie na Mistrzostwach Świata Strongman 2004, na Bahamach, w rundach kwalifikacyjnych oraz w finale zajął pierwsze miejsce, zdobywając dla Ukrainy pierwszy w historii tytuł Mistrza Świata Strongman.
W kolejnym, 2005 r., w wyniku braku porozumienia w światowym sporcie strongman, wziął udział w Mistrzostwach Świata IFSA Strongman 2005, rozgrywanych w Kanadzie. Uległ tam jedynie Žydrūnasowi Savickasowi i do swych tytułów mistrzowskich dopisał kolejny, tym razem Wicemistrza Świata IFSA Strongman 2005.
W roku 2006, na Islandii, w Mistrzostwach Świata IFSA Strongman 2006, ponownie wywalczył tytuł Drugiego Wicemistrza Świata IFSA Strongman.
W swych ostatnich do tej pory Mistrzostwach Świata IFSA Strongman 2007 wziął odwet za rok wcześniejszy i pokonał obu lepszych zawodników z poprzednich mistrzostw, po raz drugi stojąc na podium jako Mistrz Świata Strongman, tym razem federacji IFSA.
Klasyfikacja w indywidualnych Mistrzostwach Świata Strongman:
Wasyl Wirastiuk wziął udział sześciokrotnie w Drużynowych Mistrzostwach Świata Strongman, w latach 2003, 2004, 2005, 2006, 2007 i 2008.
Klasyfikacja w Drużynowych Mistrzostwach Świata Strongman:
Wymiary:
Rekordy życiowe:

</doc>
<doc id="1103889" url="https://pl.wikipedia.org/wiki?curid=1103889" title="Szlak rowerowy Greenways Kraków – Morawy – Wiedeń">
Szlak rowerowy Greenways Kraków – Morawy – Wiedeń

Szlak rowerowy Greenways Kraków – Morawy – Wiedeń – międzynarodowy szlak dziedzictwa przyrodniczo-kulturowego tworzony w oparciu o sieć tras rowerowych, pieszych, wodnych, konnych oraz edukacyjnych ścieżek tematycznych. Główną jego osią jest 780-kilometrowa trasa rowerowa, która łączy zabytkowe miasta i miasteczka, a także cenne przyrodniczo, krajobrazowo i kulturowo tereny wiejskie.
Biegnie od Wyżyny Krakowsko-Częstochowskiej, przez Kotlinę Oświęcimską, Pogórze Śląskie i Beskid Śląski, szlak przechodzi dalej przez Pogórze Morawsko-Śląskie po czym przedostaje się na Morawy Południowe, gdzie pośród winnic dociera do Dolnej Austrii. Zielony szlak Kraków – Morawy – Wiedeń stanie się w przyszłości najdłuższą aleją drzew w Europie. Z okazji Środkowoeuropejskiego Dnia Drzewa (20 października) w roku 2003 posadzono pierwsze 2000 drzew, a w roku 2004 kolejne 2500 sadzonek. W październiku 2007 roku Fundacja Aeris Futuro posadziła na małopolskiej części szlaku kolejne 90 drzew.
W lipcu 2004 w Alwerni miało miejsce uroczyste otwarcie głównej nitki szlaku biegnącego z Krakowa, przez Morawy, do Wiednia.
Szlak jest oznakowany na całej długości od Krakowa do Wiednia. Główna nitka ma logo koloru zielonego, nitki boczne zaś koloru ciemnoniebieskiego. 
Przebieg szlaku na mapie jest dostępny tutaj: 
We wrześniu 2014 roku zamknięto kładkę na Wiśle w Gromcu, po której przebiegał szlak.
Przejścia graniczne na trasie:
Przebieg szlaku na terenie Polski.
Kraków (Wawel) – Kryspinów – Cholerzyn – Mników – Baczyn – lasy tenczyńskie – Rudno – Grojec – Alwernia – Wygiełzów – Mętków – Gromiec – Dwory – Oświęcim – Brzezinka – Harmęże (most na Wiśle) – Wola – Miedźna – Pszczyna – Goczałkowice Zdrój – Czechowice-Dziedzice – Zabrzeg – Landek – Mazańcowice – Bielsko-Biała – Jaworze – Górki Wielkie – Ustroń (Nierodzim) – rozdwojenie szlaku na dwie nitki:
Na odcinku Pszczyna – Kraków szlak pokrywa się z przebiegiem trasy EuroVelo 4 (R-4).
Długość szlaku w Polsce: 258 km + 50 km (pętla lokalna)
Przebieg szlaku na terenie Czech.
Czeski Cieszyn (centrum – Mosty – Koniaków) – Domasłowice Dolne – Domasłowice Górne – Kamenite ("Tu od wschodu dochodzi tzw. nitka górska A) – Raszkowice – Janovice – Prżno – Hodoňovice – Palkovice – Myslík – Kozlovice – Hukvaldy ("Za tą miejscowością odchodzi na północ trasa boczna B ") – Větřkovice – Huškovec – Příbor – Kopřivnice – Štramberk – Rybí – Nowy Jiczyn – Loučka - Stary Jiczyn ("Dalszy przebieg trasy częściowo pokrywa się z czeską krajową trasą nr 5 do Brna. Pomiędzy miejscowościami Plumov a Adamov, istnieją różnice przebiegu trasy według map, a znakami w terenie") – Starojická Lhotka – Palačov – Poruba – Hustopeče nad Bečvou – Němetice – Zámrsky – Skalička – Ústi – Teplice nad Bečvou – Týn nad Bečvou ("Tu od wschodu dochodzi trasa boczna B mająca początek w Hukvaldach") – Lipník nad Bečvou – Osek nad Bečvou – Tršice ("Na południe odchodzi boczna trasa C) – Ołomuniec – Nedvĕzí – Olšany u Prostějova – Prościejów – Mostkovice – Plumlov – Niva – Vysočany - Sloup – Skalní mlýn – Blansko – Adamov – Bílovice nad Svitavou – Brno ("Dalszy przebieg trasy częściowo pokrywa się z czeską krajową trasą nr 4") – Rebešovice – Rajhradice – Opatovice – Židlochovice – Žabčice – Vranowice – Brod nad Dyji – Nový Přerov – Hevlín – (przejście graniczne) "Przed przejściem granicznym kończy się wyraźne oznakowanie GREENWAYS Krakov-Morava-Vídeň."
Boczne trasy:
Przebieg szlaku na terenie Austrii.
Laa an der Thaya ("od tego miasta trasą EuroVelo 13 aż do Ottenthal") – Neudorf - Wildendürnbach – Pottenhofen – Ottenthal ("od tego miasta trasą Veltliner-Radweg aż do miasta Poysdorf, przed nim zaś dołącza trasa Greenways Praga-Wiedeń z którą wspólnie jedziemy do samego końca") – Falkenstein – Poysbrunn – Poysdorf ("od tego miasta trasą nr 91 aż do Ebersdorf and der Zaya") – Walterskirchen – Ebersdorf and der Zaya (zaraz za tym miastem dołącza trasa EuroVelo 9 z którą wspólnie jedziemy do samego końca) – Bullendorf – Wilfersdorf – Mistelbach – Paasdorf – Ladendorf – Eggersdorf – Herrnleis – Oberkreuzstetten – Hornsburg – Unterolberndorf – Schleinbach – Ulrichkirchen – Wolkersdorf – Obersdorf – Eibesbrunn – Groβebersdorf – Stammersdorf – Wiedeń (Floridsdorf – Brigittenau – Alsergrund – Innere Stadt)
W Austrii brak jest oznakowania trasy „GREENWAYS K-M-W”

</doc>
<doc id="1103893" url="https://pl.wikipedia.org/wiki?curid=1103893" title="Definicja i klasyfikacja hinduizmu">
Definicja i klasyfikacja hinduizmu

Wśród religioznawców nie ma zgody co do definicji hinduizmu – część sądzi nawet, że odpowiedź taka nie jest możliwa. Rozbieżność panuje także co do poglądu o czas powstania hinduizmu – jednym z najbardziej rozpowszechnionych poglądów głosi, że słowa „hinduizm” należy używać w odniesieniu do całego okresu od dynastii Guptów (ok. IV w.) włącznie, dla okresów dawniejszych rezerwując takie terminy jak „wedyzm”, „braminizm” itp. Niektórzy wolą jednak ujmować hinduizm jako całościowy proces sięgający aż do cywilizacji doliny Indusu, w pewien sposób religię odwieczną, pierwotną i rdzenną dla Indii. Eugeniusz Słuszkiewicz w "Pradziejach i religiach Indii" (1980) podaje określenie, które uznaje za klasyczne – L. de la Valleé Pouisne nazwał hinduizm „cette colluvies religionum” (spływaniem różnych elementów religijnych do wspólnego koryta).
Sanatana dharma.
Określenie sanatanadharma, używane przez samych hindusów, nie pokrywa się dokładnie z tym, co rozumie się przez hinduizm na Zachodzie. Odnosi się ono przede wszystkim do „odwiecznego” ("sanatana") porządku religijno-społecznego ("dharma"), spajającego wszystkie różnorodne nurty hinduizmu, niż do wszystkich aspektów religii takiej, jak ujmują ją zachodni religioznawcy. Określenie "Wielka Tradycja" czy "Odwieczny Ład" przeciwstawia się więc w pewien sposób wszystkiemu, co w hinduizmie lokalne, historyczne, przejściowe, a podkreśla to, co w nim wspólne, i to w odniesieniu do aspektu kosmologicznego, wszechświata i wieczności. Reprezentantami tego ładu są w Indiach bramini (a także wędrowni asceci), którzy rozpropagowali w Indiach to, co jest w nich pomimo różnorodności tego kraju jednolite – z tego aspektu ich działalności, realizującego się także w ich działalności historycznej, wywodzi się ich wyróżniona pozycja społeczna. Czynnikiem jednoczącym Indie była (i w pewnej mierze pozostaje nadal) także tradycja sanskrytu i literatury wedyjsko-sanskryckiej, cała kultura sanskrycka, której nosicielami byli również bramini. Pomimo wielkich różnic między regionami Indii (wyraźnych zwłaszcza w hinduizmie ludowym i w niższych warnach) jedność propagowana przez braminów umożliwia wyznawcom hinduizmu w miarę swobodne uczestnictwo w różnych formach kultu, sztuki religijnej i w różnych zasadach teologicznych ponad podziałami etnicznymi, językowymi, a nawet kastowymi. Mimo tej wiążącej funkcji „Wielkiej Tradycji”, rzeczywista różnorodność wewnętrzna hinduizmu nie może być jednak negowana, istnieje więc tendencja, by w badaniach religioznawczych koncentrować się na konkretnych wspólnotach religijnych (sampradaja), ale nie w oderwaniu, tylko w ich relacjach do dharmy – samrapadaja jest więc pewnym łańcuchem przekazywania Wielkiej Tradycji (stąd w hinduizmie duża rola guru, głównego nośnika tego łańcucha).
Poczucie wspólnoty wśród wszystkich hinduistów jest jednak późne. Indie były krajem stosunkowo zamkniętym, oddzielonym geograficznie i gospodarczo od innych regionów świata – poczucie wspólnoty nie było więc im długo potrzebne, można je określić jako „świat sam dla siebie”. Poczucie wspólnoty religijnej (a później także etnicznej) hinduistów kształtowało się w XIII-VI wieku, pod wpływem najazdów muzułmańskich i uświadomienia sobie odrębności od wyznawców islamu. Proces ten nasilił się jeszcze bardziej na przełomie XVIII i XIX wieku wraz z rosnącymi wpływami Europejczyków (zwłaszcza Imperium Brytyjskiego) i związanych z nimi misjami chrześcijańskimi.
Religia indyjska kształtowała się jako kontynuacja religii Ariów, wedyzmu i braminizmu ("zobacz Historia hinduizmu"), pod znacznym wpływem ludności rdzennej, zwanej Adiwasami. Ludność rdzenna wprowadziła do hinduizmu elementy szamańskie, animistyczne i kulty płodności, które pod wpływem bramińskim uległy sublimacji i spekulatywnemu ujęciu, przekształcając się we współczesne kulty indyjskie i struktury takie jak joga. Ludność ta miała znaczny wpływ na powstanie kultu Rudry/Śiwy, pierwsze redakcje Upaniszad oraz prawdopodobnie na rozwój praktyk medytacyjnych. Sublimacja ta jednak nie objęła w pełni ludu indyjskiego, a zamieszkujące Indie ludy pierwotne do dziś wyznają animizm (czasem z elementami hinduizmu). Ponadto warto zaznaczyć, że ludność południa Indii (mniej podatna na wpływy aryjskie) aż do czasu odrodzenia hinduizmu po okresie islamskim wyznawała bardziej pierwotną formę hinduizmu z większą ilością pozostałości animistycznych.
Formy religijności.
Różnorodność form hinduizmu wykształcona przez złożoność jego dziejów spowodowała, że nie można mówić o hinduistycznej ortodoksji, można jednak mówić o dużej roli ortopraksji (praktyce, zewnętrznych formach religijności). Funkcję scalającą wiele nurtów hinduizmu ma także koncepcja trimurti. Koncepcja trimutri oraz to, że bogowie wchodzący w jej skład są przeciwstawiani Aditjom, bogom skupionym wokół Indry, głównego bóstwa wedyzmu, bywa uznawana za oś oddzielającą hinduizm od dawniejszych religii Indii, a zarazem za zwornik hinduizmu współczesnego. Dzięki trimutri powstała silniejsza niż w wedyzmie i braminizmie hierarchizacja panteonu, dzięki której bramini mogli włączać w jego skład bóstwa lokalne za pomocą rozmaitych utożsamień i połączeń (np. małżeństw bogów i bogiń, utożsamienia Murugana z Kartikeją). Utożsamienia te określa się często mianem sanskrytyzacji religii indyjskiej. Sanskrytyzacja umożliwiła włączenie do indyjskiego panteonu i znaczną sublimację dawnych kultów rzek (zwłaszcza Gangi), gór, zwierząt (sublimacja widoczna jest tu zwłaszcza w kulcie Hanumana, prawdopodobnie dawnym przedaryjskim kulcie małpy) czy roślin (aśwattha, tulsi, banjan). Żywa wśród ludu tradycja astrologiczna została zsanskrytyzowana jako kult bóstw czasu i bóstw planet.

</doc>
<doc id="1103907" url="https://pl.wikipedia.org/wiki?curid=1103907" title="Super sentai">
Super sentai



</doc>
<doc id="1103910" url="https://pl.wikipedia.org/wiki?curid=1103910" title="Oprzyrządowanie technologiczne">
Oprzyrządowanie technologiczne

Oprzyrządowanie technologiczne robota, manipulatora jest to urządzenie przymocowane do kiści umożliwiające wykonanie pracy maszynie manipulacyjnej.
Do takich urządzeń można zaliczyć:
Zespoły mocujące.
Zespoły mocujące to urządzenia umożliwiające zamontowanie do kiści robota różnego rodzaju oprzyrządowanie technologiczne (np. chwytak). Spośród tego rodzaju urządzeń wyróżnia się głównie adaptery i układy mocowania chwytaków podwójnych
Metody wykonywania oprzyrządowania.
W zależności od zastosowania, potrzebnej ilości wyrobów wykorzystuje się różne techniki wykonywania oprzyrządowania. Dla większej ilości najkorzystniejszą metodą jest wykonanie formy wtryskowej, a następnie stworzenie dużej ilości wyprasek poprzez wtrysk do formy. W przypadku zapotrzebowania jednostkowego najlepiej skorzystać z metody frezowania lub druku 3D.

</doc>
<doc id="1103914" url="https://pl.wikipedia.org/wiki?curid=1103914" title="Robin Beck">
Robin Beck

Robin Beck (ur. 7 listopada 1954 w Nowym Jorku) – amerykańska piosenkarka. W roku 1988 zawojowała brytyjskie i niemieckie listy przebojów utworem "The First Time", nagranym pierwotnie w 1987 dla reklamy Coca Coli. Polską wersję w 1999 pod nazwą "Chcę zatrzymać ten czas" nagrała Kasia Kowalska.

</doc>
<doc id="1103917" url="https://pl.wikipedia.org/wiki?curid=1103917" title="Marek Mosiński">
Marek Mosiński

Marek Mosiński (ur. 20 sierpnia 1936 w Warszawie, zm. 6 maja 1998 w Katowicach) – polski artysta, uprawiał grafikę artystyczną, rysunek i plakat.
Studia w Akademii Sztuk Pięknych w Krakowie, Wydział Grafiki w Katowicach. Publikacje plakatów od 1961. Dyplom z wyróżnieniem 1962 w pracowni B. Góreckiego. Przedstawiciel polskiej szkoły plakatu. Autor ponad 300 plakatów. Prace prezentował na 10 wystawach indywidualnych w kraju i zagranicą. Brał udział w około 200 wystawach zbiorowych ogólnopolskich, zagranicznych i międzynarodowych. Za działalność artystyczną odznaczony Złotym Krzyżem Zasługi. Członek Stowarzyszenia Polskich Artystów Grafików Projektantów.

</doc>
<doc id="1103920" url="https://pl.wikipedia.org/wiki?curid=1103920" title="Java Platform, Standard Edition">
Java Platform, Standard Edition

Java SE (Java Platform, Standard Edition znane wcześniej jako J2SE) – specyfikacja opracowana przez firmę Sun Microsystems opisująca podstawową wersję platformy Java. Pozwala tworzyć i uruchamiać aplikacje napisane w języku Java na komputerach stacjonarnych i serwerach. Java SE zawiera klasy pozwalające tworzyć aplikacje WWW. Stanowi podstawę dla Java EE (Java Platform, Enterprise Edition).

</doc>
<doc id="1103941" url="https://pl.wikipedia.org/wiki?curid=1103941" title="Wydawnictwo Politechniki Śląskiej">
Wydawnictwo Politechniki Śląskiej

Wydawnictwo Politechniki Śląskiej – wydawnictwo działające przy Politechnice Śląskiej. Zajmuje się wydawaniem recenzowanych naukowo książek, podręczników, monografii, zeszytów naukowych oraz periodyków. W alfabetycznym wykazie wydawnictw punktowanych Ministerstwa Nauki i Szkolnictwa Wyższego zajmuje miejsce nr 301 (80 pkt. za monografię).

</doc>
<doc id="1103942" url="https://pl.wikipedia.org/wiki?curid=1103942" title="Life Is a Grave &amp; I Dig It!">
Life Is a Grave &amp; I Dig It!

Life Is a Grave &amp; I Dig It! – siódmy studyjny album duńskiej grupy muzycznej Nekromantix. Wydawnictwo ukazało się w 2007 roku nakładem Hellcat Records. Nagrania zrealizowano w Los Angeles w stanie Kalifornia w Thee Warehouse Studio, inżynierem dźwięku był Henrik Neidemeier, natomiast mastering wykonał Jeff King.
Jest to również pierwsze wydawnictwo grupy zrealizowane w nowym składzie wraz z Tröyem Deströy oraz Andy DeMize, którzy to zastąpili braci Petera and Kristiana Sandorffów, którzy opuścili zespół w 2005 roku, tuż po przeprowadzce Kima Nekromana do USA.

</doc>
<doc id="1103948" url="https://pl.wikipedia.org/wiki?curid=1103948" title="Przejście graniczne Lipszczany-Sofijewo">
Przejście graniczne Lipszczany-Sofijewo

Przejście graniczne Lipszczany-Zofiowo – planowane, polsko-białoruskie drogowe przejście graniczne, położone w województwie podlaskim, w powiecie augustowskim, w gminie Lipsk.
Opis.
Do przejścia po stronie polskiej prowadzi droga wojewódzka nr 664. Utworzenie tego przejścia granicznego znajduje się w zakresie prac Polsko-Białoruskiej Międzyrządowej Komisji Koordynacyjnej ds. Współpracy Transgranicznej. Ustalenia komisji po spotkaniu w Kamieńcu w obwodzie brzeskim na Białorusi w grudniu 2003 r. przewidują utworzenie tego przejścia. Było to także przedmiotem kilku interpelacji poselskich.
W czerwcu 1995 roku litewska opozycja informowała o porozumieniu transgranicznym między województwem suwalskim i białoruskim obwodem grodzieńskim dotyczącym m.in. realizacji wspólnych połączeń transportowych, w tym także planów utworzenia przejścia granicznego Lipszczany – Grodno, z którego wiodła najkrótsza droga do nowo otwartego przejścia polsko-rosyjskiego w Gołdapi, tzw. „korytarzem suwalskim", mającym negatywny wydźwięk polityczny (możliwość wzmocnienia wpływów rosyjskich), ekonomiczny (brak realnych korzyści dla strony polskiej), historyczny (skojarzenia z hitlerowskimi żądaniami autostrady eksterytorialnej) oraz ekologiczny.
W dniu 20 grudnia 2007 r. Rada Ministrów wyraziła zgodę na zawarcie porozumienia o utworzeniu niniejszego przejścia granicznego z przeznaczeniem dla międzynarodowego ruchu osobowego i towarowego samochodami do 3,5 tony. Infrastruktura ma zostać wybudowana na terytorium Polski.
Przejście graniczne polsko-radzieckie.
W okresie istnienia Związku Radzieckiego funkcjonowało w tym miejscu polsko-radzieckie drogowe przejście graniczne Lipszczany lokalnego znaczenia tylko dla wymiany delegacji społeczno - politycznych, kulturalnych, sportowych i innych z województw przygranicznych PRL i ZSRR. Od 24 stycznia 1986 r. zaczął funkcjonować tu Punkt Uproszczonego Przekraczania Granicy Lipszczany - Grodno. Przekraczanie granicy odbywało się na podstawie przepustek. Organy Wojsk Ochrony Pogranicza wykonywały odprawę graniczną i celną. Następnie w latach 90. XX w. zostało utworzone przejście graniczne Lipszczany wyłącznie dla uproszczonego ruchu granicznego. Dopuszczony był ruch osobowy, na podstawie przepustek dla obywateli Polski i Białorusi. Organy Straży Granicznej dokonywały odprawy granicznej i celnej.

</doc>
<doc id="1103950" url="https://pl.wikipedia.org/wiki?curid=1103950" title="Przejście graniczne Chworościany-Dubnica">
Przejście graniczne Chworościany-Dubnica

Przejście graniczne Chworościany-Dubnica – planowane, polsko-białoruskie drogowe przejście graniczne. Jest ono położone w województwie podlaskim, w powiecie sokólskim, w gminie Nowy Dwór.
Utworzenie tego przejścia granicznego znajduje się w zakresie prac Polsko-Białoruskiej Międzyrządowej Komisji Koordynacyjnej ds. Współpracy Transgranicznej. Ustalenia komisji po spotkaniu w Kamieńcu w obwodzie brzeskim na Białorusi w grudniu 2003 r. przewidywały, że wystąpi do strony białoruskiej z notą w sprawie utworzenia tego przejścia.

</doc>
<doc id="1103951" url="https://pl.wikipedia.org/wiki?curid=1103951" title="Adrian Sobczyński">
Adrian Sobczyński

Adrian Sobczyński (ur. 9 września 1977 roku w Krośnie Odrzańskim) – były polski piłkarz, grający niegdyś na pozycji pomocnika; aktualnie trener Polonii Iłża.
Adrian Sobczyński jest wychowankiem Staru Starachowice. W swojej karierze występował w Granacie Skarżysko-Kamienna, GKS-ie Bełchatów, w którym zaliczył 26 spotkań i 2 bramki na poziomie Ekstraklasy, następnie w WKP Włocławek, KSZO Ostrowiec Świętokrzyski, Stali Stalowa Wola, Stasiaku Opoczno, HEKO Czermno, Ruchu Chorzów, Pogoni Szczecin, w amerykańskim zespole Polonii Nowy Jork SC. Po powrocie do Polski występował jeszcze w Orliczu Suchedniów oraz Kamiennej Brody, gdzie rozpoczął karierę szkoleniową. Obecnie pełni rolę trenera Polonii Iłża.
Kariera piłkarska.
Star Starachowice (-1996).
Adrian Sobczyński jest wychowankiem Staru Starachowice, w którym występował do przerwy zimowej sezonu 1995/96, kiedy trafił do III-ligowego Granatu Skarżysko-Kamienna.
Granat Skarżysko-Kamienna (1996).
Wiosną 1996 roku Sobczyński został nowym piłkarzem Granatu Skarżysko-Kamienna. Głównym powodem transferu był fakt, że był on młodzieżowym reprezentantem Polski i musiał występować na co najmniej III-ligowym szczeblu. Ostatecznie po sezonie 1995/96 wraz z drużyną zajął jedenaste miejsce w III lidze gr. lubelskiej.
GKS Bełchatów (1996–2000).
Przed sezonem 1996/97 Adrian Sobczyński był testowany m.in. w Widzewie Łódź, który wówczas był hegemonem polskiej I ligi. Młody zawodnik wybrał jednak ofertę GKS-u Bełchatów, w którym miał możliwość szybszego przebicia do pierwszego składu. W Ekstraklasie zadebiutował w wieku 18 lat, 31 lipca 1996 roku w meczu z Sokołem Tychy. GKS przegrał tamten mecz 1:3, a jedyną bramkę dla bełchatowian strzelił właśnie Sobczyński.
Młody pomocnik rozegrał 20 meczów, w których strzelił 2 bramki. Jego zespół jednak zajął 15. miejsce w I lidze i musiał się pożegnać z najwyższą klasą rozgrywkową.
W kolejnym sezonie piłkarz nie mógł grać z powodu kontuzji. Po powrocie do zdrowia postanowił odbudować się w walczącym o utrzymanie w II lidze WKP Włocławek. Po rundzie jesiennej, w trakcie której wraz z zespołem zdobyli zaledwie 5 punktów i zajmowali ostatnie miejsce w tabeli, powrócił do GKS-u Bełchatów, z którym w tym samym sezonie awansował do Ekstraklasy.
W sezonie 1998/99 I ligi zagrał w jedynie 6 meczach, a jego GKS znów zajął 15. miejsce i pożegnał się z rozgrywkami Ekstraklasy. W kolejnym sezonie bezskutecznie wraz z zespołem próbowali powrócić do najwyższej ligi. Bełchatowski zespół zajął 4. miejsce w rozgrywkach II ligi.
KSZO Ostrowiec Świętokrzyski (2000–2001).
W kolejnym sezonie Sobczyński przeniósł się do walczącego o awans do I ligi KSZO Ostrowiec Świętokrzyski. Ostatecznie ostrowiecki zespół wypełnił założenia przedsezonowe i z 2. miejsca w II lidze awansował do Ekstraklasy. Adrian Sobczyński był jedną z ważniejszych postaci w zespole Krzysztofa Tochla.
Stal Stalowa Wola (2002–2003).
Po rundzie jesiennej sezonu 2001/02 spędzonej w GKS-ie Bełchatów, Sobczyński zdecydował się na przejście do III-ligowej Stali Stalowa Wola, której w rundzie wiosennej pomógł awansować do II ligi. Następnie przez cały sezon 2002/03 występował w ekipie beniaminka II ligi, który jednak nie zdołał się utrzymać.
KSZO Ostrowiec Świętokrzyski i Stasiak Opoczno (2003–2005).
W kolejnym sezonie piłkarz trafił do KSZO Ostrowiec Świętokrzyski, w którym rozegrał rundę jesienną. Jednak przez ogromne długi, klub wycofał się z rozgrywek II ligi. Wówczas pomocnik przeniósł się do Stasiaka Opoczno, który wtedy był w trakcie przenosin do Ostrowca Świętokrzyskiego.
W sezonie 2003/04 w II lidze wraz z drużyną Stasiaka zajął 12. miejsce w II lidze i zwyciężył w barażach o utrzymanie. W kolejnym sezonie, już jako piłkarz KSZO Ostrowiec Świętokrzyski, rozegrał niemal wszystkie spotkania, a jego zespół zajął 10. miejsce w II lidze i doszedł do 1/8 finału Pucharu Polski.
Heko Czermno (2005–2006).
Przed sezonem 2005/06 przeniósł się do beniaminka II ligi, Heko Czermno. W II lidze jego zespół zajął 12. miejsce, jednak nie utrzymał się po przegranych barażach ze Stalą Stalowa Wola.
Ruch Chorzów (2006).
Kolejnym klubem reprezentowanym przez Sobczyńskiego był Ruch Chorzów, w którym po rozegraniu 5 meczów, doznał kontuzji mięśni brzucha, która wykluczyła go na niemal rok z gry w piłkę nożną.
KSZO Ostrowiec Świętokrzyski i Pogoń Szczecin (2007–2010).
W sezonie 2007/08 trafił do KSZO Ostrowiec Świętokrzyski, gdzie w III lidze powracał do formy sprzed kontuzji. Razem z zespołem zajął 6. miejsce i wywalczył awans do nowej II ligi.
W kolejnym sezonie przeniósł się do II-ligowej Pogoni Szczecin, w której również wraz z drużyną wywalczył awans, tym razem do I ligi.
Nie pozostał jednak w szczecińskim klubie, lecz powrócił do KSZO, które również znalazło się w I lidze. W rundzie jesiennej grał niemal regularnie. Sytuacja piłkarza pogorszyła się w rundzie wiosennej, w której wystąpił jedynie w 2 meczach oraz kolejnej jesieni, gdy wystąpił jedynie w 3 meczach.
Polonia Nowy Jork (2010–2011).
W wyniku małej ilości występów w ostrowieckim klubie, a także dzięki zaproszeniu prezesa polonijnego klubu z Nowego Jorku, Adrian Sobczyński wraz z Tomaszem Żelazowskim i Marcinem Dziewulskim w październiku 2010 roku przeniósł się z KSZO do Polonii Nowy Jork. W nowym klubie pomocnik grał przez kolejny rok.
Orlicz Suchedniów (2012).
Przed rundą wiosenną sezonu 2011/12 piłkarz powrócił do Polski i znalazł zatrudnienie w III-ligowym Orliczu Suchedniów. Po rozegraniu jednej rundy rozstał się z zespołem.
Kariera trenerska.
Kamienna Brody (2012–2016).
Kolejny sezon rozpoczął w występującej w lidze okręgowej Kamiennej Brody, której w 2013 roku został grającym trenerem. Najpierw utrzymał zespół w lidze okręgowej, a następnie razem z drużyną wywalczył historyczny awans do IV ligi w sezonie 2014/15. W IV lidze po bardzo dobrej rundzie jesiennej, druga odsłona rozgrywek nie była już tak udana i w maju 2016 roku szkoleniowiec odszedł z zespołu.
Polonia Iłża (2016-).
7 września 2016 roku został trenerem występującej w radomskiej lidze okręgowej Polonii Iłża. Gdy zaczynał pracę, zespół zajmował ostatnie miejsce z 1 punktem po 5 kolejkach. Rundę jesienną zakończył z drużyną na 15. miejscu z 10 punktami.

</doc>
<doc id="1103955" url="https://pl.wikipedia.org/wiki?curid=1103955" title="Cztery pokoje (ujednoznacznienie)">
Cztery pokoje (ujednoznacznienie)



</doc>
<doc id="1103957" url="https://pl.wikipedia.org/wiki?curid=1103957" title="Baureihe 1822 (ÖBB)">
Baureihe 1822 (ÖBB)

ÖBB 1822 (niem. "Baureihe 1822", "BR 1822", oznaczenie polskie 1822) – seria dwusystemowych normalnotorowych lokomotyw elektrycznych wyprodukowanych pierwotnie dla kolei austriackich (ÖBB – Österreichische Bundesbahnen).
Elektrowóz może być eksploatowany w systemach 3 kV prądu stałego oraz 15 kV jednofazowego prądu przemiennego o częstotliwości 16⅔ Hz. Zamówione były początkowo do transportu transgranicznego między Włochami (zasilanie 3 kV DC) a Austrią (zasilanie 15 kV 16⅔ Hz AC) poprzez przełęcz Brenner, skąd pochodzi ich potoczna nazwa "Brennerlok". W zakładach Simmering-Graz-Pauker we współpracy z ABB i Siemensem zbudowano 5 prototypów, które były eksploatowane. Dalszej produkcji ostatecznie jednak nie podjęto.
W 2005 roku 2 lokomotywy tej serii zostały zakupione przez Przedsiębiorstwo Transportu Kolejowego i Gospodarki Kamieniem w Rybniku. Spółka rozważała zakup wszystkich pięciu sztuk lokomotyw tej serii. W chwili nabycia były to najnowocześniejsze i najmocniejsze lokomotywy jednoczłonowe stosowane w Polsce. Obie lokomotywy zezłomowano w 2014 roku.

</doc>
<doc id="1103959" url="https://pl.wikipedia.org/wiki?curid=1103959" title="BR 1822">
BR 1822



</doc>
<doc id="1103960" url="https://pl.wikipedia.org/wiki?curid=1103960" title="Baureihe 1822">
Baureihe 1822



</doc>
<doc id="1103961" url="https://pl.wikipedia.org/wiki?curid=1103961" title="BR1822">
BR1822



</doc>
<doc id="1103964" url="https://pl.wikipedia.org/wiki?curid=1103964" title="Song of songs">
Song of songs



</doc>
<doc id="1103970" url="https://pl.wikipedia.org/wiki?curid=1103970" title="Mark Crear">
Mark Crear

Mark Crear (ur. 2 października 1968 w San Francisco) – amerykański lekkoatleta specjalizujący się w biegu na 110 m przez płotki.

</doc>
<doc id="1103972" url="https://pl.wikipedia.org/wiki?curid=1103972" title="Ernst Wilhelm von Brücke">
Ernst Wilhelm von Brücke

Ernst Wilhelm von Brücke (ur. 6 czerwca 1819 w Berlinie, zm. 7 stycznia 1892 w Wiedniu) – austriacki fizjolog.
Był synem malarza historycznego Johanna Gottfrieda Brückego (1796-1873) i Christine Müller ze Stralsundu.
W roku 1838 podjął studia w Berlinie, po czym studiował w Heidelbergu, by znowu wrócić do Berlina, gdzie w roku 1842 uzyskał doktorat u Johannesa Müllera; w trakcie asystentury u swego promotora udało mu się również obronić rozprawę habilitacyjną – w ten sposób uzyskał tytuł docenta prywatnego; w roku 1848 został następcą Friedricha Burdacha, profesora fizjologii na Uniwersytecie w Królewcu; w roku 1849 został profesorem Uniwersytetu Wiedeńskiego. To właśnie w Wiedniu jego udziałem stały się najwyższe zaszczyty naukowe, w tym między innymi dziedziczny tytuł szlachecki, który uzyskał w roku 1873. W roku 1879 został rektorem uniwersytetu, członkiem Akademii Nauk i kawalerem orderu "Pour le mérite".
Razem z Carlem Ludwigiem, Hermannem von Helmholtzem i Emilem du Bois-Reymondem był jednym z najbardziej zdecydowanych obrońców szkoły fizyki organicznej, która chciała uprawiać fizjologię wyłącznie na gruncie nauk ścisłych, dystansując się w stosunku do tak zwanej „fizjologii romantycznej” czy dawniejszych nurtów witalistycznych. W związku z tym często cytuje się wypowiedź Du Bois-Reymonda, który w liście do Eduarda Hallmanna napisał: „Brücke i ja zaprzysięgliśmy udowodnić prawdę, że w organizmie nie działają żadne inne siły, jak tylko fizyczno-chemiczne”.
Brücke był członkiem Wiedeńskiej Grupy Medycyny Klinicznej, w skład której wchodzili również: Karl von Rokitansky, Ferdinand von Hebra i anatom Josef Hyrtl.

</doc>
<doc id="1103977" url="https://pl.wikipedia.org/wiki?curid=1103977" title="Saliva">
Saliva

Saliva – amerykańska grupa muzyczna grająca szeroko pojętą muzykę rockową, założona w 1996 w Memphis z inicjatywy Joseya Scotta i Chrisa D’Abaldo. W sierpniu 1996 grupa wydała półoficjalny materiał, album "Saliva". Wkrótce po powstaniu zespół wziął udział w konkursie Grammy Showcase, w którym uczestniczyły zespoły niemające jeszcze kontraktu płytowego. Saliva zwyciężyła w tym konkursie, co zaowocowało podpisaniem kontraktu płytowego z wytwórnią Island Records. W 2001 ukazał się pierwszy oficjalny album grupy – "Every Six Seconds".
Muzyka grupy została wykorzystana także na ścieżce dźwiękowej do filmu "Dracula 2000". W 2002 ukazała się kolejna płyta grupy – "Back into Your System".

</doc>
<doc id="1103987" url="https://pl.wikipedia.org/wiki?curid=1103987" title="Peer">
Peer

Peer – miasto w Belgii, we Flandrii części, w prowincji Limburgia. Liczba ludności: 15 996 , powierzchnia: 86,96 km².

</doc>
<doc id="1103988" url="https://pl.wikipedia.org/wiki?curid=1103988" title="Seed">
Seed



</doc>
<doc id="1103996" url="https://pl.wikipedia.org/wiki?curid=1103996" title="Österreichische Bundesbahnen">
Österreichische Bundesbahnen

Österreichische Bundesbahnen (ÖBB, od utworzenia do 1947 "Bundesbahnen Österreichs, BBÖ") – austriackie państwowe i zarazem największe w kraju przedsiębiorstwo kolejowe, utworzone w 1923 r. Zarządza również siecią kolejową w Liechtensteinie.
Siedziba przedsiębiorstwa znajduje się w Wiedniu. Zarządza około km torów (57% zelektryfikowanych) i zatrudnia około 44 tys. osób.
Z usług ÖBB korzysta około 436 mln pasażerów rocznie.
Historia.
Pierwsze linie kolejowe na terenie Austrii powstawały przy pomocy kapitału prywatnego w czasach Franciszka Józefa I. 1832 rok to data narodzin kolei na terenie Austro-Węgier – wtedy oddano do użytku linię kolejową na trasie Linz – Czeskie Budziejowice. Nie była to jednak trakcja parowa, lecz konna. Pierwsza państwowa kolej parowa została uruchomiona w 1837 roku jako „Kaiser-Ferdinand-Nordbahn” na trasie Floridsdorf – Wagram. Docelowo, w 1898 roku połączyła ona Wiedeń z Krakowem przez Brzecław, Przerów, Lipník nad Bečvou, Ostrawę, Bogumin. Powstała także odnoga do Bielska. Eksploatacją linii zajmowały się Cesarsko-Królewskie Koleje Państwowe (niem. "kaiserlich-königliche Staatsbahnen", kkStB). Na linii północnej wprowadzono także pierwsze w Europie nocne połączenia kolejowe. W 1848 roku, po otwarciu Kolei Warszawsko-Wiedeńskiej i oddaniu do użytku mostu na Odrze pomiędzy Annaberg (dzisiejsze Chałupki) w Prusach, a Oderberg (Bogumin) w Austrii, można było dostać się pociągiem z Warszawy do Wiednia. Podróż ta wymagała jednak czterech przesiadek – w Szczakowej, Mysłowicach, Koźlu i Chałupkach.
W 1841 roku znaczną część udziału w rynku kolejowym w Austrii przejęła nowo powstała Generalna Dyrekcja Kolei Państwowych (niem. "Generaldirektion der Staatseisenbahnen"). W 1842 roku oddano do użytku po 3 latach budowy linię kolejową Wiedeń – Gloggnitz. W 1854 roku ze względu na niedobory finansowe budowa kolei została z powrotem oddana kapitałowi prywatnemu. W ten sposób powstała w 1858 r. "Kaiserin Elisabeth-Bahn" zarządzająca Koleją Zachodnią Wiedeń – Linz, a także w 1867 r. "Südbahngesellschaft" zarządzająca nową Linią Południową (Wiedeń – Graz) Na jej trasie znajduje się pierwsza w Europie normalnotorowa (1435 mm) wysokogórska linia kolejowa przez Przełęcz Semmering otwarta w 1854 r. Od 1998 roku znajduje się ona na Liście Światowego Dziedzictwa Unesco.
1873 rok ponownie przyniósł upaństwowienie kolei, wybudowana w latach 1867–1872 Franz-Josefs-Bahn została wykupiona przez państwo, jednak choćby Kolej Południowa pozostała w rękach prywatnych do 1923 r. W 1906 roku oddano do użytku dwie linie kolejowe górskie: Karawankenbahn i Pyhrnbahn, a w 1909 – Tauernbahn. Rozwój kolei po 1914 roku był znikomy ze względu na duże wydatki na zbrojenia.
W 1919 roku w wyniku I wojny światowej Austria utraciła 75% swoich linii kolejowych. W 1923 roku powstał organ zarządzający kolejami państwowymi w postaci "Bundesbahn Österreich". W 1938 roku nastąpił Anschluss Austrii, zarządzanie siecią kolejową przejęły koleje niemieckie. W wyniku działań II wojny światowej zniszczone zostało ok. 40% infrastruktury kolejowej.
W 1947 roku nastąpiła reaktywacja kolei austriackich pod nazwą "Österreichische Bundesbahnen" (ÖBB). Zaczęto stawiać także duży nacisk na elektryfikację linii kolejowych. W 1962 roku uruchomiona została wiedeńska S-Bahn. Od 1969 roku ÖBB stanowią niezależną państwową spółkę rozliczającą się z państwem każdego roku z wykonanych zadań i budżetu.
Po wejściu Austrii do Unii Europejskiej w 1992 roku następowało stopniowe dostosowanie standardów na kolei do europejskich, zwiększyła się siatka połączeń międzynarodowych. Na przełomie 2004 i 2005 roku ÖBB przeszły reorganizację, powołano do życia "ÖBB-Holding AG" wraz ze spółkami-córkami odpowiedzialnymi za poszczególne zadania. W 2004 roku zaprezentowano także nowe logo. W 2014 roku otwarty został nowy gmach dworca Wien Hauptbahnhof, który połączył linie docierające dotychczas na dworce czołowe na obrzeżach centrum miasta. Na przełomie lat 2008/2009 wprowadzono do rozkładu jazdy szybkie pociągi Railjet rozwijające prędkość do 230 km/h. Na lata 2015–2019 zaplanowano kolejną gruntowną wymianę taboru na trasy regionalne i międzymiastowe poprzez zakup 165 pociągów Siemens Desiro ML oraz 300 składów Bombardier Talent 3.
Spółki zależne.
W skład "ÖBB-Holding AG" (z siedzibą w Wiedniu, Am Hauptbahnhof 2) wchodzą:
Główne linie kolejowe.
W Austrii obowiązuje (nie licząc lokalnych linii wąskotorowych, które najczęściej są w posiadaniu prywatnym) rozstaw szyn 1435 mm, czyli linie normalnotorowe. Austria jest jednym z nielicznych krajów Europy, w którym obowiązuje lewostronny ruch pociągów, co jest pozostałością po monarchii Habsburskiej. Obecnie następuje jednak stopniowa zmiana na obowiązujący w większości krajów europejskich ruch prawostronny. Większość linii kolejowych jest zelektryfikowana, a 97% potrzebnej energii elektrycznej wytwarzana jest w elektrowniach wodnych należących do ÖBB, m.in. w Ötztal, St. Michael, Bergern, Kledering, Auhof. W kraju obowiązuje prąd zmienny 15 kV, 16,7 Hz.
Główne linie kolejowe na terenie Austrii:
Przewozy pasażerskie.
Pociągi dalekobieżne i międzynarodowe.
EuroCity (EC).
Pociągi dalekobieżne międzynarodowe klasy pod marką EuroCity (EC) są realizowane z innymi europejskimi przewoźnikami kolejowymi, m.in. ČD, DB, czy też PKP Intercity. Do Polski docierają pociągi na trasie Wien Hbf – Warszawa Wschodnia – Gdynia Główna (EC "Polonia", "Sobieski"). Na trasach tych dominują składy wagonowe. W pociągach znajduje się 1. i 2. klasa, wagon restauracyjny lub barowy, obowiązuje rezerwacja miejsc.
EuroNight (EN), Nightjet.
Pociągi dalekobieżne międzynarodowe marki EuroNight (EN) obsługują połączenia nocne (według nomenklatury ÖBB pociągi te noszą nazwę Nightjet). Są one realizowane składami wagonowymi we współpracy z zagranicznymi przewoźnikami, m.in. DB, SNCF, MAV. Pociągi kursują na trasach z Wiednia m.in. do Włoch, Niemiec oraz na Węgry. Pociągi te są złożone z wagonów sypialnych, kuszetek i sliperetek. Często w składzie znajduje się wagon barowy.
Intercity-Express (ICE).
Pociągi Intercity-Express (ICE) są uruchamiane we współpracy z Deutsche Bahn elektrycznymi zespołami trakcyjnymi typu Siemens 4011, które ÖBB odkupiło od DB. Pociągi te kursują na trasach z Wiednia do Niemiec. Składy osiągają maksymalną prędkość 230 km/h. Na pokładzie znajduje się 1. i 2. klasa, wagon barowy. Składy są pomalowane w barwy Deutsche Bahn, jedyną różnicą pomiędzy niemieckimi pociągami jest dodatkowe logo ÖBB.
Railjet (RJ).
Pociągi Railjet są marką kolei dużych prędkości na terenie Austrii oraz państw ościennych (Węgier, Czech, Niemiec, Szwajcarii i Włoch). Uruchamiane są od 2009 roku składami typu push-pull ciągniętymi przez lokomotywy Siemens Taurus, które ciągną za sobą wagony trzech klas. W pociągach znajduje się także wagon barowy. ÖBB posiadają 51 składów tego typu w charakterystycznym bordowo-szarym malowaniu, kolejne 16 jednostek należy do Českich Drah w biało-niebieskich barwach przewoźnika. Prędkość konstrukcyjna tych pojazdów wynosi 230 km/h.
InterCity (IC).
Pociągi kategorii InterCity są obsługiwane składami wagonowymi. Składają się z 1. i 2. klasy oraz wagonu barowego. Standard wyposażenia nie różni się bardzo od pociągów EuroCity.
Pociągi regionalne i S-Bahn.
RegionalExpress (REX).
RegionalExpress jest to marka pociągów obsługujących trasy pomiędzy dużymi miastami na niewielkie odległości. Pociągi nie zatrzymują się na wszystkich przystankach, mają jednak więcej stacji niż na trasach Railjet, czy też InterCity. Pociągi RegionalExpress są obsługiwane trzema typami pojazdów: Cityjet, CityShuttle oraz Talent. Cityjet są to składy o długości trzech członów nowej generacji wyprodukowane przez Siemens (typ Desiro ML) po 2015 roku. Pociągi CityShuttle, powoli zastępowane przez Cityjet, są to trójwagonowe składy typu push-pull. Osiągają prędkość konstrukcyjną 160 km/h. W pociągach REX znajduje się tylko 2. klasa, nie ma także wagonu barowego.
Regionalzug (R).
Pod marką Regionalzug uruchamiane są pociągi regionalne. Zazwyczaj zatrzymują się na wszystkich stacjach, znajduje się w nich tylko 2. klasa. Są one obsługiwane przez elektryczne lub spalinowe zespoły trakcyjne.
S-Bahn (S).
Pociągi S-Bahn są to pociągi kursujące na terenie największych miast i do okolicznych miejscowości. Są one obsługiwane elektrycznymi zespołami trakcyjnymi. Linie S-Bahn są numerowane, kursują w określonym takcie. W Austrii systemy S-Bahn działają w: Wiedniu, Salzburgu, Tyrolu, Styrii, Karyntii, Voralbergu i Górnej Austrii.
City-Airport-Train (CAT).
Pociągi CAT są marką ekspresowych połączeń na trasie Wien Mitte – Flughafen Wien bez postojów umożliwiając dojazd z centrum miasta na lotnisko Wien-Schwechat. Piętrowe składy push-pull w charakterystycznym zielono-szarym malowaniu kursują co 30 min, czas przejazdu wynosi 16 min. W skład pociągu wchodzi lokomotywa Siemens EuroSprinter oraz trzy piętrowe wagony serii Siemens 1016.
Przewozy autobusowe.
Postbus.
Postbus jest największym przewoźnikiem autobusowym na terenie Austrii obsługującym linie regionalne i międzymiastowe. Do przewoźnika należy ok. 2100 autobusów, rocznie przewożą one 217 mln pasażerów. Postbus uruchamia też pod marką Vienna Airport Lines autobusy z centrum Wiednia do lotniska Schwechat obsługiwane autobusami Solaris Urbino 12 LE.
HELLÖ.
HELLÖ jest marką dalekobieżnych połączeń autokarowych uruchamianych przez ÖBB od 2016 roku. W ramach marki kursują pomalowane na czarno autokary Mercedes-Benz Tourismo 17 RHD. Autokary te kursują na trasach międzynarodowych (m.in. na Węgry, do Włoch, Chorwacji, Bośni i Hercegowiny). W 2017 roku markę wykupił niemiecki przewoźnik FlixBus, a 28 autokarów we flocie przejął przewoźnik Blaguss.
Intercitybus (IC-BUS).
W 2007 roku uruchomione zostały przewozy autokarowe Intercitybus. Autobusy kursują na trasie Graz Hbf – Wolfsberg Bf – Klagenfurt Hbf 7 razy dziennie i na trasie Klagenfurt Hbf – Wenecja 5 razy dziennie. Trasę obsługują autokary Setra S431 DT. W autokarach, co jest dość nietypowe dla tego typu działalności, znajduje się podział na klasy: 1. (dolny pokład) i 2. (górny pokład).
Inne spółki kolejowe w Austrii.
Pozostałe spółki kolejowe działające na terenie Austrii:

</doc>
<doc id="1103997" url="https://pl.wikipedia.org/wiki?curid=1103997" title="Adriatica">
Adriatica

Adriatica – szwajcarskie przedsiębiorstwo specjalizujące się w produkcji zegarków.
Historia.
Firma powstała w 1852 roku w Moutelier w Szwajcarii. Początkowo były to dwie firmy (Adria i Adriatica), które połączyły się 17 lat po zakończeniu II wojny światowej. Do 1949 roku, biorąc pod uwagę zaistniałe okoliczności związane z wojnami, firmy nie prowadziły działalności.
Obydwie firmy, w szczególności Adriatica, były popularne m.in. w Finlandii. Do Polski zaczęto sprowadzać zegarki Adriatiki w 1990 roku.
Od 1998 roku przedsiębiorstwo Adriatica mieści się we włoskojęzycznym kantonie Szwajcarii Ticino, w miejscowości Dongio i jest własnością spółki PR &amp; A Watch Sagl.
Adriatica jest zrzeszona w Federacji Szwajcarskiego Przemysłu Zegarkowego FHS.

</doc>
<doc id="1104011" url="https://pl.wikipedia.org/wiki?curid=1104011" title="Neologizm artystyczny">
Neologizm artystyczny



</doc>
<doc id="1104013" url="https://pl.wikipedia.org/wiki?curid=1104013" title="Ernest Jones">
Ernest Jones

Ernest Alfred Jones (ur. 1 stycznia 1879 w Glamorgan, zm. 11 lutego 1958 w Londynie) – psychoanalityk walijski.
Pochodził z zamożnej rodziny; dość wcześnie postanowił, że będzie lekarzem. Studiował na Wydziale Medycznym Uniwersytetu Londyńskiego. Nauczył się niemieckiego, by móc podjąć studia u monachijskiego psychiatry Emila Kraepelina. Z Monachium przeniósł się do Zurychu – podjął ten krok, gdy na kongresie neurologicznym osobiście poznał Carla Gustava Junga, wówczas lekarza-asystenta Kliniki Psychiatrycznej Burghölzli.
W roku 1908 spotkał się po raz pierwszy w Wiedniu z Zygmuntem Freudem – ze spotkania tego miała się rozwinąć trwająca do końca życia przyjaźń. W tym samym roku Jones zaczął pełnić funkcję dyrektora kliniki psychiatrycznej w Toronto. W roku 1910 był współzałożycielem American Psychopathological Association, w roku 1911 powołał do życia American Psychoanalytical Association. To właśnie na propozycję Jonesa w roku 1913 powołano do życia "tajny komitet" skupiający najbliższych współpracowników Sigmunda Freuda - gremium to miało się troszczyć o stan i przeżycie psychoanalizy.
Po zakończeniu I wojny światowej Ernest Jones powrócił do Europy i osiedlił się w Londynie, gdzie w roku 1919 założył British Psychoanalytic Society; jako prezes stowarzyszenia sprzyjał Melanie Klein, która w roku 1925 przeprowadziła się do Anglii. 
W roku 1920 Jones powołał do życia "International Journal of Psychoanalysis", które jest do dzisiaj najważniejszym czasopismem psychoanalitycznym. Był współwydawcą tego periodyku w latach 1920-1939.
Jones dwukrotnie pełnił funkcję prezesa Międzynarodowego Stowarzyszenia Psychoanalitycznego (1920-1924; 1932-1949). W epoce narodowego socjalizmu prowadził rokowania z nazistami, pragnąc zapewnić nie-żydowskim psychoanalitykom, którzy pozostali na ziemiach niemieckich, możliwość dalszej aktywności zawodowej w ramach tzw. "Instytutu Göringa". W listopadzie 1935 roku napisał w liście do Anny Freud: "All Jews have to resign from Berlin Society. Deplorable as it would be, I should still say that I prefer Psychoanalysis to be practiced by Gentiles in Germany than not at all and I hope you agree".
Po aneksji Austrii Jones pomógł Freudowi opuścić w 1938 roku ziemie Rzeszy. Utrzymywał z nim ścisłe kontakty aż do jego śmierci.
W latach 1953-1957 Jones opublikował pierwszą wielką trzytomową monografię Freuda: "The Life and Work of Sigmund Freud" - dzieło wprawdzie dziś krytykowane ze względu na wiele nieścisłości i zafałszowań, niewątpliwie jednak pierwszą wielką pracę na temat ojca psychoanalizy.

</doc>
<doc id="1104015" url="https://pl.wikipedia.org/wiki?curid=1104015" title="Preriokur dwuczuby">
Preriokur dwuczuby

Preriokur dwuczuby, cietrzew preriowy ("Tympanuchus cupido") – gatunek średniej wielkości ptaka z rodziny kurowatych (Phasianidae), zamieszkujący Amerykę Północną. Narażony na wyginięcie.
Systematyka.
Wyróżniono trzy podgatunki "T. cupido":
Występowanie.
Żyje na prerii północnoamerykańskiej, głównie w środkowej części USA. Dawniej jego zasięg występowania był dużo większy.
Lubi otwarte, trawiaste tereny. Czasem osiedla się na lotniskach np. w Michigan.
Cechy gatunku.
Wielość ok. 45 cm. Kogut ma na szyi pomarańczowe worki, które nadyma podczas toków. Podwójny czub z piór na głowie oraz pomarańczowe gołe płaty skóry nad oczami. Ogon zaokrąglony. Skrzydła i plecy brązowo-czarno-białe. Brzuch czarno-biały. Kura podobna do koguta, lecz nie ma worków na szyi, czuba na głowie oraz gołej skóry nad oczami.
Gody.
Na tokowiskach samce nadymają worki szyjne i wydają buczący dźwięk, chodząc pochylone.
Pożywienie.
Pożywieniem preriokura dwuczubego są trawy, byliny, zboża, liście i owady.
Status i zagrożenia.
Międzynarodowa Unia Ochrony Przyrody (IUCN) od 2020 roku uznaje preriokura dwuczubego za gatunek bliski zagrożenia (NT – "Near threatened"). Od 2004 roku był narażony (VU – "vulnerable"), a jeszcze wcześniej (od 1988 roku) miał on status gatunku najmniejszej troski (LC – "least concern"). Liczebność populacji w 2004 roku szacowano na około 700 tysięcy osobników. Trend liczebności populacji jest rosnący.
Podgatunek "T. c. cupido" wyginął wskutek nadmiernych polowań, ostatni osobnik umarł w 1932 roku na wyspie Martha’s Vineyard w stanie Massachusetts. "T. c. attwateri" jest na skraju wyginięcia, a "T. c. pinnatus" jest szeroko rozpowszechniony, choć i on w niektórych stanach wyginął bądź jest zagrożony wyginięciem. Największym zagrożeniem dla ptaka jest człowiek. Polowania odbywają się nie tylko dla mięsa, ale również dla trofeów myśliwskich.

</doc>
<doc id="1104016" url="https://pl.wikipedia.org/wiki?curid=1104016" title="Most Powstańców Śląskich w Krakowie">
Most Powstańców Śląskich w Krakowie

Most Powstańców Śląskich (dawniej most Krakusa) – most drogowy w Krakowie na Wiśle łączący Śródmieście (ul. Starowiślna) z Podgórzem (ul. Na Zjeździe).
Nazwa.
Pomimo nadania mu w 1918 roku nazwy mostu Krakusa, krakowianie w dwudziestoleciu międzywojennym i po wojnie używali nadal nazwy III most.
Po remoncie w 1971 roku ZBOWiD wystąpił z propozycją nadania mostowi imienia "Powstańców Śląskich" uzasadniając to faktem, że „"oddanie mostu zbiegło się z 50 rocznicą wybuchu III Powstania śląskiego"”. Po podjęciu decyzji przez Prezydium Rady Narodowej m. Krakowa 12 października 1971 roku nastąpiło nadanie nazwy mostowi, powiązane z odsłonięciem na wschodnim przyczółku mostu tablicy upamiętniającej to wydarzenie.
Historia mostu.
Rozpoczęcie budowy.
Dzisiejszy most nie jest pierwszym mostem, jaki stał w tym miejscu. W latach 1908–1913 wybudowano tu "most Krakusa" (fotografia) łączący ul. Starowiślną z ulicą Juliusza Słowackiego na Podgórzu. Został on zaprojektowany przez wiedeńskiego budowniczego Edwarda Zittera, a konstrukcje żelazne wykonały zakłady Zieleniewskiego. Prace rozpoczęto w 1908 roku. Wykonawcą była lwowska firma Sosnowski i Zacharysiewicz, a pracami kierował Walerian Marzec, potem inż. Hajduk. Nadzór ze strony namiestnictwa pełnił inż. Warchałowski, a później inż. Adolf Schneider.
Zawalenie się w 1911 roku.
18 lutego 1911 roku 52-metrowa konstrukcja żelazna budowanego mostu runęła do wody. Przyczyną było nagłe ruszenie lodów i niedostateczne zabezpieczenie konstrukcji. Runęła część środkowa i fragment od strony Podgórza. Ocalały filary i przyczółki. W kwietniu 1911 roku rozpoczęto prace przy wydobywaniu zatopionej konstrukcji. Prowadziła je krakowska firma Zieleniewskiego.
Oddanie do eksploatacji.
Most został oddany do użytku 20 stycznia 1913. Równocześnie otwarto nową normalnotorową linię tramwajową prowadzącą od III mostu do Salwatora. Linia miała dwa tory i prowadziła ulicą Wawrzyńca, Dajwór, Starowiślną, przez plac Dominikański i ulicę Zwierzyniecką.
Był to most żelazny, kratownicowy, złożony z 3 przęseł swym kształtem nasuwał skojarzenia np. z mostami budapeszteńskimi. Na moście tym 4 lipca 1915 miało miejsce uroczyste połączenie Krakowa z Podgórzem, w którym wzięli udział prezydent Krakowa Juliusz Leo i ostatni burmistrz Podgórza Franciszek Maryewski.
W lutym 1917 roku przez most przeprowadzono linię tramwajową, wydłużając istniejącą linię do Rynku Podgórskiego. Po odzyskaniu niepodległości na początku grudnia 1918 roku zdjęto umieszczone na żelaznej konstrukcji austriackie, a umieszczono polskie srebrne orły.
Odbudowa w 1945 roku.
Most (podobnie jak inne mosty Krakowa) został wysadzony przez wycofujące się wojska niemieckie w styczniu 1945 roku. W lutym tego samego roku rozpoczęto odbudowę. Powstał Komitet Odbudowy Mostów na Wiśle w Krakowie. Najwcześniej zostały odbudowane: Most Dębnicki i III Most. Prace wykonały Oddziały Techniczne Armii Czerwonej, mieszkańcy Krakowa i firma Zieleniewski. 23 lutego 1945 roku odbyło się uroczyste otwarcie obu mostów zakończone defiladą wojskową i odegraniem przez orkiestrę hymnów: polskiego i radzieckiego.
Remont w 1971 roku.
Projektantem przebudowy był Józef Szulc z krakowskiego „Mostostalu”. Obok ciągle otwartego III mostu zbudowano nowy. 19 marca w nocy zamknięto ruch i zdemontowano jezdnię starego mostu, aby rano ustawić nowy w ciągu kilku godzin na starych filarach. 20 lipca 1971 roku remont został ukończony. Wykonawca remontu - krakowski Mostostal został z tej okazji decyzją Prezydium Rady Narodowej m. Krakowa odznaczony złotą odznaką „"za pracę społeczna dla miasta Krakowa"”. Stara konstrukcja III mostu została zdemontowana i barkami przewieziona do portu w Nowej Hucie, skąd miała być przewieziona do Leżajska.
W 1978 roku dokończono remont uruchamiając dojazd do mostu od strony Zabłocia ul. Na Zjeździe.
Dane techniczne.
Most ma 148 metrów długości i 19 metrów szerokości. Jest konstrukcją stalową, powłokową z płytą ortotropową. Podparty jest na 4 filarach, dwóch rzecznych i dwóch nabrzeżnych. Podczas przebudowy w 1971 roku pozostawiono oryginalne filary z 1913 roku. Na moście w każdym kierunku prowadzą po 1 pasie ruchu samochodowego rozdzielone torowiskiem tramwajowym, a po bokach znajdują się chodniki dla pieszych.

</doc>
<doc id="1104022" url="https://pl.wikipedia.org/wiki?curid=1104022" title="Mohammed Ahmed">
Mohammed Ahmed



</doc>
<doc id="1104024" url="https://pl.wikipedia.org/wiki?curid=1104024" title="Potifar">
Potifar

Potifar, Putyfar (hebr. פּוֹטִיפַר; z egip. „"dany przez Ra"”) – postać biblijna ze Starego Testamentu, egipski urzędnik, który kupił od Madianitów jako niewolnika Józefa (Rdz 37,36). Dostrzegając jego zalety, uczynił go następnie zarządcą swojego domu oraz majątku (Rdz 39,2-6). Żona Potifara próbowała pod nieobecność męża uwieść Józefa, a gdy ten odrzucił jej zaloty, oskarżyła go o napaść. W konsekwencji Potifar nakazał wtrącić Józefa do więzienia (Rdz 39,11-20).
Funkcja, jaką pełnił Potifar, pozostaje niejasna. Rdz 37,36 określa go jako „przełożonego dworzan”. Natomiast w Rdz 39,1 nazwany jest „dowódcą straży przybocznej”, choć użyty tam zwrot można tłumaczyć także jako „naczelnika kucharzy”.
W późniejszej tradycji często utożsamiany ze wzmiankowanym w Rdz 41,45 kapłanem Potiferą, teściem Józefa. W Septuagincie ich imiona zostały zapisane jednakowo.

</doc>
<doc id="1104026" url="https://pl.wikipedia.org/wiki?curid=1104026" title="Anoa górski">
Anoa górski

Anoa górski ("Bubalus quarlesi") – najmniejszy gatunek bawołu z rodziny ssaków krętorogich, z rodzaju "Bubalus". Żyją w Azji południowo-wschodniej, w górskich, wilgotnych lasach Celebes i na sąsiednich wyspach. Pierwsze zapisy o ich istnieniu pochodzą z 1827 roku. Anoa dorastają do metra wysokości i osiągają wagę 150-300 kg. Mają sierść ciemnobrązową lub czarną, rogi krótkie, skierowane do tyłu. W miocie rodzi się 1-2 młodych. W środowisku naturalnym zwierzętom tym grozi wyginięcie.

</doc>
<doc id="1104028" url="https://pl.wikipedia.org/wiki?curid=1104028" title="Knockdown">
Knockdown



</doc>
<doc id="1104030" url="https://pl.wikipedia.org/wiki?curid=1104030" title="Parafia Najświętszego Serca Pana Jezusa w Brojcach">
Parafia Najświętszego Serca Pana Jezusa w Brojcach

Parafia pw. Najświętszego Serca Pana Jezusa w Brojcach – rzymskokatolicka parafia należąca do dekanatu Gryfice, archidiecezji szczecińsko-kamieńskiej, metropolii szczecińsko-kamieńskiej. Siedziba parafii mieści się w Brojcach.
Obszar parafii.
Miejscowości i ulice.
W granicach parafii znajdują się miejscowości:
Zmiany administracyjne.
Dnia 1 września 1947 r. utworzono tę parafię, wydzielając ją z parafii w Gryficach.
W dniu utworzenia parafii, w jej granicach parafii znalazły się miejscowości:
W 1951 r., Gorawino, gdzie znajdował się filialny kościół parafii, odłączono do parafii w Rymaniu.
Dnia 1 września 1973 r. odłączono:
do parafii w Wicimicach:
do parafii w Rymaniu:
Proboszczowie.
Proboszczami brojeckiej parafii przez cały czas są księża chrystusowcy.
Posługę wikariusza w parafii pw. Najświętszego Serca Pana Jezusa w Brojcach pełnią kapłani z Towarzystwa Chrystusowego dla Polonii Zagranicznej, którzy przygotowywali się do posługi kapłańskiej w seminarium duchownym w Poznaniu. 
Działalność parafialna.
Wspólnoty parafialne.
W parafii działa Żywy Różaniec, funkcjonują Rada Parafialna i Caritas, są obecni ministranci.

</doc>
<doc id="1104031" url="https://pl.wikipedia.org/wiki?curid=1104031" title="Herbert Stewart">
Herbert Stewart

Herbert Stewart (ur. 30 czerwca 1843 w Sparsholt w Hampshire, zm. 16 lutego 1885 koło Dżakdul w Sudanie) – brytyjski żołnierz, generał-major (promowany w ostatnim miesiącu życia), uczestnik wojny angielsko-zuluskiej (1879), I wojny burskiej (1880-1881) i brytyjskiej ekspedycji w czasie powstania Mahdiego w Sudanie, gdzie zginął w drodze z Chartumu do Korti.

</doc>
<doc id="1104034" url="https://pl.wikipedia.org/wiki?curid=1104034" title="Boris Kochno">
Boris Kochno

Boris Jewgienjewicz Kochno (ur. 16 stycznia 1904, zm. 8 grudnia 1990) – rosyjski poeta, tancerz, librecista.
W 1917 uciekając z matką z ogarniętej rewolucją Moskwy (pochodził ze szlacheckiej rodziny), zatrzymał się w Jelizawetgradzie. Tam poznał go i obdarzył uczuciem Karol Szymanowski, który dedykował mu kilka swoich wierszy, podarował mu także rosyjski przekład jednego z rozdziałów swej powieści "Efebos" (maszynopis całości spłonął podczas powstania warszawskiego – przekład rozdziału "Uczta", ofiarowany Kochno pozostał jednym z nielicznych ocalałych jej fragmentów). Spotkanie z Szymanowskim zdecydowało o wyborze drogi życiowej Borisa Kochno, rozbudzając jego zainteresowanie muzyką i poezją. Od 1921 r. był bliskim współpracownikiem i kochankiem Siergieja Diagilewa w Paryżu (m.in. jako autor librett do baletów "Mavra" (1921), "Fâcheux" (1924), "La Chatte" (1927) oraz "Fils prodigue" (1929). Jego związek z Diagilewem miał przekreślić plany ew. skomponowania przez Szymanowskiego utworu dla Baletów Rosyjskich. Po śmierci Diagilewa prowadził balet w Monte Carlo, po II wojnie światowej – Ballets des Champs-Élysées.

</doc>
<doc id="1104036" url="https://pl.wikipedia.org/wiki?curid=1104036" title="Program West Ford">
Program West Ford

West Ford – seria amerykańskich wojskowych eksperymentów kosmicznych polegających na rozsianiu na orbicie okołoziemskiej ogromnych ilości miedzianych igieł – dipoli – utworzenie sztucznej jonosfery odbijającej fale radiowe z zakresu mikrofal (8 GHz). W tym celu Laboratorium Lincolna Politechniki Massachusetts przygotowało 480 milionów igieł o długości 1,77 cm i średnicę 0,00286 cm. Celem eksperymentów było stworzenie kanału łączności, który - w przeciwieństwie do podmorskich kabli - byłby niemożliwy do zniszczenia przez potencjalnego przeciwnika. Założenia programu straciły na aktualności wraz rozwojem łączności satelitarnej.
Misje West Ford:

</doc>
<doc id="1104040" url="https://pl.wikipedia.org/wiki?curid=1104040" title="Afront">
Afront

Afront – łódzka grupa hip-hopowa w skład której wchodzi dwóch raperów – Janek i Kasina. 
Początki ich wspólnej działalności muzycznej sięgają roku 1997 i stworzenia grupy LWC (Lirycznie Wysublimowane Chamy) z O.S.T.R.’em, Mussim (obecnie Tomila – Tabasko) i Ahmedem. Jednak formacja zaprzestała działalności po roku wydając jedyne zachowane do dziś demo "Dwie strony historii". Przez kolejne trzy lata poszczególni członkowie LWC skoncentrowali się na solowych projektach. Z inicjatywy Janka i Kasina w roku 2001 powstał Afront. Nagrali razem pierwsze demo, a po roku działania Afront zajął drugie miejsce na wrocławskim przeglądzie młodych zespołów hip-hopowych. Janek i Kasina zawarli wtedy kontrakt z wytwórnią Blend Records i rozpoczęli prace nad debiutanckim albumem "Już takich nie robią". Mimo że materiał na płytę był już gotowy, album nie został wydany.
Kolejny album, "A miało być tak pięknie", został wydany w czerwcu 2004 roku przy współpracy z Markiem Dulewiczem. Serwis hip-hop.pl napisał, iż album ten jest „jedną z najbardziej niedocenionych przez rynek produkcji”, a diggin.pl napisał, że ich debiut „był chyba najbardziej niedocenioną płytą w kilkuletniej historii polskiego rapu. [...] Docenili niestety nieliczni”.
Drugi oficjalny album, "Coraz gorzej", wydany w 2006 roku został wyprodukowany w całości przez Metro i został nazwany przez seris relaz.pl „jedynym naprawdę spójnym rapowym albumem tego roku”.
Następnie zespół rozpoczął prace nad czwartym albumem studyjnym, "ADHD", którego premiera była zapowiedziana na 24 października 2008 roku, jednak członkowie zespołu na oficjalnej stronie napisali, że data premiery najprawdopodobniej się zmieni, a sama płyta zostanie wydana nie, jak dotąd, w wytwórni Asfalt Records.
W 2013 roku, po 7 latach przerwy w działalności, zespół powrócił z singlem „Vlade Divac” wyprodukowanym przez O.S.T.R..

</doc>
<doc id="1104045" url="https://pl.wikipedia.org/wiki?curid=1104045" title="Śluza Kurzyniec">
Śluza Kurzyniec

Śluza Kurzyniec – piętnasta śluza na Kanale Augustowskim (licząc od strony Biebrzy). Granica polsko-białoruska przebiega osią śluzy i dalej osią kanału na długości 3,5 km.
Śluza jest położona niedaleko wsi Rudawka. Budowę śluzy w 1828 roku rozpoczął por. inż. Konstanty Jodko, a zakończył w roku 1829 ppor. inż. F. Wielhorski. Nazwa pochodzi od dawnej wsi Kurzyniec leżącej po drugiej stronie kanału. Śluza była nieczynna od 1939 roku i mocno zniszczona; na mocy porozumienia między Rządem Rzeczypospolitej Polskiej a Rządem Republiki Białorusi zawartego w Augustowie 8 marca 2005 roku w sprawie rekonstrukcji granicznego odcinka Kanału została poddana remontowi trwającemu od jesieni 2006 do czerwca 2007 roku.
Brzegi śluzy łączy most zwodzony z czterema betonowymi słupami.
W okresie wakacyjnym czynne tu jest graniczne przejście turystyczne.

</doc>
<doc id="1104050" url="https://pl.wikipedia.org/wiki?curid=1104050" title="Matt Pokora">
Matt Pokora

Matt Pokora, właśc. Matthieu Tota (ur. 26 września 1985 w Strasburgu) – francuski piosenkarz, tancerz i kompozytor polskiego pochodzenia, zaistniał na polskim rynku muzycznym dzięki piosenkom „Catch Me if You Can” i „Dangerous”, które ukazały się w 2008.
Wczesne lata.
Urodził się w Strasburgu, jako syn Brigitte i André Toty, byłego francuskiego piłkarza polskiego pochodzenia. Wychowywał się ze starszym bratem Julienem, który wprowadził go do świata muzyki dzięki albumowi "Bad" Michaela Jacksona. W 1998 jego rodzice rozwiedli się.
Kariera muzyczna.
W 2003 wraz z grupą rap Mic Unity wziął udział w trzeciej edycji programu "Popstars", odnosząc sukces na każdym etapie. Razem z Otisem i Lionelem (pozostałymi zwycięzcami "Popstars 3") stworzył formację Linkup. O ile pierwszy singiel „Mon Étoile” był zdecydowanym hitem we Francji, o tyle drugi utwór, „Un Seconde d'Éternité”, był kompletnym rozczarowaniem na listach przebojów. Wydany w 2003 album studyjny pt. "Notre Étoile" (w tym jeden utwór był nagrany wspólnie z zespołem Blue) nie osiągnął nawet umiarkowanego sukcesu. W 2004 grupa Linkup rozpadła się.
Niedługo po odejściu z zespołu Tota rozpoczął solową karierę pod pseudonimem Matt Pokora. Cover zespłu Kool and the Gang „Get Down On It” w jego wykonaniu znalazł się w filmie animowanym "Asterix i wikingowie" (2006). W 2007 pracował nad trzecim albumem w USA z producentami, takimi jak Timbaland czy Ryan Leslie. Album został wydany 24 marca 2008 w dziesięciu krajach. W wersji podstawowej znalazło się 14 piosenek, w tym tylko dwie po francusku. 23 sierpnia 2008 wziął udział w Sopot Festival, gdzie zajął trzecie miejsce piosenką „Catch Me If You Can”. 31 sierpnia w Krakowie wystąpił gościnnie w programie telewizji TVN "Po prostu tańcz z Gwiazdami", w którym Polacy pobili rekord Guinnessa w liczbie jednocześnie tańczących par. Również w 2008 wystąpił też w koncercie „Hity Na Czasie”. W styczniu 2009 zaśpiewał na 9. gali NRJ Music Awards. W kwietniu był gwiazdą specjalną gali Eska Music Awards w Łodzi, gdzie odebrał nagrodę dla najlepszego artysty pop. W czerwcu wziął udział w koncercie podczas imprezy w stolicy Polski „Wianki nad Wisłą 2009”. 23 listopada wystąpił gościnnie w polskich programach telewizyjnych: "Taniec z gwiazdami", "Dzień dobry TVN" i "Fabryka Gwiazd". W tym samym miesiącu dał koncert w Hali Sportowej w Gorzowie Wielkopolskim.
W lipcu 2010 wystąpił podczas imprezy Eska Music Show w Szczecinku. 23 sierpnia ukazał się w wersji francuskiej czwarty album "Mise a jour", zaś krążek w wersji angielskiej "Updated", przeznaczonej na rynek europejski, został wydany 14 marca 2011. Zarówno album francuski, jak i angielski promował singiel „Juste une photo de toi”. W styczniu 2011 brał udział na gali rozdania 10. NRJ Music Awards, otrzymując tym samym dwie nagrody w kategorii Najlepszy Francuski Artysta Roku oraz Najlepsza Francuska Piosenka Roku – „Juste Une Photo De Toi”. W 2011 roku brał udział w programie TF1 "Danse avec les stars". Jego partnerką została Katrina Patchett, z którą zajął w pierwsze miejsce w finale. W tym samym roku został jednym z pięciu laureatów światowego konkursu My YouTube Francais. Od września do grudnia odbywał trasę koncertową pt. "Mise A Jour" po Francji.
W 2012 wziął udział w nagraniu singla charytatywnego „Je reprends ma route” wspierającego organizację UNITAID, który ukazał się 24 września 2012, wykonanego przez formację Les Voix de l'Enfant (Głos dziecka) w towarzystwie wykonawców, takich jak: Quentin Mosimann, Joyce Jonathan, Emmanuel Moire, Marie Myriam, Gérard Lenorman, Florent Mothe, Mikelangelo Loconte, Pedro Alves, Merwan Rim i Yannick Noah. 28 stycznia w Cannes zdobył statuetki NRJ Music Awards za wygraną w dwóch kategoriach: „Francuski artysta roku” oraz „Francuska piosenka roku”, pokonując m.in. Davida Guettę. W tym czasie wydał też utwór „Wanna Feel You Now”, który został nagrany z Patricią Kazadi. W lutym para nagrała w Warszawie oficjalny wideoklip do piosenki. W kwietniu wydał piąty album studyjny pt. "À la recherche du bonheur". Płyta zdobyła popularność we Francji i Szwajcarii. W maju 2012 rozpoczął trasę koncertową, która promowała jego najnowszy album. Dzięki ogromnemu sukcesowi i zainteresowaniu, jakim cieszyła się wśród fanów trasa na terenie całej Francji, pod koniec 2012 roku Matt Pokora zagrał dwa duże koncerty w paryskim Bercy (15 i 16 grudnia). Występy te zostały sfilmowane i zarejestrowane na DVD. W maju 2012 znalazł się na okładce magazynu „Men’s Health”.
26 stycznia 2013 w Cannes, doceniony przez fanów, kolejny raz stał się laureatem nagrody NRJ Music Awards w kategorii Francuski Artysta Roku. 4 marca miało swoją premierę DVD koncertowe pt. "A La Poursuite Du Bonheur Tour Live a Bercy". W 2013 pojawił się na teatralnej scenie, grając tytułową rolę w musicalu "Robin des Bois", opartym na legendzie Robin Hooda. Spektakl miał premierę 26 września w Paryżu i był wystawiany niemal do końca 2014 na terenie całej Francji i Belgii. Wraz z innymi artystami współtworzącymi musical nagrał płytę pt. "Robin des Bois – Ne renoncez jamais", która już w zaledwie dwa miesiące od swojej premiery, zyskała we Francji status platynowej. Od 10 do 14 kwietnia gościł w Polsce, gdzie promował linię mebli ze swojej kolekcji „PlugIn inspired by M.Pokora”, stworzonej dla firmy Exsud. Wystąpił także jako gość specjalny na 13. urodzinach Fashion Magazine w warszawskiej Soho Factory oraz uświetnił pierwszy odcinek na żywo trzeciej edycji programu "X Factor", wykonując z Patricią Kazadi ich wspólny singiel „Wanna Feel You Now”. W październiku w Paryżu odbył się pokaz damskiej linii odzieżowej sygnowanej nazwiskiem Matta „Oôra by M. Pokora”. Ubrania rozprowadzane są na terenie Francji, Belgii, Chin i Arabii Saudyjskiej przez sklep Cache Cache. W kwietniu 2014 roku premierę miała wiosenno-letnia kolekcja marki.
W lutym 2015 wydał szósty album studyjny pt. "R.E.D. (Rythmes Extrêmement Dangereux)", który dotarł do pierwszego miejsca listy sprzedaży we Francji. Odbył trasę koncertową, który zajmowała większą część roku. Zaledwie rok później, 21 października 2016 powrócił z „My Way”, hołdem dla Claude'a François. Od 2016 jest trenerem w programach "The Voice Kids France" i "The Voice: la plus belle voix". W marcu 2019 wydany został singiel „Les planètes”, zapowiadający album "Pyramide".
Życie prywatne.
Spotykał się z algierską tancerką hip-hopowa Sofią Boutellą (2008) i Alexandrą Trovato (w sierpniu 2012). W sierpniu 2017 związał się z amerykańską aktorką i piosenkarką Christiną Milian, z którą ma dwóch synów: Isaiaha (ur. 2020) i Kenna (ur. 2021).

</doc>
<doc id="1104052" url="https://pl.wikipedia.org/wiki?curid=1104052" title="Kevin McBride">
Kevin McBride

Kevin McBride (ur. 5 maja 1973 w Clones, Monaghan) – irlandzki bokser, reprezentant Irlandii na Letnich Igrzyskach Olimpijskich 1992 w Barcelonie.
W grudniu 1992 rozpoczął karierę zawodową. W swym debiucie zremisował po 6 rundach z Garym Charltonem.
Jego największym sukcesem było pokonanie 11 czerwca 2005 Mike’a Tysona przez TKO w 7 rundzie. Po tej walce Tyson zakończył karierę.
7 października 2006 McBride przegrał w 2 rundzie przez techniczny nokaut z Mikiem Mollo w walce o pas WBA Fedelatin.
6 października 2007 w Madison Square Garden McBride przegrał przez TKO w 6 rundzie z polskim bokserem Andrzejem Gołotą. Stawką pojedynku był wakujący pas Mistrza Ameryki Północnej federacji IBF.
Po walce z Andrzejem Gołotą Kevin McBride wrócił na ring po blisko 3 latach. 10 lipca 2010 przegrał jednogłośnie na punkty, po 8 rundach, z Amerykaninem Zackiem Page'm.
W październiku 2010 Kevin McBride wziął udział w brytyjskim turnieju „Prizefighter”. W ćwierćfinale pokonał, po 3 rundach, niejednogłośnie na punkty Franklina Egobi. W półfinale Irlandczyk mimo iż posłał na deski Matta Skeltona, sędziowie po 3 rundach, ogłosili kontrowersyjną wygraną Anglika.
28 stycznia 2011 McBride przyjął propozycję walki od Tomasza Adamka przygotowującego się do wrześniowej walki z Witalijem Kliczko. Pojedynek odbył się 9 kwietnia w Newark. Po 12 rundowej walce McBride uległ jednogłośnie na punkty, stosunkiem punktowym 107:120 i dwukrotnie 108:119.
Po porażce z Tomaszem Adamkiem, Kevin McBride ogłosił zakończenie kariery bokserskiej, podczas której stoczył 45 zawodowych walk, z czego 35 wygrał (29 przed czasem), 9 przegrał i jedną zremisował.
Mimo wcześniejszej deklaracji zakończenia kariery bokserskiej, Kevin McBride przyjął ofertę pojedynku z Polskim bokserem Mariuszem Wachem. Walka odbyła się 29 lipca 2011 roku w której Kevin został ciężko znokautowany w czwartej rundzie.
W życiu prywatnym jest żonaty (żona Danielle Curan), ma córkę Grainne i syna Kevina jun.

</doc>
<doc id="1104053" url="https://pl.wikipedia.org/wiki?curid=1104053" title="Zlot Słuchaczy Radia Maryja">
Zlot Słuchaczy Radia Maryja



</doc>
<doc id="1104056" url="https://pl.wikipedia.org/wiki?curid=1104056" title="Garnet Wolseley">
Garnet Wolseley

Garnet Joseph Wolseley (ur. 4 czerwca 1833 w Golden Bridge w hrabstwie Dublin, zm. 25 marca 1913 w Menton we Francji) – brytyjski oficer, od 1894 marszałek polny, uczestnik wojen w Birmie, na Krymie, powstania Sipajów w Indiach, kampanii w Chinach, Kanadzie i całej Afryce.
Życiorys.
Od 1852 do 1853 odbywał służbę wojskową w Birmie. W trakcie wojny krymskiej odniósł poważne rany, po czym służył w Indiach podczas buntu sipajów, a w 1860 – w Chinach. W 1870 stłumił bunt nad Red River w Kanadzie, nie ponosząc żadnych po swojej stronie strat. Większą część służby odbył w Afryce. Został jednym z wielkich bohaterów epoki wiktoriańskiej walcząc na obszarach dzisiejszej Ghany (1873-1874), Natalu i Transwalu (1879) oraz bardzo sprawnemu podporządkowaniu Egiptu w 1882. W 1884 usiłował uwolnić generała Charlesa Gordona, jednak za późno otrzymał rozkaz do wymarszu. Od 1890 do 1895 sprawował funkcję naczelnego dowódcę wojsk Wielkiej Brytanii. W 1877 wydał powieść swego autorstwa "Marley Castle".

</doc>
<doc id="1104069" url="https://pl.wikipedia.org/wiki?curid=1104069" title="Hrvatske željeznice">
Hrvatske željeznice

Hrvatske željeznice (HŽ) – chorwackie koleje państwowe utworzone w 1991, z siedzibą w Zagrzebiu.
Przedsiębiorstwo zarządza 2978 km linii kolejowych (41,3% zelektryfikowanych).

</doc>
<doc id="1104070" url="https://pl.wikipedia.org/wiki?curid=1104070" title="Cité">
Cité

Cité – stacja linii nr 4 metra w Paryżu. Stacja znajduje się w 4. dzielnicy Paryża. Została otwarta 10 grudnia 1910 r.

</doc>
<doc id="1104077" url="https://pl.wikipedia.org/wiki?curid=1104077" title="Kara mutylacyjna">
Kara mutylacyjna

Kara mutylacyjna (mutylacja z łac. "mutilatio") – hańbiąca kara cielesna polegająca na pozbawianiu skazanego poszczególnych części ciała, popularna w średniowieczu, znana już w starożytności. Stosowano ją wobec przestępców z niższych stanów jako karę odzwierciedlającą. Dokonywano na przykład obcięcia kończyn, nosa, uszu, piersi, oślepienia (wydarcia oczu), wyrwania języka. Statuty Kazimierza Wielkiego wymieniały: obcięcie ucha ("szelmowanie"), przekłucie lub ucięcie ręki i napiętnowanie gorącym żelazem.
Rodzajem kar mutylacyjnych były "kary na skórze" (np. piętnowanie czy obcięcie ucha, od którego pochodzi powiedzenie "szelma bez ucha").
Polskie prawo zwyczajowe znało ten rodzaj kar także w czasach I Rzeczypospolitej, choć ich znaczenie zmalało.

</doc>
<doc id="1104078" url="https://pl.wikipedia.org/wiki?curid=1104078" title="Saint-Michel (stacja metra w Paryżu)">
Saint-Michel (stacja metra w Paryżu)

Saint-Michel – stacja linii nr 4 metra w Paryżu. Stacja znajduje się na pograniczu 5. i 6. dzielnicy Paryża. Została otwarta 9 lipca 1910.

</doc>
<doc id="1104079" url="https://pl.wikipedia.org/wiki?curid=1104079" title="Dni Torunia">
Dni Torunia

Dni Torunia – cykl imprez muzycznych, historycznych i kulturalnych, odbywających się od 2004 w Toruniu. Motywem przewodnim imprezy jest Toruń oraz chęć podkreślenia jego osiągnięć z dziedziny kultury i sztuki.
Opis święta.
Toruń obchodzi Święto Miasta 24 czerwca, w dniu świętego Jana Chrzciciela, patrona Torunia. Święty Jan to patron najstarszego i największego kościoła w regionie - Bazyliki katedralnej św. Jana Chrzciciela i św. Jana Ewangelisty w Toruniu. Głównym motywem wszystkich imprez jest historia i zademonstrowanie roli i rangi miasta na przestrzeni wieków. Święto Miasta wieńczy trwające prawie przez cały czerwiec Dni Torunia.
Jego organizatorem jest Urząd Miasta Torunia. Organizowane jest w wielu miejscach toruńskiej Starówki. Święto kończy koncert na Bulwarze Filadelfijskim.
Ukoronowaniem Dni Torunia jest Święto Miasta, przypadające zawsze 24 czerwca, w dniu świętego Jana Chrzciciela, patrona Torunia. Święty Jan to patron najstarszego i największego kościoła w regionie - Bazyliki katedralnej św. Jana Chrzciciela i św. Jana Ewangelisty w Toruniu. Silnym motywem wszystkich imprez jest historia i zademonstrowanie znaczącej roli i rangi miasta na przestrzeni wieków. Święto Miasta wieńczy trwające prawie przez cały czerwiec Dni Torunia. 
Jego organizatorem jest Urząd Miasta Torunia. Organizowane jest w wielu miejscach toruńskiej Starówki. Święto kończy koncert na Bulwarze Filadelfijskim.
Charakter Dni Torunia.
Specyficzną cechą Dni Torunia jest ich wiślany charakter. Większość koncertów, pokazów i imprez dla mieszkańców odbywa się na wiślanym Bulwarze Filadelfijskim oraz na Błoniach nad Wisłą na Bydgoskim Przedmieściu.
W czasie Dni Torunia jego uczestnicy mogą zobaczyć pokazy artystyczne oraz występy zespołów muzycznych z Torunia. Prezentują się także zespoły taneczne, a także toruńscy aktorzy i sportowcy. Wioślarze z Torunia i Bydgoszczy ścigają się w wyścigach wioślarskich. Płyną Wisłą wzdłuż Bulwaru Filadelfijskiego i Błoni.
Dni Torunia w innych krajach.
Poza cyklem imprez w czerwcu, Toruń organizuje Dni Torunia także w innych państwach. Wówczas trwają one w innym czasie. Przyczyną organizowania "zagranicznych" Dni Torunia są:

</doc>
<doc id="1104084" url="https://pl.wikipedia.org/wiki?curid=1104084" title="Arnold Strongman Classic">
Arnold Strongman Classic

Arnold Strongman Classic – doroczne, indywidualne zawody siłaczy organizowane od 2002 r. w mieście Columbus (stan Ohio, USA) przez Arnolda Schwarzeneggera. Są częścią The Arnold Sports Festival, a rozgrywane są w końcu lutego lub na początku marca. Do udziału w tych elitarnych zawodach zapraszani są najlepsi, światowi zawodnicy. Główną nagrodą do roku 2007, za zajęcie pierwszego miejsca, był samochód hummer. Zwycięzca otrzymuje statuetkę z wizerunkiem kanadyjskiego siłacza, Louisa Cyra. Zawody trwają dwa dni i są to jedne z najbardziej prestiżowych na świecie zawodów siłaczy. Dodatkową atrakcją są bardzo wysokie nagrody pieniężne.
Konkurencje w "Arnold Strongman Classic" są przygotowane tak, aby zawodnicy użyli maksymalnej, "czystej" siły. Niedozwolone jest używanie klejów i elastycznych kostiumów. Ciężary i obciążenia są ogromne, a dominują konkurencje statyczne.
Od samego początku zawodów zmieniała się wielokrotnie ich nazwa, jednak ostatecznie w 2006 r. utrwaliła się obecna, "Arnold Strongman Classic".
Niepokonanym zawodnikiem jest Litwin Žydrūnas Savickas, który wygrał już od pierwszego startu w 2003 roku, a następnie wygrał również wszystkie pozostałe zawody, w których wziął udział, tj. w latach 2004, 2005, 2006, 2007 i 2008.
Rok 2002: Arnold Classic Strongman Competition.
Data: 22, 23 lutego 2002 r.
WYNIKI ZAWODÓW:
Rok 2003: Arnold's Strength Summit.
Data: 28 lutego, 1 marca 2003 r.
WYNIKI ZAWODÓW:
Rok 2004: Arnold's Strongest Man.
Data: 5, 6 marca 2004 r.
WYNIKI ZAWODÓW:
Rok 2005: Arnold's Strongest Man.
Data: 4, 5 marca 2005 r.
WYNIKI ZAWODÓW:
Rok 2006: Arnold Strongman Classic.
Data: 3, 4 marca 2006 r.
WYNIKI ZAWODÓW:
Rok 2007: Arnold Strongman Classic.
Data: 2 - 4 marca 2007 r.
WYNIKI ZAWODÓW:
Rok 2008: Arnold Strongman Classic.
Data: 29 lutego, 1 marca 2008 r.
WYNIKI ZAWODÓW:
Rok 2009: Arnold Strongman Classic.
Data: 6, 7 marca 2009 r.
WYNIKI ZAWODÓW:

</doc>
<doc id="1104089" url="https://pl.wikipedia.org/wiki?curid=1104089" title="Odéon (stacja metra)">
Odéon (stacja metra)

Odéon – stacja 4 i 10 linii metra w Paryżu. Stacja znajduje się w 6. dzielnicy Paryża. Na linii 4 stacja została otwarta 9 stycznia 1910 r, a na linii 10 - 14 lutego 1926.

</doc>
<doc id="1104090" url="https://pl.wikipedia.org/wiki?curid=1104090" title="Floriana FC">
Floriana FC

Floriana Football Club – maltański klub piłkarski z siedzibą w mieście Floriana. Ponieważ miejscowość ta leży tuż przy granicy administracyjnej stolicy Malty La Valetta, klub ten często w Polsce przedstawiany jest jako "Floriana La Valetta".
Klub Floriana założony został w 1894 roku i razem z klubem Saint George’s FC jest jednym z najstarszych klubów na Malcie. Jedynymi propagatorami futbolu byli wówczas na wyspie brytyjscy żołnierze, którzy stacjonowali tam w czasach, gdy Malta wchodziła w skład Imperium Brytyjskiego.
Przydomek "Tal-Irish" klub zyskał sobie po rozegraniu towarzyskiego meczu z irlandzkimi fizylierami, którzy stacjonowali na wyspie.
Floriana jest 26-krotnym mistrzem Malty.
Historia.
Klub Floriana Football Club (lub w skrócie FFC) założony został w 1894 roku przez grupę młodzieży z miasta Floriana wspomaganą przez bazujących w okolicy żołnierzy brytyjskich. Klub jest drugim najstarszym klubem na Malcie (po założonymw 1890 roku Saint George’s FC).
W latach 1894-1905 piłkarze klubu nosili koszulki w zielono-czerwoną szachownicę, zielone spodenki i czerwone getry. Znane później barwy klubu - koszulki w zielono-białe poziome linie, białe spodenki i zielono-białe getry wprowadzone zostały w roku 1905. W tym czasie we Florianie stacjonował regiment irlandzkich fizylierów ("Royal Irish Fusiliers"), z którymi klub rozegrał trzy mecze towarzyskie. Na koniec ostatniego meczu zawodnicy wymienili się koszulkami, a przedstawiciele irlandzkich fizylierów wyrazili życzenie, by klub FFC zmienił swoje barwy na zielono-białe koszulki. Po tych wydarzeniach jeszcze w tym samym roku irlandzki regiment opuścił Maltę.
Związki między klubem Floriana a irlandzkimi fizylierami były tak silne, że klub zyskał sobie z tego powodu przydomek „Tal-Irish”.
W sezonie 1916/17 klub występował pod nazwą Floriana Liberty, a w sezonie 1917/18 dwie drużyny klubu uczestniczyły w rozgrywkach I dywizji (Floriana FC i Floriana Liberty). W sezonie 1939/40 nazywał się Floriana Tigers FC.

</doc>
<doc id="1104096" url="https://pl.wikipedia.org/wiki?curid=1104096" title="Oblężenie Limerick (1690–1691)">
Oblężenie Limerick (1690–1691)

Oblężenie Limerick w latach 1690-1691 było trzecim i ostatnim oblężeniem tego miasta w XVII w. Doszło do niego w trakcie wojny irlandzkiej zwanej też wojną dwóch królów. 
Po bitwie nad Boyne armia Jakobitów znajdowała się w sytuacji podobnej do tej w jakiej byli irlandzcy konfederaci podczas ostatniego oblężenia Limerick 40 lat wcześniej. Kontrolowali oni jedynie mały obszar na zachód od rzeki Shannon pomiędzy miasteczkami Limerick i Galway. Główna armia jakobitów po klęsce pod Boyne wycofała się do miasta. Niektórzy z bardziej doświadczonych oficerów, przede wszystkim Richard Talbot zamierzali poddać się armii Wilhelma III, dopóki istniała jeszcze możliwość wynegocjowania korzystnych warunków kapitulacji. Jednak inni dowódcy m.in. Patrick Sarsfield (1 Earl of Lucan) zdecydowali się na dalszą walkę. W Limerick stacjonowało około 14 500 żołnierzy a w okolicach około 2500 kawalerzystów dowodzonych przez Sarsfielda. Morale armii było wysokie.
Pierwsze oblężenie 1690.
Wilhelm III Orański na czele 25 000 żołnierzy dotarł w okolice miasta dnia 7 sierpnia 1690 r. Wojska te zajęły Ireton's Fort i Cromwell's Fort położone poza miastem. Oblegającym brakowało jednak dostatecznej ilości wyposażenia oblężniczego, które podczas transportu z Dublina zostało zniszczone przez kawalerię Sarsfielda w okolicy Ballyneety. Akcja to sparawiła, że oblegający musieli czekać 10 dni na nowy transport przybyły z miejscowości Waterford. Wilhelm III zamierzał zakończyć wojnę jeszcze tej zimy, zamierzając następnie zwrócić się ku Niderlandom. Dlatego zdecydował się na przypuszczenie bezpośredniego ataku na miasto. 
Działa oblężnicze rozpoczęły ostrzał dokonując niewielkiego wyłomu w murach w okolicy Irish Town. Dnia 27 sierpnia rozpoczął się szturm wojsk Wilhelma. Najpierw w okolice wyłomu ruszyli duńscy grenadierzy, jednak francuski oficer jakobitów Boisseleau usypał wewnątrz murów wał ziemny oraz postawił barykady. Duńczycy oraz pozostałe 8 regimentów w trakcie ataku odnieśli wysokie straty od ostrzału muszkietów i artylerii. Żołnierze jakobiccy nie posiadający broni palnej oraz ludność cywilna miasta obrzucali napastników kamieniami i butelkami. Jakobicki regiment dragonów wykonał nawet wypadu atakując żołnierzy przeciwnika i odrzucając ich poza mury. Po trzech i pół godzinie walk Wilhelm wycofał swoją armię. Jego straty wyniosły 3000 ludzi, wśród których znajdowali się żołnierze z najlepszych jednostek niderlandzkich, niemieckich oraz francuskich. W Limerick poległo też około 400 obrońców. Na skutek zbliżającej się zimy Wilhelm przerwał oblężenie miasta i wycofał się na kwatery zimowe, gdzie na skutek chorób i epidemii zmarło kolejnych 2000 żołnierzy. Krótko potem władca opuścił Irlandię. 
Drugie oblężenie 1691.
W sierpniu 1691 r. armia Wilhelma powróciła pod Limerick w celu kontynuowanie oblężenia. W międzyczasie sytuacja militarna zmieniła się całkowicie. Główna armia Jakobitów została pobita w bitwie pod Aughrim w lipcu 1691 r. tracąc w niej 4000 żołnierzy, wśród nich komendanta Markiza de St Ruth. Tysiące żołnierzy dostało się do niewoli lub zdezerterowało. W tym samym miesiącu skapitulowało miasto Galway a pozostali przy życiu żołnierze wycofali się do Limerick. Tym razem morale armii nie było najwyższe a gotowość do kapitulacji ogromna. Pomimo tego urządzenia obronne zostały w mieście umocnione i rozbudowane. Siły obrońców w mieście liczyły około 14 000 ludzi. 
Generał Godert de Glinkell nakazał swoim 20 000 ludzi otoczenie miasta i ostrzał murów miejskich. Artylerii udało się dokonać kolejnego wyłomu w okolicy English Town. Niespodziewany atak napastników zepchnął irlandzkich obrońców z wałów w kierunku Thomond Bridge i dalej do Irish Town. Francuskie oddziały stojące w Irish Town nie zdecydowały się jednak na otwarcie bram, w wyniku czego życie straciło 800 żołnierzy, częściowo topiąc się w rzece Shannon. 
Po tym wydarzeniu dowództwo nad obroną objął Patrick Sarsfield, dymisjonując francuskich oficerów oraz rozpoczynając rozmowy kapitulacyjne. Sarsfield oraz Ginkell podpisali w końcu układ kapitulacyjny, kończący oblężenie miasta. Sarsfiels opuścił Irlandię na czele 10 000 żołnierzy oraz 4000 kobiet i dzieci, kierując się do Francji.

</doc>
<doc id="1104098" url="https://pl.wikipedia.org/wiki?curid=1104098" title="Saint-Germain-des-Prés (stacja metra)">
Saint-Germain-des-Prés (stacja metra)

Saint-Germain-des-Prés – stacja linii nr 4 metra w Paryżu. Stacja znajduje się w 6. dzielnicy Paryża. Została otwarta 9 stycznia 1910 r.

</doc>
<doc id="1104100" url="https://pl.wikipedia.org/wiki?curid=1104100" title="Gellen">
Gellen

Gellen – piaskowy półwysep na południowym krańcu wyspy Hiddensee. Zamknięty rezerwat ptaków, należy do strefy ochronnej parku narodowego "Vorpommersche Boddenlandschaft". Latarnia morska „Süderleuchtturm“. 
Toponimia.
Niemiecka nazwa "Gellen" jest zniekształceniem pierwotnej słowiańskiej nazwy "jeleń".

</doc>
<doc id="1104103" url="https://pl.wikipedia.org/wiki?curid=1104103" title="Jan Zrzavý">
Jan Zrzavý

Jan Zrzavý (ur. 1964 r. w Pradze) – czeski biolog ewolucyjny i filogenetyk; profesor doktor nauk przyrodniczych i "candidatus scientiarum". Obecnie pracuje w Instytucie Entomologicznym Czeskiej Akademii Nauk (czes. Entomologický ústav AV ČR), gdzie prowadzi badania nad filogenezą i morfologią ewolucyjną bezkręgowców a także prowadzi kursy i wykłady dotyczące ewolucji biologicznej i filogenezy na Wydziale Biologii Uniwersytetu Południowoczeskiego w Czeskich Budziejowicach (czes. Jihočeská univerzita). Zrzavý zajmuje się również kulturowym aspektem ewolucji. Oprócz specjalistycznych artykułów pisanych dla licznych pism naukowych udziela się również na łamach popularnonaukowego czasopisma "Vesmír" oraz tygodnika "Respekt". Jest autorem wielu książek o tematyce ewolucyjnej, m.in. publikacji pdt. "Dlaczego ludzie się zabijają?"
Dzieło.
Publikacje książkowe.
Jan Zrzavý jest także autorem posłowia do czeskiego przekładu książki "Maszyna memowa" (czes. "Teorie memů. Kultura a její evoluce") napisanej przez Susan Blackmore.
Wybór artykułów.
Artykuły oznaczone niebieską barwą są dostępne na internetowej wersji czasopisma "Vesmír". Artykuły niemające linku są niedostępne dla publiczności.

</doc>
<doc id="1104106" url="https://pl.wikipedia.org/wiki?curid=1104106" title="Floriana Football Club">
Floriana Football Club



</doc>
<doc id="1104109" url="https://pl.wikipedia.org/wiki?curid=1104109" title="Dehiwala">
Dehiwala



</doc>
<doc id="1104111" url="https://pl.wikipedia.org/wiki?curid=1104111" title="Parafia Matki Bożej Częstochowskiej i św. Barbary w Piechcinie">
Parafia Matki Bożej Częstochowskiej i św. Barbary w Piechcinie

Parafia pw. MB Częstochowskiej i św. Barbary w Piechcinie – rzymskokatolicka parafia z siedzibą w Piechcinie, należąca do dekanatu barcińskiego w archidiecezji gnieźnieńskiej.
Rys historyczny.
Parafia została erygowana przez kard. Stefana Wyszyńskiego 1 września 1981 roku. 27 maja 1991 roku kard. Józef Glemp konsekrował nowo wybudowany kościół. Księgi metrykalne: ochrzczonych, małżeństw i zmarłych prowadzone są od 1981 roku.
Zasięg parafii.
Do parafii należą wierni z miejscowości Piechcin mieszkający przy ulicach: Barcińskiej, Bielawskiej, Dworcowej, Fabrycznej, Gazowej, 11 Listopada, Ogrodowej, Okrężnej, Pałacowej, Podgórnej, Radłowskiej, Skalników, Słonecznej, Wiertników i Zaleskiej oraz wierni z miejscowości: Aleksandrowo, Radłowo (część), Wapienno i Zalesie Barcińskie.

</doc>
<doc id="1104112" url="https://pl.wikipedia.org/wiki?curid=1104112" title="Saint-Sulpice (stacja metra)">
Saint-Sulpice (stacja metra)

Saint-Sulpice – stacja linii nr 4 metra w Paryżu. Stacja znajduje się w 6. dzielnicy Paryża. Została otwarta 9 stycznia 1910 r.

</doc>
<doc id="1104113" url="https://pl.wikipedia.org/wiki?curid=1104113" title="OTV">
OTV



</doc>
<doc id="1104115" url="https://pl.wikipedia.org/wiki?curid=1104115" title="Saint-Placide">
Saint-Placide

Saint-Placide – stacja linii nr 4 metra w Paryżu. Stacja znajduje się w 6. dzielnicy Paryża. Została otwarta 9 stycznia 1910 r.

</doc>
<doc id="1104117" url="https://pl.wikipedia.org/wiki?curid=1104117" title="Globaliści">
Globaliści



</doc>
<doc id="1104120" url="https://pl.wikipedia.org/wiki?curid=1104120" title="Parafia św. Bartłomieja Apostoła w Szczepanowie">
Parafia św. Bartłomieja Apostoła w Szczepanowie

Parafia pw. św. Bartłomieja Ap. w Szczepanowie – rzymskokatolicka parafia należąca do dekanatu barcińskiego.
Rys historyczny.
Parafia powstała już w XIV wieku. Jej świątynia pochodzi z 1848 roku i jest murowana. Parafia posiada również własny cmentarz.
Dokumenty.
Księgi metrykalne: 
Zasięg parafii.
Do parafii należą wierni z miejscowości: Annowo, Ostrówce, Szczepanowo, Szczepankowo , Wiktorowo, Wolice Górne, Wójcin.

</doc>
<doc id="1104126" url="https://pl.wikipedia.org/wiki?curid=1104126" title="Jeremy Bates">
Jeremy Bates

Jeremy Bates (ur. 1 grudnia 1974 w Argillite, Kentucky) – amerykański bokser.
10 listopada 1999 stoczył swój pierwszy pojedynek na zawodowym ringu. W 2 rundzie przez TKO pokonał Amerykanina Reggie'go Stricklanda.
23 kwietnia 2004 Jeremy Bates przegrał z Brianem Minto w 8 rundzie przez techniczny nokaut. Stawką pojedynku był tytuł Mistrza Wirginii Zachodniej.
18 sierpnia 2006 roku Bates zmierzył się z Evanderem Holyfieldem. Jeremy Bates pozwolił przerwać fatalną passę Holyfielda, gdyż była to jego pierwsza wygrana walka od 4 lat i pierwszy nokaut od 9 lat. Holyfield wygrał przez TKO w 2 rundzie.
9 czerwca 2007 w Katowicach Bates przegrał w 2 rundzie przez TKO z Andrzejem Gołotą.
19 października 2007 Jeremy Bates poniósł porażkę w 2 rundzie przez TKO z Kubańczykiem Odlanierem Solisem Fonte. Była to szósta porażka Bates'a z rzędu i piąta przez techniczny nokaut.
18 stycznia 2008 po sześciu przegranych walkach z rzędu Jeremy Bates wygrał jednogłośną decyzją sędziów na punkty z Amerykaninem – Kevinem Raineyem. Było to pierwsze zwycięstwo Bates'a od października 2005 roku.
16 lutego 2008 na gali w Norymberdze, gdzie walczył m.in. Nikołaj Wałujew, Bates przegrał w 3 rundzie przez TKO z Australijczykiem Kalim Meehan'em.
7 listopada 2009 Bates po ponad półtorarocznej przerwie, stoczył pojedynek z Białorusinem Siergiejem Lachowiczem. Amerykanin przegrał w 1 rundzie przez techniczny nokaut.
W 2015 roku, po blisko czteroletniej przerwie w zawodowej karierze Jeremy Bates, stoczył dwa zwycięskie pojedynki, pokonując w lipcu Levi Bowlinga oraz we wrześniu Dante Craiga.
Linki zewnętrzne.
Profli Jeremy'ego Batesa boxrec.com

</doc>
<doc id="1104127" url="https://pl.wikipedia.org/wiki?curid=1104127" title="Budowa kątowa">
Budowa kątowa

 
Budowa kątowa związków chemicznych – kątowy układ wiązań występujący w niektórych związkach chemicznych, spowodowany występowaniem wolnych par elektronowych w głównym atomie (np. , gdzie tlen jest głównym atomem, a tylko 2 elektrony, z 6 elektronów walencyjnych, tworzą wiązania z wodorem). Ponieważ siła z jaką odpychają się pary elektronowe jest większa od siły atomów przy atomie głównym, kąt walencyjny między dwoma atomami jest nieco mniejszy niż 109° 28' dla idealnego tetraedru (np. w przypadku ma on 104° 45').
VSEPR a budowa kątowa.
Podczas obliczania wzorem VSEPR hybrydyzacji orbitali związków takich jak H2O i OF2, wynik równania będzie wynosił 4, co wskazuje na hybrydyzację sp3 - tetraedr (czworościan foremny). W rzeczywistości dwa z orbitali zapełnione są przez wolne pary elektronowe.
Do obliczeń używamy następującego wzoru - "Lp = σPW + WPE = LH" (więcej na ten temat w dziale VSEPR). 
Oto przykładowe obliczenia:
Przykładowe związki o budowie kątowej:
siarkowodór (H2S), woda (H2O), difluorek tlenu (OF2), kwas chlorowy(I) (HClO), tlenek siarki(IV) (SO2), tlenek azotu(IV) (NO2), tlenek chloru(IV) (ClO2).

</doc>
<doc id="1104129" url="https://pl.wikipedia.org/wiki?curid=1104129" title="Port lotniczy Nowosybirsk-Tolmaszewo">
Port lotniczy Nowosybirsk-Tolmaszewo



</doc>
<doc id="1104131" url="https://pl.wikipedia.org/wiki?curid=1104131" title="Mazowiecka Chorągiew Harcerek ZHR">
Mazowiecka Chorągiew Harcerek ZHR

Mazowiecka Chorągiew Harcerek ZHR – jednostka terytorialna Organizacji Harcerek ZHR. Zrzesza hufce działające na terenie Warszawy i województwa mazowieckiego. Spoza Warszawy, do chorągwi należą drużyny i gromady z Ostrołęki, Płocka, Mławy, Zalesia Górnego i Zielonki, podzielone na 14 hufców. Powołana została 15 grudnia 1992 roku rozkazem 9/92 ówczesnej Naczelniczki Harcerek ZHR.
Obecną jej komendantką jest hm. Melania Karaś-TęczaHR.

</doc>
<doc id="1104134" url="https://pl.wikipedia.org/wiki?curid=1104134" title="Wnętrze (topologia)">
Wnętrze (topologia)



</doc>
<doc id="1104142" url="https://pl.wikipedia.org/wiki?curid=1104142" title="Zewnętrze (topologia)">
Zewnętrze (topologia)



</doc>
<doc id="1104144" url="https://pl.wikipedia.org/wiki?curid=1104144" title="Zewnętrze (matematyka)">
Zewnętrze (matematyka)



</doc>
<doc id="1104145" url="https://pl.wikipedia.org/wiki?curid=1104145" title="Andreas Krischke">
Andreas Krischke

Andreas Krischke (ur. 1734 r., zm. 1802 r.) – kupiec i filantrop wrocławski.
Od 1781 posiadał przywilej na handel towarami żelaznymi. Dwa lata później zakupił kamienicę nr 13 przy wrocławskim rynku. Ofiarował pieniądze na budowę Szpitala Bożego Grobu we Wrocławiu. Nabył również sąsiednią działkę z kamienicą, a zyski z jej wynajmowania przeznaczał na jego utrzymanie. W 1800 doprowadził do przekształcenia apteki szpitala Wszystkich Świętych we Wrocławiu w aptekę miejską. Na budynku dawnej apteki przy ul. Mikołaja zachowała się tablica pamiątkowa ku czci Andreasa Krischke.

</doc>
<doc id="1104148" url="https://pl.wikipedia.org/wiki?curid=1104148" title="Sätraån">
Sätraån

Sätraån - potok w południowym Sztokholmie w Szwecji, o łącznej długości kilometra.

</doc>
<doc id="1104154" url="https://pl.wikipedia.org/wiki?curid=1104154" title="Droga główna ruchu przyspieszonego">
Droga główna ruchu przyspieszonego



</doc>
<doc id="1104155" url="https://pl.wikipedia.org/wiki?curid=1104155" title="Niszczyciele typu Le Fantasque">
Niszczyciele typu Le Fantasque

Niszczyciele Le Fantasque – typ francuskich wielkich niszczycieli, wprowadzonych do służby w liczbie sześciu jednostek w latach 1935–1936, służących podczas II wojny światowej.
Historia.
Wielkie niszczyciele typu "Le Fantasque" (w nomenklaturze francuskiej "contre-torpilleurs", dosłownie "kontrtorpedowce") zostały zaprojektowane jako rozwinięcie poprzedniego typu francuskich wielkich niszczycieli "Vauquelin". Były one kontynuacją linii konstrukcyjnej, zapoczątkowanej typem "Jaguar", której ostatnim ogniwem były dwa niszczyciele typu "Mogador".
Według francuskiej doktryny wojennej głównym zadaniem wielkich niszczycieli miało być zwalczanie lekkich sił nawodnych przeciwnika, co wymagało od okrętów uzyskania dużych prędkości. Ponieważ Francja nie podpisała traktatu londyńskiego z 1930 roku, który ograniczał wyporność nowo budowanych niszczycieli do 1850 ton, możliwa była budowa okrętów o dużych kadłubach, zdolnych pomieścić siłownie o dużej mocy.
Budowę nowych niszczycieli rozpoczęto w 1931 roku w stoczniach: państwowej stoczni marynarki w Lorient (dwa okręty) oraz prywatnych w Dunkierce, Nantes i La Seyne-sur-Mer (dwa okręty). Wszystkie niszczyciele weszły do służby w 1936 roku.
Opis konstrukcji.
Niszczyciele typu "Le Fantasque" były okrętami o kadłubie długim na 132,4 m (125,4 m na KLW), podzielonym na 19 przedziałów wodoszczelnych. W części dziobowej znajdowały się kubryki marynarzy i podoficerów, pomieszczenia gospodarcze oraz komory amunicyjne dziobowych armat. W środkowej części okrętu umieszczono urządzenia napędowe, zaś na rufie kajuty oficerów, komory amunicyjne armat rufowych i artylerii przeciwlotniczej oraz skład bomb głębinowych.
Napęd niszczycieli stanowiły cztery kotły parowe, umieszczone po jednym w oddzielnych kotłowniach, dostarczające parę do dwóch turbin, napędzających dwie śruby. Projektowana moc siłowni wynosiła 74 000 KM, w rzeczywistości udało się osiągnąć moc od 94 000 do 102 000 KM, co zapewniało jednostkom prędkość maksymalną (na próbach) do 45 w. Kotłownie i maszynownie były umieszczone w układzie naprzemiennym, co zapewniało większą szansę zachowania możliwości manewrowania w przypadku pojedynczego trafienia w śródokręcie. Taki układ siłowni wpłynął na wygląd niszczycieli - spaliny były odprowadzane przez dwa szerokie i rozmieszczone daleko od siebie kominy.
Uzbrojenie artyleryjskie niszczycieli typu "La Fantasque" stanowiło pięć pojedynczych armat kal. 138,6 mm, uzupełnianych w początkowym okresie służby przez dwie armaty przeciwlotnicze kal. 37 mm i dwa podwójnie sprzężone wielkokalibrowe karabiny maszynowe Hotchkiss kal. 13,2 mm. Ponadto okręty posiadały trzy potrójne wyrzutnie torped kal. 550 mm, bomby głębinowe na dwóch zrzutniach na rufie oraz tory minowe mogące pomieścić 40 min morskich.
Modyfikacje.
W 1938 roku na wszystkich sześciu jednostkach typu zastąpiono pojedyncze armaty przeciwlotnicze kal. 37 mm działkami podwójnie sprzężonymi. Po upadku Francji w 1940 roku "Le Triomphant", jedyny okręt typu wchodzący w tym czasie w skład sił morskich Wolnej Francji, został poddany przebudowie w Wielkiej Brytanii. Zamiast jednego z rufowych dział artylerii głównej (nr 4) otrzymał wtedy armatę przeciwlotniczą kal. 102 mm oraz dwa pojedyncze działka przeciwlotnicze Vickers kal. 40 mm i poczwórny wkm Hotchkiss kal. 13,2 mm.
W 1943 roku trzy niszczyciele: "Le Fantasque", "Le Terrible" i "Le Malin", które weszły w skład floty Wolnych Francuzów po zajęciu Francuskiej Afryki Północnej przez aliantów, zostały poddane modernizacji w Stanach Zjednoczonych. Wymieniono na nich maszty, zainstalowano radary i nowe wyposażenie radiowe oraz wzmocniono uzbrojenie przeciwlotnicze, które składało się odtąd z ośmiu (na "Le Terrible" sześciu) działek Bofors kal. 40 mm i dziesięciu działek Oerlikon kal. 20 mm. Dla wyrównania ciężaru nowego uzbrojenia zdemontowano jeden zespół wyrzutni torped.
Także "Le Triomphant" przeszedł w 1944 roku modernizację w Stanach Zjednoczonych. Również ten okręt otrzymał sześć działek Bofors i dziesięć Oerlikon.

</doc>
<doc id="1104156" url="https://pl.wikipedia.org/wiki?curid=1104156" title="Serce (symbol)">
Serce (symbol)

Serce – w tradycyjnej europejskiej sztuce i folklorze serce jest przedstawiane jako stylizowany kształt, najczęściej koloru czerwonego, co symbolizuje krew, a w wielu kulturach także namiętność i silne uczucia. Serce jest w szczególności kojarzone z poezją romantyczną, często znajduje się na walentynkach, bombonierkach i innych przedmiotach kultury masowej jako symbol miłości.
Serce w religiach i mitologii.
W Biblii i innych tekstach religijnych sercu przypisywano ogromne znaczenie mistyczne. Czyniono to symbolicznie lub wierzono wręcz, że ten organ posiada duchowe, boskie właściwości.
W Biblii idea ta pojawia się już w Księdze Rodzaju, a Księga Wyjścia w rozdziałach od czwartego do dwunastego mówi wielokrotnie o Bogu, który by okazać swoją moc „uczynił serce faraona upartym”, przez co nie zezwolił on na wypuszczenie izraelskich niewolników z Egiptu: „I rzekł Pan do Mojżesza: «Idź do faraona, ponieważ uczyniłem twardym serce jego i jego sług, abym mógł czynić znaki swoje wśród nich, i abyś opowiadał dzieciom twoim i wnukom, co zdziałałem w Egipcie»”. W Księdze Przypowieści Salomona czytamy: „Czujniej niż wszystkiego innego strzeż swego serca, bo z niego tryska źródło życia!”. W siedemnastym rozdziale Księgi Jeremiasza napisano: „Serce jest zdradliwsze niż wszystko inne i niepoprawne – któż je zgłębi?”. W dalszej części tekstu można przeczytać, że Bóg jest sędzią, który je „bada”. Serce wiązano również z miłością, na co wskazują słowa oblubieńca z Pieśni nad pieśniami: „Oczarowałaś me serce, siostro ma, oblubienico, oczarowałaś me serce jednym spojrzeniem twych oczu, jednym paciorkiem twych naszyjników”.
W egipskiej mitologii, według Księgi umarłych, podczas sądu zmarłego jego serce było umieszczane na wadze szalkowej by sprawdzić, czy przeważy piórko bogini Maat, symbolizujące prawdę.
Serce we wczesnej nauce i filozofii.
Wielu klasyków oraz średniowiecznych filozofów, włącznie z Arystotelesem, uważało serce za siedzibę myśli, rozumu czy uczuć, często odrzucając rolę mózgu.
Rzymski lekarz Galen sądził, że siedzibą namiętności jest wątroba, siedzibą rozumu mózg, a serce jest siedzibą uczuć. Chociaż powiązanie serca z uczuciami było oparte na uznawanej obecnie za nieprawdziwą teorii układu krążenia Galena, serce jest uznawane za symboliczne źródło ludzkich emocji nawet po odrzuceniu jego przekonań.
Pochodzenie symbolu serca.
Pytanie, co naprawdę przedstawia tradycyjny symbol serca jest źródłem kontrowersji. Jego podobieństwo do serca człowieka jest niewyraźne. Niektórzy twierdzą, że w rzeczywistości przedstawia on serce krowy, które było częstszym widokiem dla większości ludzi w przeszłości niż serce człowieka. Chociaż serce krowy jest rzeczywiście bardziej podobne do symbolu serca, podobieństwo jest wciąż niewielkie. Serce żółwia i męska prostata przypominają swym kształtem symbol serca, lecz jest bardzo mało prawdopodobne by były one jego pierwowzorem.
Niektórzy uważają, że kształt serca może przedstawiać pewne części kobiecego ciała, takie jak wzgórek łonowy, srom, piersi czy pośladki.
Inne możliwe źródło pochodzenia tego symbolu widać na monetach starożytnej Cyreny. Niektóre z nich przedstawiają nasiona lub owoce wymarłej już rośliny o nazwie sylfion. Mają one wyraźny kształt serca. Ponieważ roślina ta była powszechnie używana w starożytności jako ziołowy środek antykoncepcyjny oraz poronny, jej kształt mógł zostać powiązany z seksualnością i miłością.
Kształt serca tworzą również grzbiet i skrzydła gołębia, który wiąże się z Afrodytą, starożytną grecką boginią miłości.

</doc>
<doc id="1104157" url="https://pl.wikipedia.org/wiki?curid=1104157" title="Tajemnica Enigmy">
Tajemnica Enigmy

Tajemnica Enigmy – polski serial historyczny w reżyserii Romana Wionczka. Serial jest rozbudowaną wersją kinowego filmu pt. "Sekret Enigmy".
Serial był kręcony w Lublinie (Majdanek), Kłodzku, Sokołowie Podlaskim (stacja kolejowa), Warszawie (stacja kolejowa Warszawa Główna) i Szklarskiej Porębie.
Fabuła.
Serial Tajemnica Enigmy to opowieść o dramatycznych losach polskich inżynierów, którzy byli deszyfrantami niemieckiej maszyny szyfrującej Enigma. Osiągnięcie to wywarło znaczący wpływ na przebieg II wojny światowej i przyspieszyło ostateczną kapitulację Niemiec.
Obsada.
"postać - aktor"
W pozostałych rolach

</doc>
<doc id="1104161" url="https://pl.wikipedia.org/wiki?curid=1104161" title="Kouichi Kimura">
Kouichi Kimura



</doc>
<doc id="1104162" url="https://pl.wikipedia.org/wiki?curid=1104162" title="Liga Morska">
Liga Morska



</doc>
<doc id="1104164" url="https://pl.wikipedia.org/wiki?curid=1104164" title="Ulica Radzymińska w Warszawie">
Ulica Radzymińska w Warszawie

Ulica Radzymińska – ulica w warszawskich dzielnicach Praga-Północ i Targówek. 
Przebieg.
Ulica jest częścią ciągu – Okrzei – Ząbkowska – ul. Radzymińska – al. Piłsudskiego. Od skrzyżowania z ul. Naczelnikowską stanowi część drogi wyjazdowej z centrum miasta w kierunku północno-wschodnim.
Na odcinku od ul. Kawęczyńskiej do al. „Solidarności” jest jednojezdniowa, od skrzyżowania z al. „Solidarności” do końca przebiegu jest ulicą dwujezdniową, rozdzieloną pasem zieleni, o trzech pasach ruchu w każdym kierunku i fragmentami bocznych jezdni umożliwiających dojazd do posesji. Ulica biegnie trasą drogi wojewódzkiej nr 634 (od al. „Solidarności” do Łodygowej) i 629 (od Łodygowej do granicy miasta).
Historia.
Ulica stanowi fragment dawnej drogi do Wilna i na Litwę. Około 1875 została przecięta torami Kolei Nadwiślańskiej. Do ok. 1890 nazywano ją "szosą radzymińską". Została przekształcona w ulicę w 1899, tj. po włączeniu do Warszawy Szmulowizny. Nadana nazwa jest związana z podwarszawską miejscowością, w kierunku której prowadzi – Radzyminem.
Około 1899 wzdłuż ulicy ułożono tory kolejki mareckiej.
W 1916 ulicą Radzymińską nazwano także odcinek szosy radzymińskiej poza granicami miasta. W 1939 jej zabudowa sięgała ul. Trockiej.
W latach 1941−1944 została przemianowana na "Wilnaer Strasse". W październiku 1944 roku w domku pod numerem 102 uruchomiono pierwszy w wyzwolonym spod okupacji niemieckiej mieście oddział Poczty Polskiej.
W latach 1948−1949 w związku z budową trasy W-Z nad ulicą powstał wiadukt kolejowy.
Od 1954 do 1991 północny odcinek od ul. Trockiej do granicy miasta nosił nazwę ul. Generalskiej (ten odcinek stanowił bowiem przedłużenie al. gen. Karola Świerczewskiego).
Po 1945 ulica została poszerzona jako arteria wylotowa. W latach 1985–2000 była częścią ówczesnej drogi krajowej nr 18.

</doc>
<doc id="1104167" url="https://pl.wikipedia.org/wiki?curid=1104167" title="Jerzy Sołtan">
Jerzy Sołtan

Jerzy Władysław Franciszek Maria Sołtan herbu Sołtan (ur. 6 marca 1913 w Prezmie, zm. 16 września 2005 w Bostonie) – polski architekt i teoretyk architektury, profesor Harvard University, w latach 1967–1974 dziekan tamtejszego Wydziału Architektury, współpracownik Le Corbusiera, kawaler Orderu Virtuti Militari, syn Władysława.
Życiorys.
W latach 1931–1935 studiował na Politechnice Warszawskiej. Od 20 września 1935 do 15 lipca 1936 był uczniem Szkoły Podchorążych Rezerwy Kawalerii w Grudziądzu, a następnie odbył praktykę w 1 Pułku Szwoleżerów Józefa Piłsudskiego w Warszawie. Na stopień podporucznika został mianowany ze starszeństwem z 1 stycznia 1938 i 5. lokatą w korpusie oficerów rezerwy kawalerii.
W czasie kampanii wrześniowej 1939 walczył na stanowisku dowódcy plutonu łączności 3 Pułku Strzelców Konnych. Dostał się do niemieckiej niewoli. Przebywał w Oflagu VII A Murnau. W niewoli przetłumaczył książkę "Quand les Cathédrales étaient blanches" (pol. "Kiedy katedry były białe") Le Corbusiera i prowadził z nim korespondencję, co zaowocowało wyjazdem po wojnie na studia do Francji. Tutaj brał udział w prawie wszystkich ważnych, powojennych pracach projektowych francuskiego architekta.
Po 4 latach Sołtan wrócił do Polski. W 1954 rozpoczął pracę pedagogiczną na Akademii Sztuk Pięknych w Warszawie w Zakładach Artystyczno-Badawczych, których był twórcą i do 1967 główną postacią. Pomimo przeciwności natury politycznej udało mu się zebrać zespół architektów, z którym zaprojektował takie obiekty jak kompleks sportowy Warszawianka, wnętrza dworca Warszawa Śródmieście, bar Wenecja w Warszawie, dom towarowy w Olsztynie czy pawilon polski na Wystawie Światowej w Brukseli (1958).
W 1959 na zaproszenie J. Serta wyjechał z wykładami do Harvardu, gdzie w 1961 przebywał jako profesor wizytujący, a od 1965 jako profesor zwyczajny. W latach 1967–1974 został dziekanem tamtejszego Wydziału Architektury, a w 1975 dyrektorem Programu Przestrzennego Kształtowania Miast. W roku 1979 przeszedł na emeryturę.
Oprócz działalności na uczelni profesor Sołtan był członkiem licznych towarzystw naukowych na świecie (znał 7 języków). Poza architekturą zajmował się także rzeźbą, grafiką i sztuką użytkową.
W 2001 Politechnika Warszawska nadała Profesorowi Jerzemu Sołtanowi tytuł doktora honoris causa. Ze względu na stan zdrowia laureat nie mógł przylecieć do Polski, w związku z tym do Harvardu udała się delegacja Politechniki Warszawskiej i tam też laureat odebrał dyplom.
Jerzy Sołtan zmarł 16 września 2005 w Bostonie.
Życie prywatne.
Był żonaty z architekt Hanną Sołtan z d. Borucińska (1911–1987).

</doc>
<doc id="1104169" url="https://pl.wikipedia.org/wiki?curid=1104169" title="Saetraaan">
Saetraaan



</doc>
<doc id="1104170" url="https://pl.wikipedia.org/wiki?curid=1104170" title="Ichigo">
Ichigo

 – głównie żeńskie imię japońskie, rzadko noszone przez mężczyzn.
W języku japońskim wyraz oznacza „truskawka”.

</doc>
<doc id="1104171" url="https://pl.wikipedia.org/wiki?curid=1104171" title="Rewolucyjne Nuklei">
Rewolucyjne Nuklei

Komórki Rewolucyjne (gr. Επαναστατικοί Πυρήνες) – organizacja terrorystyczna z Grecji.
Historia.
Organizacja działała w latach 1995-2000. Komórki Rewolucyjne deklarowały się jako spadkobierca Rewolucyjnej Walki Ludowej (ELA). W kwietniu 1999 roku bojownicy formacji podłożyli bombę w Hotelu InterContinental w Atenach. Zginęła wówczas jedna osoba.
Jako organizacja terrorystyczna.
Komórki Rewolucyjne figurują na liście organizacji terrorystycznych Unii Europejskiej. Od 1997 do 2009 roku znajdowały się na liście organizacji terrorystycznych Departamentu Stanu USA.
Ideologia.
Byli to terroryści lewicowi. Komórki Rewolucyjne były wrogo nastawione wobec greckiego establishmentu, Stanów Zjednoczonych, NATO i Unii Europejskiej.

</doc>
<doc id="1104175" url="https://pl.wikipedia.org/wiki?curid=1104175" title="Międzynarodowy Dzień Ochrony Zabytków">
Międzynarodowy Dzień Ochrony Zabytków

Międzynarodowy Dzień Ochrony Zabytków – cykl imprez, obchodzony od 1983 roku w większości krajów świata. Ustanowiony został przez Międzynarodową Radę Ochrony Zabytków (ICOMOS) i wpisany przez UNESCO do rejestru ważnych imprez kulturowych o znaczeniu światowym.
Na całym świecie święto jest obchodzone 18 kwietnia.
Charakter święta.
Głównym celem Międzynarodowego Dnia Ochrony Zabytków jest przybliżenie mieszkańcom wagi problematyki dziedzictwa kulturowego. W Polsce celem obchodów jest prezentowanie zabytków o szczególnym znaczeniu dla dziedzictwa światowego i bogatej spuścizny kulturowej w kraju. Elementem Dnia Ochrony Zabytków w Polsce jest nagrodzenie osób, które w szczególny sposób przyczyniły się do ochrony zabytków z różnych dziedzin.
Polska, jako kraj cechujący się bogactwem tradycji i aktywnie dbający o ich ochronę, jest nie tylko jednym z pierwszych Państw-sygnatariuszy Konwencji dziedzictwa światowego, ale również jednym z czołowych reprezentantów na Liście Światowego Dziedzictwa. Zgodnie ze stanem z lipca 2006 roku, zostało na nią wpisanych 13 polskich dóbr. To daje nam 9 miejsce w Europie i 15 na świecie.
Głównymi polskimi zabytkami wpisanymi na Listę Światowego Dziedzictwa Kulturowego UNESCO są: Stare Miasto w Krakowie, w Toruniu, w Warszawie i Zamościu oraz Kopalnia soli "Wieliczka".
Miasta i obiekty w Polsce, znajdujące się na Liście Światowego Dziedzictwa Kulturowego UNESCO, w celu przekazywania informacji, współpracy i promocji skupiły się w Ligę Polskich Miast i Miejsc UNESCO w Toruniu. Siedzibą Ligi UNESCO jest miasto Toruń, jeden z wyróżnionych przez UNESCO miast.
Główne obchody Dnia Zabytków odbywają się w Krakowie, Toruniu, Warszawie i innych obiektach z Listy Unesco. Małe, kameralne uroczystości odbywają się w kilkudziesięciu mniejszych ośrodkach, poczuwających się do troski o zachowanie zabytków.
W ramach obchodów tego święta Generalny Konserwator Zabytków przyznaje nagrody w konkursie "Zabytek zadbany". Maksymalnie cztery równorzędne nagrody mogą są przyznawane w czterech następujących kategoriach:

</doc>
<doc id="1104185" url="https://pl.wikipedia.org/wiki?curid=1104185" title="Pojedynek w słońcu">
Pojedynek w słońcu

Pojedynek w słońcu (ang. "Duel in the Sun") – western produkcji amerykańskiej w reżyserii Kinga Vidora z 1946 roku.
Fabuła.
Teksas, 1880 rok. Amerykanin Scott Chavez ginie na szubienicy za zabójstwo swojej indiańskiej żony i jej kochanka. Po jego śmierci, Pearl, córka Chaveza, przyjeżdża zgodnie z życzeniem ojca do domu senatora McCanlesa, którego żonę, Laurę Belle, łączyło kiedyś ze Scottem uczucie. Senator, poruszający się, od chwili upadku z konia, na wózku inwalidzkim, jest człowiekiem władczym i stanowczym. Jego ranczo obejmuje setki tysięcy akrów ziemi. Podczas, gdy Laura Belle przyjmuje Pearl jak własną córkę, on od początku traktuje ją z lekceważeniem i niechęcią.
Dziewczyna budzi zainteresowanie obu synów McCanlesów. Obaj różnią się charakterami: młodszy Lewt jest porywczy i cyniczny, ma opinię hulaki i kobieciarza, starszy Jesse jest zrównoważony. Pearl ujmuje Jessego, ale ulega Lewtowi, który niemal siłą czyni z niej swoją kochankę.
Imperium senatora zagraża szlak kolei żelaznej zbliżający się do granic jego ziem. W starciu z budowniczymi kolei Jesse przechodzi na ich stronę i zostaje wyklęty przez ojca. Musi opuścić dom. Przed wyjazdem wyznaje Pearl miłość, choć jednocześnie oświadcza, że nigdy nie zapomni jej tego, że wdała się w romans z jego bratem. Po jego wyjeździe Pearl stara się nakłonić Lewta do małżeństwa, ale ten rozwiewa jej nadzieje na ślub. Dziewczyna przyjmuje więc oświadczyny Sama Pierce’a, ale zaborczy Lewt zabija rywala. Jest za to poszukiwany listem gończym i musi uciekać do Meksyku. Pearl błaga go, aby zabrał ją ze sobą. Zostaje odrzucona. Po śmierci Laury Belle, dziewczyna przeżywa załamanie psychiczne. Z pomocą przychodzi jej Jesse, który – nieświadom śmierci matki – przybył do niej w odwiedziny. Zabiera Pearl ze sobą, lecz na wieść o tym Lewt znów upomina się o dziewczynę.
Realizacja.
Realizację obrazu rozpoczął William Dieterle, zamierzając nakręcić typowy film rozrywkowy. W procesie produkcji film stał się ostatecznie prestiżową produkcją za dużą, jak na owe czasy, sumę 11 mln dolarów, i największym przebojem kasowym pierwszych lat powojennych w Stanach Zjednoczonych.
Zmian dokonał producent David O. Selznick, który dostrzegł w adaptowanej powieści Nivena Buscha materiał na śmiały obyczajowo dramat. Sam napisał scenariusz, zmieniając go zresztą wielokrotnie już w trakcie realizacji, a reżyserię powierzył znanemu twórcy, Kingowi Vidorowi. Sławna obsada aktorska, rozmach produkcyjny i dbałość o poziom artystyczny miały uprzedzić ewentualne zarzuty cenzury, powołującej się na sformułowany jeszcze w latach 30. Kodeks Haysa, zabraniający m.in. ukazywania na ekranie związków nieślubnych.
Selznick, chcąc lansować swoją żonę, Jennifer Jones, dążył do maksymalnego rozbudowania wątku melodramatycznego. Vidor skłaniał się natomiast ku stworzeniu epickiego obrazu ukazującego upadek tradycyjnego Dzikiego Zachodu, na który, wraz z budową kolei, wkracza cywilizacja. Wskutek sporów reżyser wycofał się z produkcji, ale film udało się ukończyć.

</doc>
<doc id="1104190" url="https://pl.wikipedia.org/wiki?curid=1104190" title="Reynard Cowper">
Reynard Cowper



</doc>
<doc id="1104191" url="https://pl.wikipedia.org/wiki?curid=1104191" title="Mocz wtórny">
Mocz wtórny



</doc>
<doc id="1104199" url="https://pl.wikipedia.org/wiki?curid=1104199" title="Starless">
Starless



</doc>
<doc id="1104201" url="https://pl.wikipedia.org/wiki?curid=1104201" title="Kalervo Kurkiala">
Kalervo Kurkiala

Kalervo Kurkiala (ur. 16 listopada 1894, zm. 26 grudnia 1966 w Szwecji) – fiński wojskowy (major), pastor protestancki, oficer łącznikowy w Ochotniczym Fińskim Batalionie Waffen-SS podczas II wojny światowej.
Podczas I wojny światowej przebywał w Niemczech. Wstąpił ochotniczo do pruskiego Jäger-Battalion 27. Tam ożenił się z Niemką. Po zakończeniu wojny powrócił do Finlandii, gdzie został proboszczem protestanckim w wiejskim regionie Hattula. Następnie wstąpił do armii fińskiej, dochodząc do stopnia majora w oddziałach jäger (strzelców). Po utworzeniu w poł. 1941 r. w Niemczech fińskiej jednostki wojskowej SS Freiwilligen-Battalion „Nordost” (przemianowanego na Finnisches Freiwilligen-Bataillon der Waffen-SS) i skierowaniu go w styczniu 1942 r. na front wschodni, Kalervo Kurkiala został do niego przydzielony jako fiński oficer łącznikowy w stopniu SS-Sturmbannführera. Służył w dowództwie 5 Dywizji Pancernej SS „Wiking”, w skład której wchodził fiński batalion Waffen-SS. Rozwiązywał problemy zaistniałe pomiędzy Finami i Niemcami. Dbał też o kontakty żołnierzy z ojczyzną. W ciągu 1942 r. awansował do stopnia SS-Obersturmbannführera. Po rozwiązaniu fińskiej jednostki w lipcu 1943 r., zamieszkał w Niemczech. Krótko przed zakończeniem wojny wyjechał do Szwecji, gdzie żył aż do śmierci w 1966 r.

</doc>
<doc id="1104210" url="https://pl.wikipedia.org/wiki?curid=1104210" title="Synagoga Chewra Kadisza w Krakowie">
Synagoga Chewra Kadisza w Krakowie

Synagoga Chewra Kadisza w Krakowie (z hebr. "Bractwa Pogrzebowego") – synagoga znajdująca się na Kazimierzu w Krakowie, przy ulicy Józefa 5.
Synagoga została wzniesiona z inicjatywy bractwa pogrzebowego Chewra Kadisza. Podczas II wojny światowej, hitlerowcy zdewastowali synagogę. Od czasu zakończenia wojny w synagodze znajdują się mieszkania.
Do dnia dzisiejszego nic się nie zachowało z pierwotnego wyposażenia synagogi, które by mogły wskazywać na jej pierwotny charakter.

</doc>
<doc id="1104213" url="https://pl.wikipedia.org/wiki?curid=1104213" title="Synagoga Etz Chaim w Krakowie">
Synagoga Etz Chaim w Krakowie

Synagoga Etz Chaim w Krakowie (z hebr. "Drzewo Życia") – dom modlitwy znajdujący się na Kazimierzu w Krakowie, w kamienicy przy ulicy Józefa 12.
Synagoga została założona z inicjatywy towarzystwa Etz Chaim. Podczas II wojny światowej, hitlerowcy zdewastowali synagogę. Od czasu zakończenia wojny w modlitewni znajdują się pomieszczenia usługowe i mieszkania.
Do dnia dzisiejszego nic się nie zachowało z pierwotnego wyposażenia synagogi, które by mogły wskazywać na jej pierwotny charakter.

</doc>
<doc id="1104218" url="https://pl.wikipedia.org/wiki?curid=1104218" title="Nicolae Petrescu">
Nicolae Petrescu

Nicolae Petrescu (ur. 12 lub 25 czerwca 1886 w Bukareszcie, zm. 13 października 1954) – rumuński filozof, socjolog i antropolog społeczny; członek korespondent Akademii Rumuńskiej.
Nicolae Petresecu jest autorem 11 książek oraz wielu artykułów z zakresu filozofii, socjologii oraz antropologii. Swoje prace pisał w językach niemieckim, angielskim i rumuńskim. Liczne artykuły publikował przede wszystkim na łamach rumuńskich czasopism, m.in. z „Revista de Filosofie”, „Analele de Psihologie” i „Revista Fundaţillor Regale”. Z wielu kierunków i szkół w naukach społecznych pierwszej połowy XX wieku, wpływ na jego prace wywarły m.in. dyfuzjonizm i ewolucjonizm.

</doc>
<doc id="1104222" url="https://pl.wikipedia.org/wiki?curid=1104222" title="Synagoga chasydów ze Stropkova w Krakowie">
Synagoga chasydów ze Stropkova w Krakowie

Synagoga chasydów ze Stropkova w Krakowie – dom modlitwy znajdujący się na Kazimierzu w Krakowie, w kamienicy przy ulicy Józefa 24.
Synagoga założona przez chasydów ze Stropkova, zwolenników cadyków z rodu Halberstamów. Podczas II wojny światowej hitlerowcy zdewastowali synagogę. Od czasu zakończenia wojny w modlitewni znajduje się mieszkanie.
Do dnia dzisiejszego nic się nie zachowało z pierwotnego wyposażenia synagogi, które by mogły wskazywać na jej pierwotny charakter.

</doc>
<doc id="1104226" url="https://pl.wikipedia.org/wiki?curid=1104226" title="Leon Wachholz">
Leon Wachholz

Leon Jan Wachholz (ur. 20 czerwca 1867 w Krakowie, zm. 1 grudnia 1942 tamże) – polski lekarz medycyny sądowej, jeden z najwybitniejszych polskich przedstawicieli tej dziedziny w XX wieku, autor pierwszych nowoczesnych podręczników medycyny sądowej (już w pierwszym wydaniu w 1899 zamieszczono informacje dotyczące daktyloskopii i jej znaczenia w identyfikacji osób), jak również dotyczących psychopatologii sądowej i techniki sekcyjnej, które przez lata służyły studentom, lekarzom i prawnikom. 
Życiorys.
Był synem profesora historii powszechnej UJ Antoniego Wachholza i Joanny z Zagórskich. Ukończył w 1885 Gimnazjum św. Jacka w Krakowie i rozpoczął studia medyczne na Uniwersytecie Jagiellońskim, które ukończył, uzyskując tytuł doktora wszech nauk lekarskich w 1890. Następnie odbył studia uzupełniające na uniwersytetach w Kopenhadze, Berlinie, Paryżu i Wiedniu. Po powrocie do Krakowa habilitował się w 1894 z zakresu medycyny sądowej na Wydziale Lekarskim UJ. Przez wiele lat kierował Katedrą oraz Zakładem Medycyny Sądowej Uniwersytetu Jagiellońskiego, będąc profesorem tej uczelni. Od 1913 członek Towarzystwa Sądowo-Lekarskiego w Wiedniu. 
Pionier metod eksperymentalnych w medycynie sądowej m.in. był współtwórcą metody oznaczania hemoglobiny tlenkowo-węglowej (próba Wachholza-Sieradzkiego). Prowadził także badania doświadczalne nad oznaczeniem wieku na zwłokach (na podstawie procesu kostnienia główki kości ramiennej) i nad utonięciem (częściowo wspólnie ze Stefanem Horoszkiewiczem), które zdaniem wielu zapewniły polskiej medycynie sądowej poważne miejsce w piśmiennictwie światowym. Ze szkoły Wachholza wyszli profesorowie medycyny sądowej: Włodzimierz Sieradzki, Stefan Horoszkiewicz i Jan Olbrycht.
Od 1930 członek Polskiej Akademii Umiejętności. Członek korespondencyjny Niemieckiego Towarzystwa Medycyny Sądowej. W 1938 w Bonn został wybrany na Wiceprezesa Międzynarodowej Akademii Medycyny Sądowej. W 1933 Leon Wachholz przeszedł na emeryturę z powodu likwidacji jednej z katedr na UJ na Wydziale Lekarskim. Z tego tytułu Wydział Lekarski nadał mu tytuł profesora honorowego. Wykładał jako profesor honorowy na Wydziale Prawa UJ do 1939. Autor około 200 prac z medycyny sądowej i ogólnej oraz z historii medycyny. Był jednocześnie wielkim humanistą, tłumaczem niemieckiej poezji na język polski (Friedrich Schiller, Johann Wolfgang von Goethe).
W dniu 6 listopada 1939 aresztowany w ramach Sonderaktion Krakau razem z innymi pracownikami naukowymi przez hitlerowców w gmachu Collegium Novum Uniwersytetu Jagiellońskiego i przewieziony do obozu koncentracyjnego Sachsenhausen pobyt w obozie szczególnie źle odbił się na zdrowiu profesora, a zwłaszcza kilkugodzinny apel na 30-stopniowym mrozie, który miał miejsce 18 stycznia 1940. W czasie jego trwania profesor zemdlał i znalazł się w obozowym lazarecie. Zwolniony z obozu 8 lutego 1940 razem z grupą 100 profesorów powrócił do Krakowa. Nigdy już nie odzyskał zdrowia. Na skutek zapalenia płuc i przewlekłego odmrożenia nóg wiele miesięcy spędził w łóżku. Czując się lepiej, z powodu trudnych warunków materialnych, podjął pracę tłumacza i eksperta sądowego. Zmarł w Krakowie w 1942 z powodu ogólnego wycieńczenia organizmu. Pochowany w grobowcu rodzinnym na Cmentarzu Rakowickim (kwatera IX-płd-po pr.Gostomskich). 
Od 1892 był żonaty z Józefą Sariusz-Jelita Małecką. Syn profesora Wilhelm Szczęsny (1897–1957) był profesorem prawa administracyjnego na UJ, a córka Józefa docentem filologii romańskiej też na UJ.
Upamiętnienie.
Jest patronem ulicy w Krakowie w Dzielnicy X Swoszowice (Opatkowice)

</doc>
<doc id="1104228" url="https://pl.wikipedia.org/wiki?curid=1104228" title="Skrzydlica">
Skrzydlica



</doc>
<doc id="1104235" url="https://pl.wikipedia.org/wiki?curid=1104235" title="Mudon">
Mudon

 
Mudon (birm. ; mon. မုဟ်ဍုင်) – miasto w Mjanmie, w stanie Mon, dystrykcie Mulmejn. 
Ośrodek przemysłowy.

</doc>
<doc id="1104237" url="https://pl.wikipedia.org/wiki?curid=1104237" title="Fallen Angel">
Fallen Angel



</doc>
<doc id="1104242" url="https://pl.wikipedia.org/wiki?curid=1104242" title="Rejon wiengierowski">
Rejon wiengierowski

Rejon wiengierowski (ros. "Венгеровский район") - rejon w Rosji, w południowo-zachodniej Syberii, w obwodzie nowosybirskim. Rejon leży w zachodniej części obwodu, zajmuje obszar 6 383 km², a zamieszkuje w nim ok. 22,3 tys. osób (2006 r.).

</doc>
<doc id="1104248" url="https://pl.wikipedia.org/wiki?curid=1104248" title="Kalay">
Kalay

 
Kalay ("Kalaymyo") – miasto w zachodniej Mjanmie, w prowincji Sikong, nad rzeką Myittha Kyaung. W spisie ludności z 29 marca 2014 roku liczyło 207 489 mieszkańców.

</doc>
<doc id="1104253" url="https://pl.wikipedia.org/wiki?curid=1104253" title="Dark Floors">
Dark Floors

Dark Floors – The Lordi Motion Picture — fiński film fabularny z 2008 roku. Jest to drugi – a pierwszy pełnometrażowy – horror, w którym zagrali członkowie zespołu muzycznego Lordi, wcielając się w potwory. Zespół nagrał również utwór zamykający film podczas napisów końcowych. "Dark Floors" to debiut filmowy reżysera Pete Riskiego, który dotąd realizował jedynie teledyski Lordi i kilku innych grup.
20 maja 2007 roku zespół Lordi pojawił się na międzynarodowym Festiwalu Filmowym w Cannes, gdzie zagrał koncert przy okazji promocji filmu.
Mimo że do fińskich kin film trafił 8 lutego 2008 r., to już dwa dni wcześniej odbyła się jego ekskluzywna premiera w hali jednej z fińskich drużyn hokejowych.
Opis fabuły.
Ojciec (Ben) w trosce o zdrowie swojej autystycznej córki (Sarah), uważa usunięcie jej ze szpitala jako jedyną szansę uratowania jej życia. Podczas próby wyjścia z budynku Ben, Sarah oraz kilka innych osób zostaje uwięzionych w zepsutej windzie. Gdy po jakimś czasie drzwi windy się otwierają, szpital sprawia wrażenie opustoszałego. Z czasem zostają znajdowane zmasakrowane ciała, a stwory z ciemnego świata zaczynają przerażające natarcie. Wkrótce staje się jasne, że życie grupy zależy od małej dziewczynki.

</doc>
<doc id="1104257" url="https://pl.wikipedia.org/wiki?curid=1104257" title="Rejon barabiński">
Rejon barabiński

Rejon barabiński (ros. "Барабинский район") - rejon w Rosji, w południowo-zachodniej Syberii, w obwodzie nowosybirskim.
Rejon leży w środkowo-zachodniej części obwodu, zajmuje obszar 5 270 km², a zamieszkuje w nim ok. 48,2 tys. osób (2006 r.).

</doc>
<doc id="1104260" url="https://pl.wikipedia.org/wiki?curid=1104260" title="Cromok">
Cromok

Cromok – zespół z Malezji grający thrash metal.

</doc>
<doc id="1104262" url="https://pl.wikipedia.org/wiki?curid=1104262" title="Rejon czystoziorny">
Rejon czystoziorny

Rejon czystoziorny (ros. "Чистоозёрный район") – rejon w Rosji, w południowo-zachodniej Syberii, w obwodzie nowosybirskim.
Rejon leży w południowo-zachodniej części obwodu, zajmuje obszar 5,7 tys. km², a zamieszkuje w nim ok. 22,2 tys. osób (2006 r.).

</doc>
<doc id="1104263" url="https://pl.wikipedia.org/wiki?curid=1104263" title="Super Mario Sunshine">
Super Mario Sunshine

Super Mario Sunshine – konsolowa gra platformowa wyprodukowana przez Nintendo EAD.
Fabuła.
Mario, Peach, Toadsworth wraz z grupą Toadów lecą na wakacje do Wyspy Delfino (Isle Delfino). Gdy dolatują na miejsce widzą maź. Tu z pomocą przychodzi FLUDD (Flash Liquidizer Ultra Dousing Device), jeden z wynalazków Profesora Elvina Gadda. Mario zostaje oskarżony w sądzie przez mieszkańców wyspy za to, że cała wyspa jest ubrudzona i zostaje aresztowany. Wyrokiem sądowym jest posprzątać całą wyspę. Mario i FLUDD muszą zebrać Shine Sprite'y czyli słoneczka które rozświetlą cała wyspę (odpowiednik gwiazdek z Super Mario 64). Prawdziwym przestępcą podobnym do Maria jest Shadow Mario. Uciekając przed Mario, otwiera on przejścia do kolejnych etapów. W późniejszej fazie gry okazuje się, że Shadow Mario to w rzeczywistości Bowser Jr., syn Bowsera który ucieka żeby dowiedzieć się czy księżniczka Peach jest jego matką. 

</doc>
<doc id="1104271" url="https://pl.wikipedia.org/wiki?curid=1104271" title="Łukasz Korolkiewicz">
Łukasz Korolkiewicz

Łukasz Tomasz Korolkiewicz (ur. 25 maja 1948 w Warszawie) – w latach 1965–1971 studiował w Akademii Sztuk Pięknych w Warszawie, dyplom uzyskał w pracowni prof. Stefana Gierowskiego. Stypendysta US Information Agency w roku 1986, Virginia Center for the Creative Arts w latach 1986/1987 i Fundacji Kościuszkowskiej w roku 1990. Laureat Nagrody Komitetu Kultury Niezależnej NSZZ Solidarność w 1983 roku oraz Nagrody im. Jana Cybisa w 1991 roku. Od 1980 roku pracuje w Akademii Sztuk Pięknych w Warszawie, od 1996 roku prowadząc własną pracownię malarstwa na Wydziale Wzornictwa z tytułem profesora zwyczajnego. Jego żoną jest historyczka sztuki Kinga Kawalerowicz, córka Jerzego Kawalerowicza. 
Życiorys.
Łukasz Korolkiewicz urodził się 25 maja 1948 w Warszawie jako drugi syn malarza, śpiewaka operowego Józefa Korolkiewicza. W 1971 obronił z wyróżnieniem dyplom z malarstwa w pracowni prof. Stefana Gierowskiego. W 1975 roku zaczął malować obrazy, dla których punktem wyjścia były fotografie robione przez artystę. 1 maja 1982 uczestniczył w ulicznej manifestacji Solidarności robiąc zdjęcia. Odtąd stale brał udział w manifestacjach opozycyjnych, dokumentując je fotograficznie. W październiku 1985 zaczął samodzielnie prowadzić pracownię Malarstwa i Rysunku na Wydziale Wzornictwa. W 1996 roku otrzymał tytuł profesora sztuk plastycznych, a w lutym 2001 został mianowany na stanowisko profesora zwyczajnego. Od 2016 roku współpracuje z Galerią Monopol w Warszawie.
Twórczość.
Malarstwo Łukasza Korolkiewicza jest figuratywne. Jego prace znajdują się w zbiorach prywatnych i państwowych w kraju i za granicą, między innymi w muzeach narodowych w Warszawie, Krakowie, Poznaniu, Muzeum Sztuki w Łodzi i muzeum Akademii Sztuk Pięknych w Warszawie. Jego obrazy są bardzo malarskim, osobistym świadectwem życia najbliższego, "dekadenckiego" kręgu przyjaciół artysty i jednocześnie wewnętrznym obrazem jego przeżyć i nastrojów. W okresie stanu wojennego artysta, związany z podziemiem, namalował serię ulicznych kwietnych krzyży, symboli ulicznego protestu przeciw przemocy. Stałym elementem w twórczości Łukasza Korolkiewicza jest wykorzystywanie aparatu fotograficznego jako swojego rodzaju szkicownika. Przezrocze fotograficzne zrzutowane na płótno jest punktem wyjściowym dla kompozycji malarskiej.

</doc>
<doc id="1104275" url="https://pl.wikipedia.org/wiki?curid=1104275" title="Park Narodowy Bontebok">
Park Narodowy Bontebok

Park Narodowy Bontebok to park narodowy w Republice Południowej Afryki. Został utworzony w 1931 roku, najpierw obok miasteczka Bredasdorp, przeniesiony w 1961 roku do jego obecnego miejsca, 6 km od Swellendam u podnóża Gór Długich.
Najmniejszy z dwudziestu parków narodowych Republiki Południowej Afryki, jego obszar wynosi zaledwie 27,86 km².
Park Narodowy Bontebok leży w obszarze florystycznego państwa przylądkowego z 2285 gatunkami roślin (z czego 90% w tym 300 endemicznych lub zagrożonych zagładą).
Położenie.
Od najbliższego miasta – Swellendam dzieli go odległość 6 km, położony u podnóża Gór Długich. Zachodnią granicą parku jest rzeka Breede.
Fauna i flora.
Utworzony celem ochrony antylop bontebok. Początkowe pogłowie bonteboków w roku 1931 liczyło zaledwie 17 sztuk, liczebność tych kolorowych antylop na początku XXI w, szacuje się na 3000 w całym RPA.
W parku występuje ponad 200 gatunków ptaków. 
Inne zwierzęta spotykane w parku to wydra, drop olbrzymi, żuraw rajski (narodowy ptak RPA), grysbok przylądkowy, dujkery, i bawolec krowi
Ścisłą ochroną objęte są niektóre gatunki fynbosu, występujące wyłącznie tutaj.

</doc>
<doc id="1104277" url="https://pl.wikipedia.org/wiki?curid=1104277" title="Amenardis I">
Amenardis I

Amenardis I - boska małżonka Amona, córka Kaszty i królewskiej małżonki Pabatmy. Siostra Pianchiego i Szabaki. Urząd sprawowała w latach 740-720 p.n.e. Współdzieliła urząd z Szepenupet I. Zgodnie z zasadą dziedziczenia, urząd objęła poprzez adopcję. Adopcja ta prawdopodobnie została wymuszona przez ojca Amenardis - króla Kasztę, na boskiej małżonce Szepenupet I, córce Osorkona III, co może wskazywać na znaczne wpływy władców kuszyckich na rozwój wydarzeń w Tebach jeszcze przed okresem panowania Pianchiego w Egipcie. Kaplica grobowa Amenardis znajduje się w obrębie zespołu świątyń w Medinet Habu.
Imię własne - "Darowana przez Amona"
Imię tronowe - "Wcielenie-piękna-Mut"

</doc>
<doc id="1104282" url="https://pl.wikipedia.org/wiki?curid=1104282" title="Lustracje">
Lustracje

Lustracje – opisy dóbr królewskich Rzeczypospolitej, przeprowadzone przez trzyosobowe komisje sejmowe. Pierwsze lustracje przeprowadzone zostały w latach 1564–1565 i objęły wszystkie województwa oprócz podlaskiego, ostatnie w roku 1789.

</doc>
<doc id="1104283" url="https://pl.wikipedia.org/wiki?curid=1104283" title="Tympanuchus cupido">
Tympanuchus cupido



</doc>
<doc id="1104285" url="https://pl.wikipedia.org/wiki?curid=1104285" title="PCC Rail Szczakowa">
PCC Rail Szczakowa



</doc>
<doc id="1104296" url="https://pl.wikipedia.org/wiki?curid=1104296" title="Synagoga Etz Chaim">
Synagoga Etz Chaim



</doc>
<doc id="1104300" url="https://pl.wikipedia.org/wiki?curid=1104300" title="Nick Catanese">
Nick Catanese

Nick Catanese, ps. „The Evil Twin” (ur. 1971) – amerykański gitarzysta. Były członek zespołu Black Label Society, którego frontmanem i założycielem jest Zakk Wylde. Catanese do grupy dołączył tuż po jej utworzeniu, wraz z zarekomendowanym przez siebie perkusistą Philem Ondichem. Pseudonim został wymyślony przez Zakka Wylde’a, gdyż, jak mówi sam Wylde, Nick jest jego prawą ręką i potrafi zagrać wszystko to, co frontman Black Label Society. Catanese odszedł z zespołu w 2013 roku.
Po pięciu latach grania na gitarach Washburn Catanese podpisał kontrakt z Paul Reed Smith Guitars. Powodem tej zmiany był fakt, iż firma Washburn nie zdecydowała się przedłużyć umowy z Nickiem. Nick używa strun firmy Dean Markley.
W 2007 roku wraz z Mikiem Stone’em z Queensrÿche i Mikiem Froedge’em z Doubledrive założył grupę Speed X. Utworów zespołu można posłuchać na ich MySpace. Debiutancki album ma ukazać się w 2009 roku.

</doc>
<doc id="1104314" url="https://pl.wikipedia.org/wiki?curid=1104314" title="Funkcja haszująca">
Funkcja haszująca



</doc>
<doc id="1104317" url="https://pl.wikipedia.org/wiki?curid=1104317" title="Funkcja skrótu">
Funkcja skrótu

Funkcja skrótu, funkcja mieszająca lub funkcja haszująca – funkcja przyporządkowująca dowolnie dużej liczbie krótką wartość o stałym rozmiarze, tzw. "skrót nieodwracalny".
W informatyce funkcje skrótu pozwalają na ustalenie krótkich i łatwych do weryfikacji sygnatur dla dowolnie dużych zbiorów danych. Sygnatury mogą chronić przed przypadkowymi lub celowo wprowadzonymi modyfikacjami danych (sumy kontrolne), a także mają zastosowania przy optymalizacji dostępu do struktur danych w programach komputerowych (tablice mieszające).
Algorytmy funkcji skrótu.
Doskonała funkcja haszująca.
Dla zbioru S, doskonała funkcja haszująca przyporządkowuje każdemu elementowi z tego zbioru liczbę całkowitą bez kolizji. Innymi słowy, funkcja ta jest iniekcją.
Minimalna doskonała funkcja haszująca.
Minimalna doskonała funkcja haszująca jest doskonałą funkcją haszującą, która n argumentom przyporządkowuje wartości ze zbioru n kolejnych liczb całkowitych. Formalnie można to wyrazić w następujący sposób: Niech j i k będą elementami pewnego skończonego zbioru kluczy K. F jest minimalną doskonałą funkcją haszującą wtedy i tylko wtedy, gdy wartość funkcji dla argumentów j i k implikuje równość tych argumentów oraz istnieje liczba całkowita a, taka, że zbiór wartości F to formula_1
Haszowanie danych o rozkładzie jednostajnym.
Jeśli dane wejściowe to dane o określonej długości i jednostajnym rozkładzie prawdopodobieństwa, funkcja haszująca może wykorzystać haszowanie modularne lub haszowanie przez mnożenie. Przykładowo, na wejściu pojawiają się liczby z zakresu od 0 do N-1, a na wyjściu chcemy otrzymać wartości h ze zbioru od 0 do n-1, gdzie N jest istotnie większe od n. Każdemu argumentowi można przyporządkować zatem wartość formula_2 lub formula_3 gdzie x jest argumentem funkcji.
Haszowanie danych o innych rozkładach prawdopodobieństwa.
Jeśli dane nie są niezależne, bądź ich rozkład jest niejednostajny, powyższe algorytmy nie dadzą oczekiwanych rezultatów. Haszowanie przez mnożenie nie spełni swojego zadania w momencie, gdy mamy do czynienia z danymi takimi jak numery telefonów w pewnym obszarze, które zaczynają się tym samym prefiksem. Dla dużej ilości danych n, haszowanie przez mnożenie, które zależy głównie od cyfr wiodących, wygeneruje dużo kolizji. Haszowanie modularne, które z kolei zależy głównie od cyfr końcowych, może w wyniku dać całkiem pożądane rezultaty.
Kryptograficzne funkcje skrótu.
Szczególną podgrupą funkcji skrótu są funkcje uznawane za bezpieczne do zastosowań kryptologicznych (jak np. SHA-3). Kryptograficzna funkcja skrótu powinna spełniać kombinację następujących kryteriów, w zależności od zastosowania:
Poza wymienionymi w niektórych zastosowaniach od funkcji skrótu wymaga się także:
Ponadto nie powinno być możliwości wywnioskowania żadnych użytecznych informacji na temat wiadomości, mając do dyspozycji tylko jej skrót. Dlatego, funkcje haszujące powinny zachowywać się jak funkcje losowe na ile to możliwe, będąc jednocześnie funkcjami deterministycznymi, łatwymi do obliczenia.
Uznanie funkcji za bezpieczną do zastosowań kryptograficznych opiera się zawsze wyłącznie na domniemanej odporności na znane ataki kryptoanalityczne, nie zaś na matematycznych dowodach gwarantujących niemożność złamania. W szczególności bezpieczna funkcja skrótu musiałaby być funkcją jednokierunkową, a istnienie takich funkcji nie zostało dotychczas dowiedzione. Poważne słabości znaleziono w wielu funkcjach skrótu, które historycznie uchodziły za bezpieczne – m.in. w MD2, MD4, SHA, MD5.
Niekiedy zamiast wyspecjalizowanych funkcji skrótu do realizacji podobnych funkcji bezpieczeństwa stosuje się algorytmy zbudowane na bazie szyfrów blokowych – zwłaszcza w kodach uwierzytelniania wiadomości (MAC).
Zastosowania bezpiecznych funkcji skrótu.
Weryfikacja integralności plików bądź wiadomości.
Istotnym zastosowaniem funkcji skrótu jest weryfikacja spójności danych. Porównanie skrótów dwóch plików umożliwia stwierdzenie, czy w pliku zostały dokonane jakiekolwiek zmiany.
Z tego powodu, większość algorytmów podpisu cyfrowego działa na zasadzie wygenerowania skrótu wiadomości, dzięki czemu można w dowolnym momencie sprawdzić, czy wiadomość jest autentyczna.
Funkcje skrótu używane są również do weryfikacji haseł. W celu zapewnienia bezpieczeństwa haseł przed ich wyciekiem, w bazie danych przechowuje się skrót hasła, zamiast tekstu jawnego. Hasło wprowadzone przez użytkownika jest haszowane i dopiero wtedy porównywane ze skrótem w bazie danych. Taki sposób przechowywania haseł utrudnia ich odzyskanie, ze względu na jednokierunkowość funkcji haszujących.
Identyfikacja plików lub danych.
Skrót może również służyć do identyfikacji plików; Systemy kontroli wersji, takie jak Git lub Mercurial używają funkcji skrótu SHA do identyfikacji różnego rodzaju zawartości (zawartość plików, drzewa katalogów).
Innym zastosowaniem jest używanie skrótów w tablicach z haszowaniem w celu szybkiego wyszukiwania danych.
Ataki na funkcje skrótu.
Część powszechnie stosowanych funkcji skrótu jest podatna na ataki typu "length-extension": dla danych formula_4 oraz formula_5 ale nieznanego formula_6 można obliczyć formula_7 gdzie || oznacza konkatenację poprzez wybranie odpowiedniego formula_8 Ta własność może być wykorzystana do złamania prostych schematów uwierzytelniania bazujących na funkcjach haszujących. Odporność na te ataki była jednym z celów projektowych SHA-3.
Ataki typu denial-of-service.
Nawet bezpieczne funkcje skrótu mogą być obiektem ataków kryptograficznych, wykorzystujących miejsce gdzie funkcje te są wykorzystywane w strukturach danych. Wiele struktur danych działa bardzo efektywnie w przeciętnym przypadku, ale słabo w przypadku pesymistycznym. Atakujący może za pomocą niewielkiej ilości specjalnie w tym celu przygotowanych danych przeciążyć system (atak DoS).
Załóżmy, że serwer trzyma pewne dane w tablicy mieszającej – ma "k" kubełków ("buckets"), i w każdym trzyma te dane, dla których ostatnie kilka cyfr wartości funkcji skrótu jest równe numerowi kubełka.
Wyszukiwanie wśród danych odbywa się bardzo szybko – jeśli liczba kubełków jest proporcjonalna do ilości danych, to "przeciętnie" wyszukiwanie odbywa się w czasie stałym.
Jeśli potrafimy jednak znaleźć serię danych, dla których ostatnie cyfry wartości funkcji skrótu używanej przez serwer są identyczne, możemy zmusić serwer do wrzucenia wszystkich danych do tego samego kubełka. Wtedy każde wyszukiwanie będzie wymagać przeszukania wszystkich danych. Już niezbyt duża ilość danych potrafi spowolnić serwer tak bardzo, że nie będzie w stanie wypełniać swojej funkcji. Jest to szczególnie groźne, jeśli serwer ten miał znaczenie dla bezpieczeństwa (IDS, firewall, serwer SSH).
Możliwe zabezpieczenia przed atakami tego typu to między innymi:
Zalecenia dotyczące stosowania funkcji skrótu.
Amerykański instytut NIST publikuje zalecenia dotyczące stosowania poszczególnych funkcji skrótu w zależności od pożądanego czasu ochrony informacji. Zgodnie z tymi wytycznymi od 1999 roku nie powinna być stosowana funkcja MD5, zaś funkcja SHA-1 powinna być stosowana co najwyżej do 2010 roku.
Do nowych aplikacji zalecane są funkcje skrótu z rodziny SHA-2, a w przyszłości funkcja SHA-3.

</doc>
<doc id="1104332" url="https://pl.wikipedia.org/wiki?curid=1104332" title="Ludwik Kamilewski">
Ludwik Kamilewski

Ludwik Kamilewski (ur. 25 sierpnia 1946 w wiosce Andriejewka, rejon Szortandy, obwód akmoliński w Kazachstanie; zm. 21 stycznia 2019 w Łucku na Ukrainie) – polski ksiądz rzymskokatolicki. 
Święcenia kapłańskie przyjął w 1974 w Rydze. W latach 1974-1991 był wikariuszem w bazylice metropolitalnej we Lwowie. W dobie „pierestrojki” i na początku lat. 90. XX w. zasłużył się w dziele odzyskiwania kościołów dla potrzeb kultu religijnego w obwodzie lwowskim i wołyńskim. W latach 1991-1999 był proboszczem, a w 1991-2000 dziekan w Łucku w diecezji łuckiej na Wołyniu. Doprowadził do odzyskania katedry pod wezwaniem Trójcy Świętej i Świętych Apostołów Piotra i Pawła w Łucku oraz licznych kościołów na Wołyniu, m.in. słynnej kolegiaty w Ołyce dla wiernych obrządku łacińskiego. Położył wielkie zasługi w dziele odrodzenia Kościoła katolickiego na Wołyniu. W latach 1999-2000 był proboszczem parafii Kiwerce k. Łucka.
Od 2000 pracował w diecezji kijowsko-żytomierskiej. Przez rok był proboszczem kościoła katedralnego pw. św. Zofii w Żytomierzu, a następnie proboszczem parafii pw. św. Wacława w tym mieście, gdzie zrekonstruował świątynię parafialną przebudowaną na zakład masarski. Ponadto był dziekanem dekanatu żytomierskiego, który obejmuje 15 parafii. Odznaczony godnością kapelana Ojca św. i kanonika gremialnego Kapituły Metropolitalnej we Lwowie. Prałat. Kapelan Jego Świątobliwości. Nagrodzony Złotym Medalem Stowarzyszenia "Wspólnota Polska" (2007).
W 2011 został odznaczony Srebrnym Medalem „Zasłużony Kulturze Gloria Artis”.

</doc>
<doc id="1104337" url="https://pl.wikipedia.org/wiki?curid=1104337" title="Szerokość geocentryczna">
Szerokość geocentryczna

Szerokość geocentryczna – kąt jaki tworzy promień wodzący punktu P znajdującego się na powierzchni elipsoidy z płaszczyzną równika.
Zależność między szerokością geocentryczną a geograficzną opisuje równanie:
gdzie:

</doc>
<doc id="1104339" url="https://pl.wikipedia.org/wiki?curid=1104339" title="Josef Rheinberger">
Josef Rheinberger

Josef Gabriel Rheinberger (ur. 17 marca 1839 w Vaduz, zm. 25 listopada 1901 w Monachium) − pochodzący z Liechtensteinu kompozytor i organista specjalizujący się w utworach religijnych.
Już jako siedmioletni chłopiec grał na organach w kościele w swoim rodzinnym mieście, pierwszy utwór skomponował rok później. 
Był bardzo uniwersalnym kompozytorem, twórcą m.in. czternastu mszy, trzech requiem, dwóch Stabat Mater, licznych kantat, motetów, hymnów i pieśni. Komponował dzieła organowe, kameralne i przeznaczone na orkiestrę, a także na chór. Tworzył również muzykę sceniczną, m.in. trzy opery i trzy singspiele.
Uchodził też za cenionego pedagoga, nauczał kompozycji w Konserwatorium Monachijskim, jego uczniami byli m.in. Engelbert Humperdinck, Ermanno Wolf-Ferrari i Wilhelm Furtwängler.

</doc>
<doc id="1104341" url="https://pl.wikipedia.org/wiki?curid=1104341" title="Extra Sukces">
Extra Sukces

Extra Sukces – bezpłatny tygodnik ukazujący się w Olsztynie. Jego wydawcą jest Produkt Sp. z o.o.
Extra Sukces ukazuje się od 4 września 2007. Należy do grupy Extra Media, która zrzesza podobne czasopisma w kilkunastu polskich miastach m.in. w Gdańsku („Gazeta Gdańska”) czy Białymstoku („Extra Podlasie”). Jej właścicielem jest firma Produkt Sp. z o.o. z Olsztyna. Gazeta kolportowana jest we wtorki na większych skrzyżowaniach oraz w sieci sklepów RAST.

</doc>
<doc id="1104342" url="https://pl.wikipedia.org/wiki?curid=1104342" title="Josef Gabriel Rheinberger">
Josef Gabriel Rheinberger



</doc>
<doc id="1104343" url="https://pl.wikipedia.org/wiki?curid=1104343" title="Jugra Samotłor Niżniewartowsk">
Jugra Samotłor Niżniewartowsk

Jugra Samotłor Niżniewartowsk (ros. Югра-Самотлор Нижневартовск) - rosyjski, męski klub siatkarski z Niżniewartowsku, powstały w 1987 roku.
Bilans sezon po sezonie.
Poziom rozgrywek:

</doc>
<doc id="1104344" url="https://pl.wikipedia.org/wiki?curid=1104344" title="Albert Sosnowski">
Albert Sosnowski

Albert Dariusz Sosnowski (ur. 7 marca 1979 w Warszawie) – polski bokser wagi ciężkiej. Były mistrz świata organizacji WBF (2006-2007), mistrz Europy EBU (2009–2010), były pretendent do tytułu mistrza świata organizacji WBC.
Kariera bokserska.
Swoją pierwszą zawodową walkę stoczył 22 lipca 1998, gdy wygrał w 1. rundzie przez TKO z czeskim bokserem Janem Drobeną. Następnie w 18 pojedynkach z rzędu nie poniósł porażki.
17 marca 2001 otrzymał szansę walki o tytuł młodzieżowego mistrza świata federacji WBC z Kanadyjczykiem Arthurem Cookiem. W 9. rundzie Sosnowski został znokautowany, doznając pierwszej porażki w zawodowej karierze.
4 listopada 2006 zdobył tytuł mistrza świata mało znaczącej organizacji WBF, pokonując przez decyzję większości reprezentanta RPA Lawrence'a Tauasę.
8 czerwca 2007 stoczył walkę z zawodowym mistrzem Francji w wadze ciężkiej, Steve'em Hereliusem. Wygrał w 9. rundzie przez TKO.
14 września 2007 Sosnowski obronił tytuł WBF w walce z Argentyńczykiem Manuelem Alberto Puchetą, wygrywając w 2. rundzie przez nokaut.
Drugiej porażki Sosnowski doznał 6 sierpnia 2008, gdy przegrał przez jednogłośną decyzję sędziów z Amerykaninem Zurim Lawrence'em.
8 listopada 2008 niespodziewanie pokonał byłego pretendenta do tytułu Mistrza Świata federacji WBC Danny'ego Williamsa, zwyciężając w 8. rundzie przez techniczny nokaut.
4 kwietnia 2009 na gali w Düsseldorfie Sosnowski zremisował z Francesco Pianetą, który bronił tytułu mistrza Unii Europejskiej EBU.
18 grudnia 2009 na gali w Londynie pokonał przez jednogłośną decyzję Włocha Paolo Vidoza, zdobywając wakujący pas zawodowego mistrza Europy EBU. Zrezygnował jednak z niego, aby walczyć o mistrzostwo świata WBC z Witalijem Kliczko. Do walki tej doszło 29 maja 2010 w Veltins-Arena. W przygotowaniach do niej Sosnowski współpracował z nowym trenerem, Fiodorem Łapinem. Sosnowski przegrał w 10. rundzie przez nokaut
Swoją jubileuszową, pięćdziesiątą walkę Sosnowski stoczył 25 września 2010, gdy pokonał przez nokaut w 1. rundzie Anglika Paula Butlina.
4 grudnia 2010 miał zmierzyć się w Schwerinie z Aleksandrem Dimitrenko o mistrzostwo Europy EBU. Walka została jednak odwołana, gdyż tuż przed nią Ukrainiec zasłabł w szatni i został odwieziony do szpitala. Do walki tej doszło 26 marca 2011 w Hamburgu. Sosnowski przegrał w 12. rundzie przez nokaut.
9 listopada 2011 podczas gali w dzielnicy Londynu Bethnal Green niespodziewanie zremisował w walce z reprezentantem Zimbabwe Hastingsem Rasanim, który do tej pory w swojej karierze poniósł 61 porażek.
20 czerwca 2012 Sosnowski wystąpił w brytyjskim turnieju Prizefighter. W ćwierćfinale pokonał niejednogłośnie na punkty Maurice'a Harrisa, stosunkiem 29:28, 29:28 i 28:29. Pojedynek półfinałowy stoczył z Kevinem Johnsonem, w który po dość kontrowersyjnym werdykcie przegrał niejednogłośnie na punkty (29:28, 27:30 i 28:29), odpadając tym samym z dalszej rywalizacji.
23 lutego 2013 Albert Sosnowski po raz drugi wziął udział w brytyjskim turnieju Prizefighter. W ćwierćfinale przegrał z Martinem Roganem, przez techniczny nokaut w 3. rundzie i odpadł z dalszej rywalizacji, którą wygrał Audley Harrison.
26 kwiernia 2014, Albert Sosnowski stoczył pierwszą walkę w Polsce, od ponad 12 lat. W pojedynku zakontraktowanym na 6 rund, zwyciężył przez techniczny nokaut, w pierwszym starciu, z Włodzimierzem Letrem.
1 czerwca 2014 na gali Wojak Boxing Night w Lublinie, Sosnowski przegrał przez techniczny nokaut w 7. rundzie z Marcinem Rekowskim.
18 marca 2016 na gali Friday Boxing Night w Żyrardowie wygrał przez techniczny nokaut w 2. rundzie z Węgrem Andrasem Csomorem.
9 września 2017 w Radomiu przegrał przez nokaut w pierwszej rundzie z Łukaszem Różańskim (6-0, 5 KO). Po walce ogłosił zakończenie sportowej kariery.
Inna działalność sportowa.
W przeszłości trenował kick-boxing, od 2013 trenował również mieszane sztuki walki. Jest instruktorem boksu w Legii.
Media i kultura masowa.
W 2008 uczestniczył w programie reality show "Big Brother VIP" nadawanym przez stację TV4. W latach 2007–2008 wraz z Agnieszką Rylik prowadził emitowany na antenie TVN Turbo program "Kuchnia boksu". W marcu 2010 nawiązał współpracę ze spółką Mango Media, w ramach której na łamach stacji telewizyjnej Mango 24 promował sprzęt fitness.
W 2008 ukazał się teledysk „Poczekalnia dusz” raperów Sokoła i Pono z gościnnym udziałem Sosnowskiego, Rafała Maseraka oraz Grażyny Wolszczak.
W kwietniu 2010 pojawił się w wideoklipie do utworu „I żeby było normalnie” promującego album "Prosto Mixtape 600V", w który wykonywali raperzy: Felipe, VNM, Jędker, Pezet, Sokół, Numer Raz, Eldo, Brahu. W teledysku, prócz Sosnowskiego, gościnnie wystąpili także bokserzy Krzysztof Włodarczyk oraz Michał Jabłoński.
W październiku 2010 opublikowano utwór wykonywany wspólnie przez rapera Pono i Sosnowskiego, zatytułowany „Żelazna Wola”.

</doc>
<doc id="1104346" url="https://pl.wikipedia.org/wiki?curid=1104346" title="TV Olsztyn">
TV Olsztyn

TV Olsztyn – lokalna stacja telewizyjna nadająca swój program w Olsztynie w sieci kablowej Vectra.
W ramówce TV Olsztyn znajduje się przede wszystkim nadawany co godzinę dziennik informacyjny "Flesz". Poza tym emitowane są programy publicystyczne, sportowe i motoryzacyjne.
Telewizja Olsztyn to również producent filmów i reklamy.
W 2009 r. TV Olsztyn zdobyła nominację do statuetki "Kryształowego Ekranu" w VI Edycji Konkursu dla Telewizji Lokalnych "TO NAS DOTYCZY" w dwóch kategoriach. W kategorii Audycja Telewizyjna "Moja mała ojczyzna" za film "Napoleon w Jonkowie - rekonstrukcja bitwy" oraz w kategorii Krótka forma telewizyjna - reportaż za film "700 lat Lidzbarka Warmińskiego".

</doc>
<doc id="1104353" url="https://pl.wikipedia.org/wiki?curid=1104353" title="Traduktologia">
Traduktologia

Traduktologia, translatologia, translatoryka, przekładoznawstwo () – interdyscyplinarna nauka humanistyczna zajmująca się problemami tłumaczenia. Na temat przekładu wypowiadali się od wieków poeci, pisarze i uczeni wielu specjalności. Nowożytne studia nad przekładem również mają charakter interdyscyplinarny i oprócz językoznawstwa korzystają z dorobku takich dziedzin jak filologia, kulturoznawstwo, literaturoznawstwo, komparatystyka, filozofia, semiotyka, informatyka i wiele innych (np. w przypadku refleksji nad tłumaczeniem Biblii – biblistyka). Charakterystyczną cechą tej dziedziny jest wielość różnych ujęć tematu, a co za tym idzie wiele konkurujących ze sobą i uzupełniających się teorii tłumaczenia.
Według Franciszka Gruczy możemy mówić o translatoryce czystej, która dostarcza informacji deskryptywno-eksplikatywnych, oraz o translatoryce stosowanej, która zbiera informacje aplikatywne.
Obszar zainteresowań.
Najważniejsze pytania poruszane przy refleksji nad tłumaczeniem to: 

</doc>
<doc id="1104363" url="https://pl.wikipedia.org/wiki?curid=1104363" title="Corrib">
Corrib

Corrib (irl. "An Choirib") – rzeka w zachodniej Irlandii, bardzo lubiana przez kajakarzy, uchodzi do Oceanu Atlantyckiego w mieście Galway.

</doc>
<doc id="1104367" url="https://pl.wikipedia.org/wiki?curid=1104367" title="Kerkennah">
Kerkennah



</doc>
<doc id="1104369" url="https://pl.wikipedia.org/wiki?curid=1104369" title="Szerokość zredukowana">
Szerokość zredukowana

Szerokość zredukowana – otrzymujemy ją rzutując punkt prostą przechodzącą przez punkt P równoległą do osi "Oz" z powierzchni elipsoidy na kulę o promieniu a (długość dużej półosi elipsoidy). Promień wodzący rzutu P* tworzy z płaszczyzną równika kąt β, czyli szerokość zredukowaną.

</doc>
<doc id="1104372" url="https://pl.wikipedia.org/wiki?curid=1104372" title="Jerzy II darłowsko-bukowski">
Jerzy II darłowsko-bukowski

Jerzy II (III) (ur. 30 stycznia 1582 w Bardzie, zm. 27 marca 1617 w Bukowie) – od 1606 książę na Darłowie (wraz z bratem Bogusławem XIV), a od 1615 samodzielnie w Bukowie. Syn Bogusława XIII z dynastii Gryfitów.
Życie i panowanie.
Był siódmym dzieckiem, a zarazem czwartym synem ówczesnego księcia na Bardzie i Nowopolu (Neuencamp), Bogusława XIII i jego pierwszej żony Klary, księżniczki brunszwickiej. .
Jeszcze przed objęciem urzędu w maju-czerwcu doglądał przewozu szczątków jednego ze swoich stryjów – Kazimierza VII, księcia Darłowa i Bytowa z letniej nadmorskiej rezydencji Neuhausen w Darłówku do Szczecina. Przejawiał zamiłowania do podróży. Zwiedził Polskę, Włochy, Hiszpanię, Niderlandy i Anglię. Od 1610 zarządzał majątkiem pocysterskim w Bukowie. Pozostając w stanie bezżennym zmarł nagle, w wieku 35 lat, 27 marca 1617 w Bukowie. Został pochowany w kościele zamkowym św. Ottona w Szczecinie 26 maja 1617. Po jego śmierci władzę nad jego księstwem przejął Bogusław XIV.

</doc>
<doc id="1104374" url="https://pl.wikipedia.org/wiki?curid=1104374" title="Jon Sable">
Jon Sable

Jon Sable Freelance – amerykańska seria komiksowa, rysowana przez Mike'a Grella. 

</doc>
<doc id="1104375" url="https://pl.wikipedia.org/wiki?curid=1104375" title="Fritz Behrendt">
Fritz Behrendt

Fritz Behrendt (ur. 30 marca 1877 w Königsbergu, zm. 1941?) – niemiecki architekt i urzędnik, pracujący od 1909 we Wrocławiu.
Życiorys.
Behrendt studiował w Wyższej Szkole Technicznej w Charlottenburgu oraz w Królewskiej Bawarskiej Wyższej Szkole Technicznej w Monachium, m.in. u Friedricha von Thierscha. Na początku XX w. pracował jako niezależny architekt, zbudował m.in. dla fabrykanta i kolekcjonera dzieł sztuki Carla Sachsa (1868–1943) willę na wrocławskim Borku. Wiosną 1904 został mianowany rządowym mistrzem budowlanym (niem. "Regierungsbaumeister"), czyli asesorem budownictwa. Następnie został zatrudniony w miejskiej administracji budowlanej we Wrocławiu, gdzie awansował na inspektora budowlanego (niem. "Bauinspektor"), a później radcę budowlanego (niem. "Baurat"). Po I wojnie światowej sprawował funkcję Dyrektora Biura Rozbudowy Wrocławia (niem. "Stadterweiterungsamt"), gdzie zajmował się m.in. sprawą przyłączenia okolicznych miejscowości. W 1928 został radnym Wrocławia, 18 kwietnia 1929 objął stanowisko miejskiego radcy budowlanego (niem. "Stadtbaurat") – naczelnego architekta miasta, które piastował do 31 stycznia 1934.
Z racji sprawowanych funkcji Behrendt zajmował się projektowaniem budynków komunalnych, zwłaszcza gmachów szkolnych. Jako inspektor i radca nadzorował ponadto wszystkie prace i projekty budowlane w mieście, kontrolując przebieg wydawania pozwoleń na budowę. Behrendt doprowadził do skreślenia z projektu urzędu czeków pocztowych drugiej wieży od strony ul. gen. Romualda Traugutta (wówczas "Klosterstraße"). Oponował też przeciw budowie projektowanego przez Adolfa Radinga wieżowca na wystawie WUWA, przeprowadzenia której był przeciwnikiem.
Twórczość.
Główne projekty: (wszystkie we Wrocławiu)
Artykuły, książki: 

</doc>
<doc id="1104376" url="https://pl.wikipedia.org/wiki?curid=1104376" title="Fregata wielka">
Fregata wielka

Fregata wielka ("Fregata magnificens") – gatunek dużego ptaka z rodziny fregat (Fregatidae). Zamieszkuje otwarte wody, wyspy i wybrzeża zachodniego Oceanu Atlantyckiego (od Florydy i Karaibów do południowej Brazylii) i wschodniego Pacyfiku (od północno-zachodniego Meksyku do Ekwadoru, w tym Galapagos), a ponadto Wyspy Zielonego Przylądka u zachodnich wybrzeży Afryki. Fregata wielka to jeden z największych ptaków morskich. Swą nazwę zawdzięcza nadymającemu się workowi gardłowemu, który gdy jest wypełniony powietrzem, przypomina rozpięty na wietrze żagiel fregaty. Występuje we fladze Kiribati.
Systematyka.
Dawniej fregata wielka była uznawana za podgatunek fregaty orlej ("F. aquila") lub fregaty średniej ("F. minor)". Międzynarodowy Komitet Ornitologiczny (IOC) uznaje ten gatunek za monotypowy, natomiast autorzy "Handbook of the Birds of the World Alive" wyróżniają trzy podgatunki:
Charakterystyka.
Wygląd zewnętrzny.
Mają bardzo długie i wąskie skrzydła ze szpiczastymi końcami oraz rozwidlony ogon. Upierzenie samca jest lśniąco czarne z niebieskimi akcentami. Gardło zdobi purpurowy worek nagiej skóry. Samica ma bardziej matowe upierzenie z białawą łatką na piersi.
Masa.
od 1,1 do 1,6 kg
Zachowanie.
Ptaki tego gatunku spędzają wiele czasu w powietrzu, na lądzie zaś poruszają się powoli i niezgrabnie. Dlatego zwykle siedzą na wystających z wody pniach lub odpoczywają na wysokich drzewach, skałach lub urwiskach, które są dogodnym punktem obserwacyjnym, poza tym łatwo im stąd wznieść się w powietrze.
Pożywienie.
Pokarm tych ptaków stanowią głównie drobne zwierzęta morskie, szczególnie ryby latające, mątwy, małe żółwie i meduzy.
Fregata wielka znana jest ze swych pasożytniczych skłonności; jako świetny lotnik potrafi zdobywać pokarm w nietypowy sposób – ściga inne ptaki, takie jak: mewy, kormorany, pelikany, a przede wszystkim głuptaki, niepokoi je i prześladuje dotąd, dopóki nie zwrócą połkniętej przed chwilą ryby.
Lęgi.
Gatunek ten, ze względu na występowanie w strefie gorącej, odbywa lęgi w różnych porach roku.
Zachowanie godowe.
Okres rozrodczy poprzedzają zaloty i pokazy godowe. Gdy samiec dostrzeże potencjalną partnerkę, rozpościera skrzydła, trzepocze nimi i wydaje podniecone krzyki, jednocześnie rytmicznie kręci głową na boki. Szyja wygina się do tyłu, a wówczas uwydatnia się ogromny worek z nagiej skóry, teraz jaskrawo purpurowy i tak rozdęty powietrzem, że wygląda, jakby miał za chwilę pęknąć. Worek ten przyciąga wzrok, jest sygnałem służącym zarówno do wabienia samicy, jak i do zaznaczania indywidualnego terytorium każdego osobnika.
Gniazdo.
Gniazda znajdują się na wybrzeżu lub w jego pobliżu, na drzewach lub w niskich krzewach, czasem na skałach.
Jaja.
Składa jedno jajo.
Wysiadywanie.
Wysiadywanie pojedynczego jaja trwa średnio 40–50 dni, zajmują się tym oboje rodzice, którzy także razem opiekują się pisklętami.
Pisklęta.
Pisklęta fregaty wymagają bardzo długiej opieki. Przez pierwsze 3 miesiące są one karmione przez oboje rodziców, a przez następnych 8–9 młodymi zajmuje się wyłącznie samica. Nawet gdy fregata osiągnie wielkość dorosłego ptaka, nadal jest karmiona przez samicę. Siedzi nieruchomo z głową zwieszoną w dół, oszczędzając energię. Gdy wraca matka, pisklę ożywia się. Podnosi głowę i krzyczy tak długo, aż samica otworzy dziób, do którego pisklę wkłada głowę i wyjada z niego pokarm. Dopiero po ukończeniu roku fregata staje się samodzielna i przestaje być dokarmiana przez matkę. Ubarwienie młodych ptaków różni się od upierzenia dorosłych. Ich głowa i podgardle są białe, dziób jasny, a na wierzchniej stronie skrzydeł widoczne są białe plamy.
Status.
IUCN uznaje fregatę wielką za gatunek najmniejszej troski (LC, "Least Concern") nieprzerwanie od 1988 roku. W 2019 roku organizacja Partners in Flight szacowała liczebność światowej populacji na około 130 tysięcy dorosłych osobników, a trend liczebności uznawała za spadkowy. Populacja na Wyspach Zielonego Przylądka jest bliska wymarcia z powodu prześladowań ze strony rybaków.

</doc>
<doc id="1104379" url="https://pl.wikipedia.org/wiki?curid=1104379" title="Johann Bauer">
Johann Bauer

Johann Jakob Bauer – rzeźbiarz śląski działający w pierwszej połowie XVIII w. 
Do jego głównych dzieł należą rzeźby prospektu organowego w kościele pw. św. Mikołaja w Brzegu (1725-1730) oraz nieistniejące już dekoracje fontanny, tzw. Studni Neptuna na Nowym Targu we Wrocławiu z 1732.

</doc>
<doc id="1104383" url="https://pl.wikipedia.org/wiki?curid=1104383" title="Ladies, Women and Girls">
Ladies, Women and Girls

Ladies, Women and Girls – płyta wydana, po sześciu latach przerwy, przez amerykański zespół Bratmobile w 2000 r.

</doc>
<doc id="1104389" url="https://pl.wikipedia.org/wiki?curid=1104389" title="Kurzajka">
Kurzajka



</doc>
<doc id="1104390" url="https://pl.wikipedia.org/wiki?curid=1104390" title="MiG-25BM">
MiG-25BM



</doc>
<doc id="1104391" url="https://pl.wikipedia.org/wiki?curid=1104391" title="Rosemary Conley">
Rosemary Conley

Rosemary Conley, CBE (ur. 19 grudnia 1946, Leicestershire) – angielska biznesmenka, dziennikarka mówiąca o ćwiczeniach i zdrowiu.

</doc>
<doc id="1104393" url="https://pl.wikipedia.org/wiki?curid=1104393" title="Vagina dentata">
Vagina dentata

Vagina dentata (z łac. „zębata pochwa”) – mit seksualny traktujący o pochwie pożerającej penisa, utożsamiający męskie lęki wobec kobiet. Obecny w wielu kulturach, m.in. ludów tubylczych Ameryki Północnej. Obecnie wykorzystywany w kulturze popularnej i sztuce (m.in. w pracach Andresa Serrano oraz artystów zainteresowanych psychoanalizą). W 2007 r. "vagina dentata" zagościła na ekranach kin za sprawą reżysera Mitchella Lichtensteina i jego filmu "Teeth" ("Zęby").
Mit o "vagina dentata" często mylony jest z kompleksem kastracyjnym i przypisywany Freudowi.
Samo słowo oznaczające pochwę w wielu językach ma konotacje związane z otworem gębowym. W pewnych regionach Bawarii pochwę określa się wulgarnie mianem „"Fotze"”, czyli po prostu „morda”. Według członków brazylijskiego plemienia Mundurucu pochwa to inaczej „paszcza krokodyla”.
Urzeczywistnieniem mitu o "vaginie dentacie" jest antygwałtowa prezerwatywa "Rape-aXe", zaprojektowana przez doktor Sonnet Ehlers. Uzbrojony kondom aplikuje się jak tampon. Jest on całkowicie bezpieczny dla kobiety, natomiast bezlitosny dla potencjalnego gwałciciela. Wnętrze antygwałtowej prezerwatywy najeżone jest wieloma haczykami, które wbijają się w penis napastnika. Poszkodowany gwałciciel może tylko liczyć na pomoc lekarską, gdyż samodzielne usunięcie prezerwatywy nie jest możliwe. Kondom ten uniemożliwia oddawanie moczu i chodzenie, jest też źródłem dotkliwego bólu.

</doc>
<doc id="1104397" url="https://pl.wikipedia.org/wiki?curid=1104397" title="Nginx">
Nginx

nginx (wymawiany jako "engine x") – serwer WWW (HTTP) oraz serwer proxy dla HTTP i IMAP/POP3 stworzony przez Igora Sysojewa, a rozwijany i wspierany przez założoną przez niego firmę, Nginx, Inc.
Zaprojektowany z myślą o wysokiej dostępności i silnie obciążonych serwisach (nacisk na skalowalność i niską zajętość zasobów). Wydawany jest na licencji BSD.
Historia.
Oryginalnie stworzony na potrzeby rosyjskiej wyszukiwarki i portalu Rambler.ru.
Wykorzystanie w Internecie.
Według raportu Netcraft z kwietnia 2020 serwer nginx wykorzystywany jest przez ponad 459 mln domen, co klasyfikuje go na pierwszym miejscu wśród serwerów WWW.
W czerwcu 2018 Nginx był wykorzystywany przez 18,45% wszystkich zarejestrowanych polskich domen.
Statystyki wykorzystania serwerów WWW (dane z kwietnia 2020 według serwisu Netcraft):
Cechy serwera.
Niekompatybilność.
nginx nie obsługuje kilku mechanizmów udostępnianych przez inne serwery (takie jak Apache httpd czy lighttpd):

</doc>
<doc id="1104403" url="https://pl.wikipedia.org/wiki?curid=1104403" title="Better Days (komiks)">
Better Days (komiks)

Better Days – komiks internetowy autorstwa Amerykanina Jaya Naylora. Opowiada historię rodziny Blacków – matka Sheila samotnie wychowująca bliźniacze rodzeństwo: córkę Lucy i syna Fiska. Akcja dzieje się głównie w Atlancie w stanie Georgia, czas akcji to ostatnie ćwierćwiecze XX wieku. Bohaterowie to furry (antropomorficzne zwierzęta): koty, myszy, psy, króliki itp.
Opis fabuły.
Komiks podzielony jest na rozdziały, w których chronologicznie przedstawione jest życie Blacków. Komiks podejmuje tematy takie jak: miłość, przyjaźń, seks, ale także problem religii, przemocy, nierządu. Nastrój jest zmienny, humorystyczny podczas różnych zabawnych anegdotek, ale i poważny, podczas przedstawiania problemów codziennego życia i prób uporania się z nimi przez bohaterów.
Spis rozdziałów.
Od 18 kwietnia 2003 ukazało się 25 pełnych rozdziałów, po czym komiks został zakończony. Obecnie powstaje jego kontynuacja o nazwie „Original Life”.
Postacie.
Główne: Fisk Black, Lucy Black, Sheila Black
Pierwszoplanowe:, Elizabeth Wachsman, Samuel Tobs, Bethany, Tommy Peterson
Drugoplanowe:, Robert Kelso, pani Hollings, Jerry Wachsman, Kelly Wachsman, żona Samuela Tobsa, Ryan Tobs, Randy Steelworth, Bobbie, Persia, Jessica, Robert, Amy, Rachel, Carlos Tores, pani Catadze, Aron, Shanikwa „Nikki” Jenkins
Poboczne i epizodyczne: Cindy, Jenny, Fang, Larry, Elise, Marissa, Marvin Lipschitz, Andrea, Tony, państwo Fosterowie, Cindy Southside, D’anna Dirkland, matka Tommy’ego, kapitan White, Alejandro, Nicholas, Clarisse, Desdemona, major Kane, Karen Hagel, Pauly, Sparky Dias, Tim, Milo, Mikey, Ralphie,
ojciec Sheili, Harvey Longfellow, matka Sheili, Eunice Bedbutter

</doc>
<doc id="1104405" url="https://pl.wikipedia.org/wiki?curid=1104405" title="Zawadno">
Zawadno

Zawadno – przysiółek wsi Wronów w Polsce, położony w województwie opolskim, w powiecie brzeskim, w gminie Lewin Brzeski, między miejscowościami Różyna i Wronów. Wchodzi w skład sołectwa Wronów.
W latach 1975–1998 przysiółek należał administracyjnie do województwa opolskiego.
Znany od XIV wieku pod nazwą "Lichten".
W latach 70. XX wieku był jeszcze zamieszkany, a budynki gospodarcze wykorzystywane przez PGR we Wronowie. Obecnie w ruinach folwarku zachowana jedynie zdewastowana stodoła.

</doc>
<doc id="1104406" url="https://pl.wikipedia.org/wiki?curid=1104406" title="Żeleznogorsk">
Żeleznogorsk



</doc>
<doc id="1104408" url="https://pl.wikipedia.org/wiki?curid=1104408" title="Tomaszów Bolesławiecki (przystanek kolejowy)">
Tomaszów Bolesławiecki (przystanek kolejowy)

Tomaszów Bolesławiecki – przystanek kolejowy w Tomaszowie Bolesławieckim, w województwie dolnośląskim, w gminie Warta Bolesławiecka w Polsce.
W roku 2017 przystanek obsługiwał 100–149 pasażerów na dobę.
Stacja oddana do użytku w 1845. Do niedawna (2006) przystanek w Tomaszowie był stacją. Ze stacji odchodziła niegdyś bocznica do radzieckiego lotniska w Krzywej. W związku z modernizacją całego szlaku kolejowego, stacja została zlikwidowana i zastąpiona przystankiem osobowym i posterunkiem odstępowym.

</doc>
<doc id="1104412" url="https://pl.wikipedia.org/wiki?curid=1104412" title="Żieleznogorsk">
Żieleznogorsk



</doc>
<doc id="1104413" url="https://pl.wikipedia.org/wiki?curid=1104413" title="Drugi rząd Roberta Peela">
Drugi rząd Roberta Peela

Drugi gabinet Roberta Peela – rząd Partii Konserwatywnej pod przewodnictwem Roberta Peela istniał od 4 września 1841 do 27 czerwca 1846. Rząd upadł kiedy Peel, przy sprzeciwie większości konserwatystów, poparł zniesienie ustaw zbożowych.
Członków ścisłego gabinetu wyróżniono tłustym drukiem.

</doc>
<doc id="1104421" url="https://pl.wikipedia.org/wiki?curid=1104421" title="Śekhupura">
Śekhupura

Śekhupura, urdu شيخوپورہ Shekhūpura, ang. Shekhupura – miasto w północnym Pakistanie, w prowincji Pendżab, nad rzeką Dźhelam. Według danych szacunkowych na 2007 r. liczy 386 913 mieszkańców. Ośrodek przemysłowy.

</doc>
<doc id="1104430" url="https://pl.wikipedia.org/wiki?curid=1104430" title="Kamokej">
Kamokej

 
Kamokej – miasto w Pakistanie, w prowincji Pendżab. Według danych szacunkowych na rok 2007 liczy 215 274 mieszkańców. Ośrodek przemysłowy.

</doc>
<doc id="1104434" url="https://pl.wikipedia.org/wiki?curid=1104434" title="Minstrel (chór)">
Minstrel (chór)

Minstrel – chór mieszany działający przy najstarszej polskiej szkole – Liceum Ogólnokształcącym im. Marszałka Stanisława Małachowskiego w Płocku.
Zespół powstał w 1992. Założył go i od początku prowadzi nauczyciel "Małachowianki" Sławomir Gałczyński. Skupia on uczniów i absolwentów liceum. W historii zespołu współpracowali z nim najpierw Bogdan Marciniak, a następnie Adam Matyszewski. Obecnie chór współprowadzi Eliza Łochowska, wiele lat akompaniował mu Jarosław Domagała, którego zastąpił teraz Dariusz Petera
Do osiągnięć chóru należy m.in. wykonanie Mszy Koronacyjnej Mozarta z czołowymi polskimi solistami i Płocką Orkiestrą Symfoniczną (w 2001), koncert zawierający partie z oper, operetek i musicali w 2005, koncert muzyki gospel z muzykami z Akademii Muzycznej w Katowicach w 2006, oraz koncert muzyki sakralnej w katedrze płockiej 30 września 2007. 25 września 2003 chór śpiewał na uroczystości wręczenia stypendiów Prezesa Rady Ministrów w Kancelarii Prezesa Rady Ministrów w Warszawie, zespół występował też na Zamku Królewskim w Warszawie.
"Minstrel" występował m.in. z takimi artystami jak Wiesław Ochman, Iwona Hossa-Derewecka, Anna Lubańska, Wojciech Maciejowski, Czesław Gałka, Tadeusz Szlenkier, Kazimierz Kowalski, Halina Frąckowiak, Hanna Śleszyńska, Krzysztof Marciniak, czy Hanna Banaszak. Wielokrotnie występował z Płocką Orkiestrą Symfoniczną. W czasie siedemnastoletniej działalności chór dał około 320 koncertów w kraju i za granicą, śpiewał w Czechach, Włoszech, Hiszpanii, Grecji, Serbii, Niemczech, Ukrainie, Izraelu i Szwecji, zdobywając liczne nagrody i wyróżnienia.

</doc>
<doc id="1104438" url="https://pl.wikipedia.org/wiki?curid=1104438" title="Kazimierz Skórewicz">
Kazimierz Skórewicz

Kazimierz Józef Skórewicz (ur. 30 października 1868 w Stubełku na Wołyniu, zm. 11 grudnia 1950 w Warszawie) – polski architekt, konserwator i historyk architektury.
Życiorys.
W 1894 ukończył z wyróżnieniem Petersburski Instytut Inżynierów Cywilnych i w 1895 znalazł się w Baku, początkowo jako architekt dzielnicowy, następnie główny architekt Baku. Oprócz obowiązków służbowych tworzył też prywatnie budynki użyteczności publicznej i domy mieszkalne, gdzie starał się łączyć miejscowe tradycje budowlane z nowoczesnością. 
Najważniejsze jego realizacje w Baku to:
Oprócz projektowania, Kazimierz Skórewicz zajmował się działalnością naukową. W latach 1898–1900 przebywał za granicą (jednocześnie zajmując stanowiska w Baku), pracując nad rozprawą "Budownictwo Słowian zachodnich oraz wpływ na nie architektury romańskiej", która została wydana w 1906 w Petersburgu, z założenia przeznaczona dla Polaków studiujących na rosyjskich uczelniach architektonicznych.
W 1906 był jednym ze współzałożycieli Towarzystwa Opieki nad Zabytkami Przeszłości. Po I wojnie światowej Naczelnik Gmachów Państwowych, zaprojektował takie obiekty jak kościoły w Zagłobie, Komarowie, w Łapach, przebudowa pałacu rządowego i budowa kaplicy w Spale, Szpital Kliniczny im. ks. Anny Mazowieckiej w Warszawie, nowy gmach Sejmu, dwór Milusin w Sulejówku. Był pracownikiem Rady Komisji Odbudowy Kraju i Racjonalnego Budownictwa Tymczasowej Rady Stanu, członkiem Rady Głównej Towarzystwa Rozwoju Ziem Wschodnich w 1939. 
Po II wojnie światowej podjął pracę na Wydziale Architektury Politechniki Warszawskiej.
Pochowany na cmentarzu Powązkowskim (kwatera 140-2-2).

</doc>
<doc id="1104443" url="https://pl.wikipedia.org/wiki?curid=1104443" title="Alojzy Hassa">
Alojzy Hassa

Alojzy Hassa (ur. 8 listopada 1912 w Gliwicach, zm. 11 lipca 1982 w Radości) – polski duchowny rzymskokatolicki, pallotyn, historyk Stowarzyszenia Apostolstwa Katolickiego.
Życiorys.
Do szkoły powszechnej uczęszczał w rodzinnych Gliwicach, nauki gimnazjalne pobierał w pallotyńskim Niższym Seminarium Duchownym w Wadowicach na Kopcu. Pierwszą profesję złożył 15 sierpnia 1931, profesję wieczystą - 15 sierpnia 1933 w Sucharach. W Sucharach odbył studia w zakresie filozofii i teologii, a święcenia kapłańskie przyjął 8 sierpnia 1937 w Warszawie z rąk arcybiskupa Stanisława Galla. W tymże roku rozpoczął studia historyczne na Wydziale Teologicznym Uniwersytetu Jagiellońskiego, ukończone w warunkach konspiracyjnych w 1942. Po wojnie uzyskał doktoraty z historii (1949) i z teologii (1952, na Uniwersytecie Warszawskim).
W latach 1946-1950 pracował jako nauczyciel w wadowickim gimnazjum pallotyńskim, w 1950 został wykładowcą w Seminarium Duchownym w Ołtarzewie. Wykładał w seminarium historię Kościoła do 1973, z przerwą w latach 1957-1959, kiedy to pracował jako duszpasterz w Ząbkowicach Śląskich. We wrześniu 1973 został przeniesiony na placówkę duszpasterską do Otwocka, gdzie pozostawał przez sześć lat (jedynie na przełomie 1977 i 1978 kilka miesięcy spędził w Poznaniu w ramach rekonwalescencji). W maju 1979 ze względu na zły stan zdrowia przeniósł się do Państwowego Domu Pomocy Społecznej w Radości; tamże zmarł w lipcu 1982. Pochowany został w Ołtarzewie w kwaterze pallotyńskiej.
Dorobek.
Ks. Alojzy Hassa był autorem kilkudziesięciu publikacji (35 pozycji z uwzględnieniem prac pozostawionych w maszynopisach). Zajmował się przede wszystkim historią stowarzyszenia pallotynów, w tym związkami założyciela stowarzyszenia św. Wincentego Pallottiego z Polską, a także bibliografią pallotyńską. Prace opublikowane:
W maszynopisach ks. Hassa pozostawił prace "Adam Mickiewicz w kręgu swoich rzymskich przyjaciół" oraz "Wincenty Pallotti założyciel Stowarzyszenia Apostolstwa Katolickiego".

</doc>
<doc id="1104452" url="https://pl.wikipedia.org/wiki?curid=1104452" title="Red (utwór King Crimson)">
Red (utwór King Crimson)



</doc>
<doc id="1104454" url="https://pl.wikipedia.org/wiki?curid=1104454" title="Szejkhupura">
Szejkhupura



</doc>
<doc id="1104458" url="https://pl.wikipedia.org/wiki?curid=1104458" title="DW341">
DW341



</doc>
<doc id="1104459" url="https://pl.wikipedia.org/wiki?curid=1104459" title="Sekrecja">
Sekrecja



</doc>
<doc id="1104460" url="https://pl.wikipedia.org/wiki?curid=1104460" title="DW439">
DW439



</doc>
<doc id="1104461" url="https://pl.wikipedia.org/wiki?curid=1104461" title="DW505">
DW505



</doc>
<doc id="1104462" url="https://pl.wikipedia.org/wiki?curid=1104462" title="Gwardia Węgierska">
Gwardia Węgierska

Gwardia Węgierska () – nieistniejąca węgierska, skrajnie prawicowa organizacja patriotyczno-militarna.
Została powołana w 2007 roku przez kierownictwo partii Jobbik jako „ponadpartyjna organizacja samoobrony i obrony ojczyzny”.
26 sierpnia 2007 roku Lajos Für, były węgierski minister obrony wręczył dokumenty nominacyjne pierwszym 56 członkom Gwardii. Liczba 56 nawiązuje symbolicznie do roku antykomunistycznego powstania.
23 października 2007, w rocznicę wybuchu powstania, zostało przyjętych do Gwardii 2 tys. ochotników.
16 grudnia 2008 roku sąd pierwszej instancji w Budapeszcie ("Fővárosi Bíróság") rozwiązał Gwardię Węgierskąę, ponieważ uznał, że działalność organizacji była sprzeczna z prawami człowieka mniejszości zagwarantowanymi w węgierskiej konstytucji. Wyrok został podtrzymany w sądzie wyższej instancji ("Fővárosi Ítélőtábla") w dniu 2 lipca 2009 roku.

</doc>
<doc id="1104463" url="https://pl.wikipedia.org/wiki?curid=1104463" title="Franciszek Gomułczak">
Franciszek Gomułczak

Franciszek Gomułczak (ur. 21 sierpnia 1957 we wsi Dobkowice w archidiecezji przemyskiej) – polski duszpasterz katolicki, pallotyn.
Życiorys.
Po ukończeniu szkoły średniej wstąpił do Wyższego Seminarium Duchownego w Przemyślu, po miesiącu został powołany do odbycia służby wojskowej w jednostce dla kleryków w Bartoszycach. Po odbyciu dwuletniej służby wojskowej kontynuował studia w Seminarium w Przemyślu. Ukończywszy czwarty rok studiów, przeniósł się do Stowarzyszenia Apostolstwa Katolickiego (Księża Pallotyni), gdzie po odbyciu nowicjatu i dokończeniu studiów otrzymał 5 maja 1985 święcenia kapłańskie z rąk ks. bpa Juliusza Paetza, ówczesnego biskupa diecezjalnego łomżyńskiego. W tym samym roku skierowany został na studia z zakresu historii Kościoła na Katolickim Uniwersytecie Lubelskim. Studia uwieńczone licencjatem i odbyciem kursu doktoranckiego przerwane zostały w 1989 nominacją na mistrza nowicjatu w Ząbkowicach Śląskich.
W 1992 zgłosił się do pracy na Ukrainie, gdzie spędził cztery lata, pełniąc najpierw funkcję delegata Prowincjała na Ukrainie oraz równolegle wikarego, a następnie proboszcza w Sarnach na Polesiu Wołyńskim. Przez okres jednego roku był duchowym opiekunem postulatu w Kamiennym Brodzie w diecezji kijowsko-żytomierskiej. Pracował jako misjonarz i rekolekcjonista w Sekretariacie ds. Ewangelizacji Wschodu SAC oraz jako opiekun kleryków pallotyńskich we Lwowie, ojciec duchowny i wykładowca Wyższego Seminarium Duchownego Archidiecezji Lwowskiej we Lwowie-Brzuchowicach. Okazjonalnie sprawuje Eucharystię wg Mszału św. Jana XXIII (tzw. mszę trydencką).

</doc>
<doc id="1104469" url="https://pl.wikipedia.org/wiki?curid=1104469" title="Bolesław Szymański (prezydent Białegostoku)">
Bolesław Szymański (prezydent Białegostoku)

Bolesław Szymański (ur. 1877, zm. 1940) – prezydent Białegostoku wybrany przez radę miejską pochodzącą z pierwszych wyborów do rady miejskiej w dniu 7 września 1919. Piastował to stanowisko przez dwie kadencje do 1927. Miał żonę Marię (1888-1969) i córkę Halinę (1911-1981). Jesienią 1939 roku wraz z rodziną został zesłany na Syberię. Został pochowany na Powązkach w Warszawie.

</doc>
<doc id="1104471" url="https://pl.wikipedia.org/wiki?curid=1104471" title="Windows Media DRM">
Windows Media DRM

Windows Media DRM – oparty na systemach Microsoft Windows system zabezpieczenia mediów (DRM).
Sposób działania.
Przy pomocy WM DRM zabezpieczone mogą być jedynie media w formacie wmv (dla filmów) oraz wma (dla audio). Podstawowym założeniem WM DRM jest przyjęcie zasady, że plik mediów może być dowolnie rozpowszechniany, kopiowany i przechowywany. Zawartość takiego pliku jest zaszyfrowana, a w jawnej formie plik zawiera dane na temat identyfikatora (KeyID) oraz adres URL, spod którego można pobrać licencję.
Licencja w rozumieniu WM DRM zawiera klucz rozszyfrowujący oraz informacje na temat dozwolonego użycia danego utworu.
Wbudowane w system oprogramowanie Windows Media Player, przy próbie odtworzenia pliku wykonuje następujące operacje:
Windows Media Player nie sprawdza w żaden sposób poprawności otrzymanego klucza. Każdy klucz zgodny ze specyfikacją zostanie użyty do odszyfrowania utworu, ale tylko klucz właściwy sprawi, że odtworzony zostanie utwór w wersji nadającej się do użycia. Dzięki temu, znacząco utrudnione są ataki brute force na klucze szyfrujące.
Możliwości.
W ramach licencji, do odtwarzacza zgodnego z WM DRM przesyłane są informacje na temat sposobu użycia utworu. Sposób użycia, w praktyce określany jest przez właściciela praw autorskich, dzięki czemu utwory przetwarzane są w sposób zgodny z jego życzeniem. Przez licencję WM DRM określić można:
W praktyce oznacza to umożliwienie właścicielom praw autorskich realizację niemal dowolnych praktycznych scenariuszy ograniczeń dla mediów. Jednym parametrów licencji jest wartość Protected Video Path, które oznacza, że Windows Media Player może odtworzyć utwór tylko wtedy, kiedy wszystkie zaangażowane w odtwarzanie urządzenia i programy zostały certyfikowane jako nie mogące służyć do naruszania praw autorskich. Ze względu na znaczące ograniczenie komfortu użytkowników, w praktyce ustawienie to nie jest spotykane.
Kontrowersje.
Wszelkie systemy DRM budzą kontrowersje i w przypadku WM DRM jest podobnie. Najpoważniejszym zastrzeżeniem jest degradowanie jakości sygnału wyjściowego w sytuacji, kiedy przy nałożonym ograniczeniu PVP, użytkownik niemający certyfikowanego sprzętu mimo wszystko chce odtworzyć utwór. Kontrowersje związane z uruchamianiem bez wiedzy użytkownika aplikacji, przejęciem kontroli nad komputerem użytkownika nie dotyczą WM DRM, ponieważ ten system zabezpieczeń używa wyłącznie dobrowolnych ograniczeń funkcjonalności realizowanych przez Windows Media Player.

</doc>
<doc id="1104478" url="https://pl.wikipedia.org/wiki?curid=1104478" title="Puchar Zdobywców Pucharów (1991/1992)">
Puchar Zdobywców Pucharów (1991/1992)

XXXII Puchar Europy Zdobywców Pucharów 1991/1992

</doc>
<doc id="1104479" url="https://pl.wikipedia.org/wiki?curid=1104479" title="Związek Polskiej Piłki Nożnej">
Związek Polskiej Piłki Nożnej



</doc>
<doc id="1104480" url="https://pl.wikipedia.org/wiki?curid=1104480" title="IERS">
IERS

IERS ("International Earth Rotation and Reference Systems Service") – Międzynarodowa Służba Ruchu Obrotowego Ziemi i Systemów Odniesienia.
Historia.
IERS jest następcą IPMS ("International Polar Motion Service") i w swej obecnej postaci została powołana do istnienia w 1987 roku przez Międzynarodową Unię Geodezji i Geofizyki oraz Międzynarodową Unię Astronomiczną, zastępując także sekcję rotacji Ziemi "Bureau International de l’Heure". Służba rozpoczęła działalność 1 stycznia 1988 roku. Od początku swego istnienia IERS powołała nowe biura, m.in. GPS Co-ordinating Centre (1990), DORIS Coordinating Centre (1994) i GGF Coordinating Centre (1998). Początkowo organizacja znana była pod nazwą International Earth Rotation Service (stąd akronim IERS). Obecna nazwa została przyjęta w 2003 roku.

</doc>
<doc id="1104482" url="https://pl.wikipedia.org/wiki?curid=1104482" title="Dendrobates auratus">
Dendrobates auratus



</doc>
<doc id="1104487" url="https://pl.wikipedia.org/wiki?curid=1104487" title="Lista państw według emisji ditlenku węgla na jednego mieszkańca">
Lista państw według emisji ditlenku węgla na jednego mieszkańca



</doc>
<doc id="1104491" url="https://pl.wikipedia.org/wiki?curid=1104491" title="Carduus nutans">
Carduus nutans



</doc>
<doc id="1104501" url="https://pl.wikipedia.org/wiki?curid=1104501" title="One More Red Nightmare">
One More Red Nightmare



</doc>
<doc id="1104503" url="https://pl.wikipedia.org/wiki?curid=1104503" title="Ludność Jaworzna">
Ludność Jaworzna

Ludność Jaworzna.
Przez pewien okres w 1992 roku Jaworzno było miastem 100-tysięcznym. Informuje o tym Mały Rocznik Statystyczny 1993 podając przybliżoną liczbę mieszkańców w dniu 30.06.1992 na 100,2 tys. 

</doc>
<doc id="1104509" url="https://pl.wikipedia.org/wiki?curid=1104509" title="Providence (utwór King Crimson)">
Providence (utwór King Crimson)



</doc>
<doc id="1104510" url="https://pl.wikipedia.org/wiki?curid=1104510" title="Erigeron ramosus">
Erigeron ramosus



</doc>
<doc id="1104515" url="https://pl.wikipedia.org/wiki?curid=1104515" title="Atheris squamigera">
Atheris squamigera



</doc>
<doc id="1104517" url="https://pl.wikipedia.org/wiki?curid=1104517" title="Daniel Erlandsson">
Daniel Erlandsson

Daniel John Erlandsson (ur. 22 maja 1976 w Malmö) – szwedzki perkusista. Erlandsson znany jest przede wszystkim z występów melodic death metalowej grupie Arch Enemy. Współpracował ponadto z takimi zespołami jak: Eucharist, Liers in Wait, Diabolique i In Flames. W latach 2007-2012 grał również w składzie Carcass.
Jego starszy brat Adrian także jest perkusistą.

</doc>
<doc id="1104527" url="https://pl.wikipedia.org/wiki?curid=1104527" title="Szczep 17 Warszawskich Drużyn Harcerskich">
Szczep 17 Warszawskich Drużyn Harcerskich



</doc>
<doc id="1104528" url="https://pl.wikipedia.org/wiki?curid=1104528" title="Szczep 17 Warszawskich Drużyn Harcerskich i Gromad Zuchowych">
Szczep 17 Warszawskich Drużyn Harcerskich i Gromad Zuchowych



</doc>
<doc id="1104531" url="https://pl.wikipedia.org/wiki?curid=1104531" title="Reality">
Reality



</doc>
<doc id="1104532" url="https://pl.wikipedia.org/wiki?curid=1104532" title="Realpolitik">
Realpolitik

Realpolitik (z niem. "polityka realistyczna") – polityka oparta na kalkulacji siły i interesów narodowych, odrzucająca wpływ czynników ideowych i moralnych na politykę.
Pojęcie "Realpolitik" wprowadził w 1853 r. do niemieckiej myśli politycznej (1810–1873). Było ono niejako nierozerwalnie związane z pojęciem siły jako głównego narzędzia rozwiązywania konfliktów w stosunkach międzynarodowych. Roschau wskazywał, że siła nie stanowi ideologii, lecz w pewnym stopniu jest jej antynomią, gdyż w sytuacjach krytycznych ideologia zawsze musi ustąpić pod jej naporem. W tym ujęciu wojna stawała się nie tylko jednym z wielu możliwych, ale wręcz podstawowych narzędzi realizacji polityki państwa.
Na brak elementarnej zdolności do realnego ujmowania zjawisk politycznych w Polsce wskazywał np. Józef Feldman.

</doc>
<doc id="1104535" url="https://pl.wikipedia.org/wiki?curid=1104535" title="Roza Rymbajewa">
Roza Rymbajewa

Roza Kuanyszkyzy Rymbajewa, (ur. 28 października 1957 na stacji Żanggyztöbe na terenie dzisiejszego obwodu wschodniokazachstańskiego) – radziecka, potem kazachska piosenkarka. Gościnnie wystąpiła w filmie "Revue na zakázku" z 1982 roku w reżyserii Zdeńka Podskalskiego.
Pierwszą nagrodę zdobyła w 1976 roku, następnie laureatka wielu nagród, m.in. uhonorowana tytułem Ludowej Artystki Kazachskiej SRR w 1984 roku oraz tytułem Ludowej Artystki Kazachstanu w 2004 roku. W latach 1979–1984 studiowała w Kazachskim Instytucie Teatralno-Artystycznym. W 1982 roku wyjechała na parę miesięcy do Czechosłowacji, by wystąpić tam w filmie „Revue na zakázku” (Rewia na zamówienie), wyprodukowanym przy współpracy Barrandov Studio i Kazachfilm, oraz by nagrać album „Vlaty do zlati stepi”. Wielokrotnie występowała w konkursach Piesnia Goda, odbywających się w Moskwie. Roza Rymbajewa mieszka wraz z rodziną w Ałmaty.

</doc>
<doc id="1104537" url="https://pl.wikipedia.org/wiki?curid=1104537" title="Anthemis punctata">
Anthemis punctata



</doc>
<doc id="1104538" url="https://pl.wikipedia.org/wiki?curid=1104538" title="Samuel Jan Ożga">
Samuel Jan Ożga

Samuel Jan Ożga vel Ozga herbu Rawicz (ur. ok. 1680, zm. przed 19 kwietnia 1756 we Lwowie) – rzymskokatolicki biskup kijowski w latach 1723-1756, scholastyk chełmski w 1717 roku, proboszcz kapituły katedralnej lwowskiej w 1710 roku kanonik kapituły katedralnej lwowskiej w latach 1711 -1731.
Życiorys.
Urodził się około roku 1680 na Rusi Czerwonej, w ówczesnym Województwie ruskim.
Syn podczaszego lwowskiego Jerzego - właściciela dóbr Milatyn - i chorążanki lwowskiej Katarzyny Anny z Sokolnickich. Uczeń lwowskiego kolegium jezuickiego. Ukończył szkoły u jezuitów we Lwowie. Brakuje informacji o podalszych studiach – nie uzyskał jakiegokolwiek stopnia naukowego, bo w związku z ubieganiem się o biskupstwo musiał wystarać się o dyspensę od braku takowego.
Święcenia kapłańskie przyjął około roku 1704 we Lwowie i został kapłanem archidiecezji lwowskiej. 25 sierpnia 1706 r. uzyskał godność prałata scholastyka w kapitule katedralnej chełmskiej (instalował się 1 stycznia 1707 r.). Z ramienia tejże kapituły uczestniczył jako delegat w sejmach, jak również był deputatem do Trybunału Głównego Koronnego. Kiedy dnia 5 (9) maja 1712 r. zmarł ordynariusz chełmski Teodor Wolff, właśnie Samuel Jan Ożga wybrany został przez kanoników katedralnych administratorem diecezji na czas wakatu i zarządzał nią przez ponad rok (do 20 sierpnia 1713 r.), nabywając doświadczenia w sprawach administrowania Kościołem lokalnym. Był już wówczas także kanonikiem gremialnym metropolitalnej kapituły lwowskiej, w której – przed rokiem 1718 – awansował na prałata prepozyta. 1 stycznia 1713 r. został także proboszczem w Uchaniach, a przed rokiem 1722 doszły mu nadto jeszcze parafie w Sokalu i Nabrożu (wszystkie trzy w diecezji chełmskiej). Już po uzyskaniu infuły był nadto – w latach 1723–1730 – proboszczem w Ostrogu (diecezja łucka). 7 grudnia 1722 król August II wystosował do Stolicy Apostolskiej suplikę w przedmiocie powierzenia prepozytowi lwowskiemu i scholastykowi chełmskiemu (w tamtejszej kapitule awansował uprzednio na tęże prałaturę) diecezji kijowskiej, która miała zawakować w następstwie awansu Jana Joachima Tarły do Poznania.
Prekonizacja Ożgi nastąpiła 27 września 1723 roku. Ingres do katedry w Żytomierzu odbył w 1724 r. Do Żytomierza definitywnie przeniósł siedzibę biskupów kijowskich, a później (1726) i kapituły katedralnej, na co potwierdzenie ze strony Stolicy Apostolskiej otrzymał 15 września 1743 roku. W Żytomierzu wzniósł najpierw drewnianą prokatedrę św. Zofii, a gdy ta spłonęła – podjął budowę murowanej (pod tym samym wezwaniem), której poświęcenia dokonał w roku 1745 (według innych konsekrował ją dopiero Kajetan Ignacy Sołtyk). Zreorganizował kolegium kanoników katedralnych, w skład którego odtąd miało wchodzić aż szesnastu duchownych (w tym dziewięciu prałatów), i wystarał się dla niego w Rzymie o specjalne przywileje. Ufundował także przy prokatedrze kolegium wikariuszy, dokonał wreszcie reorganizacji struktur administracyjnych powierzonej mu diecezji – podzielił jej terytorium w granicach Rzeczypospolitej na trzy dekanaty (Fastów, Owrucz, Żytomierz) oraz pomnożył liczbę parafii, którym też wyznaczył stałe granice. Uzyskał zgodę Stolicy Apostolskiej na erygowanie w strukturach Kościoła kijowskiego stałej sufraganii, przy czym pierwszym biskupem pomocniczym został w 1733 r. August Józef Czarnecki, po którym nastąpił (w 1739 r.) Antoni Tyszkiewicz. W 1733 roku podpisał elekcję Stanisława Leszczyńskiego. .Gorliwie zwizytował kilkakrotnie diecezję, później jednak pojawiła się u niego choroba nóg, która utrudniała mu w ogólności poruszanie się, a w konsekwencji i wypełnianie szeregu powinności pasterskich. Dlatego 7 sierpnia 1741 r. otrzymał koadiutora z prawem następstwa, którym został bp tytularny Antipatris Józef Antoni Łaszcz, dotychczasowy sufragan chełmski, któremu przy tej okazji papież Benedykt XIV zezwolił na zachowanie prałatury kanclerza w Gnieźnie i probostwa w Brodach (diecezja łucka). On jednak zmarł z 31 stycznia na 1 lutego 1748 r. i sprawa koadiutorii na nowo wymagała rozpatrzenia. Na następcę Łaszcza biskup Ożga upatrzył ówczesnego prepozyta krakowskiego i komendatariusza miechowskiego Adama Ignacego Komorowskiego, niegdyś już desygnowanego przez monarchę na pasterza diecezji inflanckiej (godności tej nie przyjął), ów jednak uzyskał w międzyczasie królewską nominację na arcybiskupstwo gnieźnieńskie (8 lipca 1748), stąd ostatecznie nowym koadiutorem cum futura successione został Kajetan Ignacy Sołtyk.
Prekonizację uzyskał on 22 września 1749 r. – tego samego dnia, w którym Stolica Apostolska zatwierdziła Komorowskiego w godności metropolity Gniezna, jemu też przypadły rządy pasterskie w Kościele kijowskim po śmierci biskupa Ożgi, która nastąpiła we Lwowie przed 19 kwietnia 1756 roku. Pochowany został w kościele jezuitów pw. śś. Piotra i Pawła we Lwowie, który za życia obrał sobie na miejsce wiecznego spoczynku. Brat Samuela Jana, Andrzej Ożga (1669–1738), od roku 1685 członek Towarzystwa Jezusowego, na kapłana wyświęcony w r. 1698, wieloletni profesor kolegiów we Lwowie, Lublinie i Krakowie oraz rektor domów zakonnych w Jarosławiu, Toruniu, Kaliszu, Lwowie, Stanisławowie i Ostrogu nad Horyniem, a przez pewien czas misjonarz na Pokuciu. Siostra Samuela Jana, Gryzelda (ok. 1666–1737), w zakonie Wiktoria, od 1681 benedyktynka we Lwowie, a od r. 1731 do śmierci ksieni tamtejszego opactwa, druga zaś spośród jego sióstr wstąpiła do lwowskiego Karmelu.

</doc>
<doc id="1104545" url="https://pl.wikipedia.org/wiki?curid=1104545" title="Uromastyx aegyptius">
Uromastyx aegyptius



</doc>
<doc id="1104546" url="https://pl.wikipedia.org/wiki?curid=1104546" title="Uromastyx aegyptia">
Uromastyx aegyptia



</doc>
<doc id="1104549" url="https://pl.wikipedia.org/wiki?curid=1104549" title="Stanowy elektryk">
Stanowy elektryk



</doc>
<doc id="1104550" url="https://pl.wikipedia.org/wiki?curid=1104550" title="Ludność Mysłowic">
Ludność Mysłowic



</doc>
<doc id="1104551" url="https://pl.wikipedia.org/wiki?curid=1104551" title="BA-CA Tennis Trophy 2007">
BA-CA Tennis Trophy 2007

BA-CA Tennis Trophy 2007 – tenisowy turniej ATP z cyklu BA-CA Tennis Trophy rozgrywany w dniach 6–14 października 2007 roku w Wiedniu na kortach twardych w hali o puli nagród 755 000 dolarów amerykańskich.

</doc>
<doc id="1104559" url="https://pl.wikipedia.org/wiki?curid=1104559" title="Ludność Piekar Śląskich">
Ludność Piekar Śląskich

Ludność Piekar Śląskich w latach 1905 - 2012

</doc>
<doc id="1104562" url="https://pl.wikipedia.org/wiki?curid=1104562" title="Andrzej Zygmunt">
Andrzej Zygmunt

Andrzej Zygmunt (ur. 13 listopada 1945 w Chodakowie, zm. 4 kwietnia 2022 w Stanach Zjednoczonych) – polski piłkarz, obrońca, dwukrotny mistrz Polski i dwukrotny zdobywca Pucharu Polski z Legią Warszawa.
Kariera klubowa.
Karierę zaczynał w rodzinnej miejscowości, w Bzurze Chodaków. W latach 1964-1974 był piłkarzem Legii Warszawa, z którą dwukrotnie sięgnął po mistrzostwo Polski oraz również dwukrotnie po Puchar Polski. Po odejściu z warszawskiego klubu, dołączył do jego rywala zza miedzy, Polonii Warszawa. Zygmunt zakończył swoją piłkarską karierę w amerykańskim zespole AAC Eagles Chicago.
Kariera reprezentacyjna.
Swój jedyny występ dla reprezentacji Polski zanotował 22 września 1971 roku, w wygranym 5:1 meczu eliminacyjnym do Mistrzostw Europy 1972 przeciwko Turcji.

</doc>
<doc id="1104563" url="https://pl.wikipedia.org/wiki?curid=1104563" title="Finansowanie partii politycznych w Polsce">
Finansowanie partii politycznych w Polsce

Finansowanie partii politycznych w Polsce realizowane jest z trzech głównych źródeł:
Wykorzystanie majątku własnego.
Zgromadzony majątek partyjny może być wykorzystywany jedynie do działalności w celach statutowych oraz na cele charytatywne. Istnieją również ograniczone możliwości czerpania wymiernych korzyści z operacji majątkowych, jakie partia może osiągnąć w drodze:
Przedsięwzięcia te nie uchodzą w świetle prawa za działalność gospodarczą, której prowadzenie jest partiom politycznym zabronione. Ponadto partia polityczna może użyczać posiadane przez siebie nieruchomości i lokale jedynie na biura poselskie, senatorskie oraz biura radnych gminy, powiatu albo województwa. Jeżeli do wymienionych wcześniej wariantów dodamy możliwość zaciągania kredytów bankowych na cele statutowe, wyczerpie się wówczas wariant finansowania działalności partii politycznej oparty na przedsięwzięciach własnych oraz majątkowych.
Dochody od osób fizycznych.
Kolejnym sposobem pomnażania kapitału partyjnego są dochody od osób fizycznych, w tym od samych członków partii. Zabronione jest natomiast pobieranie jakichkolwiek datków mających wartość pieniężną od osób prawnych. Jeżeli chodzi o osoby fizyczne, to partia może przyjmować jedynie środki finansowe pochodzące od obywateli polskich mających stałe miejsce zamieszkania w Polsce. 
W przypadku przyjęcia datków od innych osób, co zdarzyć się powinno tylko w przypadku niedopatrzenia, partia ma obowiązek zwrócić w ciągu 30 dni otrzymane świadczenia, bądź przekazać je dla Skarbu Państwa, jeżeli takowa możliwość nie zaistnieje (brak adresu nadawcy).
Kolejnym ograniczeniem w przyjmowaniu środków finansowych jest ich wysokość, otóż łączna suma wpłat od osoby fizycznej na rzecz partii politycznej, z wyłączeniem składek członkowskich w kwocie nieprzekraczającej w jednym roku minimalnego wynagrodzenia za pracę, ustalanego na podstawie odrębnych przepisów, obowiązującego w dniu poprzedzającym wpłatę, oraz wpłat na Fundusz Wyborczy partii politycznej, nie może przekraczać w jednym roku 15-krotności minimalnego wynagrodzenia za pracę. Nie istnieje również możliwość gromadzenia środków pieniężnych w formie zbiórek publicznych.
Finansowanie z budżetu państwa.
Trzecim źródłem finansowania partii są subwencje z budżetu państwa, które zostają przyznawane pod następującymi warunkami:
Aby uzyskać możliwość zasilania kont bankowych środkami budżetowymi, partia musi uzyskać w wyborach do Sejmu, tworząc samodzielnie komitet wyborczy, co najmniej 3% ważnie oddanych głosów na jej okręgowe listy kandydatów w skali kraju bądź 6% ważnie oddanych głosów w skali kraju, jeżeli kandyduje w koalicji.
Wysokość rocznej subwencji dla danej partii politycznej albo koalicji wyborczej ustalana jest na zasadzie stopniowej degresji proporcjonalnie do łącznej liczby ważnych głosów oddanych na listy okręgowe kandydatów na posłów partii albo koalicji wyborczej, w rozbiciu na liczby głosów odpowiadające poszczególnym przedziałom określonym w procentach, według następującego wzoru:
S = W1 x M1 + W2 x M2 + W3 x M3 + W4 x M4 + W5 x M5
gdzie poszczególne symbole oznaczają:
S – kwota rocznej subwencji,
W1-5 – liczby głosów kolejno obliczane dla każdego wiersza poniższej tabeli, podane odrębnie w wyniku rozbicia łącznej liczby głosów ważnych oddanych w skali kraju łącznie na listy okręgowe kandydatów na posłów danej partii politycznej albo koalicji wyborczej, odpowiednio do wyznaczonego w procentach przedziału,
M1-5 – wysokość kwoty w złotych dla kolejnych wierszy poniższej tabeli: 
Zgodnie z art. 29 ustawy w ten sposób liczona jest wysokość rocznej subwencji, która wypłacana jest partii przez cały czas trwania kadencji Sejmu w kwartalnie rozłożonych ratach na podstawie wniosków partii, potwierdzonych przez Państwową Komisję Wyborczą w przedmiocie uprawnienia do subwencji oraz jej wysokości. Jeżeli nastąpi skrócenie kadencji Sejmu, prawo do subwencji również wygasa.
Ponadto zgodnie z art. 150 ust. 1-4 z dnia 5 stycznia 2011 r. - Kodeksu wyborczego partii politycznej, której komitet wyborczy uczestniczył w wyborach oraz komitetowi wyborczemu wyborców uczestniczącemu w wyborach do Sejmu i do Senatu przysługuje prawo do dotacji z budżetu państwa za każdy uzyskany mandat posła i senatora, w wysokości obliczonej według ustawowo określonego wzoru, nieprzekraczającej wydatków uwidocznionych w sprawozdaniach finansowych przyjętych przez Państwową Komisję Wyborczą. Dotacja podmiotowa przysługuje też partii politycznej, której komitet wyborczy uczestniczył w wyborach uzupełniających do Senatu, za każdy mandat senatora uzyskany w wyborach do Senatu. 
Zarówno dotacje, jak i subwencje, są wypłacane w ramach w części w części 19 budżetu państwa – "Budżet, finanse publiczne i instytucje finansowe". W 2018 na dotacje i subwencje dla partii politycznych i komitetów wyborczych wydatkowano 51,97 mln zł.
Pytanie o utrzymanie dotychczasowego sposobu finansowania partii politycznych z budżetu państwa było jednym z trzech pytań referendum ogólnokrajowego w 2015.

</doc>
<doc id="1104566" url="https://pl.wikipedia.org/wiki?curid=1104566" title="Anthemis tinctoria">
Anthemis tinctoria



</doc>
<doc id="1104569" url="https://pl.wikipedia.org/wiki?curid=1104569" title="Unnilennium">
Unnilennium



</doc>
<doc id="1104571" url="https://pl.wikipedia.org/wiki?curid=1104571" title="Monaster św. Dymitra Sołuńskiego w Sakach">
Monaster św. Dymitra Sołuńskiego w Sakach

Monaster św. Dymitra – jeden z pięciu prawosławnych klasztorów męskich w Polsce. Znajduje się w Sakach, na terenie diecezji warszawsko-bielskiej Polskiego Autokefalicznego Kościoła Prawosławnego.
Historia.
Klasztor erygowany 16 lipca 2001 dekretem metropolity Sawy. Początkowo zakonnicy mieszkali w prywatnym domu. 28 listopada 2001 został sporządzony akt notarialny na kupno budynku po byłej szkole podstawowej, wraz z placem o łącznej powierzchni 1,28 ha, z przeznaczeniem na monaster. W budynku przeprowadzono prace remontowe przystosowujące pomieszczenia dla braci zakonnej.
Pierwszym przełożonym monasteru był archimandryta dr Warsonofiusz (Doroszkiewicz). Od dnia 1 października 2009 do 2021 r. przełożonym klasztoru był ks. ihumen (od 5 czerwca 2014 archimandryta) Tymoteusz (Sawczuk).
W 2010 Dom Zakonny został podniesiony do rangi monasteru.
Od 2021 r. przełożonym monasteru jest o. ihumen Włodzimierz (Dejneko).
W 2022 r. wspólnota zakonna liczyła 6 osób, w tym 5 mnichów.
Na terenie klasztoru znajduje się kaplica pod wezwaniem św. Nektariusza, pełniąca jednocześnie funkcję świątyni pomocniczej parafii św. Dymitra w Sakach.

</doc>
<doc id="1104572" url="https://pl.wikipedia.org/wiki?curid=1104572" title="Douglas B-23 Dragon">
Douglas B-23 Dragon

Douglas B-23 Dragon (pol. "Smok") – amerykański samolot bombowy z okresu II wojny światowej. Wyprodukowano jedynie małą serię, nie były użyte w walce.
Historia.
Samolot "Douglas B-23 Dragon" był wersją rozwojową bombowca Douglas B-18 Bolo, w której zastosowano wzmocniony płat pochodzący z samolotu Douglas DC-3 oraz silniki "Wright R-2600-3" o mocy 1600 KM (1194 kW). Przebudowano także kadłub, który był bardziej smukły, oraz usterzenie. W porównaniu do swojego poprzednika miał również zmienione uzbrojenie obronne. Był to pierwszy amerykański samolot, w którym zastosowano tylne stanowisko strzeleckie, umieszczone u podstawy statecznika pionowego. Nowy samolot został zamówiony przez lotnictwo armii amerykańskie w liczbie 38 sztuk.
W dniu 27 lipca 1939 roku pierwszy egzemplarz "B-23" o nr ewidencyjnym 39-027 został oblatany na lotnisku Clover Field w Santa Monica (stan Kalifornia). Pozostałe 37 bombowców B-23 (nr ewidencyjne 39-028 do 39-064) dostarczono USAAC w pierwszej połowie 1940 roku. Dalsza produkcja nie była kontynuowana.
W trakcie eksploatacji 18 samolotów "Douglas B-23" zostało przebudowanych na samoloty transportowe, które otrzymały oznaczenie "Douglas UC-67".
Użycie w lotnictwie.
Samoloty "Douglas B-23" od 1940 roku były wprowadzane do uzbrojenia lotnictwa amerykańskiego. Pierwszy egzemplarz przekazano do 89 Dywizjonu Rozpoznawczego na lotnisku March Field w Kalifornii.
Pozostałe samoloty weszły w skład 17 Grupy Bombowej. Dość szybko jednak zostały zastąpione przez samoloty North American B-25 Mitchell. W późniejszym okresie maszyny typu "B-23" znajdowały się w uzbrojeniu 12 Grupy Bombowej na lotnisku McChord Field w Tacoma (stan Waszyngton). Kilka egzemplarzy znajdowało się w 13 Grupie Bombowej stacjonującej w Orlando (Stan Floryda).
W czasie II wojny światowej część B-23 odbywała loty patrolowe u zachodnich wybrzeży USA.
Po krótkim okresie użycia w jednostkach bojowych samoloty wycofano z użycia i przekazano wszystkie do szkół lotniczych i zadań transportowych (część przebudowano na samoloty transportowe).
Trzy samoloty przystosowano na latające laboratoria i tak:
Zobacz też.
Pokrewne konstrukcje:
Podobne lub porównywalne samoloty:

</doc>
<doc id="1104575" url="https://pl.wikipedia.org/wiki?curid=1104575" title="Geotrychoza">
Geotrychoza

Geotrychoza – dość rzadko występująca grzybica wywoływana przez "Geotrichum candidum".
Etiologia.
"Geotrichum candidum" występuje jako saprofit w jamie ustnej i przewodzie pokarmowym, wykrywany jest także m.in. w produktach mlecznych i w ziemi. Grzyb może, zwykle w stanach obniżonej odporności, powodować zapalenia jamy ustnej, oraz endogenne zakażenia przewodu pokarmowego, dróg oddechowych, gałki ocznej, narządów płciowych a także grzybice uogólnione.
Objawy.
Postaci narządowe przebiegiem przypominają kandydozę.
Geotrychozę uogólnioną, poza stanami podgorączkowymi i osłabieniem, mogą cechować objawy dyspeptyczne (nudności, biegunka, bóle brzucha), w przypadku zajęcia układu oddechowego kaszel z obecnością obfitej, czasem podbarwionej krwią, plwociny. Notowano także zapalenia opon mózgowo-rdzeniowych.
Diagnostyka.
Diagnostyka polega na wykryciu obecności grzyba w pobranym materiale biologicznym (kał, plwocina, płyn mózgowo-rdzeniowy).
Leczenie.
Leczenie opiera się na podawaniu leków przeciwgrzybiczych (zakres działania obejmujący "Geotrichum" posiada m.in. nystatyna, natamycyna i amfoterycyna B).

</doc>
<doc id="1104580" url="https://pl.wikipedia.org/wiki?curid=1104580" title="Ludność Rudy Śląskiej">
Ludność Rudy Śląskiej



</doc>
<doc id="1104583" url="https://pl.wikipedia.org/wiki?curid=1104583" title="Siemion Czeluskin">
Siemion Czeluskin

Siemion Iwanowicz Czeluskin (ros. "Семен Иванович Челюскин", ur. ok. 1700, zm. 1764) − rosyjski polarnik, oficer marynarki (kapitan Floty Bałtyckiej).
Absolwent założonej przez Piotra I Wielkiego Moskiewskiej Szkoły Nawigacji.
W latach 1733−1743 Czeluskin brał udział w dowodzonej przez Vitusa Beringa drugiej wyprawie na Kamczatkę, znanej jako Wielka Ekspedycja Północna. 
W 1742 roku Czeluskin, podróżując zaprzęgiem przez półwysep Tajmyr, dotarł do najdalej na północ wysuniętego cypla Azji. Nazwał go Przylądkiem Północno-Wschodnim. Wiek później Alexander von Middendorff zmienił jego nazwę na cześć odkrywcy na Przylądek Czeluskin.
W 1933 roku imieniem Czeluskina nazwano parowiec (SS Czeluskin).

</doc>
<doc id="1104589" url="https://pl.wikipedia.org/wiki?curid=1104589" title="Rajd Hiszpanii 2007">
Rajd Hiszpanii 2007

Rezultaty Rajdu Hiszpanii ("43º Rally RACC Catalunya – Costa Daurada"), 12 rundy Rajdowych Mistrzostw Świata w 2007 roku, który odbył się w dniach 5-7 października:
Klasyfikacja po 12 rundach.
Tabele przedstawiają tylko pięć pierwszych miejsc.

</doc>
<doc id="1104592" url="https://pl.wikipedia.org/wiki?curid=1104592" title="Fregata magnificens">
Fregata magnificens



</doc>
<doc id="1104593" url="https://pl.wikipedia.org/wiki?curid=1104593" title="Wacław Kaźmierczak">
Wacław Kaźmierczak

Wacław Kaźmierczak ps. "Kazimierz Wacek" (ur. 5 sierpnia 1905, zm. 10 kwietnia 1981 w Warszawie) – polski montażysta i operator filmowy.
Przed wojną pracował w Polskiej Agencji Telegraficznej (PAT). 
Podczas okupacji hitlerowskiej i powstania warszawskiego działał w Referacie Filmowym Biura Informacji i Propagandy Komendy Głównej Armii Krajowej. Był związany z laboratorium przy ul. Leszczyńskiej 6 na Powiślu. Zajął się m.in. montażem pierwszej kroniki walk powstania 1944 pt. "Przegląd nr 1" (znane jako "Warszawa walczy!") wyświetlonej w kinie „Palladium” przy ul. Złotej w 13. dniu walk powstańczych. Po kapitulacji oddziałów powstańczych wyszedł z Warszawy wraz z ludnością cywilną.
Współpracował przy tworzeniu filmów dokumentalnych i kronik. Pracował m.in. z Jerzym Bossakiem.

</doc>
<doc id="1104597" url="https://pl.wikipedia.org/wiki?curid=1104597" title="Franciszek szczeciński">
Franciszek szczeciński

Franciszek (I) (ur. 24 marca 1577 w Bardzie, zm. 27 listopada 1620 w Szczecinie) – koadiutor biskupstwa kamieńskiego (od 1592), biskup kamieński (1602-1618), starosta bytowski (od 1606) i książę szczeciński (od 1618); syn Bogusława XIII z dynastii Gryfitów.
Życie i panowanie.
Był czwartym dzieckiem, a zarazem drugim synem ówczesnego księcia pomorskiego Bogusława XIII i jego pierwszej żony Klary, księżniczki brunszwickiej. Imię otrzymał po ojcu matki – księciu brunszwickim Franciszku. 
. Od najmłodszych lat przewidziany był na stanowisko biskupa kamieńskiego. Najpierw w 1592 został koadiutorem biskupstwa, a po rezygnacji na jego rzecz 20 czerwca 1602 poprzedniego biskupa, stryja Kazimierza VII został 15 września tegoż roku wybrany na administratora sekularyzowanego księstwa biskupiego w Kamieniu. 
W wyniku układów z braćmi po śmierci ojca, Bogusława XIII prócz biskupstwa objął też w zarząd starostwo bytowskie. Podróżował po Europie, zwiedził m.in. Niderlandy, Francję oraz Czechy. Śmierć najstarszego brata – Filipa II, księcia szczecińskiego w 1618, spowodowała objęcie urzędu przez Franciszka. Książę przekazał swojemu najmłodszemu bratu – Ulrykowi stolec biskupi oraz władztwo szczecineckie.
Jeszcze będąc biskupem kamieńskim, Franciszek rozpoczął w 1609 starania o rękę Zofii, córki Chrystiana I, elektora saskiego i Zofii brandenburskiej. Do ślubu doszło w lipcu 1610 w Dreźnie, wymiany obrączek – 26 sierpnia tamże, natomiast uroczysty wjazd nowo poślubionej małżonki do Bytowa miał miejsce 13 października 1610. Małżeństwo to było bezdzietne. 
Franciszek podejmował próby podniesienia obronności księstwa. W założeniach powołanej komisji wojskowej było stworzenie stałej, regularnej armii, która według wczesnych projektów miała składać się z (minimum) 1500 jazdy oraz 8 tysięcy piechoty. Założenia przewidywały również budowę arsenału w Szczecinie. Koncepcja księcia spotkała się z krytyką poddanych, którzy wyrażali sprzeciw wobec podniesionego podatku obronnego. . W wyniku niezadowolenia społecznego i trudności fiskalnych – Franciszek pozostawił skarb książęcy z zadłużeniem w wysokości 150 tysięcy guldenów. 
Książę zmarł 27 listopada 1620 w Szczecinie. Jego prochy spoczęły 17 stycznia 1621, w kościele zamkowym pod wezwaniem św. Ottona. Księstwo szczecińskie po jego śmierci odziedziczył młodszy brat – Bogusław XIV.

</doc>
<doc id="1104606" url="https://pl.wikipedia.org/wiki?curid=1104606" title="Jonas Thern">
Jonas Thern

Jonas Magnus Thern (ur. 20 marca 1967 w Falköping) – szwedzki piłkarz.
Thern był jednym z najlepszych piłkarzy szwedzkich lat 90. Grając w pomocy był „mózgiem” reprezentacji Szwecji.
Thern zaczynał karierę w IFK Värnamo w 1982. Przełomem w jego karierze był transfer do czołowego klubu szwedzkiego Malmö FF w 1985 roku. Z Malmö FF zdobył tytuł mistrza Szwecji w 1986 i 1988 oraz Puchar Szwecji w 1986 i 1989 roku. W sezonie 1987/88 występował w szwajcarskim klubie FC Zürich. W 1989 roku został wyróżniony nagrodą piłkarza roku w Szwecji. Również w 1989 kariera Therna nabrała przyspieszenia za sprawą transferu do Benfiki Lizbona. Z Benfiką zdobył tytuł mistrza Portugalii w 1991. W 1992 przeniósł się z Benfiki do włoskiego SSC Napoli. A 1994 roku po udanych dla Szwecji Mistrzostw Świata w 1994 (III miejsce) przeszedł do AS Roma.
W 1997 opuścił Włochy i przeniósł się do Szkocji, gdzie grał w Rangers, i gdzie w 1999 roku zakończył przedwcześnie karierę z powodu kontuzji.
W reprezentacji Szwecji wystąpił 75 razy, strzelając 6 bramek. Uczestniczył MŚ 1990 oraz MŚ 1994, gdzie w półfinale z Brazylią za brutalny faul zobaczył czerwoną kartkę. Zdobył też brązowy medal na Euro 92.
Po zakończeniu próbował swych sił w pracy trenerskiej w IFK Värnamo i Halmstads BK. Obecnie pracuje jako komentator sportowy oraz jako nauczyciel.

</doc>
<doc id="1104610" url="https://pl.wikipedia.org/wiki?curid=1104610" title="Motherwell Football Club">
Motherwell Football Club



</doc>
<doc id="1104611" url="https://pl.wikipedia.org/wiki?curid=1104611" title="Stefan Schwarz (piłkarz)">
Stefan Schwarz (piłkarz)

Stefan Schwarz (ur. 18 kwietnia 1969 w Malmö) – szwedzki piłkarz grający na pozycji pomocnika. W reprezentacji Szwecji w latach 1989-2001 wystąpił 69 razy strzelając 6 bramek.

</doc>
<doc id="1104612" url="https://pl.wikipedia.org/wiki?curid=1104612" title="Louis Prima">
Louis Prima

Louis Prima (ur. 7 grudnia 1910 w Nowym Orleanie, zm. 24 sierpnia 1978) – amerykański piosenkarz, showman, kompozytor, aktor i trębacz. 
Życiorys.
Jego rodzina wyemigrowała z Sycylii, po krótkim pobycie w Argentynie, osiedlili się na stałe w Stanach Zjednoczonych. Znany m.in. jako twórca jednego z najsłynniejszych standardów ery swingu – utworu „Sing, Sing, Sing” z 1936 roku, spopularyzowanego przez big band Benny'ego Goodmana, a także z aranżacji i wykonań utworów takich jak: "Just a Gigolo"/"I Ain't Got Nobody", czy "Buona sera". Niektóre z jego utworów zostały wykorzystane w grach komputerowych, np. "Mafii" oraz jej kontynuacji "Mafii II" oraz filmach np. "Dziewczyna gangstera" czy "Depresja gangstera".

</doc>
<doc id="1104613" url="https://pl.wikipedia.org/wiki?curid=1104613" title="Carlos Castaño Gil">
Carlos Castaño Gil

Carlos Castaño Gil (ur. 16 maja 1967, zm. 16 kwietnia 2004) - główny terrorysta kolumbijski, założyciel szwadronów śmierci AUC i ich pierwszy dowódca. Właściciel kilkusetmilionowej (w dolarach USA) fortuny, zbitej na przemycie narkotyków, dzięki znajomościom z wysokimi dowódcami armii, policji i wywiadu, politykami i prokuratorami. Zamordowany przez swego brata Vicente Castaño.

</doc>
<doc id="1104615" url="https://pl.wikipedia.org/wiki?curid=1104615" title="Annibale Bugnini">
Annibale Bugnini

Annibale Bugnini (ur. 14 czerwca 1912, zm. 3 lipca 1982) – włoski arcybiskup ze Zgromadzenia Misji.
Współtwórca nowego rytu posoborowego w Kościele katolickim (obecnie: zwyczajnej formy rytu rzymskiego). W latach 1962–1965 przewodniczący Komisji Liturgicznej Soboru Watykańskiego II, zajmującej się przygotowaniem reformy liturgicznej. W latach 1972–1976 sekretarz kongregacji Kultu Bożego. Arcybiskup tytularny Dioklei. W 1976 roku papież zwolnił go z posługi w Kurii Rzymskiej i powierzył misję nuncjusza apostolskiego w Iranie (Teheranie).
Wobec arcybiskupa Bugniniego wielokrotnie pojawiały się oskarżenia o związki z masonerią; czemu sam zainteresowany zaprzeczał.

</doc>
<doc id="1104617" url="https://pl.wikipedia.org/wiki?curid=1104617" title="Grzybica czarna">
Grzybica czarna

Grzybica czarna jest rzadką grzybicą powierzchowną wywoływaną przez dermatofita "Exophiala werneckii".
Etiologia.
Do zakażenia "Exophiala werneckii" dochodzi w wyniku zabrudzenia skóry skażoną ziemią lub odpadami organicznymi (ścieki, kompost, gnijące drewno).
Objawy.
Barwnik występujący w komórkach grzyba powoduje ciemnobrązowe lub czarne przebarwienia skóry dłoni i podeszew stóp.
Diagnostyka.
Diagnostyka polega na wykryciu obecności grzyba w zeskrobinach pobranych ze zmienionej chorobowo skóry.
Leczenie.
Leczenie polega na miejscowym stosowaniu leków przeciwgrzybiczych (klotrimazol, ketokonazol, terbinafina).

</doc>
<doc id="1104626" url="https://pl.wikipedia.org/wiki?curid=1104626" title="Rongelap">
Rongelap

Rongelap – atol w Mikronezji na obszarze środkowego Pacyfiku. Jest częścią składową państwa Wyspy Marshalla. Atol składa się z 61 wysp i wysepek o łącznej powierzchni 8 km², należy do łańcucha Ralik Chain. Laguna obejmuje powierzchnię około 1000 km². Podczas II wojny światowej znajdowała się tu drugorzędna, ze względu na znaczenie, baza floty japońskiej. W pobliżu, w roku 1954, armia Stanów Zjednoczonych dokonała tragicznej w skutkach próby z bronią termojądrową.
Siły zbrojne Stanów Zjednoczonych wykorzystywały rejon Wysp Marshalla jako poligon doświadczalny, gdzie dokonywano atmosferycznych prób ze strategiczną bronią termojądrową w latach 1946–1958. Większość testów przeprowadzano na atolu Bikini, około 150 mil (220 km) od Rongelap.
W dniu 1 marca 1954 roku wybuch bomby wodorowej „Castle Bravo” spowodował śmierć załogi japońskiego statku rybackiego „Daigo Fukuryū Maru” i skażenie promieniotwórcze atolu Rongelap. W trzy dni później mieszkańcy atolu zmuszeni zostali do opuszczenia swych domostw (pozostawiając cały swój dobytek) i pospiesznej ewakuacji na Kwajalein, gdzie poddani zostali zabiegom medycznym, które jednak niewiele dały, bowiem znaczna część z nich zmarła.
W roku 1957 USA ogłosiły, że teren jest „oczyszczony i bezpieczny” i zezwoliły wyspiarzom na powrót. Powtarzające się przypadki zachorowań na raka krtani i białaczkę spowodowały jednak, że szef miejscowej administracji Rongelap, John Anjain, zaczął prosić o pomoc międzynarodową, ale bezskutecznie. Dopiero w roku 1985 organizacja Greenpeace pomogła ewakuować mieszkańców na wyspy Mejatto i Ebeye w atolu Kwajalein, gdzie panowały niezwykle trudne warunki bytowe (ciasnota, niedobór miejsc pracy i szkół, choroby).
We wrześniu 1996 rząd Stanów Zjednoczonych przeznaczył 45 milionów dolarów na odszkodowanie dla wyspiarzy sugerując, że to oni sami winni usunąć kilkunastocentymetrową wierzchnią warstwę wciąż napromieniowanej ziemi wysp atolu. Wywołało to falę krytyki, bowiem ekolodzy uznali projekt za niewykonalny, ale w roku 2006 szef lokalnej administracji, James Matayoshi, napisał na swojej stronie internetowej, że projekt został zrealizowany, co oznacza dobre prognozy na przyszłość, tak dla mieszkańców, jak i ewentualnych turystów.

</doc>
<doc id="1104628" url="https://pl.wikipedia.org/wiki?curid=1104628" title="Microsoft Windows XP Home Edition">
Microsoft Windows XP Home Edition



</doc>
<doc id="1104629" url="https://pl.wikipedia.org/wiki?curid=1104629" title="Microsoft Windows XP Professional">
Microsoft Windows XP Professional



</doc>
<doc id="1104635" url="https://pl.wikipedia.org/wiki?curid=1104635" title="Przemoc w Gudźaracie w 2002">
Przemoc w Gudźaracie w 2002



</doc>
<doc id="1104638" url="https://pl.wikipedia.org/wiki?curid=1104638" title="AMZ Tur">
AMZ Tur

Tur – polski pojazd opancerzony klasy LMV, interwencyjno-patrolowy, opracowany przez zakłady AMZ-Kutno, przeznaczony do transportu osób w warunkach niebezpiecznych. Proponowany dla Wojska Polskiego, opracowany w 2007 roku, pozostał na etapie prototypu. Przestrzeń pasażerska mieści 5 żołnierzy wraz z ekwipunkiem i wyposażeniem. Według specyfikacji producenta jest to pojazd przeznaczony do realizacji zadań porządkowo-interwencyjnych (patrolowych). Dalszymi konstrukcjami rodziny Tur były odmienne modele Tur II, Tur III, Tur IV, Tur V, Tur VI i Tur VII.
Historia.
Konstrukcja pojazdu "Tur" powstała jako odpowiedź na rosnące skargi żołnierzy polskiej armii na brak dostatecznego zabezpieczenia przed minami i atakami w trakcie patroli na misjach w Afganistanie i Iraku.
Używane dotychczas w polskiej armii samochody patrolowe HMMWV nie zapewniały dostatecznej ochrony przeciw atakom rakietowym i wybuchom min i improwizowanych ładunków wybuchowych.
W 2005 roku powstał pierwszy projekt samochodu Tur konstrukcji spółki AMZ-Kutno, we współpracy z Wojskowym Instytutem Techniki Pancernej i Samochodowej (WITPiS) w Sulejówku. W odróżnieniu od wcześniejszej konstrukcji AMZ Dzik, nacisk położono na odporność przeciw wybuchom min i po raz pierwszy w Polsce zastosowano wydzieloną kapsułę załogową mocowaną elastycznie do ramy. Prototyp powstał w 2006 roku, po czym zbudowano dwa dalsze do prób jezdnych i dwa do prób niszczących.
Pierwsze jazdy poligonowe odbyły się na terenie Wojskowego Instytutu Techniki Pancernej i Samochodowej (WITPiS) w Sulejówku 27 marca 2007 roku. Samochód miał wziąć udział w ogłoszonym w sierpniu 2007 roku przez Wojsko Polskie konkursie na Lekki Opancerzony Samochód Patrolowy (LOSP), jakich wojsko zamierzało kupić 120. Ostatecznie jednak AMZ nie złożyła swojej oferty z powodu ryzyka przekroczenia wymaganej dopuszczalnej masy całkowitej 7500 kg, a sam konkurs został zamknięty w 2008 roku bez wyboru oferty. Pomimo zapotrzebowania wojska, wiążącego się z misjami zagranicznymi, i deklaracji o przyspieszonym wyborze lekkich samochodów patrolowych, konkurs na wybór samochodu tego rodzaju nie został w kolejnych latach rozstrzygnięty. 
AMZ-Kutno opracowały następnie powiększony samochód o tej samej nazwie AMZ Tur II, będący jednak zupełnie inną konstrukcją. Natomiast z konstrukcji pierwszego Tura wywodził się Tur IV, zbudowany w jednym egzemplarzu dla Gwardii Narodowej Tunezji.
Prototypy.
Zbudowano ogółem 5 prototypów pierwszego Tura, z tego 2 zostały zniszczone w próbach odporności. Pierwsze egzemplarze, dla obniżenia kosztów i przyśpieszenia prac konstrukcyjnych, zostały wykonane w oparciu o mocno przebudowane podwozia prototypów nowych samochodów użytkowych SCAM (firmy przejętej później przez IVECO). Podwozia te zostały przebudowane i ukształtowane zgodnie z nowymi wymaganiami do tego stopnia, że z oryginalnych rozwiązań pozostały praktycznie mosty i koła. Konstruktorzy zamierzali docelowo stosować całkowicie własne podwozie oraz koła o większej średnicy. Również z IVECO pochodzi silnik i układy przeniesienia napędu oraz część wyposażenia, w rodzaju deski rozdzielczej. Ostatni piąty prototyp wprowadził zmieniony wygląd przedniej części i inne drobne ulepszenia.
Prototyp był uzbrojony w wkm kalibru 12,7 mm na otwartej obrotnicy na dachu, który mógł być zastąpiony przez inne bronie, w tym granatnik automatyczny. Następnie prototyp otrzymał zdalnie sterowane prototypowe stanowisko ZSMU-1276A konstrukcji OBR SM Tarnów, z wkm kalibru 12,7 mm WKM-B.
Opancerzenie.
Tur posiada modułowy pancerz, spełniający standardy opancerzenia STANAG 4569 na poziomie 2 z możliwością rozszerzenia do 3, chroniące go przed ostrzałem z broni maszynowej kalibru 7,62×51 i 7,62×54. Kabina zapewnia załodze ochronę przed pociskami przeciwpancernymi kalibru 7,62 mm. Opancerzone są też newralgiczne elementy pojazdu, takie jak zbiornik paliwa i silnik.
Specjalnie profilowana podłoga, ukształtowana tak, by rozpraszała impet wybuchu, jest w stanie wytrzymać sześć kilogramów materiału wybuchowego TNT eksplodującego centralnie pod nim.
Na życzenie montowane jest opancerzenie z systemem z komponentów ceramicznych.
Wyposażenie.
Wnętrze w całości wykończone z miękkiego obicia, doskonałe wyciszenie wnętrza.

</doc>
<doc id="1104641" url="https://pl.wikipedia.org/wiki?curid=1104641" title="Computer-Aided Instruction">
Computer-Aided Instruction

Computer-aided instruction lub computer-assisted instruction – systemy nauczania realizowane niemal całkowicie za pomocą komputerów, zarówno jeśli chodzi o część wykładową, jak i rozmaitego rodzaju ćwiczenia i testy. 
Pierwszym systemem CAI ogólnego przeznaczenia był system PLATO ("Programmed Logic for Automatic Teaching Operation"), opracowany w amerykańskim University of Illinois at Urbana-Champaign. 

</doc>
<doc id="1104645" url="https://pl.wikipedia.org/wiki?curid=1104645" title="Dorothy Sayers">
Dorothy Sayers



</doc>
<doc id="1104655" url="https://pl.wikipedia.org/wiki?curid=1104655" title="Międzynarodowa Służba Ruchu Obrotowego Ziemi i Systemów Odniesienia">
Międzynarodowa Służba Ruchu Obrotowego Ziemi i Systemów Odniesienia



</doc>
<doc id="1104656" url="https://pl.wikipedia.org/wiki?curid=1104656" title="Międzynarodowa Asocjacja Geodezji">
Międzynarodowa Asocjacja Geodezji

Międzynarodowa Asocjacja Geodezji "(International Association of Geodesy, IAG)" – organizacja geodezyjna, która promuje współpracę naukową oraz badania w dziedzinie geodezji na skalę światową. Należy do Międzynarodowej Unii Geodezji i Geofizyki (IUGG).

</doc>
<doc id="1104657" url="https://pl.wikipedia.org/wiki?curid=1104657" title="IAG">
IAG



</doc>
<doc id="1104661" url="https://pl.wikipedia.org/wiki?curid=1104661" title="Fabryka Elementów Złącznych">
Fabryka Elementów Złącznych

Fabryka Elementów Złącznych – jeden z najstarszych zakładów przemysłowych w Siemianowicach Śląskich. Jego historia sięga 1868 roku, przez co jest jednym z nielicznych zakładów w Polsce gdzie produkcja trwa nieprzerwanie przez 3 wieki: XIX, XX, XXI.
Głównym zakresem produkcji zakładu jest wytwarzanie elementów złącznych metodą kucia na gorąco:
Historia.
Fabrykę założył mistrz kowalski Hugo Wilhelm Fitzner w 1868 roku, początkowo jako warsztat rzemieślniczy, który szybko rozrósł się do rozmiaru dużego zakładu produkcyjnego. Pierwsza fabryka zaistniałą pod nazwą "Nieten Fabrik" (Fabryka Nitów), a rok później obok niej "Kessel Fabrik" (Fabryka Kotłów).
Po jego śmierci fabryki przejmują synowie:
Wkrótce po przejęciu Fabryka Nitów rozszerzyła produkcję o śruby i nakrętki zmieniając przy tym nazwę na "R.Fitzner/Schrauben und Nieten Fabrik".
Od 1880 roku wprowadzono nowy asortyment produkcyjny. Były nim elementy taboru kolejowego: śrub, elementy do mocowania podkładów, podkłady kolejowe, gwoździe do szyn, śruby hakowe, śruby do podkładów kolejowych, aż do części wagonów.
Rozpoczęto także produkcje elementów ocynkowanych.
Na koniec XIX wieku fabryka osiągnęła status lidera w produkcji elementów złącznych.
Do pracy wykorzystywane były maszyny głównie własnej produkcji. Od 1906 roku produkcja odbywała się również na angielskiej maszynie "Bradley", natomiast materiał dostarczany był z pobliskiej Huty Laura.
W 1907 roku fabryka została przekształcona w spółkę z ograniczoną odpowiedzialnością, a głównym udziałowcem były Spółka Zjednoczone Huty Królewska i Laura, co wpłynęło na dynamiczny rozwój fabryki. W 1908 roku zelektryfikowano zakłady.
W latach 1945–1948 fabryka przyjęła nazwę "Fitznerowska Fabryka Śrub i Nitów", ale po nacjonalizacji w 1951 roku fabryka zaczęła funkcjonować pod nazwą "Siemianowicka Fabryka Śrub i Nitów".
Ostateczna nazwa, funkcjonująca po dzień dzisiejszy, ustaliła się w 1987 roku i była następstwem zmian organizacyjnych oraz restrukturyzacji przedsiębiorstwa i rozszerzeniem asortymentu produkcji. Dnia 23 października 1987 roku zakład przyjął ostatecznie aktualną nazwę "Fabryka Elementów Złącznych", a od 1 marca 1999 roku przedsiębiorstwo funkcjonuje w formie spółki akcyjnej.

</doc>
<doc id="1104663" url="https://pl.wikipedia.org/wiki?curid=1104663" title="Iwan Błagowieszczenski">
Iwan Błagowieszczenski

Iwan Aleksiejewicz Błagowieszczenski (ur. w Jurjewcu, zm. 1 sierpnia 1946 w Moskwie) – generał major Armii Czerwonej, komendant kursów propagandowych w szkole propagandystów ROA w Dabendorfie, szef oddziału propagandy Komitetu Wyzwolenia Narodów Rosji pod koniec II wojny światowej.
Życiorys.
W 1914 r. ukończył szkołę piechoty w Wilnie. Brał udział w I wojnie światowej w stopniu sztabskapitana. W 1918 r. wstąpił do armii bolszewickiej. Uczestniczył w wojnie domowej z białymi. Od 1924 r. był zastępcą kierownika kursu w Akademii Wojskowej im. Frunzego, a od 1926 – kierownikiem kursu. W 1929 r. przeszedł do Akademii Wojskowej im. Dzierżyńskiego. W maju 1934 r. ukończył oficerskie kursy w Akademii Wojskowej im. Frunzego. 2 grudnia 1935 r. awansował do stopnia majora. Od 1936 r. był szefem sztabu południowo-kaukaskiego odcinka Floty Czarnomorskiej.
W 1937 r. ukończył Akademię Sztabu Generalnego w Moskwie. W 1938 r. został kierownikiem kursów oficerskich Floty Czarnomorskiej. 4 marca tego roku awansował na pułkownika. W latach 1939-1940 sprawował funkcję szefa oddziału szkolno-wojskowego sztabu Akademii Wojskowej im. Kirowa. W listopadzie 1939 r. awansował do stopnia kombriga. W kwietniu 1941 r. został komendantem morskiej szkoły wojskowej w Lipawie, od 21 maja w stopniu generała majora. Po najeździe Niemiec na ZSRR 22 czerwca, uczestniczył w obronie miasta, dowodząc jednym z odcinków. 7 lipca został schwytany przez b. członków łotewskiej organizacji paramilitarnej Aizsargi i przekazany Niemcom. Osadzono go w oflagu w Hammelburgu. Wkrótce podjął kolaborację z Niemcami. Został członkiem prezydium Komitetu Walki z Bolszewizmem, utworzonego pod patronatem VI Oddziału RSHA. Napisał pismo do dowództwa niemieckiego, w którym zaproponował sformować oddziały wojskowe z jeńców wojennych z Armii Czerwonej. W listopadzie wstąpił do Rosyjskiej Narodowej Partii Robotniczej, zostając później członkiem jej komitetu i partyjnego sądu. W kwietniu 1942 r., po likwidacji przez Niemców Komitetu Walki z Bolszewizmem, został przeniesiony do innego oflagu, gdzie stanął na czele młodzieżowej szkoły kursów propagandowych. W grudniu tego roku przewieziono go do Berlina, gdzie został redaktorem propagandowego pisma „Klicz”. Na pocz. 1943 r. nawiązał kontakt z gen. Andriejem Własowem. Od marca tego roku był komendantem kursów propagandowych w szkole ROA w Dabendorfie. W grudniu został mianowany przez Niemców generałem majorem, obejmując funkcję głównego inspektora propagandystów ROA. Po utworzeniu na jesieni 1944 r. Komitetu Wyzwolenia Narodów Rosji (KONR), stanął na czele jego oddziału propagandy. W styczniu 1945 r. został szefem ideologicznej grupy głównego zarządu propagandy KONR. 6 maja tego roku dostał się do niewoli amerykańskiej, a 3 czerwca został przekazany grupie kontrwywiadowczej SMIERSZ-a i przewieziony do Moskwy. Po procesie dowódców ROA skazano go na karę śmierci, wykonaną przez powieszenie 1 sierpnia 1946 r.

</doc>
<doc id="1104665" url="https://pl.wikipedia.org/wiki?curid=1104665" title="Gratka.pl">
Gratka.pl

Gratka.pl – polski serwis ogłoszeniowy. Posiada bazę ogłoszeń – ponad 770 tys. ofert. Od 2000 roku należał do Polska Press sp. z o.o. 26 lutego 2020 roku został sprzedany spółce Ringier Axel Springer Media AG.
Gratka.pl to serwis skierowany do odbiorców indywidualnych oraz biznesowych, spotykają się na nim kupujący ze sprzedającymi. Z serwisu korzysta ponad 3,53 mln realnych użytkowników miesięcznie (Gemius/PBI, lipiec 2018).
Kategorie ogłoszeń na Gratka.pl.
"Gratka Nieruchomości" - kategoria zawierająca oferty sprzedaży i wynajmu nieruchomości na rynku pierwotnym i wtórnym z całej Polski.
"Gratka Motoryzacja" - kategoria zawierająca oferty sprzedaży samochodów, motocykli i części zamiennych – zarówno nowych, jak i używanych.
"Gratka Praca" - oferty pracy z Polski i zagranicy, szczególnie w segmencie niebieskich kołnierzyków. Gratka Praca to również sekcja porad dla poszukujących zatrudnienia. Kategoria łączy ze sobą pracodawców i osoby poszukujące pracy stałej lub sezonowej.
"Gratka Ogłoszenia Drobne" - ogłoszenia określane jako „drobne” to 14 kategorii pozwalających kupować i sprzedawać przedmioty i usługi użytkownikom indywidualnym oraz biznesowym. Najbardziej typowe kategorie ogłoszeń drobnych to: Zwierzęta, Dom i Ogród, Elektronika, Maszyny, Usługi.

</doc>
<doc id="1104667" url="https://pl.wikipedia.org/wiki?curid=1104667" title="Międzynarodowa Unia Geodezji i Geofizyki">
Międzynarodowa Unia Geodezji i Geofizyki

Międzynarodowa Unia Geodezji i Geofizyki (, skr. UGGI) – pozarządowa organizacja non-profit zajmująca się inicjowaniem i koordynowaniem studiów i badań geodezyjnych i geofizycznych. Została założona w 1919 roku. Polska należy do Unii od 1924 roku.
Zrzesza następujące organizacje:

</doc>
<doc id="1104668" url="https://pl.wikipedia.org/wiki?curid=1104668" title="IUGG">
IUGG



</doc>
<doc id="1104682" url="https://pl.wikipedia.org/wiki?curid=1104682" title="Radio Luxembourg (DRM)">
Radio Luxembourg (DRM)

Radio Luxembourg (DRM) – rozgłośnia radiowa mająca z założenia być kontynuacją popowo-rockowego serwisu Radia Luxembourg nadającego uprzednio w paśmie średnio falowym na częstotliwości 1440 kHz jako 2-0-8.
W 2005 RTL podjęła decyzję o wznowieniu anglojęzycznego serwisu Radia Luxembourg w cyfrowej technice DRM w miejsce nadawanego do lat 90. XX wieku na częstotliwości 1440 kHz programu w technice modulacji AM.
Zmiana techniki emisji dała możliwość nadawania w jakości cyfrowej przez 24 godziny na dobę i co równie ważne, spoza terenu Wielkiej Brytanii, a więc pokonania wszystkich słabych stron poprzedniego programu.
Oficjalne otwarcie serwisu na częstotliwości 7145 kHz miało miejsce 12 września 2005. Przez jakiś czas serwis nadawano na 7295 kHz, ale ostatecznie cały projekt zarzucono w 2009 roku. Radio ponownie rozpoczęło nadawać w 2010 roku.
Podobnego losu nie podzielił niemieckojęzyczny serwis radia RTL który nadawany jest nadal (2007);

</doc>
<doc id="1104687" url="https://pl.wikipedia.org/wiki?curid=1104687" title="Senecio jacobea">
Senecio jacobea



</doc>
<doc id="1104689" url="https://pl.wikipedia.org/wiki?curid=1104689" title="Powiat Scheibbs">
Powiat Scheibbs

Powiat Scheibbs (niem. "Bezirk Scheibbs") – powiat w Austrii, w kraju związkowym Dolna Austria, w rejonie Mostviertel. Siedziba powiatu znajduje się w mieście Scheibbs.
Geografia.
Powiat Scheibbs graniczy: na północy z powiatem Melk, na wschodzie z powiatami St. Pölten-Land i Lilienfeld, na zachodzie z powiatem Amstetten i miastem statutarnym Waidhofen an der Ybbs, na południu z powiatami Liezen i Bruck an der Mur (dwa ostatnie w Styrii).
Środkowa i południowa część powiatu leży w Północnych Alpach Wapiennych, w grupie Ybbstaler Alpen.
Podział administracyjny.
Powiat podzielony jest na 18 gmin, w tym dwie gminy miejskie "(Stadt)", dziewięć gmin targowych "(Marktgemeinde)" oraz siedem gmin wiejskich "(Gemeinde)".
Transport.
Przez powiat przebiegają następujące drogi krajowe: B22 ("Grestner Straße"), B25 ("Erlauftal Straße"), B28 ("Puchenstubner Straße"), B29 ("Manker Straße"), B31 ("Gföhler Straße") i B71 ("Zellerrain Straße").
Z powodu Alp linie kolejowe rozmieszczone są jedynie w dolinach rzek, przez powiat przebiegają linie: Gresten-Land - Pöchlarn i Waidhofen an der Ybbs - Pöchlarn.

</doc>
<doc id="1104693" url="https://pl.wikipedia.org/wiki?curid=1104693" title="Damn Yankees">
Damn Yankees

Damn Yankees - amerykański zespół powstały w 1989 roku. Tworzyli go Ted Nugent, Tommy Shaw, Jack Blades i Michael Cartellone.
Już pierwszy album formacji, zatytułowany "Damn Yankees" został podwójnie platynową płytą. Kolejny album zatytułowany "Don't tread" był drugim i jednocześnie ostatnim albumem Damn Yankees. Grupa została rozwiązana w 1993 roku. Muzykę grupy wykorzystywano w filmach, m.in. w Gremliny rozrabiają 2. Tytułowy utwór z albumu "Don't Tread" zaprezentowano w ramach oprawy muzycznej Letnich Igrzysk Olimpijskich 1992 w Barcelonie.

</doc>
<doc id="1104697" url="https://pl.wikipedia.org/wiki?curid=1104697" title="Bretton Woods (New Hampshire)">
Bretton Woods (New Hampshire)

Bretton Woods – obszar niemunicypalny wchodzący w skład miejscowości Carroll, w stanie New Hampshire, w USA.
Opis.
Bretton Woods znajduje się na terenie White Mountain National Forest w Górach Białych (White Mountains) i leży u stóp Góry Washingtona.
Najważniejszym zabytkiem jest wybudowany w 1902 roku hotel Mount Washington, znajdujący się przy drodze 302. W lipcu 1944 roku zorganizowano w nim konferencję międzynarodową, na której m.in. podjęto decyzję o utworzeniu Międzynarodowego Funduszu Walutowego i Banku Światowego. System walutowy ustanowiony podczas tej konferencji nosi nazwę systemu z Bretton Woods.

</doc>
<doc id="1104704" url="https://pl.wikipedia.org/wiki?curid=1104704" title="Hacı I Girej">
Hacı I Girej



</doc>
<doc id="1104705" url="https://pl.wikipedia.org/wiki?curid=1104705" title="İslâm III Girej">
İslâm III Girej



</doc>
<doc id="1104707" url="https://pl.wikipedia.org/wiki?curid=1104707" title="Geograf (obraz Jana Vermeera)">
Geograf (obraz Jana Vermeera)

Geograf () – obraz Jana Vermeera ukończony w 1669; od 26 maja 1885 znajduje się w Städel Museum we Frankfurcie nad Menem.
Obraz opatrzony jest dwoma sygnaturami i, jako jeden z trzech płócien w dorobku Vermeera, datą. Dwa pozostałe to "Astronom" i "U stręczycielki". Data, zapisana jako "XDCLXVIIII" wraz z podpisem znajduje się w prawym górnym rogu. Druga sygnatura znajduje się na szafie. Najprawdopodobniej ani podpisy, ani data, nie są oryginalne.
Portrety naukowców były częstym motywem XVII-wiecznego holenderskiego malarstwa. Jako pierwszy uczonego wśród naukowych przyrządów namalował ok. 1630 Rembrandt. Później temat ten był podejmowany przez jego uczniów oraz innych malarzy, którzy go spopularyzowali. Vermeer wpisywał się w ten trend, portretując astronoma i geografa. Obraz "Astronom" jest bardzo zbliżony do "Geografa" i wielokrotnie oba płótna były sprzedawane razem. Oba przedstawiają mężczyznę o kręconych włosach i ubranego w długą, obfitą szatę, być może Antonie van Leeuwenhoeka. Badacze wskazują na widoczne podobieństwo między ryciną Rembrandta, przedstawiającą Fausta a "Geografem".
Geograf stoi oparty o biurko, otoczony przez mapy, książki i globus. W jednej ręce trzyma cyrkiel, którym posługuje się w celu zmierzenia odległości na leżącej przed nim mapie. Uczony przerwał jednak na chwilę swoją pracę – zamyślony patrzy przez okno, a światło pada na jego twarz. Udało się rozpoznać mapę, wiszącą na ścianie – to dzieło Willema Jansz. Blaeu, przedstawiające wybrzeża Europy oraz globus, autorstwa Hendricka Hondiusa.

</doc>
<doc id="1104709" url="https://pl.wikipedia.org/wiki?curid=1104709" title="Adansi North">
Adansi North

Adansi North jest dystryktem w Regionie Aszanti w Ghanie, obejmuje obszar 828 km². Stolicą jest największe miasto w dystrykcie Fomena, na terenie której znajduje się jedna z najbardziej rentownych kopalni złota w czarnej Afryce należąca do spółki "Ashanti Goldfields".
Adansi North jest jednym z 28 niedawno utworzonych dystryktów w Ghanie i jest jednym z 21 rejonów administracyjnych w Regionie Ashanti. Dystrykt został utworzony w wyniku reformy administracyjnej 17 lutego 2004 i powstał z podziału dystryktu Adansi East.
Populacja dystryktu wynosi około 92 834 ludzi według spisu z roku 2000, z tempem wzrostu 2,6% rocznie. Gęstość zaludnienia wynosi około 67 osób na km².
Główne miasta: Dompoase, Medoma, Fumso, Patakro, Kwapia.

</doc>
<doc id="1104710" url="https://pl.wikipedia.org/wiki?curid=1104710" title="Wawrzyniec Stegmann">
Wawrzyniec Stegmann

Wawrzyniec Stegmann (ur. ok. 1610–1611, zm. ok. 1655, pseudonim: "Tribander") – działacz reformacyjny braci polskich, ostatni rektor Akademii Rakowskiej.
Był pochodzenia niemieckiego; jego rodzina mieszkała w okolicach Poczdamu. Z powodu wyznawania poglądów unitariańskich, wraz ze starszym bratem Joachimem Stegmannem (później również rektorem Akademii Rakowskiej), około 1626 przeniósł się do Polski i rozpoczął działalność w zborach braci polskich. W latach 1634–1638 kierował Akademią Rakowską i w 1638, kiedy Sejm nakazał zamknięcie tej uczelni, musiał uciekać z Rakowa.

</doc>
<doc id="1104712" url="https://pl.wikipedia.org/wiki?curid=1104712" title="Parafia Macierzyństwa Najświętszej Maryi Panny w Trzebiatowie">
Parafia Macierzyństwa Najświętszej Maryi Panny w Trzebiatowie

Parafia pw. Macierzyństwa Najświętszej Maryi Panny w Trzebiatowie – parafia rzymskokatolicka w Trzebiatowie, należąca do dekanatu Trzebiatów, archidiecezji szczecińsko-kamieńskiej, metropolii szczecińsko-kamieńskiej. 
Obszar parafii.
Miejscowości i ulice.
W granicach parafii znajdują się miejscowości:
Miejsca święte.
Kościół parafialny.
Kościół parafialny Macierzyństwa Najświętszej Maryi Panny jest też miejską farą i Archidiecezjalnym Sanktuarium Maryjnym Macierzyństwa Najświętszej Maryi Panny. Parafia jest także siedzibą dekanatu Trzebiatów, zatem proboszcz jest jego dziekanem. Obraz Matki Bożej Macierzyńskiej z 1867 roku w sanktuarium został koronowany 20 maja 2006 roku przez nuncjusza apostolskiego w Polsce abpa Józefa Kowalczyka i abpa Zygmunta Kamińskiego, metropolitę szczecińsko-kamieńskiego. Złote korony ufundowali wierni parafii. Koronacja odbyła się przy licznym udziale kleru i wiernych na stadionie miejskim w Trzebiatowie.
Kościoły filialne i kaplice.
Kościół pw. Świętej Rodziny w Chomętowie.
Poświęcony przez ks. bpa Jana Gałeckiego 8.05.1997 r. Wybudowany w latach 1988 - 1996 z cegły według projektu Jana Oknińskiego. Dzwon "Jan Paweł II" ufundowany przez społeczność Chomętowa poświęcony 5 października 2008 r. Uroczystość odpustowa: Niedziela Świętej Rodziny. 
Kościół pw. św. Stanisława Biskupa i męczennika w Gąbinie.
Poświęcony przez ks. bpa Jana Gałeckiego 8.05.1993 r. Wybudowany w latach 1985 - 1992 z cegły według projektu Jana Oknińskiego. Uroczystość odpustowa: 8 maja. 
Kaplica filialna pw. św. Izydora w Lewicach.
Poświęcona przez ks. Kan. Henryka Cudaka w dniu 8.12.1991 r. Uroczystość odpustowa: 10 maja. 
Kaplica filialna pw. Najświętszej Maryi Panny Królowej Polski w Mirosławicach.
Poświęcona przez ks. Kan. Henryka Cudaka w dniu 19.03.1989 r. Uroczystość odpustowa: 3 maja. 
Kościół pw. Podwyższenia Krzyża Świętego we Włodarce (XIX w.).
Poświęcony przez ks. Tadeusza Długopolskiego TChr 28.10.1946 r. Zbudowany w 1891 roku z cegły w stylu neogotyckim. Uroczystość odpustowa: 14 września.
Duszpasterze.
Proboszczowie.
Proboszczowie parafii pw. Macierzyństwa Najświętszej Maryi Panny w Trzebiatowie:
Działalność parafialna.
Na terenie parafii posługuje czterech kapłanów diecezjalnych oraz cztery Siostry ze Zgromadzenia Sióstr Opatrzności Bożej, które pełnią posługi: organistki, zakrystianki, katechetki oraz prowadzą sklep z pamiątkami.

</doc>
<doc id="1104713" url="https://pl.wikipedia.org/wiki?curid=1104713" title="PTC Pabianice">
PTC Pabianice

Pabianickie Towarzystwo Cyklistów w Pabianicach – klub sportowy w Pabianicach. Klub należy do najstarszych w Polsce - został założony 26 maja 1906 roku, a sekcja piłki nożnej działała już w 1909 roku. Obecnie w klubie prowadzone są sekcje: zapasów, piłki nożnej, szachów, brydża sportowego, podnoszenia ciężarów i ponownie od 2017 r. sekcja kolarska. Najwyższym osiągnięciem sekcji piłkarskiej był awans do II ligi w 1948 roku. 
W sezonie 2012/2013 juniorzy starsi grali w rozgrywkach wojewódzkich w grupie B.
W drużynie grali m.in.: Paweł Kowalski, Marcin Komorowski i Zdzisław Leszczyński.

</doc>
<doc id="1104715" url="https://pl.wikipedia.org/wiki?curid=1104715" title="Darron Gibson">
Darron Gibson

Darron Gibson (ur. 25 października 1987 w Londonderry w Irlandii Północnej) – irlandzki piłkarz, zawodnik Sunderlandu. Nominalnie jest defensywnym pomocnikiem, ale może też występować na środku pomocy.
Kariera klubowa.
Gibson dołączył do "United" z akademii klubu jako junior. Zadebiutował dla pierwszej drużyny klubu 26 października 2005 roku w meczu Pucharu Ligi przeciwko Barnet F.C. zmieniając Lee Martina. W maju 2006 roku ogłoszony został najlepszym graczem roku drużyny młodzieżowej.
Darron został wysłany na wypożyczenie do drugoligowej belgijskiej drużyny, Royalu Antwerpia na cały sezon 2006/2007 aby nabyć doświadczenie. Belgijski klub zdołał dotrzeć do baraży o grę w Jupiler League, ale nie udało mu się awansować.
Gibson jest silnym i dobrze zbudowanym pomocnikiem, który może zarówno bronić jak i uczestniczyć w akcjach ofensywnych.
13 stycznia 2012 roku podpisał 4,5 roczny kontrakt z Evertonem.
Kariera reprezentacyjna.
Gibson jest reprezentantem Irlandii. W roku 2005 odmówił gry w reprezentacji Irlandii Północnej, którą wcześniej reprezentował w drużynie U-16. Reprezentując Republikę Irlandii spełnił swoje marzenie, gdyż jego rodzina zawsze kibicowała tej drużynie.
Jednakże "Irlandzki Związek Piłki Nożnej" (organizacja zarządzająca rozgrywkami piłkarskimi w Irlandii Północnej) rozważa legalność gry zawodnika dla drużyny irlandzkiej, w związku z wprowadzonymi przez FIFA w maju 2004 roku kryteriami. Rozchodzi się o to, że jako reprezentant Irlandii Północnej do lat 16, Gibson nie powinien zmieniać przynależności reprezentacyjnej i "Związek Piłki nożnej w Irlandii" (organ piłkarski w Republice Irlandii), nie ma prawa wnosić swoich pretensji do zawodnika. Jednak kryterium to dotyczy głównie gry w reprezentacji U-17 bądź wyższej, co budzi kontrowersje wokół całej sprawy. Możliwość gry Gibsona dla drugiej reprezentacji jest też tłumaczona słowami Porozumienia wielkopiątkowego:
"Obowiązkiem każdego mieszkańca Irlandii Północnej jest zidentyfikowanie się jako Irlandczyka lub Brytyjczyka lub przyjęcie obu narodowości, co także każdy obywatel może wybrać i potwierdzić, że jego zgoda na podwójne obywatelstwo została zaakceptowana przez rządy obu państw, oraz że nie zostanie ona zmieniona w przyszłości w ramach zmian w statucie Irlandii Północnej."
30 stycznia 2007 roku został powołany przez menedżera Steve'a Stauntona do drużyny Irlandii na mecz eliminacyjny do Mistrzostw Europy 2008 z reprezentacją San Marino. Był też w składzie w marcowych spotkaniach przeciwko Walii i Słowacji, ale nie pojawił się na boisku w żadnym z tych meczów. W pełni zadebiutował 22 sierpnia 2007 roku w wygranym 4-0 meczu przeciw Danii, w którym to był współautorem trzeciego gola – po jego silnym strzale bramkarz przeciwników wybił piłkę pod nogi innego zawodnika Irlandii, który umieścił piłkę w siatce. Pierwszego gola dla reprezentacji strzelił 8 lutego 2011 w meczu z Walią w ramach Nations Cup.
W swoim pierwszym meczu dla irlandzkiej drużyny U-21, Gibson był kapitanem drużyny.

</doc>
<doc id="1104718" url="https://pl.wikipedia.org/wiki?curid=1104718" title="Chór Alla Polacca przy Operze Narodowej">
Chór Alla Polacca przy Operze Narodowej



</doc>
<doc id="1104720" url="https://pl.wikipedia.org/wiki?curid=1104720" title="Adansi East">
Adansi East

Adansi East – nieistniejący dystrykt w regionie Ashanti w Ghanie. W wyniku reformy administracyjnej 17 lutego 2004 został podzielony na Adansi North (stolica Fomena) i Adansi South (stolica New Edubiase).

</doc>
<doc id="1104721" url="https://pl.wikipedia.org/wiki?curid=1104721" title="Teatr Wielki – Opera Narodowa w Warszawie">
Teatr Wielki – Opera Narodowa w Warszawie



</doc>
<doc id="1104723" url="https://pl.wikipedia.org/wiki?curid=1104723" title="TW-ON">
TW-ON



</doc>
<doc id="1104724" url="https://pl.wikipedia.org/wiki?curid=1104724" title="Adansi West">
Adansi West

Adansi West – dawny dystrykt w regionie Ashanti w Ghanie. W wyniku reformy administracyjnej 17 lutego 2004 zmienił nazwę na Obuasi i status z "dystryktu zwykłego" na "okręg miejski".

</doc>
<doc id="1104725" url="https://pl.wikipedia.org/wiki?curid=1104725" title="Grigorij Zwieriew">
Grigorij Zwieriew

Grigorij Aleksandrowicz Zwieriew (; ur. w Ałczewsku, zm. 1 sierpnia 1946 w Moskwie) – pułkownik Armii Czerwonej, kolaborant, dowódca 2 Dywizji Piechoty Sił Zbrojnych KONR pod koniec II wojny światowej.
Życiorys.
Ukończył szkołę 2-klasową. W 1919 wstąpił do armii bolszewickiej. Brał udział w wojnie domowej z białymi. W 1922 przeszedł kursy piechoty, a w 1924 ukończył szkołę piechoty. Od 1926 dowodził kompanią 224 pułku strzeleckiego. W 1930 przeszedł wyższe kursy strzeleckie. W latach 1931–1933 był szefem oddziału w sztabie jednego z rejonów wojskowych, a następnie szefem sztabu 224 pułku strzeleckiego. W 1936 objął dowodzenie 289 pułku strzeleckiego. W 1937 został szefem sztabu 19 pułku strzeleckiego. Na fali czystki w korpusie oficerskim w 1938 został aresztowany przez NKWD, ale wypuszczono go na wolność. W latach 1939–1940 uczestniczył w wojnie sowiecko-fińskiej jako dowódca jednej z dywizji strzeleckich. Po jej zakończeniu ukończył Akademię Wojskową im. M. Frunzego, po czym został dowódcą piechoty dywizyjnej 146 Dywizji Strzeleckiej w stopniu pułkownika. Od wiosny 1941 r. dowodził 190 Dywizją Strzelecką, która po najeździe wojsk niemieckich na ZSRR 22 czerwca, walczyła na froncie południowo-zachodnim.
W sierpniu 1941 Zwieriew został ranny i dostał się do niewoli niemieckiej. Został osadzony w obozach dla jeńców wojennych na Ukrainie. Udało mu się zbiec i przedostać na stronę sowiecką, gdzie na pewien czas został aresztowany przez NKWD. W styczniu 1942 wyszedł na wolność, po czym objął dowodzenie 8 Dywizji Strzeleckiej, a następnie 323 Brygady Strzeleckiej. Jesienią tego roku został zastępcą dowódcy 127 Dywizji Strzeleckiej, a w marcu 1943 – dowódcą 350 Dywizji Strzeleckiej i jednocześnie komendantem wojskowym Charkowa. 22 marca tego roku, przy próbie wydostania się z okrążenia, został ciężko ranny i ponownie dostał się do niewoli niemieckiej. Osadzony w obozie jenieckim w Dniepropietrowsku, w czerwcu przystąpił do rosyjskiego ruchu antykomunistycznego generała Andrieja Własowa. Następnie służył w szkole propagandowej ROA w Dabendorfie, przeprowadzając inspekcje w obozach dla jeńców wojennych z Armii Czerwonej. Jesienią 1944 wstąpił do Komitetu Wyzwolenia Narodów Rosji (KONR). 21 lutego 1945 został dowódcą 2 Dywizji Piechoty Sił Zbrojnych KONR, formowanej i szkolonej od marca na poligonie w Heubergu. Próbował bezskutecznie przejść z nią na tereny zajmowane przez wojska amerykańskie. 10 maja został schwytany przez patrol sowiecki, po czym chciał popełnić samobójstwo, ale został jedynie ciężko ranny.
Na moskiewskim procesie dowódców ROA został skazany na karę śmierci, wykonaną przez powieszenie 1 sierpnia 1946.

</doc>
<doc id="1104731" url="https://pl.wikipedia.org/wiki?curid=1104731" title="DORIS">
DORIS

DORIS () – satelitarny system oparty na zjawisku Dopplera. Można nazwać ten system „mierniczym przestrzeni kosmicznej”, gdyż wyznacza on z dużą precyzją orbity satelitów. DORIS jest także ziemskim systemem pozycjonowania. Jest wykorzystywany na satelitach altimetrycznych i teledetekcyjnych, więc służy pośrednio do wyznaczania kształtu i rozmiarów Ziemi m.in. poprzez badanie poziomu mórz i pola siły ciężkości. System ten dostarcza danych do badań w zakresie geodezji, geofizyki, a także dla innych dziedzin.
Twórcy DORIS.
Pomysłodawcą i twórcą systemu DORIS była francuska agencja kosmiczna CNES (Centre National d'Etudes Spatiales). Jej partnerami zostali:
Budowa systemu DORIS.
System DORIS został pomyślany tak, aby zapewniać dokładność wyznaczenia położenia rzędu jednego centymetra. Dokładność tę gwarantują następujące trzy składniki systemu:
Wysoką stabilność częstotliwości fali można porównać do stabilności zegara, który w ciągu ludzkiego życia pospieszy się o 0,2 milisekundy (dla porównania dobry zegarek na rękę w ciągu ludzkiego życia pospieszy się o godzinę). Daje to pewność, że nadawana częstotliwość jest zawsze taka sama i pozwala wyznaczać położenie satelity na orbicie, korzystając ze zjawiska Dopplera, z dokładnością kilku centymetrów.
Ważne dla pomiarów systemu Doris jest ciągłe śledzenie satelitów przez stacje naziemne. Jest ono zapewnione przez sieć 60 stacji rozmieszczonych na całej Ziemi. Do zorganizowania takiej sieci była konieczna współpraca ponad trzydziestu krajów. Stacje naziemne, w odróżnieniu od systemu GPS, nadają sygnał, zaś satelity go odbierają.
Sygnał jest wysyłany na dwóch częstotliwościach radiowych. Fale radiowe wybrano ze względu na to, że umożliwiają pomiary przy każdej pogodzie, przenikają przez chmury, co nie jest możliwe dla fal świetlnych. Przy doborze częstotliwości brano pod uwagę wpływy zjonizowanych górnych warstw atmosfery. Fale o wyższych częstotliwościach są mniej wrażliwe na zakłócenia w jonosferze, więc główną częstotliwością pomiarową jest w systemie Doris 2036,25 MHz. Druga częstotliwość – 401,25 MHz służy do korekcji błędów.
Na satelicie znajduje się odbiornik mierzący prędkość radialną, wysoce stabilny oscylator oraz wielokierunkowa antena. Pomiar dopplerowskiej zmiany częstotliwości nadawanej przez stacje naziemne odbywa się co 10 sekund. Dotychczas wyprodukowano już trzy generacje odbiorników (wszystkie kompatybilne z naziemnymi nadajnikami). Postęp w dziedzinie elektroniki i miniaturyzacja pozwoliły na czterokrotne zmniejszenie wagi i rozmiaru odbiornika. Bieżąca generacja odbiorników waży zaledwie 1,5 kilograma i zajmuje objętość 1,5 litra. Instrumenty pierwszej generacji wykonywały tylko jeden pomiar w danym czasie, drugiej i trzeciej generacji mogą wykonywać równocześnie dwa pomiary. Dzięki temu satelita może odbierać sygnał z większej ilości odbiorników w swoim polu widzenia.
Stacja naziemna składa się z nadajnika, wielokierunkowej anteny oraz stacji meteorologicznej, mierzącej ciśnienie atmosferyczne, temperaturę oraz wilgotność powietrza. Nadajnik wysyła sygnały na dwóch ww. częstotliwościach. Niższa częstotliwość jest modulowana, dzięki czemu odbiornik na satelicie otrzymuje informacje o tym, z którego nadajnika otrzymał sygnał, dane do synchronizacji czasu, dane meteorologiczne, itp.
Zadania DORIS.
System Doris ma za zadanie wspieranie m.in. badań geodezyjnych i geofizycznych poprzez dostarczanie im danych. Może być używany na różnych polach: do wyznaczania orbit, badania pola grawitacyjnego Ziemi i jej ruchu obrotowego, precyzyjnego wyznaczania pozycji na Ziemi oraz nawigacji satelitarnej.
Na przestrzeni prawie piętnastu lat działania systemu Doris dokładność wyznaczenia orbity wzrosła dziesięciokrotnie.
Rozwijająca się ciągle służba IDS (International Doris Service) umożliwia badanie kształtu i rozmiarów Ziemi, poprzez pomiary altimetryczne.
Kontrola systemu i opracowywanie wyników.
Służbą, która zajmuje się kontrolą systemu Doris i zarządzaniem danymi jest IDS (International Doris Service). Formalnie działa ona od 1 lipca 2003 r., wcześniej była w fazie pilotażowej.
Satelity przesyłają w regularnych odstępach czasu zebrane z pomiarów dane do SSALTO (Segment Sol multimissions d'ALTimétrie, d'Orbitographie), czyli do centrum analiz Doris w Tuluzie we Francji. Centrum to opracowuje wyniki pomiarów, oblicza orbity satelitów mających instrument Doris oraz przechowuje i rozprowadza dane oraz produkty powstałe na podstawie danych. Są to między innymi:
Od dziewiczej misji w roku 1990 system Doris wykonał ponad 50 milionów pomiarów dla różnych naukowych celów.

</doc>
<doc id="1104733" url="https://pl.wikipedia.org/wiki?curid=1104733" title="Ił-32">
Ił-32

Ił-32 (ros. Ил-32) – radziecki ciężki szybowiec transportowo-desantowy z okresu po II wojnie światowej.
Historia.
Po zakończeniu II wojny światowej nastąpił rozwój wojsk powietrznodesantowych w ZSRR. W celu zwiększenia ich skuteczności rozpoczęto pracę nad budową szybowców transportowych służących do przewozu sprzętu oraz żołnierzy. Wśród zamówionych projektów znalazł się ciężki szybowiec transportowy, którego opracowanie i budowę zlecono zespołowi kierowanemu przez Siergieja Iljuszyna.
Realizując to zlecenie, opracowano szybowiec, który oznaczono jako "Ił-32". Jego prototyp zbudowano w 1948 roku i był to największy ze zbudowanych w ZSRR szybowców transportowych. Do jego holowania zamierzano użyć dwóch samolotów Ił-12, a w przypadku obniżenia masy ładunku – jednego samolotu Ił-18 ASz-73 lub Tu-4. W tym samym roku dokonano jego oblotu, holując go za samolotem Ił-18D, a później za samolotem "Ił-18 ASz-73".
Pomimo udanych prób ostatecznie zrezygnowano z produkcji seryjnej szybowca. Siergiej Iljuszyn postanowił zbudować w oparciu o tę konstrukcję motoszybowiec poprzez zainstalowanie pod skrzydłami dwóch silników tłokowych. Wersja to otrzymała oznaczenie "Ił-34", ale również ona nie weszła do produkcji.
Użycie.
Szybowiec "Ił-32" zbudowany tylko w egzemplarzu prototypowym używany był jedynie do prób.
Opis konstrukcji.
Szybowiec "Ił-32" był zbudowany w układzie górnopłatu, o konstrukcji całkowicie metalowej. Część przednią i ogonową odchylano w bok w celu ułatwienia i przyspieszenia załadunku i wyładunku.
Kadłub szybowca o przekroju prostokątnym (3,2 × 4,15 m), zawierał odchylaną w bok razem z przednią częścią kadłuba kabinę dwuosobowej załogi. Część środkowa kadłuba tworzyła komorę transportową o wysokości 2,6 m, szerokości 2,8 m i długości 11,25 m. Część ogonowa była odchylana w bok. Komora ładunkowa była wyposażona w trap, po którym mogły wjeżdżać (wyjeżdżać) samochody lub inne lekkie pojazdy wojskowe.
Skrzydła dwudźwigarowe o dużej powierzchni nośnej, miały znaczne wydłużenie.
Podwozie składało się z goleni przedniej z dwoma kołami o małej średnicy i dwóch teleskopowych goleni głównych z pojedynczymi kołami. Golenie podwozia głównego połączono zastrzałami z kadłubem.

</doc>
<doc id="1104738" url="https://pl.wikipedia.org/wiki?curid=1104738" title="Dama i dwóch panów">
Dama i dwóch panów

Dama i dwóch panów albo "Dziewczyna z kieliszkiem wina" () – obraz Jana Vermeera datowany na lata 1658–1662. Sygnowany jest z lewej strony, na oknie. Płótno jest źle zachowane.
Obraz pojawia się w spisie kolekcji Jacobusa Dissiusa, która została sprzedana 16 maja 1696 w Amsterdamie. W zachowanym spisie tych dzieł płótno zostało opisane jako "wesołe towarzystwo w komnacie". Obecnie znajduje się w Herzog Anton Ulrich-Museum w Brunszwiku.
Scena we wnętrzu.
Obraz przedstawia scenę, w której mężczyzna częstuje kobietę winem (lub innym napojem), by w ten sposób ją uwieść. Pochyla się w stronę dziewczyny i patrząc na nią, podaje jej kieliszek. Ona z kolei spogląda z uśmiechem w stronę widza. Mężczyzna uważany jest za pośrednika między kobietą a drugim mężczyzną, który siedzi za stołem.
Stół przykryty jest niebieskim obrusem i leży na nim biała serweta, taca z owocami (cytrynami lub pomarańczami) i biała karafka. Karafka ta jest elementem, który pojawia się kilkakrotnie na płótnach Vermeera ("Pijana dziewczyna śpiąca przy stole", "Lekcja muzyki", "Kielich wina"). Być może napój, którym częstowana jest dziewczyna, nie jest winem, ale "poculum amatorium", które według XVII-wiecznej literatury medycznej mogło rozbudzić miłość bądź wywołać melancholię, którą widać u mężczyzny siedzącego za stołem.
Scena rozgrywa się pod nieobecność mężą, który przedstawiony jest na portrecie, zawieszonym na ścianie. Nie przypadkowo jego wzrok skierowany jest właśnie na żonę.
Z lewej strony znajduje się uchylone okno, wypełnione witrażem, zawierającym przesłanie moralne. Jest na nim przedstawienie czworoliścia z herbem Jannetje Vogel (zm. w latach 20. XVII wieku), pierwszej żony Mosesa Jans van Nederveen. Małżeństwo to mieszkało w domu Vermeerów lub było ich sąsiadami. Herbowi towarzyszy symboliczne przedstawienie – personifikacja Temperantii (umiarkowania), zaczerpnięta ze zbioru emblemów "Nucleus Emblematum" Gabriela Rollenhagena (1611). Temperantia, jedna z czterech cnót kardynalnych, przedstawiona jest z uzdą (w celu hamowania namiętności) i ekierką (aby działać sprawiedliwie). Przedstawienie to jest więc rodzajem przestrogi, która odnosi się do rozgrywającej się sceny.
"Dama i dwóch panów" a inne dzieła.
Obraz ten należy do grupy dzieł Vermeera, które powstały pod koniec lat 50. XVII wieku, a więc na początku dojrzałego okresu jego twórczości. Umieszczenie postaci w kącie pomieszczenia, z którego lewej strony znajduje się okno, będące źródłem światła, jest zabiegiem często stosowanym przez malarza. Taką kompozycję Vermeer zaczerpnął od Pietera de Hoocha. Szczególne podobieństwo widać między "Damą i dwoma panami" Vermeera a "Pijącą kobietą z żołnierzami" de Hoocha.
Tematyka obrazu jest bardzo zbliżona do "Kielicha wina", jednak przedstawiona sytuacja jest nieco inna. Na tamtym obrazie, zamiast dwóch, przedstawiony jest jeden mężczyzna, a kobieta została uchwycona w momencie, gdy kieliszek przyłożyła już do ust. Co więcej, obie sceny rozgrywają się w tym samym wnętrzu. Jest tam zatem ten sam witraż, który ze względu na taką samą tematykę obu płócien, ma identyczną wymowę moralną.

</doc>
<doc id="1104747" url="https://pl.wikipedia.org/wiki?curid=1104747" title="Yaron Herman">
Yaron Herman

Yaron Herman (ur. 12 lipca 1981 w Tel Awiwie) – izraelski muzyk, pianista jazzowy, występujący w Izraelu, Francji, USA, a także w Polsce.
Życiorys.
Początkowo trenował koszykówkę. Po kontuzji musiał zrezygnować z treningów i jako 16–latek rozpoczął naukę gry na fortepianie pod kierunkiem Ophera Brayera z użyciem metodologii opartej na filozofii, matematyce i psychologii. W roku 1999 uzyskał prestiżową nagrodę Rimon School of Jazz and Contemporary Music w kategorii "Junior talent". Następnie studiował w The Berklee School of Music w Bostonie, po czym rozpoczął karierę w Paryżu. Jest autorem teorii improwizacji muzycznej pn. "Real Time Composition" ("komponowanie w czasie rzeczywistym"). Występował na konferencjach TEDxParis (2015), TEDGlobal (2013), TEDxCERN (2013) i TEDxHelvetia (2012).
W 2020 roku wydał książkę "Le déclic créatif".

</doc>
<doc id="1104750" url="https://pl.wikipedia.org/wiki?curid=1104750" title="Adansi South">
Adansi South

Adansi South jest dystryktem w południowo-wschodniej części Regionu Aszanti w Ghanie, obejmuje obszar 899 km², około 24% jego powierzchni zajmują rezerwaty leśne. Stolicą dystryktu jest New Edubiase, miasto leżące 92km na południe od Kumasi, na głównej drodze Kumasi – Cape Coast.
Dystrykt został utworzony w wyniku reformy administracyjnej 17 lutego 2004 z części dystryktu Adansi East. Całkowita populacja jest szacowana na 98,437 ludzi według spisu z roku 2006.
Dystrykt posiada osiem rezerwatów leśnych, wodospady w Nyamkomasu, Tewobaabi i Adansi Kenya oraz łańcuchy górskie w północno-zachodniej części. Znajduje się tam również sanktuarium krokodyli i rezerwaty dzikiej przyrody. W New Edubiase i Bodwesango obchodzone jest corocznie "Święto Afahye", w którym udział biorą zarówno miejscowi jak i cudzoziemcy.
Główną gałęzią gospodarki poza turystyką jest przemysł wydobywczy.
Główne miasta: Akrofuom, Mensonso, Odumasi, Ampunyase, Apagya, Atobiase, Birim Aboe.

</doc>
<doc id="1104751" url="https://pl.wikipedia.org/wiki?curid=1104751" title="Tommy Svensson">
Tommy Svensson

Thomas „Tommy” Svensson (ur. 4 marca 1945 w Växjö) – szwedzki piłkarz grający na pozycji pomocnika i trener. Podczas kariery piłkarskiej grał Östers IF oraz belgijskim Standardzie Liège. W 1970 uczestniczył z reprezentacją Szwecji w Mistrzostwach Świata.
Po zakończeniu kariery piłkarskiej zajął się trenowaniem Östers IF oraz norweskiego Tromsø IL. W 1991 roku został selekcjonerem reprezentacji Szwecji, z którą osiągnął największe sukcesy po kilkudziesięciu latach posuchy w szwedzkim futbolu. W 1992 zdobył z reprezentacją brązowy medal Mistrzostw Europy, a dwa lata później brązowy medal Mistrzostw Świata. Po przegraniu eliminacji do Mistrzostw Europy 1996 oraz Mistrzostw Świata 1998 stracił funkcję selekcjonera reprezentacji Szwecji.

</doc>
<doc id="1104753" url="https://pl.wikipedia.org/wiki?curid=1104753" title="Parki i tereny zielone Torunia i okolicy">
Parki i tereny zielone Torunia i okolicy

Parki i tereny zielone Torunia i okolicy - parki, skwery, ogrody, rezerwaty, planty i ścieżki zdrowia na terenie administracyjnym miasta.
Charakterystyka.
Toruń jest jednym z tzw. zielonych miast Polski. Prawie 30% jego powierzchni stanowią tereny zielone. Są to:
Najwięcej terenów zielonych występuje w dzielnicach: Barbarka, Bielany, Bydgoskie Przedmieście, Kaszczorek, Rudak, Winnica oraz w sąsiedztwie Zespołu Staromiejskiego.
Statystyka.
Tereny zielone według specyfiki w Toruniu (stan z 2017 roku):
Lasy.
Charakterystyka.
Toruń prawie ze wszystkich stron otoczony jest lasami. Zajmują one łącznie 2755 ha, czyli 24% powierzchni miasta. Większość z nich to lasy państwowe, którymi zarządzają nadleśnictwa: Toruń (1373 ha), Dobrzejewice (396 ha), Gniewkowo (145 ha) i Cierpiszewo (3 ha), znajdujące się w strukturze administracyjnej Regionalnej Dyrekcji Lasów Państwowych w Toruniu. Spośród całego zasobu leśnego Torunia tylko 480 ha stanowią lasy komunalne (miejskie), które mają status lasów chronionych, a 276 ha to lasy prywatne. 
Największe obszary leśne otaczające Toruń to:
Natomiast do lasów komunalnych należy zaliczyć:
Drzewostan.
Drzewostan w toruńskich lasach to głównie sosna zwyczajna, wyjątkiem jest Kępa Bazarowa, gdzie występuje las łęgowy oraz kompleks leśny w lewobrzeżnej części miasta ciągnący się od Czerniewic poprzez poligon artyleryjski do Glinek. W przeważającej większości są to monokultury sosnowe.
Zieleń urządzona.
tzw. pas parkowy.
Najwięcej parków, bo aż sześć, zlokalizowanych jest w sąsiedztwie Zespołu Staromiejskiego, tworząc tzw. pas parkowy, który został wytyczony w okresie 20-lecia międzywojennego, a jego twórcą był ówczesny architekt miejski Ignacy Tłoczek. 
Na tzw. pas parkowy składają się:
Na osobną uwagę zasługują: Park Etnograficzny przy ulicy Uniwersyteckiej, kwietniki wzdłuż alei Solidarności, planty przy ulicy Wały gen. Sikorskiego i Park Pamięci przy dworcu autobusowym.
Parki.
Pozostałe parki na terenie miasta można sklasyfikować następująco:
Inne.
Ponadto na Bydgoskim Przedmieściu istnieje Ogród Zoobotaniczny, założony w 1797 roku. Rośnie w nim 55 gatunków drzew (aż jedenaście z nich to pomniki przyrody) oraz 24 gatunki krzewów. 
Łącznie parki i skwery zajmują ponad 9% powierzchni miasta.
Zieleń cmentarna.
Na terenie Torunia znajduje się osiemnaście cmentarzy - trzy z nich to nekropole komunalne, a piętnaście należy do toruńskich parafii. Do najstarszych z nich zaliczyć należy cmentarze: św. Jerzego przy ul. Gałczyńskiego i NMP przy ul. Wybickiego oraz Cmentarz Garnizonowy przy ul. Grudziądzkiej, zlokalizowane w prawobrzeżnej części miasta oraz cmentarz św. św. Piotra i Pawła przy ul. Poznańskiej na lewobrzeżu. 
Drzewostan.
Wszystkie wyżej wymienione cmentarze charakteryzuje bogaty i różnorodny skład gatunkowy szaty roślinnej i liczny starodrzew. Rosną na nich głównie klony pospolite oraz rzadziej spotykane drzewa, takie jak: buk pospolity, brzoza brodawkowata, dąb szypułkowy, klon jesionolistny, kasztanowiec biały, lipa drobnolistna, wiąz szypułkowy, jesion wyniosły, jesion wyniosły odm. zwisająca, topola włoska, świerk pospolity, świerk kłujący odm. srebrna, sosna pospolita, daglezja zielona, modrzew europejski i inne.
Zieleń przyuliczna.
Na zieleń przyuliczną w Toruniu składa się głównie drzewostan towarzyszący traktom komunikacyjnym (drogi, ścieżki rowerowe, chodniki) oraz rabaty kwiatowe na placach i rondach. Na szczególną uwagę zasługują:
Zieleń przyuliczna w Toruniu zalicza się do najlepiej zagodospodarowanych w Polsce.
Zieleń forteczna.
Spośród zieleni fortecznej Torunia na szczególną uwagę zasługują: Park Tysiąclecia powstały na tzw. stoku bojowym Fortu XVII oraz Parku Glazja, który jest częścią fortu św. Jakuba.
Ogródki Działkowe.
W skład terenów zielonych Torunia wchodzi ponad 60 ogródków działkowych. Największe z nich zlokalizowane są w dzielnicach: Rudak i Bydgoskie Przedmieście. Ogrodami zarządza Polski Związek Działkowców w Toruniu.
Warto dodać, że znaczącą liczbę terenów zielonych stanowią ogródki przydomowe znajdujące się na toruńskich osiedlach domków jednorodzinnych, m.in. na osiedlach: św. Józefa, św. Klemensa, Brzezina, Wrzosy, Bielawy.
Pomniki przyrody.
W Toruniu znajduje się ok. 28 obiektów uznanych za pomniki przyrody, w tym 22 pojedyncze drzewa, 5 grup drzew i 1 głaz narzutowy.
Rezerwaty przyrody.
Na terenie Torunia znajdują się trzy rezerwaty przyrody: 
Mała architektura.
Na terenach zielonych Torunia występuje wiele ciekawych przykładów tzw. małej architektury. W Parku Miejskim jest to Ławka Schillera z 1909 roku i ambona z 1817 roku, w Ogrodzie Muzyków drewniany "Grzybek" pochodzący z 1843 rok. Na osobną uwagę zasługują fontanny, z których warto wymienić:
Administracja.
Leśna rolna i geodezyjna.
W Toruniu siedzibę mają następujące instytucje:
Ochrona środowiska.
W Toruniu znajdują się również instytucje związane z ochroną środowiska, są to m.in.:

</doc>
<doc id="1104754" url="https://pl.wikipedia.org/wiki?curid=1104754" title="Pterophyllum leopoldi">
Pterophyllum leopoldi

Pterophyllum leopoldi – gatunek słodkowodnej ryby z rodziny pielęgnictowatych (Cichlidae). Potocznie nazywany żaglowcem Leopolda lub żaglowcem peruwiańskim.
Występowanie.
Zamieszkuje rzeki południa Ameryki: brazylijska, środkowa część amazońskiej zlewni rzek, po rzekę Rio Solimões, między Rio Manacapuru i miastem Santarém, oraz rzekę Rupununi i Essequibo w Gujanie. Szczególnie lubi przebywać w dobrze zarośniętych wysoką roślinnością spokojnych odcinkach brzegowych tych rzek.
Opis.
Ryba nazwana tak na cześć króla Belgii Leopolda III. To najmniej znany gatunek skalarów, często hodowanych ryb w akwariach. Dawniej określany jako "Pterophyllum dumerilli".
Bardzo rzadko trafia do akwarium hobbystów. Trudno dostępna ryba często jest błędnie spostrzegana jako "Pterophyllum scalare". "Pterophyllum leopoldi" ma bardziej poziomo wydłużone ciało niż "Pterophyllum scalare".
Typową cechą "Pterophyllum leopoldi" jest duża plama za okiem i czarny kolor paska, który idzie przez oko ryby, nie rozciąga się wstecz jak u "Pterophyllum scalare", ale idzie prosto przez głowę i łączy się w górze na innej stronie.
Brak charakterystycznego wcięcia konturu pomiędzy pyskiem a płetwą grzbietową, pod płetwą grzbietową występuje wyraźna okrągła czarna plama.
Cechy rozpoznawcze tego gatunku: 27-29 łusek wzdłuż linii bocznej.
Hodowla i pielęgnacja.
Akwarium 200 l pojemności wystarcza na małą grupę 6 do 8 sztuk. Wolna przestrzeń z możliwością odwrotu za roślinami lub drzewami korzeniowymi.
Ryba spokojna, towarzyska. W hodowli akwarystycznej potrafi dożyć 12-15 lat.
Czuła na wahania co do jakości wody, lecz z łatwością przystosowują się do warunków akwariowych i nie sprawiają kłopotów w hodowli.
Według atlasu Hans A. Baenscha gatunek ten dobrze czuje się w temperaturze 25-26 °C. Woda: pH 5,5-7,5; twardości wody 3-10°.
Wyżywienie podobne jak w przypadku żaglowca skalara. Pokarm żywy i suchy, Lubi okresową, częściową wymianę wody.
Dymorfizm i rozmnażanie.
Przy maksymalnej wysokości (ok. 12 cm) uwidacznia się dymorfizm płciowy. Samiec jest nieco większy od samiczki, czoło trochę silniej spłaszczone po zewnętrznej części sklepienia czaszki.
Para rodzicielska (dojrzała ok. 15 miesiąca) na tarło wybiera pionowe części roślin, korzeni, szerokie liście roślin, często sporo gęstych roślin pod powierzchnią wodną.
W akwarium rozradza się dość rzadko. Po raz pierwszy rozmnożone zostały dopiero w 1986 r.
Tarło udaje się raczej w miękkiej, lekko kwaśnej wodzie (pH około 6-6,2), temperatura potrzebna do rozmnażania "Pterophyllum leopoldi" 28-31 °C.
W czasie tarła samica składa kilkadziesiąt do stu kilkudziesięciu sztuk ikry, dużo mniej niż "Pterophyllum scalare".
Rozwój ikry i narybku przebiega podobnie jak u pozostałych gatunków rodzaju "Pterophyllum".

</doc>
<doc id="1104758" url="https://pl.wikipedia.org/wiki?curid=1104758" title="Russula xerampelina">
Russula xerampelina



</doc>
<doc id="1104765" url="https://pl.wikipedia.org/wiki?curid=1104765" title="Targowisko próżności">
Targowisko próżności

Targowisko próżności: powieść bez bohatera (ang. "Vanity Fair: A Novel without a Hero") – powieść Williama Makepeace Thackeraya, wydana w 1847. Powieść jest satyrą angielskiego społeczeństwa początku XIX wieku. Była wielokrotnie ekranizowana. Pierwszym wydaniom towarzyszyły ilustracje autora.
Oryginalny tytuł "Vanity Fair" autor zaczerpnął z alegorycznej opowieści Johna Bunyana "Wędrówka Pielgrzyma" (ang. "The Pilgrim’s Progress") z 1678 roku. Sam Thackeray w swojej powieści napisał:
Opis fabuły.
Akcja powieści rozpoczyna się na Chiswick, w pensji panien Pinkerton, na początku XIX wieku. Pensję opuszczają jej dwie wychowanki: Amelia Sedley, córka zamożnego kupca i Rebecca (Becky) Sharp, córka malarza i francuskiej baletnicy. Pierwsza z nich, utalentowana, lubiana przez szkolne koleżanki, urodziwa i dobra, nieco sentymentalna, naiwna i prostolinijna, żegnana jest pochwalnym listem dla rodziców i podarunkiem w postaci "Słownika" doktora Samuela Johnsona. Druga była tylko "bezpłatną praktykantką, a zatem (zdaniem panny Pinkerton) dość już dostała i stanowczo mogła się obejść bez zaszczytnego obdarowania „Słownikiem” na pożegnanie". Mimo to, młodsza panna Pinkerton na odchodnym wręczyła jej ukradkiem ów "Słownik", który następnie Becky ostentacyjnie wyrzuciła przez okno. Była szczęśliwa z powodu opuszczenia pensji i odzyskania upragnionej wolności.
Amelia i Rebecca jechały do Russell Square w Londynie, gdzie mieszkała rodzina Sedleyów. Panna Sharp miała spędzić u przyjaciółki kilka dni, a następnie objąć posadę guwernantki w arystokratycznej rodzinie. Na Russel Square poznała kapitana George’a Osborne’a, z którym Amelia była od lat zaręczona oraz jej brata – Josepha, pracownika Kompanii Wschodnioindyjskiej i poborcę w Boggley Wollah. Sprytna Rebecca chciała zdobyć serce Josa i za wszelką cenę starała się go oczarować, podobnie jak i pozostałych członków rodziny. Choć była przekonana o swoim sukcesie, jej pobyt zakończył się niemile – podczas wycieczki do Vauxhall Joseph upił się i ośmieszył i w efekcie stracił chęć do zalotów. Becky wyjechała więc od Sedleyów do Queen’s Crawley, gdzie miała zostać nauczycielką dwóch córek sir Pitta Crawleya.
Dzięki własnej przebiegłości i wyrachowaniu dziewczyna szybko zdobyła sympatię chlebodawcy, który po śmierci swojej drugiej żony oświadczył się młodej nauczycielce. Rebecca odmówiła jednak, gdyż wcześniej poślubiła jego syna, Rawdona Crawleya.
Niezwykle bogata siostra sir Pitta, panna Crawley, była źródłem konfliktu między członkami rodziny. Wszyscy bowiem pragnęli odziedziczyć jej fortunę i w tym celu za wszelką cenę starali jej się przypodobać, także Becky. Ulubieńcem panny Crawley był Rawdon Crawley, jednak gdy dowiedziała się o popełnionym przez niego mezaliansie, cały majątek przepisała na jego brata Pitta oraz jego żonę, lady Jane. Rawdon i Becky próbowali odzyskać względy ciotki, ponieważ sami pozbawieni byli środków do życia. Marta Crawley, wiedząc o wcześniejszej sympatii starszej panny do Rawdona i jego świeżo poślubionej małżonki, postanowiła zapobieć ich pogodzeniu i zajęła się szwagierką w trakcie jej choroby, równocześnie przypominając jej o występkach bratanka i o mezaliansie. Marta była jednak zbyt despotyczna, a jej misterny plan odzyskania względów ciotki dla swojej rodziny pokrzyżował wypadek męża, Bute’a, z powodu którego musiała opuścić pannę Crawley.
W międzyczasie John Sedley został zupełnie zrujnowany finansowo i wraz z żoną i córką zostali zmuszeni do przeprowadzki. John Osborne, ojciec narzeczonego Amelii, zabronił dalszych kontaktów między obojgiem, co spowodowało ogromne cierpienia dziewczyny. Rozpamiętywała minioną przeszłość i szczęście, które było jej udziałem. William Dobbin, wierny przyjaciel George’a Osborne’a, odszukał Amelię i jej rodzinę i choć sam był zakochany w dziewczynie, dopomógł w doprowadzeniu do ślubu. George’owi pochlebiało i wzruszało go oddanie dziewczyny i "był również zdania, iż jest jednym z najszlachetniejszych śmiertelników i że decydując się na to małżeństwo, robi niesłychane poświęcenie". Ojciec George’a trwał przy swoim zakazie, co jeszcze bardziej skłaniało młodzieńca do zrobienia na przekór. Młoda para wzięła po cichu ślub i wyjechała do Brighton, gdzie na nich oraz spotkanych tam Crawleyów (Rawdona i Rebeccę) spadła wiadomość o wymarszu armii, w której służył George, Rawdon i Dobbin, do Belgii.
Amelia i George dołączyli do jego pułku, a następnie wraz z Josem i innymi oficerami pojechali pod Waterloo. Żołnierze dobrze się bawili, George flirtował z Rebeccą, a jego żona czuła się coraz bardziej nieszczęśliwa i samotna. Pułk wyruszył na bitwę z Napoleonem, zostawiając Amelię w rozpaczy po rozstaniu z mężem. Podczas spotkania z dawną przyjaciółką, Rebeccą, robiła jej wyrzuty i miała pretenesje o próbę odebrania jej ukochanego męża. George zginął podczas bitwy. Becky i Rawdon wyjechali do Paryża, gdzie urodził się ich syn, Rawdon, którym niewiele interesowała się jego matka. Także Amelia urodziła syna, również nazwanego imieniem ojca. Wróciła do domu rodziców, gdzie często odwiedzał ją Dobbin, chrzestny małego George’a. Crawleyowie wrócili z Paryża i zamieszkali w Anglii, "żyjąc dostatnio przy rocznym dochodzie równym zero". Żyli dobrze się bawiąc, nikomu nie płacąc i powiększając swoje długi. Amelia z synem i rodzicami żyła bardzo ubogo, otrzymując jedynie pensję wdowią oraz pomoc od Dobbina. Gdy George miał już kilka lat, stary Osborne, który nie utrzymywał żadnych kontaktów z wdową po jego synie i wnukiem, zaproponował, że przejmie opiekę nad chłopcem, zabierze go do siebie i uczyni dziedzicem. Zmuszona przez złą sytuację finansową rodziny, Amelia z bólem serca oddała na wychowanie Osborne’om swojego ukochanego jedynaka.
Tymczasem Pitt objął rządy w Queen’s Crawley po wypadku, jakiemu uległ jego ojciec i po którym nie odzyskał już władz umysłowych. Sprytna Becky przyjechała na pogrzeb sir Pitta i pozyskała względy zarówno młodego sir Pitta, jak i jego małżonki i rodziny; zacieśniała także swoją znajomość z lordem Steynem. Starała się za wszelką cenę zdobyć wysoką pozycję towarzyską i udało jej się nawet zostać przedstawioną na dworze królewskim.
Bohaterowie.
Rebecca (Becky) Sharp później Rebecca Crawley – córka malarza i baletnicy. Jej matka umarła wcześnie, a skłonny do pijaństwa ojciec oddał dziewczynę pod opiekę panny Pinkerton i wkrótce umarł. Mając siedemnaście lat, przybyła do Chiswick, gdzie mogła mieszkać i uczyć się w zamian za lekcje francuskiego, którym świetnie władała dzięki matce-Francuzce. Nie znosiła pensji z jej rygorem i rutyną. Przez kilka lat pobytu w szkole nie zaprzyjaźniła się nikim oprócz Amelii Sedley. Była bowiem osobą niechętną do pomocy innym, przebiegłą, sprytną i złośliwą, a przy tym bardzo inteligentną. Niezwykle dobrze potrafiła udawać, choćby przywiązanie do Amelii. Gdy panna Pinkerton chciała ją zmusić do uczenia dzieci muzyki, panna Sharp wybuchnęła złością i odmówiła, po czym zaproponowała, że odejdzie z pensji.
Była świadoma, że wszystko, co chciała osiągnąć, mogła uzyskać tylko dzięki własnemu sprytowi i rozumowi. Myślała: "Cóż, przekonamy się, czy spryt nie da mi kiedyś zaszczytów i majątku. Czy w swoim czasie nie zdołam pokazać miłej pannie Amelii, na czym polega moja prawdziwa wyższość? Trudno nawet powiedzieć, bym nie lubiła biednej, poczciwej Amelci. Któż mógłby żywić niechęć do tak prostej, nieszkodliwej istoty? Ale piękny to będzie dzień, gdy osiągnę wyższą od niej pozycję w świecie, co mi się chyba słusznie należy". Przez narratora wielokrotnie nazywana "awanturnicą".
Amelia Sedley później Amelia Osborne – córka zamożnego londyńskiego kupca, dziewczyna utalentowana i urodziwa. Osoba naiwna, prostolinijna i ufna, obdarzona czułym sercem i bezgranicznie przywiązana do narzeczonego (a później męża) George’a Osborne’a.
Joseph Sedley – brat Amelii, starszy od niej o 12 lat. Pracownik Kompanii Indii Wschodnich i poborca w Boggley Wollah, otyły i niezwykle próżny.
John Sedley – ojciec Amelii i Josepha, zamożny kupiec. To jemu Osborne-ojciec zawdzięczał swój majątek.
William Dobbin – syn właściciela sklepu mydlarsko-spożywczego, w szkole doktora Swishtaila obiekt docinków i drwin. Podczas bójki wyratował z opresji George’a Osborne’a, którego zaczął uważać za najlepszego przyjaciela. Później obaj służyli razem w pułku. Od pierwszego wrażenia zakochany w Amelii, przyczynił się do doprowadzenia do ślubu Amelii z George’em. Był jej zawsze wierny, stawał w jej obronie i służył pomocą.
John Osborne – ojciec George’a i dwóch córek. Swoje bogactwo zawdzięczał Johnowi Sedleyowi, o czym szybko zapomniał, gdy jego dobroczyńca zbankrutował. Zabronił kontaktów między Amelią a jego synem, pogardzał Sedleyami.
George Osborne – syn Johna Osborne’a, bogaty, samolubny, przesadnie pewny siebie. Wkrótce po ślubie z Amelią flirtuje z Rebeccą. Zginął pod Waterloo.
sir Pitt Crawley – baronet, z pierwszego małżeństwa miał dwóch synów: Pitta i Rawdona, z drugiego – dwie córki. Skąpy, samolubny i kłótliwy, przekładał towarzystwo farmerów nad arystokrację. "Oto człowiek, co nie umie poprawnie pisać i nigdy nic nie czyta; co z chłopską chytrością łączy wulgarne obyczaje, a za jedyny cel w życiu ma kruczki prawne, co lubi i ceni tylko brzydotę, zgniliznę, plugastwo. A mimo to posiada stanowisko, zaszczyty, nawet pewną władzę. Jest dygnitarzem w hrabstwie i filarem państwa".
Bute Crawley – brat sir Pitta, proboszcz parafii Crawley i Snailby.
Pitt Crawley – najstarszy syn sir Pitta, surowy, wymagający, pobożny. Po nieudanych próbach zrobienia kariery dyplomatycznej osiada na wsi.
Rawdon Crawley – młodszy syn sir Pitta, później mąż Rebeki Sharp.
Rose Crawley – druga żona sir Pitta, osoba cicha, pozbawiona charakteru, apatyczna. Matka Rose i Violetty, których kształceniem zajmowała się Rebecca jako guwernantka.
Matylda Crawley – niezamężna siostra sir Pitta, niezwykle bogata, która swój majątek odziedziczyła po matce. Zamierzała zapisać go w połowie Rawdownowi, a w połowie dzieciom Bute’a. Po jego ślubie z Rebeccą zmieniła zdanie i ofiarowała go Pittowi i jego żonie.
Ekranizacje.
Filmy:
Seriale:
Polskie przekłady.
Istnieją dwa tłumaczenia na język polski. Starsze, Brunona Dobrowolskiego, z 1876 roku (Lwów), wznowiono w 1950 i 2005 roku. Nowsze, Tadeusza Jana Dehnela, z 1960 roku, wznawiano co najmniej sześciokrotnie, ostatnio w 2016 roku.

</doc>
<doc id="1104766" url="https://pl.wikipedia.org/wiki?curid=1104766" title="Synyster Gates">
Synyster Gates

Synyster Gates, Syn (właśc. Brian Elwin Haner, Jr., ur. 7 lipca 1981 r.) – gitarzysta prowadzący i wokalista wspierający amerykańskiego zespołu Avenged Sevenfold. Zajmuje 87 miejsce na liście "Guitar World's 100 Greatest Guitarists Of All Time." W 2016 roku wraz z Zacky'm Vengeance został wybrany "najlepszym metalowym gitarzystą na świecie" przez Total Guitar.
Wczesne życie.
Synyster Gates jest synem muzyka, autora i komedianta Briana Hanera, który współpracował z zespołem Sama Shama w latach siedemdziesiątych, a także później okazjonalnie z zespołem Avenged Sevenfold. Gates uczęszczał do Musicians Institute w Los Angeles, w Kalifornii, w ramach programu Guitar Institute of Music, studiując jazz i klasyczną gitarę. Ma korzenie niemieckie oraz hiszpańskie. 
Inspiracje.
Oprócz muzyki metalowej, Synyster Gates jest wielkim fanem jazzu, muzyki klasycznej i awangardowej. Jego inspiracjami artystycznymi są Dimebag Darrell, John Petrucci, Slash, Marty Friedman, Zakk Wylde, Allan Holdsworth, Tony Lombardo i Frank Gambale.
Avenged Sevenfold.
Gates pojawił się na EP zespołu pt. "Warmness on the Soul", która zawierała wybrane utwory z pierwszego albumu oraz nową wersję utworu "To End The Rapture". 
Na DVD pt "All Excess", Gates przyznał, że jego przydomek wymyślił z The Rev'em podczas pijanej przechadzki w parku.
W 2008 roku Gates został wybrany "najseksowniejszym mężczyzną" według czytelników magazynu Kerrang. W 2010 roku Guitar World wymienił go jako jednego z 30 największych shredderów wszech czasów. Gates został wybrany jednym z 50 najszybszych gitarzystów Guitar Hero. W ankiecie czytelników w 2010 roku został nazwany najbardziej szykownym i najlepszym metalowym gitarzystą. W 2010 roku czytelnicy Rock One Magazine wybrali Gatesa trzecim najlepszym muzykiem w branży. 20 kwietnia 2011 Syn razem z Zacky'm Vengeance wygrał nagrodę Revolver Golden God dla najlepszego gitarzysty.
W specjalnym wydaniu magazynu Revolver Gates przyznał, że zaczął pisać piosenkę "So Far Away" na cześć swojego zmarłego dziadka. Ostatecznie stała się ona hołdem dla byłego przyjaciela Syna, poprzedniego perkusisty A7X - Jimmy'ego "The Rev" Sullivana, który zmarł 28 grudnia 2009 roku.
Pinkly Smooth.
Zespół stworzony w 2001 roku w Huntington Beach w Kalifornii składał się z byłych członków Ballistico: Bucka Silverspura na basie i D-Rock'a na perkusji, a także Sullivana i Gatesa. Zespół wydał jeden album pt. "Unfortunate Snort" w Bucktan Records. Był on mieszanką punka, ska i metalu progresywnego. Pierwotny członek Avenged Sevenfold, basista Justin Sane grał na keyboardzie i pianinie.
Życie osobiste.
Synyster Gates poślubił Michelle DiBenedetto 10 maja 2010 roku. Siostra Michelle Valary jest żoną wokalisty zespołu - M. Shadowsa.
12 Maja 2017 roku Syn i Michelle powitali na świecie swoje pierwsze dziecko. Urodził im się syn, któremu nadali imię Nicolangelo Saint James Haner.

</doc>
<doc id="1104768" url="https://pl.wikipedia.org/wiki?curid=1104768" title="Marcin Ruar">
Marcin Ruar

Marcin Ruar (, pseudonim: "Aretius Crispinus", ur. w 1589 w Krempe (Holsztyn), zm. w 1657 w Straszynie koło Gdańska) – działacz reformacyjny braci polskich, propagator unitarianizmu i tolerancji religijnej m.in. w Polsce, pisarz, duchowny i teolog.
Życiorys.
Syn luterańskiego nauczyciela, studiował w Altdorf bei Nürnberg, gdzie zapoznał się z poglądami Socyna i przyjął unitarianizm, następnie ukończył studia prawnicze w Lejdzie. Wszechstronnie wykształcony, znający biegle wiele języków, odbył liczne podróże (Dania, Francja, Włochy, Niderlandy i kraje niemieckie), propagując antytrynitaryzm. Zyskał opinię jednego z najbardziej wykształconych ludzi swojej epoki. Zaproponowano mu stanowisko profesora w Cambridge, jednak odrzucił tę korzystną propozycję, żeby nie być zmuszonym do wyrzeczenia się swojej wiary. W 1614 przyjechał do Polski i był przez rok rektorem Akademii Rakowskiej, jednak zrezygnował, bo nie odpowiadały mu rygory zawodu wykładowcy.
Wyjechał do Gdańska, gdzie był duchownym w zborze braci polskich (wygłaszał kazania w języku niemieckim dla nowych konwertytów). Wyróżniał się liberalnymi poglądami, nie był doktrynerem i usiłował pogodzić mennonitów z remonstrantami. Ożenił się z bogatą mieszczką gdańską i nawrócił żonę, jej rodzinę, znajomych i wielu gdańszczan. Te sukcesy nie uszły uwagi rajców miejskich, którzy w większości należeli do miejscowego Kościoła luterańskiego. Za wzorem polskiego Sejmu (który wygnał braci polskich z Rakowa), rajcy skazali w 1638 Ruara na banicję po 7 latach pobytu w Gdańsku. Jednak Ruar jako prawnik zażądał oficjalnego procesu sądowego, powoływał się też na poparcie polskich magnatów – protektorów braci polskich. Argumentował, że doktryna jego wiary, niesłusznie nazywana „arianizmem”, bazuje w rzeczywistości na Biblii. Rajcy odwołali banicję pod warunkiem zaprzestania działalności misyjnej.
Po pięciu latach Ruar uzyskał od króla Władysława immunitet w Gdańsku. Zaczął ponownie z sukcesem nawracać gdańskich mieszczan, co w 1643 spowodowało kolejne skazanie go na banicję z miasta. Ruar uciekł do Warszawy, gdzie starał się uzyskać poparcie dla swojej sprawy, argumentując, że jego banicja jest początkiem prześladowań religijnych w Polsce. Mimo że pozwolono mu wrócić do Gdańska, to jednak wolał mieszkać poza miastem, w Straszynie, gdzie spędził resztę życia, pisząc wiele dzieł, propagujących jego wiarę, korespondując i opiekując się gdańskim zborem.

</doc>
<doc id="1104773" url="https://pl.wikipedia.org/wiki?curid=1104773" title="Skaut (sport)">
Skaut (sport)

Skaut (ang. scout) – w sporcie osoba, której zadaniem jest odwiedzanie klubów sportowych i oglądanie zawodów w celu wyszukania utalentowanych, perspektywicznych osób, którym klub korzystający z usług skauta może zaproponować transfer w celu wzmocnienia własnej kadry. 
Działalność skautów sportowych nie dotyczy wyłącznie dorosłych, profesjonalnych zawodników; we współczesnym sporcie skauci z zasady wyszukują talenty wśród juniorów, w tym nawet tych niezrzeszonych w klubach. 

</doc>
<doc id="1104774" url="https://pl.wikipedia.org/wiki?curid=1104774" title="Senecio cineraria">
Senecio cineraria



</doc>
<doc id="1104776" url="https://pl.wikipedia.org/wiki?curid=1104776" title="Nikołaj Troicki">
Nikołaj Troicki

Nikołaj Aleksandrowicz Troicki, ros. Николай Александрович Троицкий (ur. 20 kwietnia 1903 w symbirskiej guberni w Rosji, zm. 10 maja 2011) – radziecki inżynier, architekt, oficer do specjalnych poruczeń w sztabie Rosyjskiej Armii Wyzwoleńczej, członek Komitetu Wyzwolenia Narodów Rosji pod koniec II wojny światowej, emigracyjny pisarz i działacz antykomunistyczny.
Ukończył seminarium duchowne w Symbirsku, a następnie szkołę średnią w Korsuniu. Studiował na politechnice w Symbirsku, po czym rozpoczął pracować jako inżynier. W 1930 r. przeniósł się do Moskwy i podjął studia z architektury na tamtejszej politechnice. Od 1933 r. kierował laboratorium naukowym. Zorganizował sekcję projektowania teatrów, klubów i szkół przy Narkomprosie. Jednocześnie pracował jako sekretarz naukowy w moskiewskim przedsiębiorstwie architektury. Następnie został zastępcą sekretarza naukowego Akademii Architektury ZSRR.
Na fali czystek stalinowskich w 1937 r. został aresztowany przez NKWD, po czym 18 miesięcy przesiedział w więzieniu na Łubiance. Po wypuszczeniu na wolność w sierpniu 1939 r., nie dostał poprzedniej pracy. Zajął się więc pisaniem książek. Krótko przed wybuchem wojny z Niemcami wstąpił ochotniczo do Armii Czerwonej. Walczył w szeregach 13 Dywizji Strzeleckiej. W kotle pod Wiaźmą w październiku 1941 r. dostał się do niewoli niemieckiej. Odrzucił możliwość służby w armii niemieckiej, w związku z czym osadzono go w obozie jenieckim pod Połockiem.
W maju 1943 r. przeniesiono go do Witebska. Podjął kolaborację z Niemcami. Latem 1944 r. wstąpił do Rosyjskiej Armii Wyzwoleńczej (ROA) gen. Andrieja Własowa. Był oficerem do specjalnych poruczeń w sztabie ROA. Pracował też w redakcji pisma „Dobrowolec”. Jesienią 1944 r. przystąpił do Komitetu Wyzwolenia Narodów Rosji (KONR), będąc współautorem jego Praskiego Manifestu.
Po zakończeniu wojny zamieszkał w zachodnich Niemczech pod fałszywym nazwiskiem Borysa Jakowlewa. Pracował w firmie budowlanej. W 1949 r. założył rosyjską bibliotekę w Monachium. Wstąpił do emigracyjnej organizacji antykomunistycznej Związek Walki o Wyzwolenie Narodów Rosji (SBONR). W 1950 r. zorganizował w Monachium Instytut Badań nad Historią i Kulturą ZSRR, stojąc na jego czele do 1955 r. Jednocześnie od 1951 r. redagował pismo architektoniczne, a następnie almanach „Litieraturnyj sowriemiennik”. W 1955 r. opublikował książkę pt. „Koncentracyonnyje łagiery SSSR”, opisującą – jako pierwsza praca na Zachodzie – system łagrów Gułagu. Spotkała się ona jednak też z wieloma protestami. Dlatego N. Troicki został zmuszony do wyjazdu do USA. Pracował tam jako bibliotekarz, a następnie kierownik słowiańskiego działu biblioteki jednego z amerykańskich uniwersytetów. Wydał także serię nowel.

</doc>
<doc id="1104779" url="https://pl.wikipedia.org/wiki?curid=1104779" title="The Rev">
The Rev

The Rev właśc. James Owen Sullivan (ur. 9 lutego 1981, zm. 28 grudnia 2009) – amerykański perkusista, wokalista i kompozytor. W latach 1999-2009 członek zespołu Avenged Sevenfold.
The Rev w zespole Avenged Sevenfold pełnił również rolę pianisty. Jego gra może być słyszalna w utworach: "Seize the Day", "Fiction", "Save Me", "Almost Easy" i "Warmness on the Soul".
Śmierć.
The Rev został znaleziony martwy 28 grudnia 2009 roku, w jego domu w Huntington Beach w Kalifornii. Przyczyną śmierci muzyka było zatrucie oksykodonem, oksymorfonem, diazepamem, nordazepamem i alkoholem. Uroczystości pogrzebowe odbyły się 5 stycznia 2010 roku, dzień później Sullivan został pochowany. Trzy dni przed śmiercią napisał utwór "Fiction", który jest traktowany jako pożegnanie.
Legenda.
Jego zestaw perkusyjny z trasy "Taste of Chaos" z 2008 roku można oglądać w Hard Rock Hotel w Las Vegas, a bębny z 2007 roku są eksponowane przez Hard Rock Cafe w Gatlingburg, w stanie Tennessee.
Inspiracje.
Perkusistami mającymi wpływ na jego grę byli Vinnie Paul, Mike Portnoy, Joey Jordison i Terry Bozzio. Wynikiem inspiracji była charakterystyczna figura zwana "The Double Octopus" - szybka partia gra na talerzu ride oraz podwójnej stopie. Jest ona słyszalna w utworach "Demons", "Crossroads", "Dancing Dead"oraz "Almost Easy".
Nagrody i wyróżnienia.
Przez magazyn Ultimate Guitar w kategorii "Najlepszego Perkusisty Wszech Czasów" został sklasyfikowany na ósmym miejscu, wyżej od Billa Warda z Black Sabbath, a niżej od Keith Moon'a z zespołu The Who.

</doc>
<doc id="1104780" url="https://pl.wikipedia.org/wiki?curid=1104780" title="Senecio vulgaris">
Senecio vulgaris



</doc>
<doc id="1104784" url="https://pl.wikipedia.org/wiki?curid=1104784" title="Żaglowiec Leopolda">
Żaglowiec Leopolda



</doc>
<doc id="1104786" url="https://pl.wikipedia.org/wiki?curid=1104786" title="Headhunter">
Headhunter

Headhunter (pol. "łowca głów") – pracownik (konsultant) agencji doradztwa personalnego świadczącej usługi "executive search".
Praca headhuntera polega na identyfikacji menedżerów wysokiego szczebla lub szczególnie cenionych na rynku specjalistów, nawiązanie z nimi kontaktu w celu skłonienia ich do zmiany pracodawcy i przyjęcia oferty pracy swego klienta (tzw. poszukiwania bezpośrednie).
Proces rekrutacji przez łowców głów jest poufny. 

</doc>
<doc id="1104788" url="https://pl.wikipedia.org/wiki?curid=1104788" title="Lewis Price">
Lewis Price

Lewis Peter Price (ur. 19 lipca 1984 w Bournemouth), walijski piłkarz grający na pozycji bramkarza. Obecnie zawodnik Crawley Town, do którego jest wypożyczony z Crystal Palace.
Price otrzymał swoje pierwsze powołanie do Reprezentacji Walii w meczu towarzyskim, przeciwko Słowenii dnia 17 sierpnia 2005, lecz doznał kontuzji kolana. Debiut zaliczył w meczu przeciwko Cyprowi 17 listopada 2005; do tej pory w kadrze wystąpił dziewięć razy.

</doc>
<doc id="1104789" url="https://pl.wikipedia.org/wiki?curid=1104789" title="Relikwiarz świętego Maura">
Relikwiarz świętego Maura

Relikwiarz świętego Maura – romański relikwiarz przechowujący szczątki św. Maura, św. Jana Chrzciciela i św. Tymoteusza.
Zbudowany w XIII w. dla klasztoru we Florennes. Po zniszczeniu klasztoru i jego wyposażenia w czasie rewolucji francuskiej zakupiony przez księcia Alfreda de Beaufort w 1838 r., odrestaurowany i przewieziony w 1888 r. do siedziby jego rodu w mieście Bečov nad Teplou. Ukryty w kaplicy zamkowej w 1945 r. został odkryty 5 listopada 1985 r. przez czeskich kryminologów. Mocno uszkodzony po 40 latach przebywania w ziemi został odrestaurowany i udostępniony zwiedzającym na zamku w Beczowie 4 maja 2002 r. 
Narodowy zabytek kultury Republiki Czeskiej, uznawany jest za drugi najcenniejszy zabytek czeski, po czeskich klejnotach koronacyjnych.

</doc>
<doc id="1104790" url="https://pl.wikipedia.org/wiki?curid=1104790" title="James Owen Sullivan">
James Owen Sullivan



</doc>
<doc id="1104792" url="https://pl.wikipedia.org/wiki?curid=1104792" title="James Sullivan">
James Sullivan

James Sullivan (ur. 22 kwietnia 1744 w Berwick, Massachusetts; zm. 10 grudnia 1808 w Bostonie, Massachusetts) – amerykański prawnik i polityk.
W latach 1807–1808 pełnił funkcję gubernatora stanu Massachusetts

</doc>
<doc id="1104797" url="https://pl.wikipedia.org/wiki?curid=1104797" title="Rock May Festival">
Rock May Festival

Rock May Festival – festiwal organizowany przez Centrum Kultury i Sztuki w Skierniewicach, odbywający się corocznie począwszy od 2002. Festiwal promuje muzykę rockową. W latach 2002-2013 festiwal organizowany przez Młodzieżowe Centrum Kultury w Skierniewicach.
Historia.
2002.
Festiwal odbył się 3 maja 2002 na scenie przy MCK.
Nagrody:
Skład jury:
Gwiazdą festiwalu był zespół Acid Drinkers.
2003.
Festiwal odbył się 2 maja 2003 na scenie przy MCK
Gwiazdą festiwalu był zespół Lipali
2004.
Festiwal odbył się na scenie przy MCK
Gwiazdą festiwalu był zespół Armia
2005.
Festiwal odbył się w dniach 1 i 2 maja 2005 nad Zalewem Skierniewickim
Laureaci:
Nagrodę publiczności zdobyła grupa CowdeR z Warszawy
Gwiazdą festiwalu był zespół Chylińska
2006.
Festiwal odbył się w dniach 30 kwietnia - 1 maja 2006 nad Zalewem Skierniewickim.
Laureaci:
Gwiazdą festiwalu był zespół Cree
2007.
Festiwal odbył się w dniach 5-6 maja 2007 nad Zalewem Skierniewickim.
Laureaci:
Skład jury:
Gwiazdą festiwalu był zespół KSU
ZESPOŁY ZAKWALIFIKOWANE:
Komisja kwalifikacyjna po przesłuchaniu materiałów muzycznych nadesłanych
przez 92 zespoły, postanowiła zakwalifikować do konkursu następujące formacje:
2008.
Festiwal odbył się w dniach 2-3 maja 2008 na scenie przy MCK
Laureaci:
Skład jury:
Gwiazdą festiwalu był zespół: TSA
2009.
Festiwal odbył się w dniach 1 -2 maja 2009 na scenie przy MCK
Laureaci:
Skład jury:
Gwiazdą festiwalu był zespół: Coma
2010.
Festiwal odbył się w dniu 2 maja 2010 na scenie przy MCK
Laureaci:
Skład jury:
Gwiazdą festiwalu był Ray Wilson &amp; Stiltskin
2011.
Festiwal odbył się w dniach 1-2 maja 2011 na scenie przy MCK
Laureaci:
Skład jury:
Gwiazdą festiwalu był zespół: Hunter
2012.
Festiwal odbył się w dniach 30 kwietnia - 1 maja 2012 na scenie przy Młodzieżowym Centrum Kultury.
Pierwszy dzień festiwalu został przeznaczony na promocję Skierniewickich zespołów i na scenie MCK zagrały:
Drugi dzień festiwalu 1 maja po wysłuchaniu 10 zespołów występujących w konkursie Jury postanowiło przyznać:
Skład jury:
Gwiazdą Festiwalu była grupa Hey obchodząca swoje dwudziestolecie.
2013.
Festiwal odbył się w dniach 1 maja 2013 na scenie przy MCK
Laureaci:
Skład jury:
Gwiazdą festiwalu był zespół Luxtorpeda
2014.
Festiwal odbył się w dniach 10 maja 2014 na scenie przy MOK
Laureaci:
Skład jury:
Gwiazdą festiwalu był zespół Myslovitz
2015.
Festiwal odbył się w dniu 23 maja
Laureaci:
Skład jury:
Gwiazdą festiwalu był zespół T.Love
2016.
Festiwal odbył się w dniach 6, 7 maja
Laureaci:
Skład jury:
Gwiazdą festiwalu 6 maja był zespół ILLUSION, 7 maja zespół Ørganek

</doc>
<doc id="1104801" url="https://pl.wikipedia.org/wiki?curid=1104801" title="Błotniarka jajowata">
Błotniarka jajowata

Błotniarka jajowata ("Radix balthica") – gatunek ślimaka wodnego z rodziny błotniarkowatych (Lymnaeidae), do 2001 roku opisywany pod nazwą "Radix ovata". Obecnie ta nazwa nie jest już stosowana.
Występowanie.
Gatunek liczny i dość pospolity w północnej i zachodniej Eurazji. Występuje w rzekach, stawach, zbiornikach okresowych, a nawet w wodach lekko zasolonych (także w Bałtyku).
Budowa.
Gatunek obejmuje osobniki z muszlami, których skrętka stanowi 1/4 do 2/5 całej wysokości muszli, natomiast wrzeciono zwykle pozbawione jest fałdki natomiast z ostatnim skrętem tworzy prawie prostą linię. Dołek osiowy zasłonięty lub szczelinowy. Muszla cienka i prześwitująca, w ogólnym zarysie jajowata lub kulistojajowata, składająca się z 2 do 5 zwojów. Powierzchnia nieregularnie paskowana lub młotkowana, barwy żółtawej, jasnorogowej, rzadko ciemniejsza. Brzeg otworu zazwyczaj ostry chociaż można spotkać osobniki o brzegu przypłaszczonym a nawet wywiniętym. Niektóre formy bardzo podobne do błotniarki uszatej i można je rozróżnić preparując układ rozrodczy.
Biologia.
Odżywia się dostępną roślinnością: bakteriami, glonami (glony nitkowate i okrzemki), a także roślinami naczyniowymi oraz pokarmem zwierzęcym (martwe organizmy, jaja zwierząt wodnych, itp.). W okresie letnim ślimaki gromadzą się przy powierzchni wody, gdzie pobierają tlen, zimą, kiedy jest lepsze natlenienie są bardziej rozproszone. Tlen pobierają przez płuca i całą powierzchnią ciała. Szczyt sezonu rozrodczego przypada na maj, zaś sezon zaczyna się już w marcu i kończy późnym latem. Kokony jajowe od 2 do 5 cm zawierają od 20 do 180 jaj. Ślimaki wykluwają się po 20–30 dniach natomiast dojrzałość płciową uzyskują po 3 miesiącach.
Błotniarka jajowata jest żywicielem przywry "Clinostomum complanatum"
Konchiologia.
Pierwotnie gatunek ten dzielono na kilka odrębnych i kilkanaście odmian. Obecnie w konchiologii wyróżnia się tylko 4 odmiany typowe, tworzące jednak wiele form o cechach pośrednich. Poniżej zachowano oryginalne nazwy, choć ich klasyfikacja biologiczna mogła ulec zmianie. 
Lymnaea peregra v. typica.
"Lymnaea peregra" v. "typica" – ma muszlę stosunkowo grubościenną i zwartą, barwy jasnobrunatnej lub rogowej o 4 do 5 skrętach i skrętce tępo zakończonej, zajmującej 1/3 do 2/5 wysokości. Dolna połowa otworu jajowata, górna trójkątnie zaostrzona. Forma typowa dla niewielkich, często wysychających zbiorników, zbiorników górskich (zimnych) oraz wód termalnych. Dobrze znosi wysychanie, a nawet może prowadzić życie amfibiotyczne (wychodzi na ląd). Muszla 7-22 mm wysokości i 5-13 mm szerokości.
Lymnaea peregra v. ovata.
"Lymnaea peregra" v. "ovata" Muszla cienkościenna, barwy żółtej lub rogowej, jajowata z ostatnim skrętem znacznie rozdętym. Skrętów 4 lub 4 i pół, skrętka stożkowata i ostro zakończona, zajmuje 1/4 wysokości muszli. Wysokość 15-30 mm, szerokość 9-20 mm. Otwór jajowaty w górnej części trójkątny. Zamieszkuje rzeki i zbiorniki gęsto zarośnięte roślinnością.
Lymnaea peregra v. lagotis.
"Lymnaea peregra" v. "lagotis" – skrętka tępo zakończona, stanowi 1/3 wysokości muszli, skręty wyraźnie, schodkowato oddzielone od siebie. Ostatni skręt silnie rozdęty, z otworem uchowatym (mylona z błotniarką uszatą). Skrętów 4-5. Muszla o wysokości 15-25 mm i szerokości 10-20 mm. Typowa forma dla zbiorników z wodą niezanieczyszczoną, dlatego najrzadziej spotykana.
Lymnaea peregra v. ampla.
"Lymnaea peregra" v. "ampla" – ma muszlę prawie kolistą. Skrętka ostro zakończona, ledwie zauważalna wobec ogromu ostatniego skrętu. Jego górny brzeg często osiąga poziom, a nawet przewyższa szczyt skrętki. Skrętów 3 lub 3 i pół. Skorupka jasna, często prążkowana (w strukturze grubsze (ciemniejsze) żebra wzmacniające).

</doc>
<doc id="1104802" url="https://pl.wikipedia.org/wiki?curid=1104802" title="Xeranthemum annuum">
Xeranthemum annuum



</doc>
<doc id="1104804" url="https://pl.wikipedia.org/wiki?curid=1104804" title="Klasa pani Czajki">
Klasa pani Czajki

Klasa pani Czajki – powieść dla młodzieży autorstwa Małgorzaty Karoliny Piekarskiej. Składa się ze zbioru opowiadań, które od stycznia 2002 do czerwca 2004 ukazywały się na łamach dwutygodnika „Victor gimnazjalista”. Ich popularność sprawiła, że w 2004 roku zostały zebrane i wydane jako książka. Dodatkowo w książce znalazło się kilka opowiadań, które nie zostały wcześniej opublikowane na łamach dwutygodnika.
Bohaterami "Klasy pani Czajki" są gimnazjaliści. Spotykają się w pierwszej klasie, a rozstają wraz z końcem szkoły, kiedy ich drogi rozchodzą się, bo trafiają do rozsianych po całej Warszawie szkół średnich.
Pierwowzorem postaci tytułowej pani Czajki jest Barbara Czajka, ulubiona polonistka autorki, która uczyła ja polskiego w Szkole Podstawowej nr 92 w Warszawie. To właśnie Barbara Czajka zaszczepiła autorce miłość do gramatyki i słowotwórstwa. Wydawca napisał: „Jak silne jest to uczucie, świadczy rozdział Ja pierniczę!, z którego można dowiedzieć się między innymi ile znaczeń może mieć słowo pierniczyć, gdy się doda do niego odpowiedni przedrostek.”
Bohaterowie.
Wygląd: Czarne włosy, mały biust, z powodu którego ma kompleksy, nosi okulary.
Charakter: Małgosia nie jest kujonem, ale uwielbia książki. Jest skromna i raczej nieśmiała. Bardzo bała się, że nie umie się całować. Ma kompleksy z powodu figury.
Zainteresowania: książki, scrabble, kino, seria „Harry’ego Pottera”
Relacje: Jej najlepszą przyjaciółką jest Kamila, a chłopakiem, od końca pierwszej klasy Maciek. Małgosia jest ogólnie lubiana w klasie, jedynie na początku dogryza jej Kaśka.
Pseudonim: Na początku szkoły Kaśka nazywała ją Kobrą.
"Klasa pani Czajki" w podręcznikach.
fragmenty rozdziału „Wypracowanie”
fragmenty rozdziału „Kłopoty”

</doc>
<doc id="1104811" url="https://pl.wikipedia.org/wiki?curid=1104811" title="Antun Augustinčić">
Antun Augustinčić

Antun Augustinčić (ur. 4 maja 1900 w Klanjcu, zm. 10 maja 1979 w Zagrzebiu) − chorwacki rzeźbiarz.
W 1918 roku zaczął studia w Akademii Sztuk Pięknych w Zagrzebiu. Później uczył się w L'Ecole des Arts decoratifs i L'Academie des Beaux-Arts w Paryżu. Jego prace, prezentowano m.in. na wystawach w Barcelonie w 1929 r. oraz Londynie i Belgradzie w 1930 r.
Twórczość:
Linki

</doc>
<doc id="1104813" url="https://pl.wikipedia.org/wiki?curid=1104813" title="Herb powiatu pyrzyckiego">
Herb powiatu pyrzyckiego

Herb powiatu pyrzyckiego przedstawia na tarczy dwudzielnej w pas, w górnym polu srebrnym czerwonego kroczącego gryf. Pole dolne czerwone z błękitnym słupem, na którym widnieją trzy złote gwiazdy. Z prawej strony słupa złota chrzcielnica na takim samym pastorale w skos, po stronie lewej – trzy skrzyżowane złote kłosy pszenicy.
Herb został ustanowiony przez Radę Powiatu Pyrzyckiego 26 października 2011 r.
W latach 1999-2011 powiat posługiwał się innym herbem:
Tarcza dwupolowa:
Symbolika.
W herbie starano się zachować elementy herbów miejskich Pyrzyc i Lipian, obecnych herbów gmin powiatu pyrzyckiego, elementy herbu powiatu z 1928 r., a także wprowadzić tradycje historyczne i podkreślić rolniczy charakter Ziemi Pyrzyckiej.

</doc>
<doc id="1104814" url="https://pl.wikipedia.org/wiki?curid=1104814" title="Lotos tygrysi">
Lotos tygrysi



</doc>
<doc id="1104816" url="https://pl.wikipedia.org/wiki?curid=1104816" title="Muzeum Wiktorii i Alberta">
Muzeum Wiktorii i Alberta

Muzeum Wiktorii i Alberta (ang. "Victoria and Albert Museum") – największe muzeum sztuki i rzemiosła artystycznego w Londynie. Stała kolekcja liczy ponad 4,5 mln eksponatów. Znajduje się w dzielnicy South Kensington, w pobliżu Muzeum Historii Naturalnej i Muzeum Nauki, między stacjami South Kensington a Knightsbridge. Zostało założone w 1852 jako South Kensington Museum. Nazwa pochodzi od królowej Wiktorii i jej męża, księcia Alberta.
Kolekcja obejmuje przedmioty powstałe na przestrzeni 5000 lat, pochodzące z Europy, Ameryki Północnej, Azji i Afryki Północnej. Są to rzeźby, obrazy, rysunki, fotografie, książki, ceramika, meble, tkaniny, stroje, wyroby ze szkła i metalu, biżuteria itd.
Od 2001 wstęp do muzeum jest bezpłatny.
Pierwotny gmach muzeum zaprojektował Francis Fowke, brytyjski inżynier i architekt. Jego część przetrwała do dziś. Obecny budynek muzeum zaprojektował angielski architekt, sir Aston Webb.
Ciekawostka.
W roku 1999 wśród stu najważniejszych plakatów XX wieku muzeum uznało plakat Tomasza Sarneckiego "W samo południe" (z logo "Solidarności").

</doc>
<doc id="1104820" url="https://pl.wikipedia.org/wiki?curid=1104820" title="Victoria &amp; Albert Museum">
Victoria &amp; Albert Museum



</doc>
<doc id="1104824" url="https://pl.wikipedia.org/wiki?curid=1104824" title="Heliopsis scabra">
Heliopsis scabra



</doc>
<doc id="1104826" url="https://pl.wikipedia.org/wiki?curid=1104826" title="Martin Evans">
Martin Evans

Sir Martin John Evans (ur. 1 stycznia 1941 w Stroud, Gloucestershire) – brytyjski naukowiec, któremu przypisuje się jako pierwszemu odkrycie komórek macierzystych w 1981 roku. 
W 2007 roku wspólnie z Mario Capecchi i Oliverem Smithiesem uhonorowany Nagrodą Nobla w dziedzinie fizjologii lub medycyny za: „Odkrycie zasad użycia zarodkowych komórek macierzystych do modyfikacji genetycznych myszy”.

</doc>
<doc id="1104829" url="https://pl.wikipedia.org/wiki?curid=1104829" title="Polski Ośrodek Społeczno-Kulturalny">
Polski Ośrodek Społeczno-Kulturalny

Polski Ośrodek Społeczno-Kulturalny w skrócie: POSK, (ang. "Polish Social and Cultural Association") – polska instytucja kultury działająca w Londynie w dzielnicy Hammersmith. Jest to największe centrum polskiej społeczności Wielkiej Brytanii.
Historia.
Polski Ośrodek Społeczno-Kulturalny w Londynie został założony przez Polonię w Wielkiej Brytanii z inicjatywy prof. Romana Wajdy, który był jednocześnie pierwszym przewodniczącym tej instytucji. Od 1964 z inicjatywy profesora Wajdy zaczęto organizować spotkania mające poinformować polską społeczność o zamyśle budowy Ośrodka. Środowiska polonijne a także liczne stowarzyszenia i organizacje poparły ten pomysł i przekazały dotacje na ten cel. 
Od 1966 Dom Polskiego Ośrodka Społeczno-Kulturalnego działał przy 9 Ravenscourt Avenue (funkcjonował tam również Instytut Wschodni „Reduta”). Natomiast pod adresem 140 King Street początkowo znajdował się dom, w którym od 1966 do 1974 siedzibę miało Koło Lwowian w Londynie. W tym roku został wyburzony zarówno dom i przylegający do niego kościół baptystów. W ich miejscu powstał gmach. Do jego pomieszczeń w 1974 jako pierwsze sprowadziło się Koło Lwowian, a następnie w grudniu tego roku przeniesiono POSK, dotychczas działający przy 9 Princes Gardens SW7. Również w grudniu 1974 odbyło się oficjalne otwarcie zachodniej części gmachu. W maju 1977 do budynku została przeniesiona biblioteka. Instytucja została założona i ufundowana w 1974 przez społeczność polską w Wielkiej Brytanii z inicjatywy prof. Romana Wajdy. 
W budynku jedno z pomieszczeń, przeznaczonych na uroczystości, nazwano „Salą Malinową”. Ostatecznie powstał gmach mający cztery kondygnacje. Do połowy lat 80. w gmachu zostały ulokowane Uniwersytet, biblioteka, księgarnia, teatr, Posklub, restauracja „Łowiczanka”, Klub Młodzieżowy oraz 38 polonijnych instytucji o charakterze społecznym i kulturalnym. Siedzibę znalazło także kilku najemców angielskich. Finalnie gmach POSK-u stał się "centralą polskiego życia niepodległościowego, społeczno-kulturalnego, artystycznego i towarzyskiego". 
POSK zajmuje się promocją polskiej kultury i sztuki. Mieści się tam Biblioteka Polska w Londynie, która powstała w 1942, odbywają się wystawy, pokazy filmów i przedstawienia teatralne. Mieszczą się tam, m.in.: Zjednoczenie Polskie, Instytut Józefa Piłsudskiego, Polski Uniwersytet na Obczyźnie (PUNO), Polskie Towarzystwo Naukowe na Obczyźnie (PTNO), Stowarzyszenie Polskich Kombatantów (SPK).
W Polskim Ośrodku Społeczno-Kulturalnym w Londynie działa punkt konsularny Ambasady RP w Londynie. Punkt ten jest dedykowany dla dzieci do lat 18 i ich rodzin.
Przewodniczący POSK-u.
m.in.:

</doc>
<doc id="1104835" url="https://pl.wikipedia.org/wiki?curid=1104835" title="Franciszek Olszówka">
Franciszek Olszówka

Franciszek Olszówka, ps. „Otto” (ur. 3 grudnia 1923 w Pisarzowicach, zm. 8 lutego 1946 tamże) – żołnierz polskiego podziemia antykomunistycznego, dowódca oddziału działającego na terenie powiatów Kępno, Namysłów i Kluczbork w latach 1945–1946.
Młodość.
Syn Augusta i Marii. Pochodził z rodziny o tradycjach patriotycznych (ojciec był powstańcem wielkopolskim). Wychowywał się w Pisarzowicach, gdzie rodzice dzierżawili majątek ziemski. Z powodu kłopotów finansowych rodzina przeprowadziła się na Górny Śląsk. W 1939 Franciszek opuścił rodziców i zamieszkał z wujkiem Alfredem Gólcz-Mende w Gierczycach w powiecie kępińskim.
Okres okupacji.
Nie przyjął volkslisty w odróżnieniu od wujka, dopiero złapany na kłusownictwie i osadzony w więzieniu przez Niemców z konieczności zapisał się do III grupy volkslisty (Niemcy ze względu na duży odsetek ewangelików w okolicach Kępna przymusowo germanizowali zamieszkałą tam ludność polską). Po zwolnieniu z aresztu otrzymał powołanie do Wehrmachtu, w trakcie służby przygotowawczej w Brzegu przed wysłaniem na front zdezerterował. W tym czasie jego wuj został stracony przez gestapo w Częstochowie za kontakty z polskim podziemiem.
Dołączył do kilkuosobowego oddziału AK „Koniczynka” dowodzonego przez plut. Jana Jeziornego „Fryc” działającego w lasach rychtalskich, powiat Kępno. Grupa ograniczała się do rozbrajania Niemców, jej istnienie było stale zagrożone, gdyż Niemcy systematycznie przeczesywali ten teren i oddział był zmuszony do ukrywania się w bunkrach. Za działalność partyzancką Olszówka został awansowany na kaprala przez komendanta AK Okręgu Poznań ppłk. Andrzeja Rzewuskiego „Wojmira” i przyjął pseudonim „Otto”.
Po II wojnie światowej.
W styczniu 1945 Olszówka wraz z kolegami zaczął organizować ochotniczą milicję gromadzką w gminie Laski. Zajmowała się ona utrzymaniem porządku, a jej członkowie pracowali społecznie. W kwietniu 1945 roku, gdy rząd zaczął rozwiązywać takie placówki, Olszówka opuścił posterunek w Kuźnicy Trzcińskiej i osiadł w majątku rolnym w Gierczycach. W kwietniu 1945 wraz z całą załogą zdezerterował ze służby i założył oddział zbrojny w powiecie Kępno. Ostatecznie grupa uformowała się pod koniec roku. Członkowie oddziału składali przysięgę przed ks. Pawłem Nowickim, proboszczem parafii w Słupi. Największy stan liczbowy (do 80 osób, nie licząc współpracowników) oddział osiągnął na przełomie 1945/1946. Głównym miejscem pobytu oddziału były lasy komorzańskie w pow. Kluczbork oraz lasy buczkowskie i rychtalskie. W czasie początkowych akcji na przedstawicieli władzy zabito wójta Bolesławca, a w tej samej miejscowości 29 listopada zabito 7 członków rodziny Kohnów, pozostali członkowie rodziny zostali zabici w grudniu 1945 roku. W drugim kwartale 1945 oddział podporządkowany kpt. Tadeuszowi Tyrakowskiemu („Kordzikowi” ), który w sposób stanowczy traktował „Otta” jako swojego podkomendnego. „Kordzik” został zastrzelony przez „Otta” po oskarżeniu „Kordzika”, że droga sprawdzana przez niego rzekomo prowadziła w zasadzkę przygotowaną przez MBP.
Relację tę należy uzupełnić o tyle, że nie bez znaczenia w konflikcie „Otta” z „Kordzikiem” pozostawały ich nieporozumienia na tle finansowym. Tyrakowski bowiem w pierwszych dniach listopada zmusił Olszówkę do przekazania mu zebranych przez oddział 200 tys. zł, pozbawiając tym sposobem partyzantów środków finansowych. „Otto”, kierowany chęcią zemsty, już wówczas miał podjąć decyzję o pozbyciu się „Kordzika”.
Po tym fakcie „Otto” nie podporządkował się żadnej strukturze poakowskiej ani narodowej. Od lutego 1946 roku zastępcą „Otta” był były żołnierz Wehrmachtu Stanisław Panek „Rudy”, a Olszówce podlegało 17 dezerterów z milicji i Wojska Polskiego. Przez pewien czas oddział powiązany był ze zgrupowaniem partyzanckim „Warta”, lecz zerwał z nim, a łącznik między oddziałami o pseudonimie „Kordzik” został zabity przez ludzi Olszówki. Oddział uzbrojony był w 100 sztuk broni, wyposażenie stanowiło 14 motorów i dwa samochody.
W kwietniu 1945 oddział zastrzelił komendanta i rozbroił milicjantów z posterunku MO w powiecie Namysłów (Głuszyna). Do lutego 1946 przeprowadzono następujące akcje zbrojne:
Oprócz tego Olszówka dokonał szeregu ataków na urzędy, nadleśnictwa, sklepy GS i stacje kolejowe. We wszystkich atakach zginęło 71 osób wśród nich 41 cywilów.
Olszówce przypisano także zastrzelenie 14 osób narodowości niemieckiej w lesie między miejscowością Krzywiczyny i Sycowem w październiku 1945 oraz kilku Żydów i Polaków podczas akcji na wieś Bolesławiec w powiecie Kępno w grudniu 1945 (w celach rabunkowych zastrzelono Szaję, Jankiela i Jentę Kohnów, Iskę Krzepicką i Rozalię Bułkę, w samochodzie, który nie zatrzymał się na rozkaz partyzantów jadąc do Wielunia, zastrzelono wójta gminy Szymona Figiela oraz 3 Żydów: Mendela Kohna, Majera Markowicza i Moryca Ruska, a także rozstrzelano 3 Polaków za rabunki na innych Polakach: Romana Stawowskiego, Aleksandra Torowskiego i Antoniego Gorepkę). Oprócz walki zbrojnej „Otto” prowadził także działalność propagandową, rozpowszechniając ulotki antykomunistyczne we wsi Podbolesławiec, pow. Kępno. 22 listopada 1945 roku oddział „Otta” napadł na polskich osadników w miejscowości Turkowy, według regionalistki Aleksandry Hołubeckiej-Zielnicy była to reakcja na wysiedlenia miejscowej ludności. Partyzanci zabili trójkę osadników Jana Szynwelda, Kazimierza Bagińskiego i Pawła Szewczyka i jednego członka Polskiej Partii Robotniczej. Miał liczną sieć informatorów i współpracowników, również wśród funkcjonariuszy MBP i MO. Milicja Obywatelska i Urząd Bezpieczeństwa odnotowała łącznie 39 ataków.
Za najważniejszą akcję oddziału uważa się atak na placówkę MBP 23 listopada 1945 roku, w czasie ataku ludzie Olszówki zabili komendanta placówki, jego żonę i dzieci oraz 8 funkcjonariuszy.
7 lutego 1946 roku w Sycowie, oddział partyzancki zaatakował funkcjonariuszy PUBP i zastrzelił Zygmunta Pałczyńskiego (były partyzant AL, a wówczas referent PUBP), Stefana Skoczylasa i Stefana Włodarczyka. Po tym zdarzeniu władze zmobilizowały znaczne siły w celu rozbicia oddziału. W akcji tej wzięli udział żołnierze z 11. pułku KBW z Wrocławia oraz funkcjonariusze WUBP z Wrocławia i MO z Sycowa i Kępna. 8 lutego „Otto” został okrążony w pobliżu kościoła we wsi Pisarzowice. Podczas walki zginął, a reszta jego ludzi zdołała wydostać się z okrążenia.
Jego ciało zostało przywiezione do siedziby WUBP we Wrocławiu, gdzie było rozpoznawane przez byłych podkomendnych. Pochowany prawdopodobnie 14 lutego 1946 w grobie nr 1244 na polu 77 cmentarza Osobowickiego we Wrocławiu.

</doc>
<doc id="1104837" url="https://pl.wikipedia.org/wiki?curid=1104837" title="Stephen Bywater">
Stephen Bywater

Stephen Bywater (ur. 7 czerwca 1981 w Manchesterze) – angielski piłkarz występujący na pozycji bramkarza w Burton Albion.
Kariera klubowa.
West Ham United.
Bywater zawodową karierę rozpoczął w sierpniu 1997 w Rochdale, skąd przeniósł się do West Ham United w lutym 1998 za 250,000£. W 1999 wygrał FA Youth Cup m.in. z Joe Colem i Michaelem Carrickiem.
Bywater dołączył do Wycombe Wanderers we wrześniu 1999 na zasadzie wypożyczenia, grając jedynie w dwóch spotkaniach. Następnie w listopadzie 1999 również na zasadzie wypożyczenia przeszedł do Hull City. W Hull zadebiutował w lutym 2000 przeciwko Bradford City, po tym jak nogę złamał Shaka Hislop.
Piłkarze Wolverhampton wypożyczyli Bywatera w lipcu 2001, ale Bywater wrócił do West Hamu po zaledwie miesiącu. Możliwość gry w pierwszym składzie Bywaterowi utrudniło pojawienie się Davida Jamesa w lipcu 2001 w West Hamie. Shaka Hislop doznał kontuzji w jednym z występów, ale mimo tego Bywater nie zagrał żadnego meczu w sezonie 2001-2002 ani 2002-2003. Przejście do Cardiff City pod koniec marca 2003, również nie poprawiło sytuacji, bowiem tam również był tylko rezerwowym.
Ostatecznie West Ham spadł z ligi w sezonie 2002-2003 i David James przeniósł się do Manchesteru City, a Bywater został pierwszym bramkarzem West Hamu, grając w 23 spotkaniach w sezonie, a West Ham poległ w walce o Premier League z Crystal Palace przegrywając 0:1. W czerwcu 2004 przedłużył kontrakt z klubem o trzy lata.
W czerwcu 2004 w West Hamie pojawił się Jimmy Walker, który został sprowadzony z Walsall, aby być konkurencją dla Bywatera. Bywater zagrał 39 spotkań w sezonie 2004-2005, kiedy to West Ham ponownie awansował do Premier League.
Po pojawieniu się w klubie Roya Carolla w czerwcu 2005 i ustępowaniu miejsca Shace Hislopowi Bywater po raz kolejny nie mógł zbyt często grać w West Hamie, toteż dołączył do Coventry City w sierpniu 2005 na zasadzie wypożyczenia do końca roku 2005, gdzie zaliczył 14 występów. Po urazie jakiego doznał Roy Carroll w październiku 2005, Bywater powrócił na resztę sezonu 2005-2006 do West Hamu, zaliczając jeden mecz przeciwko West Bromwich Albion w listopadzie 2005.
Derby County.
Bywater dołączył do Derby County w sierpniu 2006, na początku na zasadzie "awaryjnej pożyczki" na dwa tygodnie,później podpisując trzyletni kontrakt z baranami. W klubie nosi numer 43 na koszulce na cześć jego mentora i dawnego autorytetu bramkarskiego Lesa Sealey'ego, który zmarł w 2001 roku w wieku 43 lat, mówiąc, "Les zajął się mną przez większość czasu.Trenowałem z nim codziennie, radził mi też w sprawach życiowych. Wiem, że on mnie strzeże i tego chce, bym dobrze sobie radził na bramce i w życiu". Bywater zagrał w 43 spotkaniach ligowych w sezonie 2006/07, ponieważ Derby wygrało w finale play-off z West Bromwich Albion 1:0 i awansowali do Premier League.
W czerwcu 2007 Bywater mówił, że chciałby grać w reprezentacji Anglii i ma nadzieję zostać zauważonym przez selekcjonera w sezonie 2007-08 mówiąc: "Urosłem z paroma chłopakami takimi jak Paul Robinson, Rob Green i Chris Kirkland i oni są dobrzy, lecz ja nie uważam, że są ludźmi specjalnymi. Wierzę, że jeśli gram dobrze i jestem w formie, to dostanę powołanie"
Kariera międzynarodowa.
Bywater debiutował w reprezentacji Anglii U19 w 1999 roku wraz z Paulem Robinsonem i Chrisem Kirklandem. Później zaczął grać w reprezentacji Anglii U21 z tymi samymi graczami, chociaż Kirkland i Robinson byli ligowcami. Urazy ograniczyły jego okazje, najpierw był złamany palec, a później nadgarstek. Zaliczył 6 występów w reprezentacji Anglii U21.

</doc>
<doc id="1104838" url="https://pl.wikipedia.org/wiki?curid=1104838" title="The Mayfield Four">
The Mayfield Four

Mayfield Four - zespół założony przez szkolnych kolegów latem 1996 roku w Spokane.
Pierwotny skład zespołu to Myles Kennedy (wokal/gitara wiodąca), Zia Uddin (perkusja), Marty Meisner (bas), Craig Johnson (gitara). Kennedy i Uddin grali razem już wcześniej w szkolnym zespole Bittersweet. Pierwszy album studyjny Fallout wydali w maju 1998, kolejny Second Skin w czerwcu 2001 roku. Po nagraniu drugiej płyty, z zespołu odszedł Craig Johnson, zastąpił go Alessandro Cortini. Grupa postanowiła zakończyć działalność w 2002 roku. W chwili obecnej każdy z muzyków zaangażowany jest w działalność muzyczną w różnych zespołach m.in. Alter Bridge Myles Kennedy i International Heroes Zia Uddin.

</doc>
<doc id="1104839" url="https://pl.wikipedia.org/wiki?curid=1104839" title="Mario Capecchi">
Mario Capecchi

Mario Renato Capecchi (ur. 6 października 1937 w Weronie) – amerykański genetyk pochodzenia włoskiego, który w 2007 roku wspólnie z Martinem Evansem i Oliverem Smithiesem uhonorowany został Nagrodą Nobla w dziedzinie fizjologii i medycyny. Od 1973 roku pracuje na Wydziale Lekarskim Uniwersytetu Utah, gdzie ma stanowisko profesora genetyki człowieka i biologii.
W 2001 roku ta sama trójka uczonych otrzymała za swoje badania Nagrodę Laskera w dziedzinie podstawowych badań medycznych.
Komitet Noblowski, przyznając Nagrodę Nobla Mario Capecchiemu, uzasadnił, że przyznano ją za „odkrycie zasad użycia zarodkowych komórek macierzystych do modyfikacji genetycznych myszy”.
Urodził się we Włoszech, ale po II wojnie światowej z matką (z pochodzenia Amerykanką) przeprowadził się do USA. Tam skończył studia z zakresu chemii i fizyki, a następnie w 1967 roku uzyskał tytuł doktorski z biofizyki na Uniwersytecie Harvarda. Jeszcze jako doktorant pracował w zespole Jamesa Watsona nad zagadnieniami translacji białek.
Mario Capecchi jest także laureatem Nagrody Kioto w dziedzinie nauk podstawowych za rok 1996 roku oraz Nagrody Wolfa w dziedzinie medycyny (wraz z Ralphem Brinsterem i Oliverem Smithiesem) za lata 2002/2003.

</doc>
<doc id="1104841" url="https://pl.wikipedia.org/wiki?curid=1104841" title="Oliver Smithies">
Oliver Smithies

Oliver Smithies (ur. 23 czerwca 1925 w Halifaksie, West Yorkshire, zm. 10 stycznia 2017 w Chapel Hill) – amerykański genetyk angielskiego pochodzenia, pracujący na Uniwersytecie Karoliny Północnej w Chapel Hill.
Smithies studiował fizjologię, a potem na drugim fakultecie z chemii. Następne tytuły naukowe z biochemii uzyskał w Balliol College na Uniwersytecie Oksfordzkim.
W latach 1953–1960 pracował w Connaught Medical Research Laboratory na Uniwersytecie Torontońskim z powodu trudności wizowych, zanim objął stanowisko, jak poprzednio planował, profesora genetyki lekarskiej na Uniwersytecie Wisconsin w Madison, gdzie pracował w latach 1960–1988.
Od 1988 Smithies był profesorem patologii i analityki medycznej na Uniwersytecie Karoliny Północnej w Chapel Hill.
Był także zatrudniony w Institute for Genome Sciences and Policy na Uniwersytecie Duke’a.
W 2007, wspólnie z Martine Evansem i Mario Capecchi, uhonorowany został Nagrodą Nobla w dziedzinie fizjologii i medycyny za „odkrycie zasad użycia zarodkowych komórek macierzystych do modyfikacji genetycznych myszy”.

</doc>
<doc id="1104849" url="https://pl.wikipedia.org/wiki?curid=1104849" title="Brin">
Brin

Miejscowości we Francji:

</doc>
<doc id="1104851" url="https://pl.wikipedia.org/wiki?curid=1104851" title="Jurij Priłukow">
Jurij Priłukow

Jurij Priłukow, ros. Юрий Александрович Прилуков (ur. 14 czerwca 1984 w Swierdłowsku, obecnie Jekaterynburg), rosyjski pływak, specjalizujący się w długich dystansach.

</doc>
<doc id="1104856" url="https://pl.wikipedia.org/wiki?curid=1104856" title="Dur rzekomy">
Dur rzekomy

Dur rzekomy – choroba, która przebiega podobnie jak dur brzuszny, ale łagodniej, a powikłania występują bardzo rzadko. Wywoływana jest przez bakterie "Salmonella" Paratyphi. Rozpoznanie opiera się na badaniach serologicznych i bakteriologicznych. Leczenie i postępowanie jest takie samo jak w przypadku duru brzusznego.
W pewnych warunkach zakażenie bakteriami Paratyphi C może przybrać formę groźnej epidemii. Prawdopodobnie było ono przyczyną epidemii ("cocoliztli") w latach 1545–1550 w Ameryce Środkowej.

</doc>
<doc id="1104858" url="https://pl.wikipedia.org/wiki?curid=1104858" title="American Strongman Corporation">
American Strongman Corporation

American Strongman Corporation (ASC) – Grupa Amerykańskich Siłaczy. Federacja zrzeszająca profesjonalnych siłaczy ze Stanów Zjednoczonych.
Historia.
9 listopada 2004 r. zakończyły się narodziny amerykańskiego profesjonalnego sportu strongman. Zawodniczka strongwoman i promotorka strongman – Dione Wessels – została wybrana przez IFSA (federację zarządzającą profesjonalnym sportem strongman) reprezentantem ich interesów w USA. Wessels utworzyła i nazwała federację The American Strongman Corporation (ASC), która stała się organem zarządzającym profesjonalnym sportem strongman w USA.
Współczesność.
Siedziba ASC mieści się w St. Louis, w Missouri. Prezesem jest Dione Wessels. Federacja skupia obecnie około 80 zawodników.
ASC jest jedynym zatwierdzonym przez IFSA organem na terenie USA.
ASC współpracuje z NAS (North American Strongman) – północno-amerykańską federacją siłaczy amatorów.
Zawody.
ASC jest organizatorem różnych zawodów siłaczy, w tym (National Championships), znanych jako America’s Strongest Man.

</doc>
<doc id="1104860" url="https://pl.wikipedia.org/wiki?curid=1104860" title="Ekspedycja 19">
Ekspedycja 19

Ekspedycja 19 – dziewiętnasta stała załoga na Międzynarodowej Stacji Kosmicznej (ISS). Była to ostatnia ekspedycja, w ramach której na stacji przebywało trzech astronautów. Skład kolejnych ekspedycji był sześcioosobowy.
Misja rozpoczęła się 26 marca 2009 startem Sojuza TMA-14, który dostarczył dwóch członków tej ekspedycji (trzeci przeszedł z Ekspedycji 18). Statek Sojuz połączył się z ISS 28 marca o 13:05 UTC. Ekspedycja zakończyła się 29 maja 2009 w momencie przybycia na stację trzech członków Ekspedycji 20. Członkowie Ekspedycji 19 uzupełnili jej skład.

</doc>
<doc id="1104862" url="https://pl.wikipedia.org/wiki?curid=1104862" title="Kościół przy bastionie Władysława IV w Krakowie">
Kościół przy bastionie Władysława IV w Krakowie

Kościół przy bastionie Władysława IV – średniowieczny kościół, którego relikty odnaleziono na Wawelu w Krakowie.
Historia.
W latach 1981-1982 J. Firlet i Z. Pianowski odkryli przy tzw. bastionie Władysława IV, w północnej części wzgórza wawelskiego (przy północnej ścianie katedry wawelskiej) resztki przedromańskiej rotundy nieznanego wezwania (mimo różnych teorii pojawiających się w literaturze), którą określa się jako "kościół przy bastionie Władysława IV". Prawdopodobnie świątynia ta powstała na początku XI w. Posiadała przynajmniej jedną apsydę, a w centrum zagłębienie interpretowane niekiedy jako chrzcielnica, co może oznaczać, że było to baptysterium przy pierwszej katedrze wawelskiej. Na reliktach tejże rotundy (której daty ani okoliczności likwidacji nie znamy) zbudowano następnie prostokątną romańską budowlę, prawdopodobnie kaplicę, którą zburzono najpóźniej w XIII/XIV wieku. Obiekt został przecięty też później gotyckim murem obronnym.
Rekonstrukcja zabytku jako rotundy prostej z jedną absydą o wewnętrznej średnicy nawy ok. 6,9 m i absydy 2,9 m oparta jest zatem o szczątkowe relikty murów o szerokości 1,1 do 1,3 m (w absydzie 0,7 m), które w części nadziemnej wzniesiono w technice opus emplectum z płaskich kamieni na zaprawie wapienno-piaskowej. Wewnątrz nawy rotundy odkryto fragment prostokątnego zagłębienia o głębokości 0,4 m i wymiarach 1 m na 0,5 m, które było oblicowane płytami piaskowca spojonymi zaprawą gipsową. Obiekt ten interpretuje się jako grobowiec bądź basen chrzcielny bądź schowek na paramenty liturgiczne oraz relikwie.
Rotunda jest datowana na podstawie ceramiki w przedziale od schyłku X wieku, ewentualnie początek XI po ogólnie pierwszą ćwierć XI wieku.

</doc>
<doc id="1104866" url="https://pl.wikipedia.org/wiki?curid=1104866" title="Kościół przy Baszcie Sandomierskiej">
Kościół przy Baszcie Sandomierskiej

Kościół przy Baszcie Sandomierskiej – średniowieczny kościół, którego relikty odnaleziono na Wawelu w Krakowie.
Na początku lat 70. XX w. w południowej części wzgórza wawelskiego, u stóp Baszty Sandomierskiej odkryto resztki fundamentów świątyni nieznanego wezwania, którą określa się jako "kościół przy Baszcie Sandomierskiej". Była to budowla na planie koła z apsydą od strony wschodniej oraz – prawdopodobnie – emporą wewnątrz, od strony zachodniej. Nie jest znana daty jej powstania, być może miało to miejsce w drugiej połowie XI w. Kościół zburzony został około połowy XIII w., podczas sypania nowych wałów obronnych.

</doc>
<doc id="1104868" url="https://pl.wikipedia.org/wiki?curid=1104868" title="Budynek przy Smoczej Jamie">
Budynek przy Smoczej Jamie

Budynek przy Smoczej Jamie – resztki budowli na Wawelu, którą w starszej literaturze określa się jako "kościół przy Smoczej Jamie". Odkryte zostały w latach 50. XX w. w Krakowie, w zachodniej części wzgórza wawelskiego – w bezpośrednim sąsiedztwie Baszty Złodziejskiej. Uznano te pozostałości za relikty nawet dwóch kościołów – nieznanego wezwania (mimo różnych teorii pojawiających się w literaturze), starszego z przełomu X i XI w., oraz późniejszego, być może z końca XI w. Młodszą świątynię uznawano za jednonawową zbudowaną najprawdopodobniej na planie prostokąta z apsydą od wschodu.
Ostatnie badania w 2006 roku stwierdziły, że nie był to kościół lecz murowana brama prowadząca przez wał do grodu od strony rzeki, a wcześniej zlokalizowane fragmenty to pozostałości tej bramy. Wał przecinały dwa równoległe romańskie mury prowadzące do położonej w głębi bramy przez co powstała wąska szyja, nad którą stała romańska wieża obronna. Prof. Zbigniew Pianowski datuje ją wstępnie na okres od przełomu XI/XII do ok. poł. XII wieku.

</doc>
<doc id="1104869" url="https://pl.wikipedia.org/wiki?curid=1104869" title="Kołodziejstwo">
Kołodziejstwo



</doc>
<doc id="1104870" url="https://pl.wikipedia.org/wiki?curid=1104870" title="Balwierstwo">
Balwierstwo



</doc>
<doc id="1104873" url="https://pl.wikipedia.org/wiki?curid=1104873" title="Tadeusz Kruk-Strzelecki">
Tadeusz Kruk-Strzelecki

Tadeusz Kruk-Strzelecki do roku 1920 Tadeusz Strzelecki ps. „Dyrektor”, „Szczepan”, „Andrzej Kruk”, „Tadeusz Płoński”, „Józef Kowalski”, „Kruk” (ur. 20 października 1895 w Kamieńsku, zm. 1 września 1951 w Londynie) – major rezerwy piechoty Wojska Polskiego, działacz obozu sanacji.
Życiorys.
Urodził się w rodzinie Aleksandra (rolnika) i Aleksandry z d. Żurawska. Absolwent gimnazjum w Częstochowie (1916). Należał do organizacji niepodległościowych od 1912, m.in. PMN i Drużyny Skautowej im. W. Łukasińskiego. Od 15 października 1914 żołnierz I Brygady Legionów Polskich. Był ranny w bitwie pod Konarami. Odkomenderowany w 1917 do Polskiej Organizacji Wojskowej. Od 1 lipca został mianowany komendantem 2 obwodu POW w Wieluniu. Od 5 stycznia 1915 do 25 lipca 1917 był komendantem Obwodu nr V w Piotrkowie. Ukończył kurs podchorążych POW (28 lutego 1917). Od marca 1918 ponownie komendant w Okręgu Va Częstochowa. Brał udział w rozbrajaniu żołnierzy niemieckich w powiecie wieluńskim i organizował tam batalion piechoty podległy 27 pułkowi piechoty. Od 1 listopada 1918 do 1 stycznia 1919 dowodził półbatalionem granicznym 27 pp, a następnie do 17 marca 1919, 11 kompanią 27 pp. W maju 1919 przekazano go do dyspozycji Oddziału II NDWP. 6 czerwca 1919 mianowany zastępcą komendanta i szefem wywiadu Komendy Naczelnej nr III w Kijowie. Od 22 lipca 1919 był dowódcą oddziałów powstańczych na tyłach Armii Czerwonej. Został ranny 5 sierpnia 1919 pod Żytomierzem. W Wojsku Polskim służył od 1918. W czasie wojny polsko-bolszewickiej był ranny. Oficer Oddziału VI, a później Oddziału II Naczelnego Dowództwa. W 1920 brał udział w tzw. buncie gen. Lucjana Żeligowskiego. W lipcu 1920 organizował oddział lotny w sile batalionu, z którym walczył pod Grodnem i Wilnem. Od 4 listopada 1921 mianowany zastępcą dowódcy grupy ochotniczej ppłka Walerego Sławka. W 1922 zweryfikowany został w stopniu kapitana ze starszeństwem z dniem 1 czerwca 1919. W 1924 był oficerem rezerwy 27 pułku piechoty w Częstochowie i w tym samym roku przeniesiony do rezerwy. 14 lutego 1924 został przeniesiony do rezerwy na własną prośbę z powodu zatargu z Szefem Sztabu Generalnego WP (chodziło o inwigilację byłych żołnierzy legionistów). 13 listopada 1928 skazany sądownie na karę jednego miesiąca za „rozpowszechnianie utworów wyrażających zuchwałe nieposzanowanie władzy zwierzchniej”. Dziesięć lat później, w tym samym stopniu i starszeństwie, był oficerem rezerwy 83 pułku piechoty w Kobryniu. Na stopień majora został mianowany ze starszeństwem z 19 marca 1939 i 26. lokatą w korpusie oficerów rezerwy piechoty. Od roku 1927 do 1928 był dyrektorem kopalni nafty w Słobodzie Rangurskiej. Od 1929 do 1930 był dyrektorem miejskiej komunikacji autobusowej w Częstochowie, później założył własne przedsiębiorstwo. W 1937 zastępca delegata MSWojsk. przy Ministerstwie Wyznań Religijnych i Oświecenia Publicznego.
Podczas kampanii wrześniowej był zastępcą szefa Oddziału Operacyjnego w sztabie dowództwa Obrony Warszawy. W początkach okupacji niemieckiej był szefem Oddziału Politycznego Dowództwa Głównego Służby Zwycięstwu Polski, które współtworzył. Od października 1939 pełnił funkcję szefa Oddziału VI – Biura Informacji i Propagandy Komendy Głównej Związku Walki Zbrojnej. Odsunięty od pełnienia tej funkcji po interwencjach Władysława Sikorskiego i od października 1940, zastąpiony przez płk. dypl. Jana Rzepeckiego. Był również redaktorem naczelnym pisma „Przedwiośnie” należącego do Niezależnej Socjalistycznej Partii Pracy, członkiem loży masońskiej. Należał do "Tymczasowej Zbiorowej Delegatury" utworzonej przez płka Jana Skorobohatego-Jakubowskiego w dniu 3 lipca 1940 r. 13 września 1940 "Tymczasowa Delegatura" została rozwiązana. W nocy z 10 na 11 listopada 1942 był omyłkowo aresztowany i osadzony na Pawiaku, a zwolniony został w grudniu tego samego roku. 11 marca 1943. ponownie aresztowany i więziony przez okupanta na Pawiaku, następnie 28 kwietnia 1943 został przewieziony do niemieckiego obozu koncentracyjnego Auschwitz (nr obozowe: 119127 – 119526). Przewieziony w końcu 1944 do Sachsenhausen, a następnie pod Kilonię. W kwietniu 1945 uwolniony z obozu przez oddziały amerykańskie. Służył do 1947 w brytyjskiej strefie okupacyjnej Niemiec w Oddziałach Wartowniczych.
W drugiej połowie 1948 przybył do Wielkiej Brytanii. Po zakończeniu wojny działał na emigracji w ruchu sanacyjnym. Brał udział w pracach Stowarzyszenia Polskich Kombatantów, Koła AK i Instytutu im. Józefa Piłsudskiego.
Zmarł w Londynie w wieku 56 lat, 1 września 1951, pochowany na cmentarzu Gunndersbury.
Życie prywatne.
Żonaty od 1920 z Janiną z d. Żychnowska. Mieli troje dzieci: Jerzy (ur. 1922), Anna Danuta (ur. 1925), Andrzej (ur. 1929).

</doc>
<doc id="1104875" url="https://pl.wikipedia.org/wiki?curid=1104875" title="Reiner Stahel">
Reiner Stahel

Reiner Stahel, fin. Rainer Stahel (ur. 5 stycznia 1892 w Bielefeld, zm. 30 listopada 1955 w obozie jenieckim Wojkowo w ZSRR) – niemiecki i fiński wojskowy, ostatecznie w stopniu generała-porucznika (generalleutnant), urzędnik państwowy. Dowódca niemieckiego garnizonu Wilna w czasie operacji „Ostra Brama”, dowódca garnizonu Warszawy na początku powstania warszawskiego, od 22 sierpnia 1944 szef niemieckiego garnizonu Bukaresztu. Aresztowany w Rumunii przez NKWD, resztę życia spędził w sowieckich łagrach.
Życiorys.
Stahel wstąpił do Armii Cesarstwa Niemieckiego podczas I wojny światowej, początkowo w randze porucznika w 27 batalionie strzelców 130 pułku piechoty. Przed końcem wojny służył w Finlandii, gdzie po klęsce Niemiec w wojnie przeszedł do służby wojskowej w armii fińskiej. W 1918 w stopniu majora armii fińskiej walczył w Karelii. W roku 1933 został awansowany do rangi pułkownika i objął dowodzenie garnizonu miasta Turku. W tym samym roku złożył swoją dymisję w armii fińskiej i powrócił do III Rzeszy, w związku z rozpoczętą remilitaryzacją Rzeszy.
W niemieckiej armii staż rozpoczął od stopnia kapitana. Początkowo był urzędnikiem w Ministerstwie Lotnictwa odpowiedzialnym za opracowywanie projektów obrony powietrznej Niemiec. W roku 1938 dowodził 71 batalionem artylerii przeciwlotniczej, następnie w roku 1940 został dowódcą obrony przeciwlotniczej miasta Augsburga.
Wkrótce po zakończeniu agresji Niemiec na Francję wysłany do Vichy jako doradca wojskowy, a po agresji Niemiec na ZSRR był dowódcą 9 pułku przeciwlotniczego, służąc na południu ZSRR.
Za męstwo wojenne na froncie wschodnim został odznaczony 18 stycznia 1942 Krzyżem Rycerskim. W marcu 1942 był awansowany do rangi pułkownika, a pod koniec tego roku awansowany do rangi dowódcy Luftwaffe broniącej południowo-wschodniego odcinka tego frontu. W styczniu 1943 był odznaczony Krzyżem Żelaznym z liśćmi dębowymi. Trzy miesiące później awansowany do rangi głównodowodzącego. W 1943 otrzymał również awans na generała-majora. W lipcu 1943 rozpoczął służbę we Włoszech, gdzie dowodził 2 Brygadą Obrony Przeciwlotniczej, utrzymującą obronę drogi do Mesyny. Po zdobyciu przez aliantów południowych Włoch oraz Sycylii przeniesiony został do Rzymu, gdzie objął dowództwo garnizonu. W lipcu 1944 roku skierowany do Wilna dla obrony tego miasta przed Armią Krajową i zbliżającą się Armią Czerwoną. 28 lipca 1944, został odznaczony Krzyżem Rycerskim z mieczami i otrzymał awans za dowodzenie siłami niemieckimi w trakcie walk o Wilno z siłami AK i Armii Czerwonej (po pięciodniowej obronie Wilna przedarł się z częścią swoich wojsk z okrążonego miasta).
27 lipca 1944 mianowany komendantem wojskowym miasta Warszawy, do której przybył jeszcze tego samego dnia. 1 sierpnia 1944, po wybuchu powstania warszawskiego Stahel został otoczony i izolowany w kwaterze głównej w Pałacu Saskim przez powstańców, którzy jednocześnie przerwali kontrolę niemiecką nad sytuacją w mieście (nie odcinając jednakże łączności telefonicznej Stahela z Rzeszą). 2 sierpnia 1944 na podstawie rozkazu Himmlera jako dowódcy Armii Rezerwowej dowództwo nad całością sił niemieckich w obszarze Warszawy objął Erich von dem Bach-Zelewski, a Stahel uzależniony został od nowego dowódcy. Wszystkie oddziały niemieckie zostały tym samym wcielone do Korpsgruppe von dem Bach i podporządkowane von dem Bachowi, który przybył do kwatery w Ożarowie wieczorem 5 sierpnia. Po odblokowaniu Pałacu Saskiego przez odsiecz niemiecką (Heinz Reinefarth), która przebiła się od strony Woli, 24 sierpnia Stahel opuścił Warszawę.
Mimo swojej dość ograniczonej roli w tłumieniu powstania Stahel odpowiadał za szereg zbrodni popełnionych wobec cywilnej ludności Warszawy. 2 sierpnia wydał rozkaz zabijania wszystkich mężczyzn, uznanych za rzeczywistych lub potencjalnych powstańców oraz brania zakładników spośród ludności cywilnej, do wykorzystania ich jako żywych osłon w atakach niemieckich na pozycje powstańcze. Z zeznań żołnierzy stacjonującego w Zegrzu 4. pułku grenadierów wschodniopruskich, przybyłego do Warszawy 3 sierpnia, wynika, iż otrzymali oni od niego rozkaz "„zabijania wszystkich napotkanych mężczyzn, usuwania kobiet i dzieci i palenia domów”". Stahel nakazał ponadto zlikwidować polskich więźniów, przetrzymywanych w zakładzie karnym przy ulicy Rakowieckiej na Mokotowie oraz oficjalnie usankcjonował grabieże dokonywane przez niemieckich żołnierzy, pozwalając im zabierać wszystko co zechcą z tych domów, w których zaczął się pożar.
Po opuszczeniu Warszawy Stahel został oddelegowany do Bukaresztu, gdzie strona niemiecka spodziewała się wybuchu podobnego powstania jak w Warszawie. Po przewrocie wojskowym w Rumunii dokonanym przez króla Rumunii Michała, 23 sierpnia 1944 i zawarciu przez Królestwo Rumunii zawieszenia broni z ZSRR, internowany przez wojsko rumuńskie, a następnie aresztowany przez NKWD razem z marszałkiem Ionem Antonescu.
Zmarł 30 listopada 1955 w obozie jenieckim Wojkowo. Przyczyną śmierci był atak serca, pochowany na cmentarzu jenieckim opodal obozu.
W 2014 roku jeden z jego krewnych zażądał, aby Muzeum Powstania Warszawskiego usunęło z planszy dotyczącej generała określenie zbrodniarz wojenny. Umotywowano to tym, iż nie ma wyroku sądowego, który skazywałby generała Stahela za zbrodnie wojenne. Jan Ołdakowski, dyrektor Muzeum Powstania Warszawskiego, odmówił zmiany podpisu. Jak następnie ustalił IPN, istnieją podstawy prawne, by Stahel został określony mianem zbrodniarza wojennego.

</doc>
<doc id="1104876" url="https://pl.wikipedia.org/wiki?curid=1104876" title="Szpital św. Rocha w Krakowie">
Szpital św. Rocha w Krakowie

Szpital św. Rocha – szpital dla uczniów, prowadzony przez duchaków od XV do XVIII w.; przy szpitalu istniała kaplica pod tym samym wezwaniem. Mieścił się w dzisiejszym Domu pod Krzyżem na rogu ulic św. Marka i Szpitalnej w Krakowie.
Historia.
W 1474 u zbiegu obecnych ulic św. Marka i Szpitalnej postawiono budynek szpitala św. Rocha (obecnie nazywany Dom pod Krzyżem). Stanowił on część dużego kompleksu szpitalnego Ducha Świętego prowadzonego przez duchaków. Szpital św. Rocha przeznaczono dla chorych uczniów. Przy szpitalu istniała kaplica pod wezwaniem św. Rocha.
W XVIII w. szpital rada miejska oddała parafii mariackiej. W okresie międzywojennym w poszpitalnym budynku miał swoją siedzibę Związek Plastyków i przez pewien czas działał tu awangardowy teatr Cricot. Po II wojnie światowej budynek przejęło Muzeum Historyczne Miasta Krakowa i urządzono tu ekspozycję związaną z historią teatru.

</doc>
<doc id="1104880" url="https://pl.wikipedia.org/wiki?curid=1104880" title="Kościół św. Scholastyki w Krakowie">
Kościół św. Scholastyki w Krakowie

Kościół św. Scholastyki – XVII–wieczny kościół w Krakowie, na rogu dzisiejszych ulic św. Marka i św. Krzyża. Przekształcony w XIX wieku na dom mieszkalny.
Historia.
Kościół został zbudowany w połowie XVII w. W 1648 znajdujące się przy obecnej ulicy św. Marka w Krakowie dwory Marcin Świechowski przekazał klasztorowi św. Wojciecha w podkrakowskich Staniątkach z przeznaczeniem na kościół i klasztor tamtejszych benedyktynek. W tym samym roku przybyły tu ze Staniątek zakonnice. Wzniesiony przez ksienię Annę Cecylię Trzcińską kościół pod wezwaniem Zwiastowania Najświętszej Marii Panny i św. Scholastyki był niewielkim barokowym budynkiem na planie prostokąta, z fasadą i głównym wejściem od strony dzisiejszej ulicy św. Krzyża. 
W 1659 biskup Mikołaj Oborski erygował tutaj klasztor benedyktynek, jednak już w 1663 tutejsze zakonnice ponownie zostały podporządkowane klasztorowi ze Staniątek. W 1782 r. klasztor zniesiono. Według innych opracowań próba usamodzielnienia się klasztoru skończyła się już ok. 1657 przeniesieniem tutejszych mniszek do Staniątek, a klasztor służył odtąd za dom tamtejszej ksieni podczas jej pobytów w Krakowie.
W XIX w. budynek kościoła przekształcono na dom, a pamiątką po kościele było wezwanie znajdującej się w dawnym budynku klasztoru szkoły żeńskiej św. Scholastyki.

</doc>
<doc id="1104887" url="https://pl.wikipedia.org/wiki?curid=1104887" title="Kościół św. Sebastiana i Rocha w Krakowie">
Kościół św. Sebastiana i Rocha w Krakowie

Kościół św. Sebastiana i Rocha – XVI–wieczny kościół wznoszący się na wzniesieniu pośród mokradeł pod murami ówczesnego Krakowa (w pobliżu obecnej ulicy św. Sebastiana w Krakowie). Z powodu uszkodzeń spowodowanych huraganem kościół został zlikwidowany na początku XIX wieku.
Historia.
Kościół został wzniesiony z inicjatywy rajców krakowskich w 1528 na wyspie pośród rozlewisk pod murami miejskimi. Stanowił kaplicę dla ufundowanego jednocześnie szpitala dla chorych wenerycznie. W 1534 biskup Piotr Tomicki zatwierdził erekcję szpitala i przydzielił kapelana. W akt biskupiej wizytacji z 1599 wynika, że pierwotnie nosił wezwanie św. Fabiana i Sebastiana; był zbudowany z drewna, a wewnątrz znajdowały się cztery ołtarze. Na wyspę z kościołem i szpitalem prowadził mostek. Szpital znajdował się w zabudowaniach położonych nieopodal. Służył nie tylko syfilitykom; umieszczano tu chorych w czasie epidemii nawiedzających Kraków. 
W 1655 kościół spłonął podczas oblężenia Krakowa przez Szwedów (przedmieścia Krakowa podpalono wówczas na rozkaz dowodzącego obroną miasta Stefana Czarnieckiego). Odbudowano go najpóźniej w 1677. W aktach XVIII-wiecznych wizytacji występuje już pod wezwaniem św. Sebastiana i Rocha, mowa jest też o pięciu ołtarzach. Był wówczas nadal drewniany, jednonawowy, z nieco zwężonym, zakończonym wielobocznie prezbiterium. W głównym ołtarzu znajdował się obraz przedstawiający św. Sebastiana, a na tęczy krucyfiks.
W 1793 kościół został uszkodzony przez huragan i odtąd opustoszał. W 1821 chorych ze znajdującego się przy nim szpitala przeniesiono do krakowskiego szpitala św. Ducha, a kościół ostatecznie zlikwidowano.
Pozostałością po dawnym kościele i szpitalu jest prawdopodobnie znajdująca się na Plantach przy ulicy św. Gertrudy późnobarokowa kapliczka, przerobiona zapewne ze szpitalnej latarni umarłych.

</doc>
<doc id="1104888" url="https://pl.wikipedia.org/wiki?curid=1104888" title="Michaił Koklajew">
Michaił Koklajew

Michaił Wiktorowicz Koklajew, ros. Михаил Викторович Кокляев, ps. „Misza” (ur. 17 grudnia 1978 w Czelabińsku) – rosyjski sztangista i profesjonalny zawodnik strongman.
Najlepszy rosyjski strongman w historii tego sportu. Jeden z najlepszych, światowych siłaczy. w latach 2005, 2006 i 2007. Wicemistrz Świata IFSA Strongman 2006 i Wicemistrz Świata IFSA Strongman 2007. Drużynowy Wicemistrz Świata Par Strongman 2005 i Drużynowy Wicemistrz Świata Par Strongman 2007.
Życiorys.
Michaił Koklajew w wieku 13 lat zaczął trenować podnoszenie ciężarów. Był sześciokrotnym mistrzem Rosji w podnoszeniu ciężarów. Jako sztangista startował w latach 1995–2004.
Od 2005 r. trenuje konkurencje strongman i już w tym samym roku, po raz pierwszy, zdobył Mistrzostwo Rosji.
29 sierpnia 2008 r. w zawodach w Finlandii pokonał Žydrūnasa Savickasa i zajął 1. miejsce.
W rankingu najlepszych rosyjskich siłaczy zajął pierwsze miejsce w latach 2005, 2006, 2007 i 2008.
Na początku lipca 2009 r. doznał zerwania bicepsu. W wyniku tej kontuzji został wykluczony z zawodów (między innymi z Mistrzostw Świata Strongman 2009, na których zastąpił go Aleksandr Kluszew), do końca roku.
23 października 2009 r., prowadząc w Czelabińsku samochód Toyota Camry, nie zatrzymał się na wezwanie policji. W trakcie policyjnego pościgu uderzył swoim samochodem i zabił pieszego, który przechodził jezdnię na czerwonym świetle. Minimalna kara jaka grozi za ten czyn wynosi 2 lata więzienia. Ostatecznie Koklajewowi nie postawiono zarzutów, uznając, że był w tej sprawie bez winy.
Był zrzeszony w federacji IFSA i sklasyfikowany na 2. pozycji.
Michaił Koklajew gra na akordeonie i pianinie oraz śpiewa. Jest żonaty z Oksaną, mają syna Michaiła (ur. 2002) i córkę Dianę (ur. 2010). Mieszka w Czelabińsku.
Arnold Strongman Classic.
Michaił Koklajew jest niezwykle silnym człowiekiem. Wziął udział sześciokrotnie w elitarnych zawodach siłaczy Arnold Strongman Classic, w latach 2006, 2007, 2008, 2009, 2010 i 2011. Dotychczas jest jedynym rosyjskim siłaczem w tych zawodach.
Mistrzostwa Świata Strongman.
Michaił Koklajew wziął dotychczas udział czterokrotnie w indywidualnych Mistrzostwach Świata Strongman, w latach 2005 (IFSA), 2006 (IFSA), 2007 (IFSA) i 2010.
W swym debiutanckim roku jako strongman, na Mistrzostwach Świata IFSA Strongman 2005, w Kanadzie, zdobył tytuł Drugiego Wicemistrza Świata IFSA Strongman i został pokonany jedynie przez znacznie bardziej doświadczonych, najlepszych światowych zawodników: Žydrūnasa Savickasa i Wasyla Wirastiuka.
W następnym roku, na Mistrzostwach Świata IFSA Strongman 2006, na Islandii uległ tylko Žydrūnasowi Savickasowi i wywalczył tytuł Wicemistrza Świata IFSA Strongman.
15 września 2007 r. w Korei Południowej, na Mistrzostwach Świata IFSA Strongman 2007 zepchnął Žydrūnasa Savickasa na pozycję Drugiego Wicemistrza Świata i zdobył ponownie Wicemistrzostwo Świata.
W 2008 r. federacja IFSA nie zorganizowała swoich mistrzostw, a w roku następnym był zakwalifikowany do udziału w Mistrzostwach Świata Strongman 2009, jednak nie wziął w nich udziału z powodu kontuzji.
Klasyfikacja w indywidualnych Mistrzostwach Świata Strongman:
Wziął udział dwukrotnie w Drużynowych Mistrzostwach Świata Par Strongman, w latach 2005 i 2007.
Klasyfikacja w Drużynowych Mistrzostwach Świata Par Strongman:
Wymiary:
Rekordy życiowe:

</doc>
<doc id="1104890" url="https://pl.wikipedia.org/wiki?curid=1104890" title="Mary Ann Cotton">
Mary Ann Cotton

Mary Ann Cotton (ur. w październiku 1832, zm. 24 marca 1873) – angielska seryjna morderczyni, skazana na śmierć i powieszona w marcu 1873 za otrucie arszenikiem trzech z czterech swoich mężów. Podczas procesu i po nim przypuszczano, że liczba jej ofiar mogła sięgnąć dwudziestu jeden. Wśród nich miało być jedenaścioro z trzynaściorga jej dzieci, a także dwóch kochanków, przyjaciółka morderczyni i matka przyjaciółki.
Wszystkich zbrodni miała dokonać z motywów finansowych: w większości przypadków po śmierci ofiar to ona sama zgłaszała się po odszkodowanie z tytułu ubezpieczenia na życie.
Arszenik był w owym czasie powszechnie dostępną trutką przeciwko gryzoniom, był także wykorzystywany do produkcji przedmiotów codziennego użytku, kosmetyków czy ozdób. Trucizna ta u ludzi, zwłaszcza podawana sukcesywnie, wywołuje zatrucie arszenikiem objawiające się m.in. bólami brzucha, wymiotami i biegunką, a w odpowiednio wysokich dawkach może prowadzić do śmierci. Podobne objawy zaobserwowano u dzieci Mary Ann Cotton. Wedle dostępnych szacunków około jedną trzecią wszystkich otruć w wiktoriańskiej Anglii dokonano za pomocą arszeniku.
Historia Mary Ann Cotton, pierwszej znanej seryjnej morderczyni na Wyspach Brytyjskich, rozpalała wyobraźnię współczesnych, szczególnie w północno-wschodniej Anglii, gdzie jej proces był szeroko opisywany w prasie; została także unieśmiertelniona w dziecięcych wyliczankach i rymowankach ułożonych jeszcze przed jej egzekucją, lub wkrótce po niej. Z czasem jednak została niemal zupełnie zapomniana, a w kulturze masowej Wielkiej Brytanii jej rola jako ikony seryjnego mordercy została przejęta przez innych zbrodniarzy, zwłaszcza przez aktywnego kilkanaście lat później Kubę Rozpruwacza.
Dopiero w stulecie egzekucji, w 1973 na Wyspach Brytyjskich ukazała się biografia morderczyni autorstwa Arthura Appletona, dzięki której jej historia na nowo trafiła do szerszego odbiorcy. W ostatnich kilkudziesięciu latach notuje się jednak zwiększone zainteresowanie jej przypadkiem, jej historia bywa wykorzystywana m.in. jako przykład konieczności pogłębionych badań ról społecznych dla zrozumienia fenomenu seryjnych zabójców. W 2015 sieć telewizyjna ITV rozpoczęła nagrywanie dwuodcinkowego miniserialu telewizyjnego "Dark Angel" ("Mroczny Anioł") opartego na motywach historii morderczyni, z Joanne Froggatt w roli Mary Ann Cotton.

</doc>
<doc id="1104893" url="https://pl.wikipedia.org/wiki?curid=1104893" title="Nowa Ruda (stacja kolejowa)">
Nowa Ruda (stacja kolejowa)

Nowa Ruda – stacja kolejowa w Nowej Rudzie, w województwie dolnosląskim, w Polsce. Według klasyfikacji PKP ma kategorię dworca regionalnego.
W roku 2017 stacja obsługiwała 100–149 pasażerów na dobę.
Budynek dworca przy ul. Kolejowej 24 wybudowano po 1903 roku z czerwonego piaskowca w stylu neoklasycystycznym połączonym ze stylem arkadowym. Przy dworcu wzniesiono budynek mieszkalny dla pracowników kolei.

</doc>
<doc id="1104898" url="https://pl.wikipedia.org/wiki?curid=1104898" title="Zalesie Dolne">
Zalesie Dolne

Zalesie Dolne (dawn. Miasto-Las Zalesie) – kiedyś samodzielna miejscowość, w której skład wchodziły dzielnice: Zalesie Las, Zalesie Ogród oraz Zalesie Adamów. Od 1 lipca 1952 roku część podwarszawskiego Piaseczna.
Zalesie Dolne powstało w wyniku parcelacji dóbr wilanowskich w okresie dwudziestolecia międzywojennego na fali mody miast-lasów i miast ogrodów. O wyróżniającej się tożsamości tego miejsca decyduje fakt, że do dzisiaj układy urbanistyczne 3 osiedli składających się na Zalesie Dolne pozostały w zasadzie nie zmienione. Otaczające je od strony wschodniej tereny „Górek Szymona” i dolina rzeki Jeziorki wraz ze stawami żabienieckimi, aż do Ośrodka „Wisła” stanowią unikatowy, cenny przyrodniczo i krajobrazowo obszar.
Tadeusz Żmudziński w drugiej połowie lat dwudziestych XX wieku pisał o Zalesiu Dolnym: "„tu, gdzie wszystko przecież jakby umyślnie składa się po temu, by stworzyć rozkoszny zakątek, poświęcony wytchnieniu i pokrzepieniu zdrowia. Gdzie znajdziecie taką ziemię i takie powietrze, i takie lasy jak w Piasecznie i jego najbliższej okolicy; gdzie znajdziecie warunki przyrody, które by w stopniu równie wybitnym odpowiadały wymaganiom zdrowotności? Wysokie położenie nad poziomem morza, grunt przepuszczalny, a mimo to obfitujący w wodę do picia i do kąpieli, osłona przed wiatrami, powietrze, nasycone balsamiczną wonią i przepojone ozonem sosnowych lasów – to są skarby, których nikomu (...) marnować nie wolno.”"
Historia administracyjna.
Dawniej samodzielna miejscowość, do 1952 w gminie Jazgarzew w powiecie grójeckim. 20 października 1933 utworzono gromadę Miasto Las Zalesie w granicach gminy Jazgarzew, składającą się z samego letniska Miasto Las Zalesie.
Podczas II wojny światowej w Generalnym Gubernatorstwie, w dystrykcie warszawskim. W 1943 gromada Miasto-Las Zalesie liczyła 637 mieszkańców.
1 lipca 1952 gromadę Miasto Las Zalesie wyłączono z gminy Jazgarzew i włączono do Piaseczna w nowo utworzonym powiecie piaseczyńskim.
Przyroda.
Domy i wille budowano i buduje się tu wśród starego lasu. Mieszkańcy oraz odwiedzający mogą podziwiać piękny krajobraz kulturowy. Przyroda i cywilizacja uzupełniają się tutaj wzajemnie.
Na terenie Zalesia Adamowa występuje cenny drzewostan w postaci mazowieckiej odmiany grądu, reprezentowanego przez drzewostany dębowo – grabowe z udziałem lipy i klonu. Są to cieniste lasy z bogatym runem i rozwiniętą dolną warstwą krzewów.
Na terenach piasków wydmowych w okolicach Górek Szymona występują najczęściej sosny pospolite oraz charakterystyczne sosny karłowate.
Na terenie Zalesia znajduje się 37 pomników przyrody, co stanowi większość pomników przyrody zarejestrowanych na terenie gminy Piaseczno – gł. dąb szypułkowy Quercus robur i sosna pospolita Pinus silvestris.
16 hektarów zajmują ogólnodostępne parki leśne, w tym chętnie odwiedzane przez mieszkańców Piaseczna Górki Szymona.
Organizacje społeczne.
Towarzystwo Przyjaciół Zalesia Dolnego – stowarzyszenie obywatelskie powołane do życia w 1991 roku jako kontynuator i spadkobierca tradycji działającego w okresie II Rzeczypospolitej (od 12 września 1927 roku do wybuchu II wojny światowej) Towarzystwa Przyjaciół Miasta-Lasu Zalesie. Celem Towarzystwa Przyjaciół Zalesia Dolnego jest prowadzenie działalności zmierzającej do zaspokojenia duchowych, intelektualnych i kulturalnych potrzeb lokalnej społeczności oraz inicjowanie działań mających na cele wszechstronny rozwój Zalesia Dolnego.
Wydarzenia kulturalne.
Festiwal Otwarte Ogrody w Zalesiu Dolnym – impreza organizowana dorocznie pod koniec sierpnia przez Towarzystwo Przyjaciół Zalesia Dolnego od 2008 roku. Mieszkańcy Zalesia otwierają swoje prywatne ogrody, gdzie odbywają się spotykania o charakterze kulturalnym, integracyjnym i edukacyjnym. Organizowane są wystawy, koncerty, warsztaty, dyskusje oraz wycieczki. Festiwal ma na celu:

</doc>
<doc id="1104901" url="https://pl.wikipedia.org/wiki?curid=1104901" title="Przyłubie (przystanek kolejowy)">
Przyłubie (przystanek kolejowy)

Przyłubie – przystanek kolejowy i posterunek odstępowy w Przyłubiu, w województwie kujawsko-pomorskim, w Polsce. Według klasyfikacji PKP ma kategorię dworca lokalnego.
W roku 2017 przystanek obsługiwał 20–49 pasażerów na dobę.

</doc>
<doc id="1104904" url="https://pl.wikipedia.org/wiki?curid=1104904" title="Ćma barowa">
Ćma barowa

Ćma barowa – dramat z 1987 roku w reżyserii Barbeta Schroedera z Mickeyem Rourke w roli głównej; adaptacja prozy Charlesa Bukowskiego, autora także scenariusza filmu.
Fabuła.
Henry Chinaski (grany przez Rourke, alter ego Bukowskiego) to pijak mieszkający w obskurnym mieszkaniu. Spędza on czas na wędrówkach z baru do baru, wdaje się w bójki, a rzadkie chwile względnej trzeźwości wykorzystuje na pisanie. Podczas jednej z eskapad poznaje Wandę (Faye Dunaway), kobietę tak jak on znajdującą się na marginesie normalnego życia – zamieszkują razem.
Chinaskiego szuka redaktorka literackiego periodyku, której kiedyś przesłał opowiadania.
Film rozgrywa się – podobnie jak utwory Bukowskiego – głównie w podupadłych dzielnicach Los Angeles. Praca pisarza nad filmem miała swoje pokłosie w postaci powieści "Hollywood "(1989).
Nagrody i nominacje.
Złote Globy 1987

</doc>
<doc id="1104907" url="https://pl.wikipedia.org/wiki?curid=1104907" title="Referat Filmowy BIP KG Armii Krajowej">
Referat Filmowy BIP KG Armii Krajowej

Referat Filmowy BIP KG AK – konspiracyjny oddział powstały w okupowanej przez Niemców Polsce w 1942 roku. Podlegał Działowi A (Informacyjno-filmowy) Podwydziału Propagandy Mobilizacyjnej „Rój” Wydziału Propagandy Mobilizacyjnej Biura Informacji i Propagandy Komendy Głównej Armii Krajowej. Współpracował ze znajdującymi się także w Dziale A Referatami: Fotograficznym, Prasowym, Radiowym i Megafonowym.
Dla Działu A pracowali m.in.: Janina Cękalska, Antoni Bohdziewicz, Jerzy Gabryelski, Seweryn Kruszyński, Jerzy Zarzycki, Wacław Kaźmierczak, Andrzej Ancuta, Leonard Zawisławski. W latach okupacji jego wykładowcy prowadzili szkolenia, lecz pierwsze filmy działacze Referatu nakręcili dopiero w pierwszych dniach powstania warszawskiego w 1944 roku. Ich efekty zostały wyświetlone po raz pierwszy w kinie „Palladium” przy ul. Złotej już 13. dnia powstania, następnie 21 sierpnia i 21 września 1944.

</doc>
<doc id="1104916" url="https://pl.wikipedia.org/wiki?curid=1104916" title="Nowa Ruda Przedmieście">
Nowa Ruda Przedmieście

Nowa Ruda Przedmieście – przystanek osobowy na linii Wałbrzych Główny – Nowa Ruda – Kłodzko Główne 286 w Nowej Rudzie, w województwie dolnośląskim, w Polsce. Przystanek zlokalizowany w pobliżu byłej KWK Nowa Ruda. Przed wojną funkcjonowała wyłącznie jako stacja towarowa obsługując kopalnię Ruben oraz kopalnię Rudolf w Przygórzu, która transportowała swój urobek napowietrzną koleją linową. Po roku 1992 z chwilą likwidacji pola Piast KWK Nowa Ruda stacja zdegradowana została do roli przystanku osobowego.
W roku 2017 przystanek obsługiwał 10–19 pasażerów na dobę.
Od 13 grudnia 2020 przystanek na żądanie.

</doc>
<doc id="1104924" url="https://pl.wikipedia.org/wiki?curid=1104924" title="Port lotniczy Florencja-Peretola">
Port lotniczy Florencja-Peretola

Port lotniczy Florencja-Peretola (nazwa handlowa Aeroporto Amerigo Vespucci) – międzynarodowy port lotniczy, obsługujący loty krajowe i międzynarodowe, zlokalizowany 5,5 km na północny zachód od centrum Florencji. Drugi pod względem wielkości port lotniczy w Toskanii (po PL Piza) i osiemnasty pod względem liczby pasażerów we Włoszech (w roku 2018 obsłużył 2 719 081 podróżnych). Jego zarządcą jest spółka Toscana Aeroporti S.p.A. Patron lotniska to Amerigo Vespucci.

</doc>
<doc id="1104925" url="https://pl.wikipedia.org/wiki?curid=1104925" title="Referat Filmowy">
Referat Filmowy



</doc>
<doc id="1104926" url="https://pl.wikipedia.org/wiki?curid=1104926" title="Vasyl Virastyuk">
Vasyl Virastyuk



</doc>
<doc id="1104929" url="https://pl.wikipedia.org/wiki?curid=1104929" title="Referat Fotograficzny">
Referat Fotograficzny



</doc>
<doc id="1104939" url="https://pl.wikipedia.org/wiki?curid=1104939" title="Cyprus Turkish Airlines">
Cyprus Turkish Airlines

Cyprus Turkish Airlines – nieistniejące narodowe linie lotnicze Cypru Północnego z siedzibą w Nikozji. Głównym węzłem był port lotniczy Ercan.
21 czerwca 2010 na stronie internetowej firmy pojawiło się oświadczenie o zawieszeniu wszelkich operacji, a osiem dni później - 29 czerwca 2010 ogłoszono, że firma zakończyła wszelką działalność.

</doc>
<doc id="1104942" url="https://pl.wikipedia.org/wiki?curid=1104942" title="BSOD">
BSOD



</doc>
<doc id="1104944" url="https://pl.wikipedia.org/wiki?curid=1104944" title="Business Intelligence and Reporting Tools">
Business Intelligence and Reporting Tools

Business Intelligence and Reporting Tools (BIRT) – system raportowania oparty na platformie Eclipse.
Rozpowszechniany jest w trzech wersjach – jako wtyczka do platformy Eclipse, jak oddzielna aplikacja (RPC Designer) i jako środowisko uruchomieniowe dla serwerów aplikacji.

</doc>
<doc id="1104949" url="https://pl.wikipedia.org/wiki?curid=1104949" title="Dmitrij Zakutny">
Dmitrij Zakutny

Dmitrij Jefimowicz Zakutny, ros. Дмитрий Ефимович Закутный (ur. w 1897 r. w rostowskiej guberni w Rosji, zm. 1 sierpnia 1946 r. w Moskwie) – radziecki wojskowy (generał major), propagandysta, a następnie szef obywatelskiego zarządu Komitetu Wyzwolenia Narodów Rosji podczas II wojny światowej.
Od 1916 r. służył w armii rosyjskiej, uczestnicząc w I wojnie światowej. W marcu 1918 r. wstąpił do armii bolszewickiej. Brał udział w wojnie domowej z białymi na południu Rosji. W 1923 r. przeszedł kursy piechoty. W latach 1924-1925 był szefem oddziału w sztabie IX Korpusu, a do 1928 r. – zastępcą szefa oddziału w sztabie Zachodniokaukaskiego Okręgu Wojskowego. W 1931 r. ukończył Akademię Wojskową im. M. Frunzego. W latach 1935-1936 służył w Akademii Sztabu Generalnego, a w 1938 r. ukończył ją. Następnie był szefem sztabu XXI Korpusu Strzeleckiego i dowódcą 21 Dywizji Strzeleckiej. 5 czerwca 1940 r. awansował do stopnia generała majora. Po najeździe wojsk niemieckich na ZSRR 22 czerwca 1941 r., objął 21 lipca dowodzenie XXI Korpusu Strzeleckiego.
26 lipca w rejonie Homla dostał się do niewoli niemieckiej. Od razu zadeklarował chęć walki przeciwko stalinizmowi. Został osadzony w obozie jenieckim w Łodzi, a w końcu listopada w oflagu w Hammelburgu. 30 października został przeniesiony do obozu dla wysokich oficerów Armii Czerwonej w Berlinie podległego Abwehrze. Od lutego 1943 r. prowadził działalność propagandową w ramach organizacji "Vineta", podległej niemieckiemu ministerstwu propagandy i oświecenia publicznego Josepha Goebbelsa. Redagował broszury, ulotki, plakaty, odezwy itp. Na jesieni 1944 r. współtworzył Komitet Wyzwolenia Narodów Rosji (KONR), zostając w listopadzie szefem jego obywatelskiego zarządu. Niemcy awansowali go do stopnia generała majora. 20 maja 1945 r. został aresztowany, po czym 13 czerwca przekazany Sowietom. Po słynnym moskiewskim procesie dowódców ROA został skazany na karę śmierci, wykonaną przez powieszenie 1 sierpnia 1946 r.

</doc>
<doc id="1104960" url="https://pl.wikipedia.org/wiki?curid=1104960" title="Grzech Antoniego Grudy (film)">
Grzech Antoniego Grudy (film)

Grzech Antoniego Grudy – polski film obyczajowy z 1975 roku w reżyserii Jerzego Sztwiertni, poświęcony osadnictwu na Ziemiach Odzyskanych. Miał premierę 7 sierpnia 1975 roku. Scenariusz powstał na podstawie opowiadania o tym samym tytule i innych z tomu "Grzech Antoniego Grudy i inne opowiadania" (1972) autorstwa Henryka Worcella.
Zdjęcia do filmu powstały w Lądku-Zdroju oraz na stacji kolejowej Trzebieszowice między Kłodzkiem a Stroniem Śląskim.

</doc>
<doc id="1104964" url="https://pl.wikipedia.org/wiki?curid=1104964" title="Świnoujskie Wieczory Organowe">
Świnoujskie Wieczory Organowe

Świnoujskie Wieczory Organowe są cyklem koncertów odbywających się w kościele pw. Chrystusa Króla w Świnoujściu w okresie lato-jesień każdego roku począwszy od 1999. Impreza organizowana jest przez Miejski Dom Kultury, Towarzystwo Miłośników Muzyki Organowej i Towarzystwo Przyjaciół Świnoujścia. Na zabytkowych organach z pneumatyczną trakturą pochodzących z 1803 roku koncertują artyści z całej Europy. Wykonywane są utwory takich kompozytorów jak Jan Sebastian Bach, Maurice Ravel czy Siergiej Prokofjew.

</doc>
<doc id="1104965" url="https://pl.wikipedia.org/wiki?curid=1104965" title="Chelsea Physic Garden">
Chelsea Physic Garden

Chelsea Physic Garden – ogród botaniczny znajdujący się w Royal Borough of Kensington and Chelsea w Londynie, założony w 1673 w celu badania leczniczych właściwości roślin. Jeden z najstarszych ogrodów botanicznych w Wielkiej Brytanii - starszy od niego jest tylko ogród botaniczny Uniwersytetu w Oksfordzie. Od 1983 otwarty dla publiczności.

</doc>
<doc id="1104969" url="https://pl.wikipedia.org/wiki?curid=1104969" title="Bluescreen">
Bluescreen



</doc>
<doc id="1104978" url="https://pl.wikipedia.org/wiki?curid=1104978" title="800 m stylem dowolnym">
800 m stylem dowolnym

800 m stylem dowolnym – jeden z długich dystansów w tym stylu. Do 2016 roku na igrzyskach olimpijskich w tej konkurencji rywalizowały tylko kobiety, ale od 2020 roku biorą w niej udział także mężczyźni.
Dystans ten nie występuje na mistrzostwach świata na basenie 25-metrowym w rywalizacji mężczyzn.
Mistrzostwa Polski.
Obecny mistrz Polski:
Obecna mistrzyni Polski:
Mistrzostwa świata (basen 50 m).
Obecny mistrz świata:
Obecna mistrzyni świata:
Mistrzostwa świata (basen 25 m).
Obecna mistrzyni świata:
Mistrzostwa Europy.
Obecny mistrz Europy:
Obecna mistrzyni Europy:
Letnie igrzyska olimpijskie.
Obecny mistrz olimpijski:
Obecna mistrzyni olimpijska:

</doc>
<doc id="1104990" url="https://pl.wikipedia.org/wiki?curid=1104990" title="Umiet">
Umiet

 

</doc>
<doc id="1104993" url="https://pl.wikipedia.org/wiki?curid=1104993" title="Wilk z Brzozowej">
Wilk z Brzozowej



</doc>
<doc id="1104996" url="https://pl.wikipedia.org/wiki?curid=1104996" title="Masahiko Kōmura">
Masahiko Kōmura

 – japoński polityk Partii Liberalno-Demokratycznej. Jest absolwentem Wydziału Prawa Uniwersytetu Chuo (Chūō Daigaku).
Karierę polityczną rozpoczął w 1980 r., kiedy po raz pierwszy dostał się do Izby Reprezentantów z pierwszego okręgu wyborczego w prefekturze Yamaguchi i reprezentuje go nieprzerwanie. Piastował wiele stanowisk w swojej partii i w administracji państwowej.
W 1987 r. został wiceministrem w Agencji Obrony, a w 1989 r. wiceministrem finansów.
W 1994 r. objął posadę dyrektora generalnego (w randze ministra stanu) w Agencji Planowania Ekonomicznego, którą piastował przez rok.
W 1996 r. został wiceministrem spraw zagranicznych, a w 1998 r. otrzymał po raz pierwszy stanowisko ministra spraw zagranicznych w gabinecie premiera Keizō Obuchi.
Rok później odszedł z tego stanowiska, aby w 2000 r. zostać ministrem sprawiedliwości w rządzie Yoshirō Moriego. Wraz z upadkiem rządu Moriego, Kōmura przestał pełnić ministerialne obowiązki.
Premier Shinzō Abe w 2007 r. powierzył mu tekę ministra obrony, a po kilku tygodniach w nowym rządzie premiera Yasuo Fukudy otrzymał ponownie stanowisko ministra spraw zagranicznych.

</doc>
<doc id="1104997" url="https://pl.wikipedia.org/wiki?curid=1104997" title="1500 m stylem dowolnym">
1500 m stylem dowolnym

1500 m stylem dowolnym – jeden z długich dystansów w tym stylu. Do 2016 roku na igrzyskach olimpijskich w tej konkurencji rywalizowali tylko mężczyźni, a od 2020 roku biorą w niej udział także kobiety.
Na mistrzostwach świata na basenie 25-metrowym na dystansie 1500 m pływają tylko mężczyźni.
Mistrzostwa Polski.
Obecny mistrz Polski:
Obecna mistrzyni Polski:
Mistrzostwa świata (basen 50 m).
Obecny mistrz świata:
Obecna mistrzyni świata:
Mistrzostwa świata (basen 25 m).
Obecny mistrz świata:
Mistrzostwa Europy.
Obecny mistrz Europy:
Obecna mistrzyni Europy:
Letnie igrzyska olimpijskie.
Obecny mistrz olimpijski:
Obecna mistrzyni olimpijska:

</doc>
<doc id="1104998" url="https://pl.wikipedia.org/wiki?curid=1104998" title="Masahiko Komura">
Masahiko Komura



</doc>
<doc id="1104999" url="https://pl.wikipedia.org/wiki?curid=1104999" title="Katarzyna Szymon">
Katarzyna Szymon

Katarzyna Szymon (ur. 21 października 1907 w Studzienicach koło Pszczyny, zm. 24 sierpnia 1986 w Katowicach) – mistyczka, posiadająca jakoby rany stygmatyczne.
Życiorys.
Pochodziła z wielodzietnej i ubogiej rodziny. Od pierwszego roku życia, po śmierci matki, wychowywaniem jej zajmował się ojciec z macochą. Była ofiarą przemocy domowej i skrajnej nędzy. Ukończyła trzy klasy szkoły podstawowej, nie umiała czytać ani pisać.
Ze wspomnień Katarzyny Szymon wynika, że w dzieciństwie, gdy ojciec kolejny raz wyrzucił ją z domu, udała się do przydrożnego krzyża, gdzie miała doznać objawienia. Wedle jej relacji, po raz pierwszy usłyszała głos z nieba mówiący: „że jej ojciec się zmieni”. Jej ojciec faktycznie po jakimś czasie nawrócił się i wstąpił do III Zakonu Świętego Franciszka.
Po śmierci ojca i macochy została wypędzona z rodzinnego gospodarstwa i nie miała stałego miejsca zamieszkania. Przez pewien czas pracowała u gospodarzy w Studzienicach i Porębie, do 1976 roku mieszkała w Pszczynie, później w Łaziskach w pobliżu Turzy Śląskiej. W latach 1979–1986 mieszkała w Kostuchnie przy ul. Karola Stabika w domu Marty Godziek.
Stygmaty.
Wedle przekazów, 8 marca 1946, w pierwszy piątek wielkiego postu pojawiły się u niej rany stygmatyczne. Często też miała jakoby przeżywać w ekstazie wizje męki Jezusa. Według relacji Marty Godziek, kiedy Katarzynie Szymon otwierały się rany, towarzyszył temu zapach kwiatów. Oprócz stygmatów miały pojawiać się u niej wizje przyszłości, twierdziła też, że komunikuje się ze zmarłymi. Doznawała wizji, podczas których zdaniem świadków mówiła obcymi dla niej językami, takimi jak hebrajski i aramejski. W stanie wojennym pod oknami domu, w którym mieszkała, zbierały się tłumy ludzi.
Śmierć.
Katarzyna Szymon zmarła 24 sierpnia 1986. Pogrzeb odbył się 28 sierpnia. Została pochowana na cmentarzu przy parafii Trójcy Przenajświętszej w Kostuchnie. W uroczystościach pogrzebowych uczestniczyło kilkadziesiąt tysięcy ludzi.
Kult.
W 1988 roku Kuria Metropolitarna w Katowicach orzekła, iż rany na ciele wizjonerki nie miały charakteru nadprzyrodzonego. Mimo próśb osób, z którymi się zetknęła, proces beatyfikacyjny formalnie nie rozpoczął się. Objawienia nie zostały uznane za zgodne z nauczaniem Kościoła katolickiego, a ks. dr Michał Kaszowski na łamach katolickiego wydawnictwa „Vox Domini” nazywa ją fałszywą wizjonerką.

</doc>
<doc id="1105000" url="https://pl.wikipedia.org/wiki?curid=1105000" title="Gogłand">
Gogłand

Gogłand (ros. Гогланд) – największa wyspa w Zatoce Fińskiej. Powierzchnia – 21 km². Leży na południowy zachód od Wyborga w odległości 40 km od brzegów Finlandii oraz 55 km od brzegów Estonii.
Jej fińska nazwa to "Suursaari", estońska – "Suursaar", szwedzka – "Hogland", a niemiecka – "Hochland".
Obecnie wyspa należy do Rosji, na skutek aneksji jej przez Związek Socjalistycznych Republik Radzieckich w 1940 roku podczas wojny zimowej z Finlandią. Wyspa została wcześniej zajęta przez Finów 20 marca 1917 (7 marca starego stylu), podczas rozpadu Imperium Rosyjskiego.
Znaczenie wyspy wzrasta z powodu budowy Gazociągu Północnego przez Rosję, która chce zapewnić bezpieczeństwo tego rurociągu m.in. poprzez rozbudowę instalacji wojskowych na wyspie.
Po aneksji Krymu w 2014 roku wzrosła aktywność wojskowa na wyspie. Wybudowano nową stację radarową oraz lądowisko dla helikopterów. W marcu 2022 roku zaobserwowano zagłuszanie sygnału GPS w rejonie południowej Finlandii, które miało pochodzić ze stacji na Gogłand.
Przez wyspę przechodzi Południk Struvego.

</doc>
<doc id="1105001" url="https://pl.wikipedia.org/wiki?curid=1105001" title="Znamienka">
Znamienka

Białoruś.
Знаменка
Rosja.
Знаменка

</doc>
<doc id="1105004" url="https://pl.wikipedia.org/wiki?curid=1105004" title="Richmond Park">
Richmond Park

Richmond Park – największy spośród królewskich parków w Londynie, leżący w dzielnicy Richmond upon Thames. Zajmuje 955 hektarów (2360 akrów). Jest największym ogrodzonym parkiem miejskim w Europie.
Richmond Park jest Specjalnym Obszarem Ochrony Siedlisk (Special Areas of Conservation - SAC) chroniącym chrząszcza jelonka rogacza. Ponadto żyją w nim liczne inne zwierzęta, w tym jelenie i daniele. Można tam napotkać 144 gatunki ptaków, w tym żyjące na wolności aleksandretty obrożne.
Historia.
Za panowania Edwarda I okolicę zwano Manor of Sheen. Nazwę zmieniono na Richmond za panowania Henryka VII. W 1625 Karol I przeniósł dwór do Pałacu Richmond chroniąc się przed zarazą panującą w Londynie, i stworzył park dla jeleni i danieli. W 1637 zdecydował o ogrodzeniu parku. 
W 1847 w Pembroke Lodge zamieszkał ówczesny premier, John Russell. Dzieciństwo spędził tam też jego wnuk, Bertrand Russell.

</doc>
<doc id="1105007" url="https://pl.wikipedia.org/wiki?curid=1105007" title="Kościół Bernardynek w Lublinie">
Kościół Bernardynek w Lublinie



</doc>
<doc id="1105020" url="https://pl.wikipedia.org/wiki?curid=1105020" title="Pierre de Monteruc">
Pierre de Monteruc

Pierre de Monteruc (zm. 30 maja 1385 w Awinionie) – francuski kardynał. Siostrzeniec papieża Innocentego VI.
Życiorys.
Urodził się na zamku Donzenac w diecezji Tulle. Studiował prawo cywilne na uniwersytecie w Tuluzie, uzyskując tytuł licencjata. Po wyborze jego wuja na papieża (1352) szybko awansował w hierarchii kościelnej. Między rokiem 1353 a 1355 otrzymał szereg beneficjów w Normandii, Flandrii i Katalonii, został też mianowany protonotariuszem apostolskim i kapelanem papieskim. 20 listopada 1355 dzięki rekomendacji papieża wybrano go biskupem Pampeluny, nominacja ta spotkała się jednak ze znacznym oporem ze strony mieszkańców Nawarry. Nigdy nie odwiedził swojej diecezji ani nie otrzymał sakry biskupiej, zarządzając diecezją poprzez wikariusza Eaimond Deffrans. 23 grudnia 1356 Innocenty VI mianował go kardynałem prezbiterem S. Anastasiae, zwalniając jednocześnie z biskupstwa w Pampelunie. Sprawował urząd wicekanclerza Stolicy Apostolskiej od 1361 roku. Uczestniczył w konklawe 1362 i konklawe 1370. Protoprezbiter Świętego Kolegium Kardynałów od 1367. Był jednym z głównych przeciwników powrotu papiestwa z Awinionu do Rzymu. W 1376 odmówił powrotu do Wiecznego Miasta wraz z papieżem Grzegorzem XI, za co ten zagroził mu pozbawieniem stanowiska wicekanclerza. Pozostał w Awinionie przez cały rok 1378, nie uczestnicząc w wyborze Urbana VI ani antypapieża Klemensa VII. Przyłączył się do obediencji antypapieża jako ostatni ze wszystkich kardynałów mianowanych przed schizmą, wydaje się jednak, że nie zerwał całkowicie z prawowitym papieżem Urbanem VI, gdyż nigdy nie został przez niego ekskomunikowany ani pozbawiony stanowisk i godności. Na początku 1385 roku ciężko zachorował, wskutek czego musiał zrezygnować z kierowania bieżącymi pracami Kancelarii Apostolskiej. Na 20 dni przed śmiercią sporządził testament. Został pochowany w klasztorze kartuzów w Awinionie.

</doc>
<doc id="1105025" url="https://pl.wikipedia.org/wiki?curid=1105025" title="Bitwa pod Ostrówkiem">
Bitwa pod Ostrówkiem

Bitwa pod Ostrówkiem (także Bitwa pod Górą Kalwarią) – starcie zbrojne, które miało miejsce w trakcie wojny polsko-austriackiej (stanowiącej część zmagań wchodzących w skład wojen napoleońskich – V koalicja antyfrancuska) mająca miejsce nad brzegiem Wisły pod Ostrówkiem (położonym na przeciwnym brzegu względem Góry Kalwarii) w nocy z 2 na 3 maja 1809.
Przebieg działań.
Po opanowaniu Warszawy wódz książę Ferdynand d'Este postanowił przeprawić się na prawy brzeg Wisły pod Górą Kalwarią. By zabezpieczyć przeprawę, Austriacy zaczęli budować w Ostrówku na prawym brzegu Wisły przyczółek o narysie bastionowym, obsadzony przez 1628 żołnierzy piechoty pułku Bailleta i 4 działa. Po zabezpieczeniu przeprawy przystąpili do budowy mostu łyżwowego. Drewno na most żołnierze wycinali wcześniej w lasach wilanowskich.
W celu rozpoznania nieprzyjaciela stacjonujący w rejonie Modlina i Serocka książę Józef Poniatowski wysłał grupę generała Michała Sokolnickiego (5 batalionów, 6 szwadronów i 4 działa), której podjazd w nocy z 30 kwietnia na 1 maja ustalił liczebność przeciwnika pod Ostrówkiem. Sokolnicki z własnej inicjatywy ściągnął swoje oddziały w rejon Ostrówka i po zajęciu wsi Dziecinów, siłami 6, 12 i 8 pułku oraz strzelców konnych z 5. pułku, w nocy z 2 na 3 maja przeprowadził natarcie na znajdujących się na prawym brzegu Austriaków pod dowództwem ppłk Straucha. Sokolnicki podzielił swoje oddziały na 4 kolumny szturmowe i 2 kolumny odwodowe. Jako pierwsza zaatakowała od północy od wsi Glinki kolumna woltyżerów 8. pułku płk. Bogusławskiego, a następnie od południa od wsi Kosumce kolumna woltyżerska płk. Mojaczewskiego. Po odparciu polskiego ataku, do walki włączyły się kompanie polskich grenadierów ppłk. Blumera i ponowiono atak. Po zaciętym starciu żołnierze polscy około 3 rano zdobyli przyczółek i zniszczyli budowany most. Zwycięstwo to miało decydujące znaczenie operacyjne i zmieniło bieg wojny, gdyż uniemożliwiło armii austriackiej przeprawę przez Wisłę, dzięki czemu wojska polskie odzyskały inicjatywę strategiczną i mogły bez przeszkód zająć Sandomierz i Zamość, a następnie wedrzeć się do znajdującej się pod władzą austriacką Galicji.
W bitwie Polacy stracili 170 zabitych i rannych, natomiast Austriacy 500 zabitych, rannych i aż 1000 jeńców. Ponadto w ręce Sokolnickiego dostały się 2 chorągwie, 1000 nowych nowoczesnych angielskich karabinów i 3 działa.

</doc>
<doc id="1105030" url="https://pl.wikipedia.org/wiki?curid=1105030" title="Cessna 150">
Cessna 150

Cessna 150 – dwumiejscowy samolot treningowy i turystyczny produkowany przez firmę Cessna Aircraft Company w USA oraz na licencji przez firmę Reims Aviation we Francji. Następca Cessny 140, poprzednik Cessny 152. Często używana prywatnie oraz w lotniczym szkoleniu podstawowym, na przykład do licencji PPL(A).
Jest czwartym samolotem świata pod względem produkcji, zbudowano łącznie 23 839 egzemplarzy we wszystkich wersjach.
Informacje podstawowe.
Cessna 150 to samolot o prostej budowie, stosunkowo tani i łatwy w pilotażu oraz eksploatacji. Z tych powodów jest jednym z najpopularniejszych samolotów turystycznych na świecie.
Zastosowanie układu górnopłatu zapewnia pilotowi dobrą widoczność podczas lotu, a dzięki podwoziu z przednim kołem także podczas kołowania. Górnopłaty mają jednak wadę – podczas lotu zasłaniają widoczność w kierunku wykonywanego zakrętu. Częściową pomocą okazało się umieszczanie szyb dachowych w niektórych modelach standardowych oraz wszystkich Aerobatach.
Cessny 150 posiadają efektywne klapy o wychyleniu 40 stopni, pozwalające na bardzo małą prędkość lądowania.
Ze względu na swoją niewielką masę i niewielkie obciążenie powierzchni nośnej płata (48 kilogramów na metr kwadratowy), Cessna 150 jest podatna na turbulencje.
Niezamierzone wprowadzenie samolotu w korkociąg jest trudne, a jego wyprowadzanie z korkociągu nie wymaga większego wysiłku.
Wszystkie modele fabryczne wyprodukowane w Wichita posiadały tłokowy silnik Continental O-200-A o mocy 100 koni mechanicznych (75 kW). Samoloty wyprodukowane w Reims posiadały silnik Rolls Royce O-240-A o mocy 130 koni mechanicznych (97 kW). Silniki Cessny 150 są przystosowane do paliwa ołowiowego AVGAS, w wersji 80/87 (barwionego na czerwono) lub w bardziej dziś popularnej wersji 100LL (barwionego na błękitno).
Wersjami o najlepszych osiągach są 150B i 150C. Dzięki mniejszej masie (680 kg) oraz bardziej aerodynamicznym kształcie kadłuba posiadały najlepsze osiągi jeśli chodzi o pułap, prędkość wznoszenia oraz rozbieg. Ich prędkość przelotowa wynosząca 202 km/h (109 węzłów) jest większa niż innych modeli 150 czy nawet 152.
Wszystkie modele od roku 1966 w górę posiadają zwiększoną przestrzeń ładunkową oraz większe drzwi.
Historia.
Projekt Cessny 150 zrodził się w połowie lat 50. po podjęciu decyzji o budowie następcy Cessny 140, która była popularną konstrukcją produkowaną do 1951 roku. Główną różnicą od poprzednika było trójkołowe podwozie z kołem przednim, ułatwiającym naukę startów i lądowań.
Oblot prototypu odbył się 12 sierpnia 1957 roku. Produkcja rozpoczęła się w roku 1958 w fabryce Cessny w Wichita, Kansas. Licencję na produkcję otrzymały też francuskie zakłady Reims Aviation – ich egzemplarze oznaczone były dodatkową literką „F” (Francja) przed „150”.
Warianty.
150.
Cessna wprowadza model 150 w październiku 1958 roku. Jest to całkowicie metalowy, dwumiejscowy samolot, którego przeznaczeniem ma być segment samolotów treningowych. Wprowadzone zostają trzy wersje:
Standard.
Podstawowa wersja, w standardowym wyposażeniu, w układzie jednosterowym.
Trainer.
Wersja ta jest w układzie dwusterowym (posiada wolant i pedały dla obu stanowisk), osłonę przeciwsłoneczną, wskaźnik temperatury zewnętrznej, zapalniczkę, zakrętomierz oraz VOR w wyższym standardzie.
Commuter.
Wersja ta posiadała wszystkie cechy wersji trainer, wraz ze sztucznym horyzontem, żyroskopem oraz niezbędną do ich działania pompą próżniową.
Pierwszy model Cessny został oznaczony numerem 150. Napędzał ją silnik Continental O-200 o mocy 100 KM (75 kW). Całkowita masa samolotu wynosiła 680 kg. Klapy były uruchamiane ręcznie za pomocą dźwigni pomiędzy fotelami. TBO (czas pomiędzy remontami generalnymi) silnika wynosi początkowo 600 godzin, zostaje później zwiększona do 1800 godzin. Samolot posiadał 14-woltową instalację elektryczną oraz 20-amperową prądnicę. Masa startowa wynosiła 680 kilogramów, a pojemność zbiorników 98 litrów. Owiewki podwozia stanowiły opcję.
Cena modelu standardowego wynosiła 6955 dolarów, modelu Trainer 7940 dolarów, a modelu Commuter 8545 dolarów.
W 1960 roku w wersji Trainer wprowadzona została prądnica o prądzie podwyższonym do 35 A. W pozostałych wersjach opcja ta była dostępna na żądanie. Opcjonalnie zostały też wprowadzone ogrzewana rurka pitota oraz ogrzewany alarm przeciągnięcia. W tym samym roku powstała wersja Patroller. Cechowało ją oszklenie ze szkła akrylowego (tzw. pleksi) drzwi czy zbiorniki dalekiego zasięgu o pojemności 132 litrów.
Wyprodukowano 122 sztuki w 1958 roku, 648 sztuk w 1959 roku oraz 354 sztuki w 1960 roku.
150A.
W modelu z 1961 roku ze względu na dużo zmian zdecydowano się na dodanie przyrostka A.
Podwozie główne zostało przesunięte do tyłu o dwa cale w celu wyeliminowania problemów z przechyłem samolotu na ogon po załadowaniu ładunku i pasażerów. Zwiększona przez to została również skrętność kółka przedniego podczas kołowania.
Wersja ta miała większe o 15% tylne szyby boczne i nowe fotele regulowane. Masa własna spadła o 5 kg, wprowadzono regulowane siedzenia, system elektryczny i zapłonowy przeniesiono na główny kokpit. Opony i hamulce Cleveland zastąpiły Goodyear.
Skonstruowane zostały 344 egzemplarze.
150B.
W 1962 roku powstał model B posiadający nowe śmigło zwiększające prędkość przelotową o 3,7 km/h (2 węzły) oraz opcję montażu dwuosobowego fotelika dziecięcego w przedziale bagażowym.
Wprowadzono profilowane końcówki skrzydeł i owiewki świateł nawigacyjnych. Kołpak został stworzony z włókna szklanego, ponadto stał się dłuższy i bardziej spiczasty. Nowe śmigło zwiększyło prędkość o 5 km/h, wznoszenie o 20 stóp na minutę oraz pułap maksymalny do 15 600 stóp.
Zbudowano 331 egzemplarzy tego typu, wersja Commuter kosztowała 8995 dolarów.
150C.
W 1963 roku wprowadzono wersję C, posiadającą opcjonalnie większe opony oraz drenaż paliwa. Powstały 472 egzemplarze wersji C.
150D.
W 1964 roku powstał model D, wnoszący największe do tej pory zmiany konstrukcyjne.
Wprowadzono tylną szybę pod nazwą Omni-Vision. Linia Cessny 150 miała do tej pory opinię maszyn o słabej widoczności, co nowo wprowadzona tylna szyba miała zmienić. Zmiana ta spowodowała spadek prędkości w większości modeli z powodu dodatkowych oporów powietrza, nie zwiększając przy tym znacząco widoczności.
Wprowadzenie Omni-Vision w 150 D spowodowało spadek prędkości przelotowej o 4,8 km/h (3 mile na godzinę). Z drugiej strony spowodowało to zwiększenie pojemności przedziału bagażowego i ładowności, z 36 do 54 kg.
Akumulator został przeniesiony zza tylnych foteli do komory silnikowej, co ułatwiło i przyspieszyło przeglądy techniczne. Zwiększono opcję kolorystyki wewnętrznej z dwóch do czterech oraz zewnętrznej do dwunastu opcji.
Statecznik pionowy nie uległ zmianom przez kolejne dwa lata, powierzchnie sterowe zostały zmodyfikowane w celu zwiększenia stateczności i uniknięcia drgań podczas lotu spowodowanych przez mniej aerodynamiczną tylną szybę. Masa samolotu wzrosła do 730 kg (1600 funtów) i została utrzymana na tym poziomie aż do powstania Cessny 152.
Zbudowano 804 egzemplarze 150 D.
Wielu pilotów chwaliło nowe, jaśniejsze wnętrze jako bardziej „przewiewne” i przyjemne.
150E.
W 1965 roku zbudowano pierwszą Cessnę 150E. Jedyną zmianą było wprowadzenie nowych foteli, jednak masa własna wzrosła o 18 kg (40 funtów) do 460 kg oraz zabudowano lusterko wsteczne.
Po zwiększeniu produkcji zbudowano 1637 sztuk modelu E.
150F.
W 1966 roku wprowadzono liczne zmiany konstrukcyjne. Statecznik pionowy został odchylony do 35 stopni w tył, upodobniając się tym samym do Cessny 172. Drzwi były szersze o 23%, wprowadzono nowe hamulce i ustandaryzowano większe, do tej pory opcjonalne opony firmy Cessna / McCauley. Wprowadzono elektryczne klapy wraz z przełącznikiem, pozbywając się mechanicznej dźwigni pomiędzy fotelami. Stary, elektryczny alarm przeciągnięcia został zastąpiony nowym, pneumatycznym. Przestrzeń bagażowa została zwiększona o 50%. Zrezygnowano z prądnic firmy Bendix na rzecz prądnic Slick.
Powstało 3087 wersji F. Była to też pierwsza wersja produkowana z podzespołów przez francuską firmę Reims Aviation, ich pierwsze 67 egzemplarzy zostało oznaczonych jako F150F.
150G.
W modelu z 1967 roku został zmodernizowany kokpit. Drzwi zostały „uwypuklone”, co dało dodatkowe trzy cale miejsca na ramiona i kolana, potrzebne w małej kabinie samolotu. Przeprojektowane zostało również podwozie, co zmniejszyło opór aerodynamiczny. Prądnicę zastąpił alternator, a jego prąd został zwiększony do 60 amper, co odzwierciedlało rosnące zapotrzebowanie na prąd coraz bardziej rozbudowanej awioniki. Był to pierwszy model, w którym możliwe było zastosowanie pływaków.
Ogrzewanie kabiny zostało poprawione poprzez zastosowanie mieszania się powietrza zewnętrznego z ciepłym powietrzem ogrzewanym przez silnik. Wprowadzony został system odlodzeniowy przedniej szyby, gumowe osłony pomiędzy maskami a poszyciem w celu redukcji hałasu, zamki drzwi zostały ustandaryzowane we wszystkich modelach. Iskrowniki, rozrusznik oraz włącznik główny zostały przeniesione na lewą stronę kokpitu.
Cessna zbudowała 2114 samolotów 150G, a Reims 152 egzemplarze oznaczone jako F150G.
150H.
Model z 1968 roku posiadał przeprojektowany kokpit, co umożliwiło zwiększenie miejsca na nogi. Dodatkowo nowy przełącznik umożliwiał automatyczne schowanie klap (wypuszczanie dalej odbywało się „z ręką na przełączniku”). Wskaźnik klap został przeniesiony na lewy słupek drzwi, zastrzały skrzydeł wzbogaciły się o owiewki.
Cessna wyprodukowała 150 egzemplarzy 150H, a Reims 170 egzemplarzy F150H.
150I (nieistniejąca).
Wersja ta nigdy nie powstała. Cessna chciała uniknąć mylenia „150I” z „1051”. Mimo tego, jedna z wersji Cessny 172 posiadała oznaczenie „I”. Podobnie stało się w przypadku oznaczeń Cessny 180.
150J.
Wersja ta wprowadziła nową stacyjkę rozruchową, operowaną kluczykiem a nie, jak do tej pory, manetką. Mimo to nowa stacyjka była droższa w produkcji, naprawach i bardziej awaryjna od swojego poprzednika. W 1969 roku pojawiła się opcja montażu gniazda do podpięcia zewnętrznego zasilania lotniskowego.
Zbudowano 1714 egzemplarzy wersji J, plus 140 egzemplarzy wersji F150J w Reims.
150K.
W 1970 roku Cessna wprowadziła model A150K Aerobat, Cessnę 150 odpowiednio zmodyfikowaną do podstawowych lotniczych figur akrobacji. Aerobat zachował co prawda stukonny silnik Continental O-200, lecz posiadał dopuszczenie do przeciążeń +6/-3 G. Posiadał czteropunktowe pasy, awaryjne zrzuty drzwi oraz wymienne wkłady foteli, umożliwiające bardziej komfortowe latanie z założonym spadochronem. Wersja Aerobat była droższa od standardowej o 550 dolarów i jej cena wynosiła 12 000 dolarów. Zarówno wersja Aerobat, jak i zwykła 150K otrzymały nowe, zaokrąglone końcówki skrzydeł.
Dodatkowe zmiany to przeciążeniomierz w wersjach Aerobat, podzielony włącznik główny na włącznik baterii i włącznik alternatora, dodatkowe szyby na dachu w wersjach Aerobat, opcjonalne w pozostałych modelach.
Zbudowano 832 egzemplarze 150K oraz A150K. Reims zbudowało 129 egzemplarzy F150K i 81 FA150K.
150L.
Cessna 150L była najdłużej produkowaną wersją modelu 150 (w latach 1971-1974).
Wersja ta posiadała nowe podwozie o okrągłym przekroju, dłuższe o 16% (2,31 m). Było ono bardziej trwałe i zapewniało łatwiejszą obsługę naziemną. Zastąpiło ono starsze podwozie o prostokątnym przekroju, składające się z kilku połączonych warstw stali.
Światła lądowania i kołowania zostały przeniesione ze skrzydła do dolnej maski, co zwiększyło ich skuteczność świetlną. Mimo tego żywotność żarówek została zmniejszona poprzez ciepło i wibracje wydzielane przez znajdujący się w pobliżu silnik. W modelu Cessny 152 z 1984 roku światła te wróciły z powrotem na lewe skrzydło. Poprawiono sprawność śmigła oraz zmieniono sposób montowania kołpaka.
Cessna zbudowała 879 egzemplarzy L w 1971 roku.
W 1972 roku wprowadzono nowe korki paliwa zmniejszające prawdopodobieństwo dostania się wody do zbiorników, lepsze siedzenia oraz ich prowadnice. Alternator otrzymał lampkę ostrzegawczą o braku ładowania, a dołączana checklista została zalaminowana plastikiem.
Zbudowano 1100 egzemplarzy w 1972 roku.
W 1973 roku wysokość siedzeń została obniżona, co powiększyło ilość miejsca dla wysokich pilotów. Zainstalowano stycznik, wprowadzono wentylację akumulatora oraz wprowadzono stalowe felgi na miejsce aluminiowych. W roku tym zbudowano 1460 egzemplarzy L.
Ostatnia wersja L została wyprodukowana w 1974 roku. Zmiany odnosiły się m.in. do śmigła w modelu A150L Aerobat, zmieniono je na Clark Y, które zwiększyło prędkość przelotową o 24 km/h (13 węzłów). Nowe owiewki kół umożliwiały łatwiejszą obsługę serwisową, wprowadzono opcjonalne światła lądowania i kołowania w dolnej masce oraz stroby w skrzydle.
W 1974 roku wyprodukowano 1080 egzemplarzy Cessny 150L.
150M.
Ostatnim modelem Cessny 150 była wersja M produkowana w latach 1975-1977. Zwiększona została wysokość statecznika pionowego o 15 cm (6 cali). Zwiększona powierzchnia ułatwiła sterowanie podczas bocznego wiatru.
W 1975 roku zbudowano 1269 egzemplarzy M.
W 1976 roku wyłączniki elektryczne zastąpiły bezpieczniki. Prędkościomierz wskazywał prędkość w węzłach, elektryczny wskaźnik temperatury oleju zastąpił rurkę Bourdon'a. W pełni regulowane siedzenia stały się elementem standardowego wyposażenia. Zmieniono kształt owiewek podwozia, wprowadzono drobne zmiany kokpitu. W tym roku zbudowano 1399 egzemplarzy.
Rok 1977 był ostatnim rokiem produkcji modelu 150. Wprowadzony został całkowicie automatyczny przełącznik klap (porzucono zasadę „ręki na przełączniku”), a wskaźnik klap został umieszczony obok przełącznika.
W 1977 roku wyprodukowano zaledwie 427 egzemplarzy z powodu rosnącej produkcji nowszego modelu Cessna 152.
Z biegiem lat wszystkie te ulepszenia przyczyniły się do znaczącego wzrostu masy własnej samolotu, z 436 (pierwsza 150) do 512 kilogramów (150M Commuter). Ten wzrost masy własnej o 76 kg szedł w parze ze wzrostem masy startowej o 45 kg. Ostatnia Cessna 150 zostaje dostarczona odbiorcy w kwietniu 1977 roku.
Zbudowano łącznie 3097 egzemplarzy modelu M. Dodatkowe 285 egzemplarzy F150M i 141 egzemplarzy FA150M zbudowały zakłady Reims. Wersje M z Reims posiadały silnik Continental O-240-A.
Zakończenie produkcji oraz następca Cessny 150.
Zbudowano łącznie 22 138 egzemplarzy Cessny 150, włączając 21 404 wersji Commuter i 734 wersji Aerobat. Reims Aviation zbudowało 1764 Cessny F150, włączając 1428 wersji Commuter i 336 wersji Aerobat. 47 Cessn F150 było również złożonych w filii Reims w Argentynie, włączając w to 38 wersji Commuter i 9 wersji Aerobat. Ze wszystkich lat produkcji modeli 150 oraz 152 najwyższą produkcję osiągnięto w roku 1966 – zbudowano wtedy 3067 egzemplarzy.
Cessna 150 doczekała się kontynuacji w postaci Cessny 152. Wersja 152 była w dużej mierze podobna do poprzednika, a zarazem bardziej ekonomiczna poprzez zastosowanie silnika Lycoming O-235, pozwalającego na rzadsze przeglądy techniczne.
Wysunięcie klap w Cessnie 152 było ograniczone do 30 stopni, w przeciwieństwie do 40 stopni w Cessnie 150, zwiększyło to więc jej prędkość przeciągnięcia.
Masa startowa Cessny 152 zwiększyła się o 31 kg w stosunku do swojego poprzednika.
W 2007 roku Cessna ogłosiła, że rozpocznie produkcję dwumiejscowego następcy modeli 150 i 152 – będzie to Cessna 162 Skycatcher.
Cechy wizualne.
Różnice pomiędzy Cessną 150 i 152.
Różnice wizualne między tymi samolotami nie są duże, stąd problemy z ich odróżnianiem.
Wbrew obiegowym opiniom nie można sugerować się umiejscowieniem świateł lądowania i kołowania. W wersji 150L zostały one przeniesione ze skrzydeł do dolnej maski, jednak z powodów drgań i ciepła cofnięto tę zmianę w Cessnach 152 wyprodukowanych po 1984 roku – oba rodzaje samolotów mogą posiadać jedną z tych konfiguracji i nie należy się tym sugerować.
W wersji 150L przeprojektowano podwozie, które uzyskało nowszy, okrągły przekrój, spotykany później w Cessnach 152. Starsze podwozie o przekroju prostokątnym spotyka się tylko w Cessnach 150, lecz oba modele mogą posiadać już nowsze podwozie „rurowe”.
Jedna z podstawowych różnic to maksymalne wychylenie klap, wszystkie Cessny 150 posiadają 40-stopniowe klapy, a 152 – 30-stopniowe.
Cessny 152 wyposażone są w silnik Lycoming O-235. Widać to po kształcie masek, zwłaszcza po umieszczeniu śmigła w pozycji poziomej – wlot powietrza w Cessnach 150 umieszczony jest nieznacznie ponad śmigłem, gdy w Cessnach 152 śmigło w pozycji poziomej zasłania wlot powietrza.
Ponadto maski silnika Cessny 150 są skonstruowane w sposób, który wymaga zdjęcia zarówno maski dolnej jak i górnej w razie konieczności dostępu do dolnych świec zapłonowych. Konstrukcja masek silnika Cessna 152 umożliwia dostęp do dolnych świec bez zdejmowania dolnej maski.
Powiększone zbiorniki paliwa.
Niektóre modele zostały wyposażone w powiększone zbiorniki paliwa. Umiejętność ich określenia jest istotna, bez niej może dojść do nieświadomego zatankowania za dużej ilości paliwa oraz przeciążenia samolotu. Należy zwrócić uwagę na śrubki wyznaczające daną powierzchnię w okolicy wlewu paliwa – w wypadku zbiorników standardowych jest to obszar prostokątny a w wypadku powiększonych jest dodatkowo wysunięty w stronę skrzydła i formuje kształt zbliżony do grubej litery L.
Wypadki w Polsce.
Drobniejsze incydenty oraz ich czynniki.
Na 29 raportów opublikowanych przez Państwową Komisję Badania Wypadków Lotniczych wyróżniono 18 incydentów, 5 poważnych incydentów oraz 6 wypadków.
Uchwały PKBWL odnośnie do Cessn 150 wskazują, że większość wypadków odnosi się do błędów podczas lądowania (i ich następstw, takich jak uszkodzenia goleni) oraz oblodzeń gaźnika i spadku mocy silnika.
Uszkodzenia podwozia są trudne do uniknięcia, ponieważ wiele Cessn 150 służy w lokalnych aeroklubach i szkołach lotniczych do szkolenia podstawowego pilotów i dla treningu. Umacnia to fakt, że większość zdarzeń odnosi się do samolotów aeroklubowych.
W przeciwieństwie do nowszych modeli samolotów, np. Cessn 182 posiadających układ wtryskowy wszystkie Cessny 150 posiadają gaźnik podatny na oblodzenia w niższych temperaturach. Powoduje to konieczność poprawnego używania podgrzewacza gaźnika oraz niedopuszczenia do nadmiernego spadku obrotów, co pociągało by za sobą nadmierne przechłodzenie silnika.
Poza powyższymi czynnikami dwa incydenty dotyczą zderzenia z ptakiem, kolejne dwa były spowodowane niewłaściwą obsługą techniczną, odnotowano również incydent z lisem na lotnisku.
Poważne wypadki.
Do dnia dzisiejszego doszło w Polsce do trzech wypadków śmiertelnych z udziałem samolotów Cessna 150.
Wypadek SP-KDR.
29 maja 2005 roku Cessna F150J o znakach SP-KDR rozbiła się w Koszalinie, powodując śmierć pilota oraz pasażera.
Przyczynami wypadku było nieuwzględnienie wpływu wiatru na długość lotu, utrzymywanie zbyt wysokich obrotów, wykonanie lotu na niskiej wysokości, zużycie całego paliwa oraz wpadnięcie w niezamierzony korkociąg w końcowej fazie lotu. Samolot był sprawny technicznie.
Wodowanie SP-KCP.
15 września 2007 roku doszło do awaryjnego wodowania na Wiśle Cessny 150M o znakach SP-KCP. Na skutek wysokiego stanu rzeki uczeń nie dopłynął do brzegu i utonął. Po wodowaniu samolot utrzymywał się przez 50 sekund na powierzchni wody, a przez kolejne 30 zaczął nabierać wody i zatonął.
Przyczyną było za późne użycie podgrzewu gaźnika, jego oblodzenie i zmniejszenie mocy silnika lub zatrzymanie jego pracy. Zespół badawczy nie miał zastrzeżeń co do stanu technicznego samolotu.
Wypadek SP-ATD.
31 maja 2014 roku o godzinie 12.20 w okolicach lotniska Bielsko-Biała Aleksandrowice samolot C-150 po nieudanej próbie wyprowadzenia z korkociągu, rozbił się między budynkami mieszkalnymi, w wyniku czego oboje pilotów poniosło śmierć. Przyczyny wypadku bada PKBWL.

</doc>
<doc id="1105033" url="https://pl.wikipedia.org/wiki?curid=1105033" title="C150">
C150



</doc>
<doc id="1105034" url="https://pl.wikipedia.org/wiki?curid=1105034" title="Magnus Erlingmark">
Magnus Erlingmark

Magnus Erlingmark (ur. 8 lipca 1968) – szwedzki piłkarz.
Całą swą karierę spędził w lidze szwedzkiej, grając przede wszystkim w IFK Göteborg, z którym zdobył 4 tytuły mistrza Szwecji. W reprezentacji Szwecji wystąpił 37 razy.

</doc>
<doc id="1105039" url="https://pl.wikipedia.org/wiki?curid=1105039" title="Parafia Chrystusa Króla w Gosławiu">
Parafia Chrystusa Króla w Gosławiu

Parafia pw. Chrystusa Króla w Gosławiu – parafia rzymskokatolicka w Gosławiu, należąca do dekanatu Trzebiatów, archidiecezji szczecińsko-kamieńskiej, metropolii szczecińsko-kamieńskiej.
Zasięg parafii.
Do parafii należą wierni z miejscowości: Gosław, Gołańcz Pomorska i Siemidarżno.
Historia parafii.
Parafia w Gosławiu wymieniona jest po raz pierwszy w ugodzie kapituły kamieńskiej i kolegiaty kołobrzeskiej dotyczącej granic w 1291 roku. Dawne nazwy to: Gusslafneshagen, Guszlaveshagen, Gützlaffshagen. W 1308 r. biskup Henryk von Wachholtz przekazuje Gosław kapitule kamieńskiej jako prebendę. W 1493 r. na polecenie opata w Belbuck (Białobokach) proboszczem w Gosławiu zostaje ustanowiony - Joachim Boddeker.
Kościół pw. Chrystusa Króla poświęcony został 1 października 1945 r. Parafia w Gosławiu powstała 11 października 1973 r. dekretem pierwszego ordynariusza diecezji szczecińsko-kamieńskiej, ks. bp. Jerzego Stroby. Wcześniej Gosław był filią parafii w Sarbi.
Kościół parafialny.
Miejscowy kościół zbudowany z kamienia i cegły w stylu romańskim wraz z prezbiterium należy do najstarszych budowli kościelnych Pomorza. Pochodzi z XIII wieku. Godnym uwagi jest ciosany z granitu portal południowy (dziś w przybudowanej zakrystii). Jednoprzęsłowe prezbiterium o gładkich ścianach jest przykryte gwiaździstym sklepieniem. Wnętrze jednoprzestrzenne. Strop drewniany z polichromowanymi belkami. Ołtarz przedstawia Chrystusa ukrzyżowanego z symbolami Ewangelistów, z imionami na wstęgach. W emporze chórowej znajdują się czynne dziewięciogłosowe organy, wykonane przez firmę Grüneberg. Ambona pochodzi z XVIII w. z bogato złoconymi ornamentami i rzeźbami.
Wieża wykonana jest w przeważającej części z cegły. Wznosi się mocną bryłą, dobrze podzieloną przez długie, pojedyncze blendy (wnęki). Późniejsze główne partie z barokowym hełmem pochodzą z 1757 roku. Na łuku tęczy znajduje się resztka malarstwa ściennego: "Zmartwychwstanie Chrystusa między śpiącymi żołnierzami". Na uwagę zasługują także dzwony o pięknym brzmieniu. Duży dzwon odlany został w 1806 r. w Kołobrzegu, mniejszy - w 1868 r., średni - bez znaku i napisów.

</doc>
<doc id="1105040" url="https://pl.wikipedia.org/wiki?curid=1105040" title="Pomnik Unii Lubelskiej w Lublinie">
Pomnik Unii Lubelskiej w Lublinie

Pomnik Unii Lubelskiej – pomnik na placu Litewskim w Lublinie, wystawiony według koncepcji Stanisława Staszica, projektu Feliksa Bentkowskiego i Pawła Malińskiego, odsłonięty 26 sierpnia 1826 roku. Upamiętnia on zawartą w Lublinie unię Korony Królestwa Polskiego z Wielkim Księstwem Litewskim z 1 lipca 1569. Pomnik wzniesiono w miejscu, gdzie obozowała szlachta przybyła na sejm i gdzie odbywały się obrady, naprzeciwko obecnego kościoła i klasztoru kapucynów. Jest jednym z trzech lubelskich obiektów uznanych w marcu 2007 roku przez Unię Europejską za symbol dziedzictwa europejskiego. Przy pomniku znajduje się końcowy przystanek Jagiellońskiego Szlaku Unii Lubelskiej, który wiedzie z Zamku Lubelskiego.
Historia.
Pierwotny monument wystawiono jeszcze w roku 1569, na polecenie Zygmunta Augusta. Według opisu w kronikach kapucyńskich był to czworoboczny obelisk o wysokości 12 łokci, zbudowany z kamienia i cegły, nakryty dachówką; w niszy stały dwa kamienne posągi symbolizujące strony – Polaka i Litwina, bądź – jak podaje inna wersja – Władysława Jagiełłę i królową Jadwigę. Jego wygląd utrwalony został na obrazie, który można obejrzeć w Muzeum Historii Miasta Lublina.
W połowie XVII wieku w bliskości pomnika wybudowany został kościół z klasztorem i szpitalem Bonifratrów. Z czasem, z racji sąsiedztwa, pomnik unii zaczęto nazywać pomnikiem „pod Bonifratrami”. Przy kościele znajdował się cmentarz grzebalny otoczony murem klasztornym. Obelisk został usunięty w 1819 roku w trakcie urządzania ówczesnego placu Musztry i rozbiórki szpitala oraz kościoła Bonifratrów, które w końcu XVIII i na początku XIX wieku popadły w ruinę. W trakcie burzenia budynków zakonnych uległ również zniszczeniu obelisk wystawiony na pamiątkę unii. Z polecenia ówczesnego prezesa Komisji Województwa Lubelskiego – Józefa Domańskiego obelisk przewrócono i porozbijano na części razem z kamiennymi statuami.
Zgodę na wystawienie nowego pomnika uzyskał w listopadzie 1823 roku u władz carskich i za specjalnym zezwoleniem cara Aleksandra I ksiądz Stanisław Staszic. W roku 1824 przystąpiono do pracy. 6 lutego 1825 roku bibliograf i historyk literatury Feliks Bentkowski zaprezentował projekt. Pierwotnie planowano, by na obelisku znalazły się trzy płaskorzeźby: małżeństwo Jagiełły z Jadwigą oraz sejmy horodelski i lubelski. Ostatecznie zdecydowano o umieszczeniu płaskorzeźby Korony i Litwy. Pomnik odlano z żelaza w hutach kieleckich, należących do Staropolskiego Okręgu Przemysłowego, których powstanie i rozbudowę zainicjował właśnie Staszic. Uroczyste odsłonięcie monumentu odbyło się 26 sierpnia 1826 roku. Koszty budowy zamknęły się w kwocie 22 638 zł.
Pomnik, ustawiony na specjalnie usypanym kopcu, był początkowo dostępny dla wszystkich. Z czasem otaczający go teren zadrzewiono i obsadzono krzewami, a na początku XX wieku ogrodzono żelaznym parkanem. Pod pomnikiem wystawiono murowaną altanę dla gubernatora, a skwer zamknięto i oddano wyłącznie do jego dyspozycji.
Pomnik upamiętnia zawartą w Lublinie unię Korony Królestwa Polskiego z Wielkim Księstwem Litewskim z 1 lipca 1569 roku. Klasycystyczną płaskorzeźbę przedstawiającą Polskę i Litwę zaprojektował Paweł Maliński, profesor rzeźby na Uniwersytecie Warszawskim. Pomnik Unii Lubelskiej jest symbolem miasta i przypomina o wielokulturowej i wieloreligijnej historii Lublina i Rzeczypospolitej Obojga Narodów.
Opis architektoniczny.
Pomnik wystawiono w formie wysokiego na 13 metrów, żeliwnego obelisku na murowanym, kwadratowym podeście, licowanym granitowymi płytami. Na podeście znajduje się postument, z masywnym cokołem i wydatnym gzymsem, z napisami z mosiężnych liter i płaskorzeźbą od strony frontowej. Relief przedstawia dwie stojące kobiety (symbolizujące Koronę i Litwę), zwrócone ku sobie, podające sobie prawe dłonie, z tarczami herbowymi obydwu państw (Polski – Orzeł Biały i Litwy – Pogoń) między sobą. Jego autor, Paweł Maliński, zawarł w tym geście symboliczną jedność Polski i Litwy, które połączyła unia zawarta w Lublinie w 1569 roku. Na tyle dolnego fragmentu obelisku znajdują się zamykane na dwa zamki drzwiczki, pozwalające na wejście do wnętrza pomnika.
Renowacja.
W roku 2008 pomnik został poddany renowacji, bowiem wojewódzki konserwator zabytków zaproponował, by dotychczasowy układ tarasowy zmienić na kopiec, tak jak było w XIX wieku. Ówczesny wygląd otoczenia uwiecznił w 1860 roku rysownik Adam Lerue. Zakres prac remontowych objął również wzmocnienie fundamentów, oczyszczenie obelisku z pozłacaną płaskorzeźbą, oraz wymianę uszkodzonego cokołu pomnika.
Płyta i litery trafiły do pracowni konserwatorskiej, gdzie zostały oczyszczone, a później pozłocone. Cały obelisk pokryto nową powłoką. W trakcie poprzednich robót konserwacyjnych, 24 lata wcześniej w obelisku złożono metalową skrzyneczkę, w której umieszczono wykonany na czerpanym papierze spis robót i nazwiska wykonawców. W roku 2008 razem z tym dokumentem został złożony nowy, na pamiątkę dla przyszłych pokoleń.
W sumie renowacja pomnika trwała od lipca 2008 do czerwca 2009 roku. W trakcie robót wzmocniono konstrukcję, odnowiona została iglica, a wokół monumentu usypano nowy kopiec, przywracając historyczny wygląd terenu. Prace przedłużyły się o siedem miesięcy, gdyż część z nich została źle wykonana i trzeba było je powtórzyć. Iglica monumentu była zabezpieczana dwa razy – za pierwszym razem zewnętrzna warstwa ochronna została źle wykonana. Zawinił wykonawca, który użył złego piasku, oraz urzędnicy i służby konserwatorskie, które wskazały złą technologię).

</doc>
<doc id="1105042" url="https://pl.wikipedia.org/wiki?curid=1105042" title="Józef Kokot">
Józef Kokot

Józef Andrzej Kokot (ur. 24 sierpnia 1929 w Lipinach, zm. 2 października 2018 w Świętochłowicach) – polski piłkarz, napastnik.
Karierę zaczynał Naprzodzie z rodzinnej miejscowości. W 1951 został zawodnikiem warszawskiej Legii, jednak w jej barwach rzadko wybiegał na boisko i po dwóch sezonach odszedł do ŁKS. W łódzkim zespole grał przez 2 lata, by w 1955 wrócić do macierzystego klubu. Występował także w Górniku Radlin.
W reprezentacji Polski zagrał tylko raz. 8 sierpnia 1954 Polska zremisowała 2:2 z Bułgarią w meczu towarzyskim.

</doc>
<doc id="1105043" url="https://pl.wikipedia.org/wiki?curid=1105043" title="Pontus Kåmark">
Pontus Kåmark

Pontus Kåmark (ur. 5 kwietnia 1969 w Västerås) – szwedzki piłkarz, grający na pozycji obrońcy. Obecnie pracuje jako komentator piłkarski w TV4. Był zawodnikiem takich klubów jak: Västerås SK, IFK Göteborg, Leicester City, AIK Fotboll oraz ponownie IFK Göteborg, w którym w 2002 roku zakończył karierę.
W reprezentacji Szwecji, z którą III miejsce na Mistrzostwach Świata 1994, od 1990 do 2002 roku rozegrał 57 spotkań.
Sukcesy.
Leicester City
IFK Göteborg

</doc>
<doc id="1105045" url="https://pl.wikipedia.org/wiki?curid=1105045" title="Adam Shankman">
Adam Shankman

Adam Shankman (ur. 27 listopada 1964 w Los Angeles) – amerykański reżyser, tancerz, aktor, a także producent filmowy. Jest jurorem i choreografem w programie "So You Think You Can Dance" (sezon 3 i 4) – amerykańskiej wersji You Can Dance – Po prostu tańcz. Pracował nad choreografią jednego z tournée girlsbandu Spice Girls, a także nad choreografią realizowanych przez niego teledysków (m.in. I’m Your Baby Tonight Whitney Houston). Tańczył w teledyskach takich osób jak Janet Jackson czy Paula Abdul.
Życiorys.
Urodził się w Los Angeles w rodzinie z wyższej klasy społecznej. Wychowywał się w „tradycyjny, żydowski sposób” w Brentwood i uczęszczał do "The Juilliard School" – słynnego konserwatorium amerykańskiego. Shankman otwarcie przyznaje, że jest gejem. We wrześniu 2002 roku udzielił ślubu parze Sarah Michelle Gellar i Freddie Prinze Jr., z którymi współpracował jako choreograf przy serialu "".
W marcu 2008 roku jego film "Lakier do włosów" zajął 3. miejsce na liście najlepiej zarabiających amerykańskich musicali w przeciągu ostatnich 30 lat.

</doc>
<doc id="1105047" url="https://pl.wikipedia.org/wiki?curid=1105047" title="HMS Janus (1938)">
HMS Janus (1938)

HMS Janus – brytyjski niszczyciel okresu II wojny światowej, należący do typu J, służący w latach 1939-1944. Nosił znak taktyczny F53, później G53. Służył głównie na Morzu Śródziemnym, gdzie został też zatopiony 23 stycznia 1944.
Za służbę przyznano HMS „Janus” 10 wyróżnień bitewnych ("battle honours"): Atlantyk 1939, Norwegia 1940, Kalabria 1940, Libia 1940, Morze Śródziemne 1940-44, Matapan 1941, Sfax 1941, konwoje maltańskie 1941, Adriatyk 1944, Anzio 1944.
Budowa.
Okręt zamówiono 25 marca 1937 w ramach programu budowy z 1936 roku. Stępkę pod budowę położono 29 września 1937 w stoczni Swan Hunter &amp; Wigham Richardson w Wallsend, kadłub wodowano 10 listopada 1938. Okręt otrzymał nazwę od rzymskiego boga Janusa, jako ósmy okręt brytyjski o tej nazwie. Wszedł do służby w Royal Navy 5 sierpnia 1939. W tej samej stoczni zbudowano też niszczyciel HMS Khartoum, identycznego typu K.
Służba.
Morze Północne 1939-1940.
„Janus” wszedł do służby tuż przed wybuchem II wojny światowej, w składzie 7. Flotylli Niszczycieli, stanowiącej po wybuchu wojny część sił "Humber Force" w ujściu rzeki Humber. Przez pierwsze miesiące wojny niszczyciele flotylli głównie patrolowały na Morzu Północnym i eskortowały tam konwoje przybrzeżne. Na czas remontu uszkodzonego w kolizji w marcu 1940 niszczyciela HMS „Jervis”, „Janus” pełnił rolę okrętu flagowego dowodzącego flotyllą komandora Philipa Macka.
W kwietniu i maju 1940 „Janus” wziął udział w kampanii w Norwegii, począwszy od 9 kwietnia, gdy wyszedł w morze w eskorcie pancernika HMS „Warspite”, dołączając do głównych sił brytyjskiej Home Fleet adm. Forbesa. 17 kwietnia osłaniał krążownik ciężki HMS „Suffolk” bombardujący lotnisko koło Stavanger (wraz z HMS „Hereward”, „Kipling” i „Juno”; w wyniku następującego niemieckiego nalotu „Suffolk” został poważnie uszkodzony). 30 kwietnia „Janus” dobił ciężko uszkodzony przez lotnictwo brytyjski slup HMS „Bittern” pod Namsos. 2 maja wieczorem „Janus” wysadził w Mosjøen desant 100 francuskich strzelców alpejskich i 2 działa przeciwlotnicze. 10 maja 1940 wziął udział w nieudanym wypadzie na Skagerrak przeciw niemieckim minowcom, z krążownikiem HMS „Birmingham” i niszczycielami. 13 maja wraz z 5 niszczycielami ewakuował żołnierzy alianckich z Hoek van Holland w Holandii oraz odholował uszkodzony tam przez lotnictwo niszczyciel HMS „Versatile”.
Morze Śródziemne 1940-1944.
W połowie maja 1940 „Janus” został przeniesiony z grupą okrętów do 14. Flotylli Niszczycieli Floty Śródziemnomorskiej w Aleksandrii, dowodzonej również przez komandora Philipa Macka (w jej skład wchodziły wówczas HMS „Juno”, „Mohawk” i „Nubian”). Do połowy lipca był okrętem flagowym komandora Macka. Do Aleksandrii przybył przez Maltę 24 maja. Brał tam następnie aktywny udział w działaniach przeciw flocie i żegludze włoskiej oraz osłonie konwojów na Maltę i działań głównych sił floty. 6 lipca 1940 wraz z krążownikiem HMS „Capetown” i niszczycielami HMS „Ilex”, „Imperial” i „Juno” ostrzeliwał port w Bardii. Brał udział w bitwie koło przylądka Stilo 9 lipca 1940. We wrześniu i grudniu ostrzeliwał cele lądowe na wybrzeżu afrykańskim, m.in. lotnisko w Sidi Barrani. 22 grudnia 1941 dobił uszkodzony na minie brytyjski niszczyciel HMS „Hyperion”. W marcu 1941 wziął udział w bitwie pod Matapanem.
8 kwietnia 1941 HMS „Jervis”, „Janus”, „Nubian” i „Mohawk” utworzyły Zespół K, działający z Malty przeciw żegludze pomiędzy Włochami a Afryką. 16 kwietnia 1941 w nocy zespół zatopił u wybrzeża Tunezji konwój 5 statków i 3 włoskie niszczyciele „Luca Tarigo”, "Baleno" i „Lampo” (tzw. konwój Tarigo), w czym aktywny udział miał „Janus”. Po starciu, „Janus” dobił artylerią ciężko uszkodzony i opuszczony przez załogę niszczyciel HMS „Mohawk”. W nocy 23/24 kwietnia „Janus” wziął udział w akcji Zespołu K (z „Jervis”, „Juno” i „Jaguar”) na poszukiwanie konwoju, która doprowadziła do zatopienia (przez „Juno”) włoskiego statku „Egeo”.
Od połowy maja 1941 „Janus” uczestniczył w bitwie o Kretę i następnie ewakuacji z wyspy. Podczas niej, w nocy 21 maja zespół brytyjski (krążowniki HMS „Dido”, „Ajax”, „Orion” i niszczyciele HMS „Janus”, „Hasty”, „Hereward” i „Kimberley”) przechwyciły koło Chani niemiecki konwój desantowy 20 małych statków pod eskortą włoskiego torpedowca „Lupo” i zniszczyły 10 statków, zginęło 297 żołnierzy.
W czerwcu 1941 „Janus” brał udział w kampanii syryjskiej przeciw kolonialnym rządom Francji Vichy i został 9 czerwca 1941 poważnie uszkodzony i unieruchomiony w walce z francuskimi wielkimi niszczycielami „Valmy” i „Guépard” (uszkodzono trzema pociskami kotłownię i mostek, 13 zabitych, 13 rannych). Okręt został odholowany do Hajfy przez HMS Kimberley i był następnie remontowany w Simon's Town w Południowej Afryce, do lutego 1942.
Po remoncie „Janus” działał nadal od kwietnia 1942 na Morzu Śródziemnym, z Aleksandrii, lecz już 4 czerwca odniósł uszkodzenia od bliskiego wybuchu miny akustycznej. Po prowizorycznej naprawie w Suezie, przybył w styczniu 1943 na dalszy remont do Tyne w Wielkiej Brytanii (naokoło Afryki). Remont trwał do lipca, a następnie okręt działał w składzie 10. Flotylli Niszczycieli floty Home Fleet z bazy Scapa Flow.
Skierowany ponownie do 14. Flotylli Niszczycieli na Morze Śródziemne, dotarł tam 26 grudnia 1943 i w styczniu 1944 został skierowany do wspierania operacji na Adriatyku. 3 stycznia wspierał wojska lądowe, bombardując Pesaro. 4 stycznia zatopił trzy włoskie statki żaglowe. 5 i 6 stycznia w dalszym ciągu ostrzeliwał cele naziemne. 18 stycznia ostrzeliwał Gaetę z krążownikiem HMS „Orion”, niszczycielami „Jervis”, „Faulknor” i „Laforey”. Wziął udział w desancie pod Anzio (operacji "Shingle"), w składzie Północnego Zespołu Uderzeniowego. 22 stycznia ostrzeliwał cele naziemne na przyczółku.
23 stycznia 1944 został zatopiony przez niemieckie lotnictwo pod Anzio, na pozycji (zginęło 158 ludzi, uratowano 94). Okoliczności zatopienia nie są jasne – jako sprawca wskazywana jest torpeda lotnicza lub bomba szybująca Henschel Hs 293, spotyka się też mało prawdopodobną wersję o trafieniu bombą kierowaną Fritz X.
Dane techniczne.
"Opis okrętu i szczegółowe dane – zobacz Niszczyciele typu J/K/N"
Uzbrojenie i wyposażenie:
"Uwaga – dane dotyczące uzbrojenia i wyposażenia odnoszą się ogólnie do okrętów typu J, daty zmian w przypadku konkretnego okrętu są orientacyjne."
Wyposażenie

</doc>
<doc id="1105049" url="https://pl.wikipedia.org/wiki?curid=1105049" title="Miodowe piwo mazowieckie">
Miodowe piwo mazowieckie

Miodowe piwo mazowieckie – regionalny napój alkoholowy produkowany na Mazowszu przez miodosytników i pszczelarzy.
19 września 2007 produkt wpisany został na listę produktów tradycyjnych w kategorii Napoje w województwie mazowieckim.
"Miodowe piwo mazowieckie" jest wytwarzane z: wody, miodu, przypraw ziołowych (m.in. chmielu i jałowca) oraz drożdży. Nie jest ono poddawane pasteryzacji i w odróżnieniu od tradycyjnego piwa przy jego produkcji nie stosuje się słodu. Sprzedawane jest najczęściej w butelkach szklanych o pojemności 0,33 litra lub nalewane jest prosto z beczki, w której zachodzi proces fermentacji. Optymalna temperatura podawania tego napoju to 10–12 °C.
Składniki do produkcji piwa miodowego
Przygotowanie piwa
"Miodowe piwo mazowieckie" powstaje z brzeczki miodowej ugotowanej wraz z ziołami, która po dodaniu drożdży piekarniczych fermentuje przez kilka dni w szczelnie zamkniętym naczyniu.

</doc>
<doc id="1105053" url="https://pl.wikipedia.org/wiki?curid=1105053" title="Dyskografia Jadakissa">
Dyskografia Jadakissa

Poniżej przedstawiona jest dyskografia amerykańskiego rapera Jadakissa.
Gościnnie.
2Pac
Akon
Big Mike
Cassidy
DJ Absolut
DJ Clue
DJ Envy
DJ Green Lantern
DJ L
DJ L &amp; Swizz Beatz
DMX
Drag-On
Eve
Funkmaster Flex
The Game
The Game &amp; 2Pac
Ja Rule
Jennifer Lopez
Lil Jon &amp; Eastside Boys
Notorious B.I.G.
Sheek Louch
Styles P
Swizz Beatz
Usher
Yung Wun

</doc>
<doc id="1105056" url="https://pl.wikipedia.org/wiki?curid=1105056" title="Bushy Park">
Bushy Park

Bushy Park to drugi pod względem wielkości spośród królewskich parków w Londynie. Zajmuje 445 hektarów (1099 akrów). Mieści się w gminie Richmond upon Thames w południowo-zachodnim Londynie, na północ od Pałacu Hampton Court i Parku Hampton Court. Jego większa część jest otwarta dla zwiedzających. Żyją w nim liczne zwierzęta, w tym jelenie i daniele.
Kiedy w 1529 Henryk VIII odebrał Pałac Hampton Court Tomaszowi Wolseyowi, wszedł w posiadanie także trzech parków, które wchodzą w skład obecnego Bushy Park – Hare Warren, Middle Park i Bushy Park. Jako zapalony myśliwy król przeznaczył te tereny na polowania na jelenie. Jego następcy upiększyli park, budując w nim m.in. liczne stawy. W 1639 Karol I dodał 19-kilometrowy kanał Longford River, który dostarczał wodę do Pałacu Hampton Court. Niewiele później powstała Aleja Kasztanowa prowadząca do Lion Gate, jednej z bram do ogrodów Pałacu Hampton Court. Aleja i Fontanna Aretuzy (zwana też Fontanną Diany) zostały zaprojektowane przez Christophera Wrena. Podczas I wojny światowej w Bushy Park znajdował się szpital dla kanadyjskich żołnierzy, a część parku przeznaczono pod uprawy. W okresie międzywojennym w parku znajdował się obóz dla niedożywionych dzieci. Podczas II wojny światowej część parku ponownie posłużyła jako ziemia uprawna. Od 1942 mieściła się tu kwatera Alianckich Sił Ekspedycyjnych (Camp Griffiss), w której generał Dwight Eisenhower planował lądowanie w Normandii.
Pierwotnie stworzony dla królewskich sportów, Bushy Park jest teraz siedzibą Teddington Rugby Club i Teddington Hockey Club. 

</doc>
<doc id="1105059" url="https://pl.wikipedia.org/wiki?curid=1105059" title="Spišský Štvrtok">
Spišský Štvrtok

Spišský Štvrtok (węg. "Csütörtökhely", niem. "Donnersmark, Donnersmarkt") – wieś (obec) na Słowacji, w powiecie Lewocza, w kraju preszowskim. Położona jest w historycznym rejonie Spisz, na Kotlinie Hornadzkiej, na północ od Słowackiego Raju.
Historia.
Okolice Spišskiego Štvrtoku były zamieszkane prawdopodobnie już w neolicie. Na tych terenach znaleziono również ślady osadnictwa pochodzące z młodszej epoki brązu (XV-XI w. p.n.e.), a także z epoki żelaza (związane z kulturą halsztacką). W ostatnich czasach w miejscu, zwanym Pod Šibeničnou horou, archeologowie odkryli pozostałości osady wczesnosłowiańskiej, datowanej na lata od połowy VI do początku VII w. n. e. Znalezisko to przesuwa osiedlenia Spiszu Słowianami o blisko 200 lat w stosunku do dotychczasowych poglądów, które ustalały to zjawisko na czasy tworzenia się Państwa wielkomorawskiego (koniec VIII w. n. e.).
Pierwsza pisemna wzmianka o miejscowości pochodzi z roku 1263 – nazywaną ją wówczas "Villa Santi Ladislai" lub "Villa Santi Ladislavsi", od kościoła, noszącego wezwanie św. Władysława. Później nazwa zmieniała się wielokrotnie (patrz:Zmiana nazwy wsi), ale od początku XIV wieku związana była z targami, które odbywały się w miejscowości co czwartek. Stąd też pochodzi niemiecka nazwa wsi: "der Donnerstag" = czwartek (ściśle: czwartkowy dzień), "der Markt" = targ, a więc "Donnersmark(t)" = targ czwartkowy. W nazwie słowackiej szybko zanikła część dotycząca targu i pozostał sam "Štvrtek". Obecna nazwa obowiązuje od 1927 r.
W XV wieku Spišský Štvrtok był na krótko siedzibą prowincji 11 miast spiskich, które pozostały przy Węgrzech (pozostałe weszły w 1412 r. w skład zastawu spiskiego). W tym czasie na pn.-wsch. od Spišskiego Štvrtoku istniała osada zwana Strelce (łac. "Ballistarii"), której mieszkańcy zajmowali się budową balist. Osada ta zanikła w latach 40. XV w. podczas najazdu husyckich wojsk Jana Jiskry. Niezależność prowincji 11 miast spiskich zlikwidowano w 1465 r., a same miasta włączono do prowincji spiskiej, której właścicielem był pan na zamku spiskim. Wtedy też Spišský Štvrtok stracił liczne przywileje miejskie, ale zachował prawo do organizowania czwartkowych targów, które trwały do XIX wieku (ostatnia wzmianka w 1854 r.).
Kolejnymi właścicielami były węgierskie rody magnackie: Zapolya, Turzonowie (Thurzó) i Csáky (ci ostatni od 1650 r. do zniesienia pańszczyzny w 1848, ale gospodarstwo należące do rodu było w Spišským Štvrtoku aż do okresu międzywojennego XX wieku).
Już w XV wieku istniała tutaj szkoła. W dokumentach zachowały się informacje, że w 1565 r. miejscowość liczyła 61 domów, ale w 1605 już tylko 30. Poniosła spore straty podczas najazdów tureckich (w 1570 r. zagony tureckie dotarły aż na południowy Spisz), a w XVIII wieku – podczas powstań antyhabsburskich.
Aż do początku XVII wieku większość mieszkańców stanowili Niemcy, natomiast później zaczyna się zwiększać liczba ludności słowiańskiej (Słowacy zaczęli się przenosić ze wsi do miast). Dowodem na to jest pierwsze powszechniejsze użycie nazwy słowiańskiej zamiast niemieckiej ("Štvrtek"). W 1710 r. nieszczęścia spowodowane wojnami dopełniła wielka zaraza – zmarło wtedy więcej niż połowę mieszkańców Spiszu. Nie wiadomo ilu z nich w Spišským Štvrtoku – najbliższe dane są z 1787 r. i mówią o 493 mieszkańcach. Również w XIX wieku różne katastrofy dotykały miejscowość – w 1831 epidemia cholery, a w 1869 wielki pożar, w którym spłonęły liczne domy, dachy kościoła, kościelnej wieży i klasztoru franciszkanów. Rozwój gospodarczy okolicy, spowodowany otwarciem linii kolejowej z Bogumina do Koszyc (tzw. Kolej Koszycko-Bogumińska) ominął Spišský Štvrtok, bo ominęła go sama kolej.
Po I wojnie światowej właściciel wielu okolicznych ziem, hrabia Vidor Csáky, zmuszony został do sprzedaży wielu pól i lasów po niskich cenach – pozbyto się wówczas ostatnich pozostałości stosunków feudalnych. Podczas ostatniej wojny Niemcy wywieźli z miejscowości rodzinę miejscowego Żyda Jakuba Kleina do obozu koncentracyjnego, gdzie wszyscy zginęli. Podczas narodowego powstania słowackiego w 1944 r. z powodu swego strategicznego położenia na skrzyżowaniu dróg Spišský Štvrtok był miejscem ważnym zarówno dla partyzantów jak i wojsk niemieckich, które stacjonowały w miejscowej szkole. Pod koniec roku hitlerowcy zmuszali okolicznych mieszkańców do kopania rowów przeciwczołgowych, chcieli także wywieźć mężczyzn na roboty do Rzeszy, ale z powodu chaosu spowodowanego bliskością frontu większość zagrożonych wywózką osób zdołała się ukryć.
W komunistycznym państwie czechosłowackim w 1950 r. zamknięto istniejący od XVIII w. klasztor franciszkanów i utworzono w nim dom wypoczynkowy. Jednocześnie okres do 1989 r. był czasem rozwoju wsi – wybudowano nowe ulice, domy, dom kultury, a także obwodnicę drogi numer 18.

</doc>
<doc id="1105068" url="https://pl.wikipedia.org/wiki?curid=1105068" title="Corydalis cava">
Corydalis cava



</doc>
<doc id="1105069" url="https://pl.wikipedia.org/wiki?curid=1105069" title="Asier Riesgo">
Asier Riesgo

Asier Riesgo Unamuno (ur. 6 października 1983 w Debie) – hiszpański piłkarz występujący na pozycji bramkarza w klubie Girona FC.

</doc>
<doc id="1105074" url="https://pl.wikipedia.org/wiki?curid=1105074" title="Krzysztof Budka">
Krzysztof Budka

Krzysztof Budka (ur. 2 września 1958 w Krakowie) - były polski piłkarz występujący na pozycji obrońcy.
Życiorys.
Jest wychowankiem Wisły Kraków. Na początku kariery, w 1978 roku, został mistrzem Polski. W krakowskim zespole grał do 1985, następnie występował w Zagłębiu Lubin, a od 1989 do 1991 roku był zawodnikiem warszawskiej Legii. W tym okresie dwukrotnie zdobył Puchar Polski (1989, 1990), zagrał także w kadrze seniorów.
Reprezentacja Polski.
W reprezentacji debiutował 23 sierpnia 1989 w meczu z Związkiem Radzieckim, ostatni raz zagrał w tym samym roku. Łącznie w biało-czerwonych barwach rozegrał 3 spotkania.

</doc>
<doc id="1105077" url="https://pl.wikipedia.org/wiki?curid=1105077" title="Ratio">
Ratio



</doc>
<doc id="1105079" url="https://pl.wikipedia.org/wiki?curid=1105079" title="Share ratio">
Share ratio



</doc>
<doc id="1105082" url="https://pl.wikipedia.org/wiki?curid=1105082" title="Slovenske železnice">
Slovenske železnice

Slovenske železnice (SŽ) – słoweńskie koleje państwowe założone w 1991, w Lublanie. Przedsiębiorstwo zarządza 1229 km torów.
Aktualnie SŽ stanowią grupę kapitałową, w skład której wchodzą:
W 2014 koleje słoweńskie przewiozły 14,837 mln pas i 18,760 mln t towarów, wykonując pracę przewozową 696,7 mln paskm i 4278,4 mln tkm.

</doc>
<doc id="1105087" url="https://pl.wikipedia.org/wiki?curid=1105087" title="HMS Janus">
HMS Janus



</doc>
<doc id="1105089" url="https://pl.wikipedia.org/wiki?curid=1105089" title="Rejon znamieński">
Rejon znamieński



</doc>
<doc id="1105095" url="https://pl.wikipedia.org/wiki?curid=1105095" title="Greenwich Park">
Greenwich Park

Greenwich Park - jeden spośród królewskich parków w Londynie, pierwszy, który został ogrodzony (w 1433). Zajmuje 74 hektary (183 akrów).
W 1427 ziemie te stały się własnością Humphreya Lancastera, księcia Gloucester. Humphrey ogrodził park, zbudował nad rzeką pałacyk Bella Court, a na wzgórzu zamek zwany "wieżą księcia Humphreya". Ten pierwszy przekształcono później w Pałac Placentia, a następnie w Queen's House i Greenwich Hospital. Na miejscu zamku od 1675 stoi Królewskie Obserwatorium Astronomiczne zbudowane przez Christophera Wrena. Park służył królom jako teren do polowań z sokołami. Henryk VIII wprowadził tu także jelenie. Jakub I postawił wokół parku nowy ceglany mur wysoki na cztery metry i długi na dwie mile, którego część nadal wyznacza granice Greenwich Park. W XVII wieku park przerobiono według projektu André Le Nôtre. Maria, córka Jakuba II, podarowała pałac na szpital dla marynarzy, i na początku XVIII w park otworzono dla jego pensjonariuszy, a następnie dla wszystkich zwiedzających.
Podczas Igrzysk Olimpijskich Londyn 2012 w Greenwich Park odbyły się zawody jeździeckie.

</doc>
<doc id="1105096" url="https://pl.wikipedia.org/wiki?curid=1105096" title="Rejon pierwomajski">
Rejon pierwomajski



</doc>
<doc id="1105099" url="https://pl.wikipedia.org/wiki?curid=1105099" title="The Sound of Revenge">
The Sound of Revenge

The Sound of Revenge jest debiutanckim solowym albumem amerykańskiego rapera Chamillionaire'a. Produkcją albumu zajęli się Scott Storch, Mannie Fresh, Play-N-Skillz, Cool and Dre oraz inni producenci. Został wydany w 2005. Gościnnie występują tu: Lil’ Flip, Lil Wayne, Rasaq, Natalie Alvarado, Krayzie Bone, Bun B, Scarface and Pastor Troy. Album został także wydany w wersji Screwed and Chopped. Chamillionaire i Krayzie Bone wygrali w kategorii Najlepszy Duet Raperski za piosenkę Ridin'.
Album pokrył się platyną w Stanach Zjednoczonych i sprzedał się w 130.000 egzemplarzach w pierwszym tygodniu. Całkowita sprzedaż wyniosła 1,5 miliona egzemplarzy.

</doc>
<doc id="1105103" url="https://pl.wikipedia.org/wiki?curid=1105103" title="CMake">
CMake

CMake – wieloplatformowe narzędzie do automatycznego zarządzania procesem kompilacji programu. Jego główna cecha to niezależność od używanego kompilatora oraz platformy sprzętowej. CMake nie kompiluje programu samodzielnie, lecz tworzy pliki z regułami kompilacji dla konkretnego środowiska; przykładowo w systemie GNU/Linux będą to pliki codice_1, natomiast pod Windowsem – pliki projektu dla Microsoft Visual Studio.
Rozwój projektu jest sponsorowany przez United States National Library of Medicine. Nazwa „CMake” to skrót od .
Historia.
W 1999 roku amerykańska biblioteka medyczna National Library of Medicine zdobyła kontrakt na zaprojektowanie i stworzenie otwartej biblioteki do segmentacji i rejestracji obrazu, nazwanej później Insight Segmentation and Registration Toolkit. Projekt miał pracować na różnych platformach sprzętowych i środowiskach, lecz okazało się, że nie istnieje uniwersalny system budowania i kompilacji, który działałby na każdej z nich, co zmuszałoby twórców do utrzymywania kilku niezależnych skryptów dostosowanych do konkretnej platformy.
Bill Hoffman z Kitware, główny twórca CMake, inspirował się częściowo wcześniejszym projektem "pcmaker" autorstwa Ken Martina, dodając jednak sporo własnych pomysłów oraz idei zaczerpniętych z Autotools. Pierwsza implementacja powstała w połowie roku 2000, natomiast od następnego roku projekt przeżywał gwałtowny rozwój. Kolejne funkcjonalności były opracowywane przez programistów, którzy adaptowali CMake na potrzeby swoich własnych projektów i rozwiązywali napotykane tam problemy.
Elementy składowe.
Język skryptowy.
Głównym elementem składowym CMake jest prosty język skryptowy, w którym tworzone są pliki codice_2 umieszczane w katalogach ze źródłami projektu. Służy on do definiowania reguł budowania opisujących m.in. jakie pliki wynikowe powinny powstać w wyniku kompilacji, jak połączyć je z zewnętrznymi bibliotekami oraz jak je zainstalować. Przykładowy plik codice_2 przedstawiony jest poniżej:
Duży nacisk kładziony jest na wsteczną kompatybilność tworzonych skryptów. Jeśli w nowej wersji CMake pojawia się zmiana, która zmienia zachowanie jednego z istniejących już elementów (np. w wyniku dodania nowej funkcjonalności lub naprawy znalezionego błędu), system umożliwia programiście wybór między użyciem starego i nowego zachowania.
Na podstawie plików codice_2 CMake jest w stanie wygenerować np. pliki codice_1, przy pomocy których można dokonać właściwej kompilacji programu zgodnie z wybranymi ustawieniami. Przykładowa sekwencja komend dla systemu GNU/Linux prowadząca do utworzenia skompilowanego programu to:
Środowisko testów.
codice_6 to program narzędziowy wchodzący w skład CMake służący do uruchamiania testów jednostkowych. Testami są pliki wykonywalne powstałe podczas kompilacji i oznaczone jako testowe komendą codice_7. Po zbudowaniu aplikacji polecenie codice_6 uruchamia wszystkie dostępne testy lub tylko wybraną ich część, a następnie przedstawia raport końcowy zawierający informacje o wynikach każdego z nich oraz czasie wykonania. Uzyskany raport może być następnie wysłany do "cdash", aplikacji WWW służącej do gromadzenia i analizy wyników testów.
Pakowanie aplikacji.
codice_9 to narzędzie wchodzące w skład CMake od wersji 2.4.2, które umożliwia wygenerowanie pakietów instalacyjnych dla konkretnych platform przy pomocy tzw. generatorów. Dostępnych jest obecnie kilkanaście generatorów, dzięki którym można utworzyć np. pakiety RPM czy DEB dla systemu Linux zawierające skompilowaną aplikację.

</doc>
<doc id="1105118" url="https://pl.wikipedia.org/wiki?curid=1105118" title="Zlatá Přilba w Pardubicach 2007">
Zlatá Přilba w Pardubicach 2007

LIX Turniej żużlowy – Zlatá Přilba odbył się 6–7 października 2007 roku.
Lista startowa.
Rezerwowy:
Biegi eliminacyjne.
Grupa 1.
Awans: 3 do Ćwierćfinałów
Grupa 2.
Awans: 3 do Ćwierćfinałów
Grupa 3.
Awans: 3 do Ćwierćfinałów
Grupa 4.
Awans: 3 do Ćwierćfinałów
Ćwierćfinały.
Grupa 1.
Awans: 3 do Półfinałów
Marián Jirout doznał kontuzji kręgosłupa po której zakończył karierę.
Grupa 2.
Awans: 3 do Półfinałów
Grupa 3.
Awans: 3 do Półfinałów
Grupa 4.
Awans: 3 do Półfinałów
Półfinały.
Grupa 1.
Awans: 3 do Wielkiego Finału
Awans: 3 do Małego Finału
Grupa 2.
Awans: 3 do Wielkiego Finału
Awans: 3 do Małego Finału

</doc>
<doc id="1105120" url="https://pl.wikipedia.org/wiki?curid=1105120" title="Zdzisław Stelmaszuk">
Zdzisław Stelmaszuk

Zdzisław Stelmaszuk (ur. 23 maja 1936 w Przegalinach Dużych na Podlasiu) – polski dowódca wojskowy, generał dywizji Wojska Polskiego, inżynier, doktor nauk wojskowych, szef Wojsk Inżynieryjnych Ministerstwa Obrony Narodowej, szef Sztabu Generalnego Wojska Polskiego (1990–1992).
Służba wojskowa.
Służbę wojskową rozpoczął w 1954 jako podchorąży Oficerskiej Szkoły Wojsk Inżynieryjnych (OSWInż.) we Wrocławiu. Promowany na podporucznika w 1957. Po promocji dowódca plutonu saperów w 9 pułku Korpusu Bezpieczeństwa Wewnętrznego (KBW). W latach 1959–1960 dowódca plutonu w OSWInż. W latach 1960–1962 dowódca kompanii saperów w 9 pułku KBW.
Po ukończeniu w 1966 roku Wojskowej Akademii Technicznej im. Jarosława Dąbrowskiego w Warszawie, w stopniu kapitana – pomocnik dowódcy batalionu budowy mostów w 5 Brygadzie Saperów w Szczecinie, następnie do 1968 dowódca batalionu saperów w 5 Brygady Saperów. Przez cztery lata dowódca dywizyjnego batalionu saperów 7 Dywizji Desantowej. W latach 1972–1974 dowódca 9 Pułku Pontonowego w Chełmnie. Pułk zdobył tytuł przodującej jednostki w wojskach inżynieryjnych.
Po ukończeniu Akademii Sztabu Generalnego Sił Zbrojnych ZSRR im. Klimenta Woroszyłowa w Moskwie w 1976 dowódca 5 Brygady Saperów. Od 1978 szef Wojsk Inżynieryjnych Warszawskiego Okręgu Wojskowego, później zastępca i szef Wojsk Inżynieryjnych Ministerstwa Obrony Narodowej.
W 1987 zastępca szefa Sztabu Generalnego ds. operacyjnych. Od września 1989 do września 1990 dowódca Warszawskiego Okręgu Wojskowego. W latach 1990–1992 szef Sztabu Generalnego Wojska Polskiego. Inicjował pierwsze kontakty z NATO. Reorganizował Sztab Generalny WP.
Przez kolejny rok pozostawał w dyspozycji ministra Obrony Narodowej. W latach 1993–1994 był doradcą w Zespole Doradców ministra Obrony Narodowej. 
Zawodową służbę wojskową zakończył 7 października 1994. Mieszka w Warszawie.

</doc>
<doc id="1105124" url="https://pl.wikipedia.org/wiki?curid=1105124" title="Turčiansky Svätý Martin">
Turčiansky Svätý Martin



</doc>
<doc id="1105126" url="https://pl.wikipedia.org/wiki?curid=1105126" title="Dublin Connolly">
Dublin Connolly

Dublin Connolly (irl "Stáisiún Uí Chonghaile") – jedna z głównych stacji kolejowych Dublina i zarazem Irlandii. Stacja została otwarta w 1844.

</doc>
<doc id="1105127" url="https://pl.wikipedia.org/wiki?curid=1105127" title="Mauro Zárate">
Mauro Zárate

Mauro Zárate (ur. 18 marca 1987 w Haedo) – argentyński piłkarz występujący na pozycji napastnika w argentyńskim klubie Club Atlético Platense. Były młodzieżowy reprezentant Argentyny.
Ze względu na pochodzenie ojca posiada również obywatelstwo chilijskie. Jego starsi bracia Sergio, Ariel i Rolando również byli piłkarzami.
Kariera.
Zárate zadebiutował w lidze argentyńskiej w barwach Vélez Sársfield 21 kwietnia 2004 roku w meczu przeciwko Arsenal Sarandí Buenos Aires. W 2006 roku z 12 bramkami na koncie został razem z Rodrigo Palacio królem strzelców Apertury. 18 czerwca 2007 roku przeszedł do katarskiego Al-Sadd. Suma transferu wyniosła ponad 20 milionów dolarów. W 21 stycznia 2008 roku został wypożyczony do angielskiego Birmingham City, a 5 lipca na tej samej zasadzie trafił do S.S. Lazio. Dla Lazio w 35 meczach Serie A sezonu 2008/2009 strzelił 13 goli. 8 czerwca 2009 działacze klubu wykupili go z Al-Sadd na stałe za 21 milionów euro. 31 sierpnia 2011 został wypożyczony na rok do Interu Mediolan. W lipcu 2013 roku powrócił do Vélez Sársfield.
W 2007 roku zwyciężył z reprezentacją Argentyny w Mistrzostwach Świata do lat 20 odbywających się w Kanadzie. W finałowym meczu z Czechami zdobył gola.

</doc>
<doc id="1105128" url="https://pl.wikipedia.org/wiki?curid=1105128" title="Mauro Zarate">
Mauro Zarate



</doc>
<doc id="1105133" url="https://pl.wikipedia.org/wiki?curid=1105133" title="Ampang Jaya">
Ampang Jaya

Ampang Jaya – miasto w Malezji w stanie Selangor. Według danych szacunkowych na rok 2007 liczy 721 411 mieszkańców. Ośrodek przemysłowy.

</doc>
<doc id="1105134" url="https://pl.wikipedia.org/wiki?curid=1105134" title="Spišsky Štvrtok">
Spišsky Štvrtok



</doc>
<doc id="1105140" url="https://pl.wikipedia.org/wiki?curid=1105140" title="Neil Collins">
Neil Collins

Neil Jeffrey Collins (ur. 15 października 1961 w Manchesterze) – brytyjski żużlowiec.
Ma czterech braci Petera, Lesa, Phila i Steve'a, którzy także byli żużlowcami.
Osiągnięcia.
Srebrny medalista drużynowych mistrzostw świata (Leszno 1984). Wielokrotny finalista indywidualnych mistrzostw Wielkiej Brytanii oraz eliminacji indywidualnych mistrzostw świata.

</doc>
<doc id="1105144" url="https://pl.wikipedia.org/wiki?curid=1105144" title="103 męczenników koreańskich">
103 męczenników koreańskich

103 męczenników koreańskich (znani również jako Andrzej Kim Tae-gŏn, Paweł Chŏng Ha-sang i towarzysze) jest to grupa męczenników zaliczonych w poczet świętych katolickich w 1984 r. przez Jana Pawła II.
W XIX wieku w Korei podczas prześladowań katolików w latach 1839-68 śmierć męczeńską poniosło 3 biskupów katolickich, 10 kapłanów i jak się szacuje ponad 10 000 osób świeckich. Część z nich została wyniesiona na ołtarze. Grupa 79 męczenników została beatyfikowana przez papieża Piusa XI 5 lipca 1925 r. (zamęczeni przed 1847 r.), natomiast kolejnych 24 przez Pawła VI 6 października 1968 r. (zamęczeni po 1859 r.) Kanonizacji łącznie tych 103 męczenników dokonał papież Jan Paweł II w dniu 6 maja 1984 w Seulu podczas swojej wizyty w Korei Południowej.
Dzień wspomnienia: 20 września
Lista 103 męczenników koreańskich.
Pozostali świeccy.
"(w przypadku osób pochodzenia koreańskiego pierwsze imię jest imieniem nadanym podczas chrztu, następnie nazwisko i imię koreańskie, które nosili przed chrztem)"

</doc>
<doc id="1105145" url="https://pl.wikipedia.org/wiki?curid=1105145" title="Bologna Centrale">
Bologna Centrale

Bologna Centrale – główna stacja kolejowa w Bolonii, w regionie Emilia-Romania. Stacja została otwarta w 1864. Jest jednym z największych dworców kolejowych we Włoszech. Obsługuje około 58 mln pasażerów rocznie.
Jej położenie sprawia, że zbiega się tu wiele linii w północnych Włoszech (z Florencji, Ankony, Mediolanu, Padwy, Werony i Pistoi) z rekordową liczbą pociągów na dobę (około 800).
Nowa stacja podziemna KDP.
Zbudowana w latach 2008-2012 i otwarta 9 czerwca 2013 roku. Jest ona przystankiem szybkich pociągów Frecciarossa oraz Frecciargento jadących do Florencji, Mediolanu i innych większych miast. Część nadziemna, będąca projektem autorskim Araty Isozakiego, zostanie ukończona nie wcześniej niż w 2017 r.

</doc>
<doc id="1105146" url="https://pl.wikipedia.org/wiki?curid=1105146" title="Montparnasse – Bienvenüe">
Montparnasse – Bienvenüe

Montparnasse - Bienvenüe – stacja 4., 6., 12. i 13. linii metra w Paryżu. Znajduje się na pograniczu 6. 14. i 15. dzielnicy Paryża. Na linii 4 stacja została otwarta 6 kwietnia 1910, na linii 6 - 6 października 1942, na linii 12 - 5 grudnia 1910, a na linii 13 - 9 grudnia 1976.
Stacja połączona jest z dworcem Montparnasse.
W 2009 była to 4. najpopularniejsza stacja w paryskim metrze, z 30,4 mln pasażerów rocznie.

</doc>
<doc id="1105147" url="https://pl.wikipedia.org/wiki?curid=1105147" title="Shah Alam">
Shah Alam

Shah Alam, dawniej Batu Tiga – miasto w Malezji, w środkowej części Półwyspu Malajskiego; stolica stanu Selangor. Według danych szacunkowych na rok 2007 liczy 563 468 mieszkańców. Ośrodek przemysłowy - przemysł spożywczy, samochodowy (montownie), elektrotechniczny, chemiczny, włókienniczy; 
Miasto jest siedzibą politechniki - Universiti Teknologi MARA; znajdują się tu też tor wyścigów samochodowych oraz meczet.

</doc>
<doc id="1105150" url="https://pl.wikipedia.org/wiki?curid=1105150" title="Alfons Welke">
Alfons Welke

Alfons Welke (ur. 1827, zm. 1905 r. w Kielcach) – architekt, przedsiębiorca budowlany, kolekcjoner minerałów.
Życiorys.
Pochodził ze zubożałej szlachty ewangelickiej. W 1844 roku ukończył Gimnazjum Realne w Warszawie, a trzy lata później Szkołę Sztuk Pięknych. W trakcie praktyki budowniczej nadzorował prace przy przebudowie kościoła na Cmentarzu Powązkowskim. W 1854 zdał egzaminy przed Radą Budowniczą Królestwa Polskiego i w Cesarskiej Akademii Sztuk Pięknych w Petersburgu, uzyskując stopień architekta artysty oraz prawo prowadzenia robót budowlanych w całym Imperium Rosyjskim. W latach 1854–1857 nauczyciel akademicki. 
Związany z Kielecczyzną od 1857, kiedy to objął posadę budowniczego powiatu stopnickiego. W 1864 został przeniesiony na równorzędne stanowisko w powiecie miechowskim. Po odtworzeniu guberni kieleckiej mianowany inżynierem-architektem powiatu kieleckiego. W 1869 zamieszkał w Kielcach przy ulicy Domaszowskiej. W latach 70. XIX wieku aktywny propagator marmurów kieleckich. Zgromadzone przez niego kolekcje minerałów otrzymały medale na wystawach w Moskwie i Wiedniu. W 1876 zrezygnował z posady urzędniczej i wspólnie z Józefem Cocellim i Augustem Rephanem zawiązał istniejącą do dziś spółkę „Przedsiębiorstwo Kopalń Marmurów Kieleckich” (obecnie pod firmą Świętokrzyskie Kopalnie Surowców Mineralnych S.A.). Przez 16 lat pełnił funkcję jej prezesa zarządu, po czym wrócił do służby rządowej. W okresie od 1892 do 1895 budowniczy miasta Kielce. Członek dozoru ewangelickiego, od 1876 w zarządzie straży ogniowej. 
Żonaty z Amelią z Siwickich, z którą miał sześcioro dzieci. Zmarł 2 listopada 1905 r. w Kielcach, pochowany na cmentarzu starym. 

</doc>
<doc id="1105154" url="https://pl.wikipedia.org/wiki?curid=1105154" title="Vavin">
Vavin

Vavin – stacja linii nr 4 metra w Paryżu. Stacja znajduje się pomiędzy 6., a 14. dzielnicą Paryża. Została otwarta 9 stycznia 1910 r.

</doc>
<doc id="1105158" url="https://pl.wikipedia.org/wiki?curid=1105158" title="Antoni Daveluy">
Antoni Daveluy

Św. Marie-Nicolas-Antoine Daveluy lub Antoine-Marie-Nicholas Daveluy, 마리니콜라앙투안 다블뤼 (ur. 16 marca 1818 r. w Amiens we Francji – zm. 30 marca 1866 r. w Galmaemot w Korei) – misjonarz, biskup, męczennik, święty Kościoła katolickiego.
Życiorys.
Pochodził z wpływowej rodziny. Jego ojciec był właścicielem fabryki, członkiem rady miejskiej i urzędnikiem rządowym. Rodzina była znana z pobożności. W wieku 7 lat rozpoczął naukę łaciny, a w 1827 r. zaczął uczęszczać do szkoły jezuickiej. Ponieważ pragnął zostać księdzem w październiku 1834 r. wstąpił do seminarium St. Sulpice niedaleko jego rodzinnej miejscowości. Od października 1836 r. kontynuował naukę w seminarium St. Sulpice w Paryżu. W 1841 r. przyjął święcenia kapłańskie, a następnie przydzielono go jako wikarego do parafii Roye. Po 20 miesiącach tam spędzonych w październiku 1843 r. wstąpił do Francuskiego Stowarzyszenia Misji Zagranicznych ("Missions Étrangères de Paris").
W lutym 1844 r. wyruszył do Makau, gdzie przybył po 6 miesiącach podróży. Biskup Farreol przekonał go, aby mu towarzyszył w podróży do Korei, dokąd udali się razem z ojcem Andrzejem Kim Tae-gŏn. Wyruszyli z Szanghaju w małej drewnianej łódce. Po długiej podróży przybyli do Ganggyeong w Chungcheongnam-do. Antoine Daveluy rozpoczął pracę duszpasterską w Korei w 1846 r. W ciągu 2 lat ochrzcił ponad 1700 osób. Jego słabe zdrowie w niezdrowym klimacie pogorszyło się. Nie zaprzestał jednak działalności i w czasie choroby nauczał łaciny, napisał słownik koreańsko-francuski (który zaginął podczas prześladowań w 1866 r.), publikował również katolickie książki. Napisał również biografie męczenników z Korei i zbierał materiały dotyczące historii Kościoła. Przygotował wiele książek do nauki religii. Następca biskupa Farreol biskup Berneux zaraz po przybyciu do Korei uczynił ojca Daveluy biskupem pomocniczym. Wyświęcenie na biskupa odbyło się w prywatnym domu 25 marca 1857 r. Po męczeńskiej śmierci biskupa Berneux w lutym 1866 r. biskup Daveluy został piątym Wikariuszem Apostolskim Korei na krótki okres 23 dni.
11 marca 1866 r. aresztowano go razem z jego pomocnikiem Łukaszem Hwang Sok-du. 14 marca biskupa Daveluy i dwóch innych francuskich misjonarzy (ojcowie Aumaitre i Huin) przewieziono do więzienia w Seulu. Byli oni przesłuchiwani i torturowani. Zdecydowano, że wyrok śmierci nie zostanie wykonany w Seulu, ale w Galmaemot ok. 100 km od stolicy. Stało się tak, ponieważ król był chory i w związku z tym nie chciał przelewać krwi misjonarzy w stołecznym Seulu. Biskup Daveluy został ścięty 30 marca 1866 r. w Galmaemot razem z księżmi Aumaitre i Huin.
Dzień obchodów.
20 września (w grupie 103 męczenników koreańskich)
Relikwie.
Przez 3 dni ciała misjonarzy leżały na wybrzeżu, następnie zostały pochowane przez ludzi niewierzących z sąsiedztwa. W połowie czerwca 1866 r. katolicy przenieśli ich ciała do Sojukgol w Hongsan i tam ponownie pochowali. Ciała męczenników były jeszcze kilkakrotnie przenoszone: w 1882 r. zostały przewiezione do Nagasaki, 22 maja 1894 r. do seminarium Yongsan, a 10 września 1900 r. do katedry w Myongdong.
Proces beatyfikacyjny i kanonizacyjny.
Beatyfikowany 6 października 1968 r. przez Pawła VI w grupie 24 męczenników, kanonizowany 6 maja 1984 r. przez Jana Pawła II w grupie 103 męczenników koreańskich.

</doc>
<doc id="1105161" url="https://pl.wikipedia.org/wiki?curid=1105161" title="Stanisław Malczewski">
Stanisław Malczewski



</doc>
<doc id="1105166" url="https://pl.wikipedia.org/wiki?curid=1105166" title="Raspail (stacja metra)">
Raspail (stacja metra)

Raspail – stacja 4 i 6 linii metra w Paryżu. Stacja znajduje się w 6. dzielnicy Paryża. Na linii 4 stacja została otwarta 30 października 1909 r, a na linii 6 - 6 października 1942. Patronem stacji jest François-Vincent Raspail.

</doc>
<doc id="1105167" url="https://pl.wikipedia.org/wiki?curid=1105167" title="Drepanozaur">
Drepanozaur

Drepanosaurus (z gr. "kosa" + "jaszczur") jest nazwą rodzajową nadrzewnego diapsyda żyjącego w późnym triasie na terenach obecnej Europy i Ameryki Północnej (jego skamieniałości odkryto w północnych Włoszech oraz w Nowym Meksyku). Był to pierwszy opisany gad swojej rodziny, która w związku z tym nazwana została Drepanosauridae. Megalankozaur żył w tym samym czasie i na tym samym terenie co drepanozaur, ale był od niego dużo mniejszy.
Budowa.
Przez pewien czas myślano, że drepanozaur był zwierzęciem ryjącym, używającym do grzebania w ziemi swych pazurów. Jednakże badania anatomii kończyn takich zwierząt, jak krety wykazuje, że mają one inną budowę. Jedyną analogię może stanowić mrówkojad karłowaty, który mocnymi pazurami rozdziera korę w poszukiwaniu owadów. Drepanozaur mógł tak samo wykorzystywać swoje potężne pazury.
Pozycja systematyczna: Patrz Drepanosauridae.

</doc>
<doc id="1105169" url="https://pl.wikipedia.org/wiki?curid=1105169" title="Regent’s Park">
Regent’s Park

Regent’s Park - jeden spośród królewskich parków w Londynie. Zajmuje 197 hektarów. Znajduje się częściowo w City of Westminster, a częściowo w London Borough of Camden. Na północy parku znajduje się londyńskie zoo.
Tereny obecnego Regent’s Park znano dawniej jako Marylebone Park. W 1538 Henryk VIII odebrał je opactwu Barking i przekształcił w tereny myśliwskie odgrodzone rowem i murem. W 1811 Jerzy IV, jeszcze jako regent, zatrudnił Johna Nasha do stworzenia planu zabudowy parku. Część planów - w tym letni pałac - została zarzucona, jednak powstała część planowanych domów, jezioro, a także - choć w innym miejscu, niż początkowo planowano - kanał Regent’s Canal, który łączy Grand Union Canal w okolicach Paddington z Tamizą w okolicach w Limehouse Basin. W 1835, podczas panowania Jerzego IV, częściowo otwarto park dla zwiedzających. W latach 30. XX wieku stworzono w centralnej części parku ogród różany zwany Queen Mary’s Gardens.

</doc>
<doc id="1105170" url="https://pl.wikipedia.org/wiki?curid=1105170" title="Drepanosaurus">
Drepanosaurus



</doc>
<doc id="1105171" url="https://pl.wikipedia.org/wiki?curid=1105171" title="Phil Collins (żużlowiec)">
Phil Collins (żużlowiec)

Phil Collins, właśc. Philip David Collins (ur. 2 czerwca 1960 w Manchesterze) – brytyjski żużlowiec.
Dwukrotny finalista IMŚ – rok 1983 oraz 1985 – (jako rezerwowy). Dwa razy został powołany na DMŚ – srebrny medal i brązowy medal. Dwa razy zakwalifikował się do finałów IMŚ na długim torze. Siedem razy był w finałach mistrzostwach Wielkiej Brytanii. Dwa razy wystąpił w finałach w kategorii juniorskiej, zdobył mistrzostwo w roku 1978. Dwa razy wygrał z Cradley Heath Heathens mistrzostwo ligi brytyjskiej.
Czterokrotnie startował w IM USA na torach amerykańskich.
Ma czterech braci Petera, Neila, Lesa i Steve'a, którzy także byli żużlowcami.
Osiągnięcia.
Indywidualne Mistrzostwa Świata
Drużynowe Mistrzostwa Świata
Indywidualne Mistrzostwa Świata na długim torze
Indywidualne Mistrzostwa Wielkiej Brytanii
Młodzieżowe Indywidualne Mistrzostwa Wielkiej Brytanii
Indywidualne Mistrzostwa USA

</doc>
<doc id="1105177" url="https://pl.wikipedia.org/wiki?curid=1105177" title="Denfert-Rochereau">
Denfert-Rochereau

Denfert-Rochereau – stacja 4 i 6 linii metra w Paryżu. Stacja znajduje się w 14. dzielnicy Paryża. Na linii 4 stacja została otwarta 30 października 1909 r, a na linii 6 – 6 października 1942. Przy tym miejscu znajduje się wejście do Paryskich katakumb.

</doc>
<doc id="1105178" url="https://pl.wikipedia.org/wiki?curid=1105178" title="Polibuda.info">
Polibuda.info



</doc>
<doc id="1105181" url="https://pl.wikipedia.org/wiki?curid=1105181" title="Jasień (Masyw Śnieżnika)">
Jasień (Masyw Śnieżnika)

Jasień "czes. nazwa Jelení vrch" - wzniesienie (936 m n.p.m.) w południowo-zachodniej Polsce, w Sudetach Wschodnich, w Masywie Śnieżnika.
Położenie i opis.
Wzniesienie graniczne, położone w Sudetach Wschodnich, w południowo-zachodniej części Masywu Śnieżnika, na terenie Śnieżnickiego Parku Krajobrazowego, na południowo-zachodnim rozrogu Śnieżnika, między wzniesieniem Trójmorski Wierch, a Opaczem, około 3,5 km na południowy wschód od centrum miejscowości Jodłów.
Wzniesienie o słabo zaznaczonym szczycie, gubiące się w dominującym nad nim masywie Trójmorskiego Wierchu. Góra o spłaszczonej części wierzchołkowej i zboczach stromo opadających na południe, zachód i wschód. Wyrasta z południowo-zachodniego zbocza Trójmorskiego Wierchu, w południowo-zachodnim, granicznym grzbiecie odchodzącym od Śnieżnika. Zbudowane jest z gnejsów śnieżnickich, należących do metamorfiku Lądka i Śnieżnika, w całości porośnięte jest lasem świerkowym regla dolnego z domieszką drzew liściastych. Przez wierzchołek przechodzi granica państwowa między Polską a Czechami oraz dział wodny oddzielający zlewisko morza Bałtyckiego, od Morza Północnego.
Na zboczu w kierunku północno-zachodnim około 0,6 km poniżej szczytu, po południowej stronie drogi leśnej prowadzącej do byłego przejścia granicznego na szlaku turystycznym Jodłów-Horní Morava, położone jest źródło Nysy Kłodzkiej.
Na zachodnim zboczu Jasienia, na wysokości około 920 m n.p.m. znajduje się źródło Nysy Kłodzkiej.
Turystyka.
Przez szczyt przechodzi pieszy szlak turystyczny: 
Na północnym zboczu, poniżej szczytu, znajdowało się przejście graniczne na szlaku turystycznym Jodłów - Horní Morava.

</doc>
<doc id="1105182" url="https://pl.wikipedia.org/wiki?curid=1105182" title="Wawrzyniec Imbert">
Wawrzyniec Imbert

Wawrzyniec Imbert, Laurent-Joseph-Marius Imbert lub Laurent-Marie-Joseph Imbert (ur. 23 marca 1796 r. (lub 15 kwietnia 1797 r.) w Marignane we Francji – zm. 21 września 1839 r. w Saenamteo, Korea) – misjonarz, biskup, męczennik, święty Kościoła katolickiego.
Życiorys.
Pochodził z biednej rodziny. Studiował w seminarium francuskiego Stowarzyszenia Misji Zagranicznych ("Missions Étrangères de Paris"). Został wyświęcony na księdza 18 grudnia 1819 r., a w 1820 r. wysłano go na misje do Chin. Zanim tam dotarł nauczał od kwietnia 1821 do stycznia 1822 r. w wyższym seminarium w Penang. Następne 2 lata spędził w Tonkinie we Francuskich Indochinach. W samych Chinach przebywał 12 lat w prowincji Syczuan i założył seminarium w Moupin. 26 kwietnia 1836 r. został Wikariuszem Apostolskim Korei i tytularnym biskupem Capsy. W 1837 r. potajemnie udał się z Mandżurii do Korei, gdzie w tym właśnie czasie trwały prześladowania chrześcijan. Był pierwszym biskupem, który postawił stopę na koreańskiej ziemi w 6 lat po utworzeniu Wikariatu Apostolskiego Korei i 52 lata po powstaniu Kościoła katolickiego w tym kraju. Został aresztowany 10 sierpnia 1839 r. i przewieziony do Seulu. Poddano go torturom, żeby wydał innych misjonarzy. Ponieważ wierzył, że jego wierni zostaną pozostawieni w spokoju, jeżeli ujawnią się wszyscy zagraniczni misjonarze, napisał do ojca Maubanta i Chastana prośbę żeby oddali się w ręce władz (argumentował, że pasterz oddaje swoje życie za swoje owce). Misjonarze posłuchali jego prośby i zostali razem uwięzieni. Przesłuchiwano ich przez 3 dni, żeby wydali nazwiska wiernych. Ponieważ tortury nie przyniosły efektów zostali odesłani do innego więzienia i ścięci 21 września 1839 r. w Saenamteo. Ich ciała były wystawione na widok publiczny przez kilka dni.
Dzień obchodów.
Dawniej jego wspomnienie obchodzono 10 czerwca, obecnie z grupą 103 męczenników koreańskich 20 września.
Proces beatyfikacyjny i kanonizacyjny.
Beatyfikowany 5 lipca 1925 r. przez Piusa XI, kanonizowany 6 maja 1984 r. przez Jana Pawła II w grupie 103 męczenników koreańskich.

</doc>
<doc id="1105187" url="https://pl.wikipedia.org/wiki?curid=1105187" title="Lady Howard">
Lady Howard



</doc>
<doc id="1105189" url="https://pl.wikipedia.org/wiki?curid=1105189" title="Steve Collins (żużlowiec)">
Steve Collins (żużlowiec)

Stephen „Steve” Collins (ur. 8 czerwca 1966 w Manchesterze) – brytyjski żużlowiec.
Ma czterech braci Lesa, Neila, Phila i Petera, którzy także byli żużlowcami.

</doc>
<doc id="1105191" url="https://pl.wikipedia.org/wiki?curid=1105191" title="Kill City">
Kill City

Kill City – album Iggy’ego Popa i gitarzysty Jamesa Williamsona, członków zespołu The Stooges.

</doc>
<doc id="1105197" url="https://pl.wikipedia.org/wiki?curid=1105197" title="Szymon Berneux">
Szymon Berneux

Św. Szymon Berneux, "Simon Berneux", "Siméon-François Berneux" (ur. 14 maja 1814 r. w Château-du-Loir we Francji – zm. 7 marca 1866 r. w Saenamteo, Korea) – święty Kościoła katolickiego, biskup, misjonarz, męczennik.
Życiorys.
Pochodził z biednej rodziny. Jego matka była pobożną osobą i dała mu dobre wykształcenie religijne. Gdy miał 10 lat postanowił, że zostanie księdzem. W związku z tym w 1831 r. wstąpił do seminarium w Le Mans. Z powodu problemów zdrowotnych przerwał naukę na 2 lata i w tym czasie pracował jako guwerner. Następnie wrócił do seminarium. Wyświęcono go na księdza 30 maja 1837 r. Został nauczycielem i kierownikiem duchowym w seminarium w Mans. 15 lipca 1839 r. wstąpił do Francuskiego Stowarzyszenia Misji Zagranicznych ("Missions Étrangères de Paris"). Chciał jechać do Korei, gdzie trwały prześladowania. 15 stycznia 1840 r. opuścił Paryż. W Manili spotkał biskupa Retorda, który chciał zabrać go do Tonkinu w Chinach. Ostatecznie zaczął pracować w Indochinach. Został schwytany przez prześladowców i ciężko pobity. Skazano go na śmierć, ale po interwencji francuskiego admirała został uwolniony. Następnie udał się do Singapuru i Makau. 5 sierpnia 1854 r. został mianowany przez papieża Piusa IX czwartym z kolei Wikariuszem Apostolskim Korei i tytularnym biskupem Capsy. Biskup Berneux założył seminarium w Baeron oraz rozpoczął publikowanie katolickich książek w Korei. Mianował Antoniego Daveluy biskupem pomocniczym. Został aresztowany 23 lutego 1866 r. i po okrutnych torturach ścięty 7 marca 1866 r. w Saenamteo w Seulu.
Jego relikwie w 2001 r. przeniesiono do Berlina.
Dzień obchodów.
20 września (w grupie 103 męczenników koreańskich)
Proces beatyfikacyjny i kanonizacyjny.
Beatyfikowany 6 października 1968 r. przez Pawła VI w grupie 24 męczenników, kanonizowany 6 maja 1984 r. przez Jana Pawła II w grupie 103 męczenników koreańskich.

</doc>
<doc id="1105203" url="https://pl.wikipedia.org/wiki?curid=1105203" title="Jakub Chastan">
Jakub Chastan

Św. Jacques Honoré Chastan (ur. 7 października 1803 r. w Marcoux – zm. 21 września 1839 r. w Saenamteo, Korea) – ksiądz katolicki, misjonarz, męczennik, święty Kościoła katolickiego.
Życiorys.
Urodził się w małej wiosce we Francji. Jego rodzice byli prostymi rolnikami. Od chłopięcych lat chciał udać się za granicę, żeby zbawiać dusze. W związku z tym wstąpił do seminarium duchownego. Święcenia kapłańskie przyjął przed Bożym Narodzeniem 1826 r. Udał się na misje do Korei, gdzie pracował razem z ojcem Maubant, który był tam już wcześniej. Podczas prześladowań aresztowano w sierpniu 1839 r. biskupa Imberta. Ponieważ biskup wierzył, że wierni zostaną oszczędzeni, jeżeli ujawnią się wszyscy zagraniczni misjonarze, napisał do ojca Maubanta i Chastana prośbę, żeby oddali się w ręce władz. Misjonarze posłuchali prośby i zostali razem uwięzieni. Przesłuchiwano ich przez 3 dni, żeby wydali nazwiska wiernych. Ponieważ tortury nie przyniosły efektów zostali odesłani do innego więzienia i ścięci 21 września 1839 r. w Saenamteo. Ich ciała były wystawione na widok publiczny przez kilka dni.
Dzień obchodów.
20 września (w grupie 103 męczenników koreańskich)
Proces beatyfikacyjny i kanonizacyjny.
Beatyfikowany 5 lipca 1925 r. przez Piusa XI, kanonizowany 6 maja 1984 r. przez Jana Pawła II w grupie 103 męczenników koreańskich.

</doc>
<doc id="1105206" url="https://pl.wikipedia.org/wiki?curid=1105206" title="Dystrykt Obuasi">
Dystrykt Obuasi

Okręg Miejski Obuasi – dystrykt Regionu Ashanti w Ghanie.
W marcu 2004 roku z dystryktu Adansi West oraz części dystryktów Adansi North i Adansi South utworzono dystrykt Obuasi o statusie okręgu miejskiego ("municipality").
Stolicą dystryktu jest Obuasi.

</doc>
<doc id="1105207" url="https://pl.wikipedia.org/wiki?curid=1105207" title="Justyn Ranfer de Bretenieres">
Justyn Ranfer de Bretenieres

Św. Justyn Ranfer de Bretenières, właśc. Simon Marie Antoine Just Ranfer de Bretenières (ur. 28 lutego 1838 w Chalon-sur-Saône, zm. 7 marca 1866 w Saenamteo, Korea) – ksiądz katolicki, misjonarz, męczennik, święty Kościoła katolickiego.
Życiorys.
Był synem barona Judge de Bretenières i jego żony Anny. Jego rodzice byli dobrymi katolikami i dokonywali różnych uczynków miłosierdzia. Od dzieciństwa chciał zostać misjonarzem w Chinach. W 1859 r. wstąpił do seminarium St. Sulpice w Paryżu. We wrześniu 1861 r. przeniósł się do seminarium Francuskiego Stowarzyszenia Misji Zagranicznych ("Missions Étrangères de Paris"). W maju 1864 r. przyjął święcenia kapłańskie. Chciał bardzo jechać na misje do Korei. Razem z nim wysłano 3 innych księży. Dotarł do Naepo na Chungcheong-do 27 maja 1865 r. W związku z trwającymi prześladowaniami katolików został aresztowany w lutym 1866 r. i ścięty razem z biskupem Berneux w Saenamteo w 7 marca 1866 r.
Dzień obchodów.
Wspomnienie liturgiczne w Kościele katolickim obchodzone jest 20 września w grupie 103 męczenników koreańskich.
Proces beatyfikacyjny i kanonizacyjny.
Beatyfikowany przez Pawła VI 6 października 1968, a kanonizowany 6 maja 1984 przez Jana Pawła II (w grupie 103 męczenników koreańskich).

</doc>
<doc id="1105213" url="https://pl.wikipedia.org/wiki?curid=1105213" title="Bernard Ludwik Beaulieu">
Bernard Ludwik Beaulieu

Św. Bernard Louis Beaulieu (ur. 8 października 1840 r. w Langon – zm. 7 marca 1866 r. w Saenamteo, Korea) – ksiądz katolicki, misjonarz, męczennik, święty Kościoła katolickiego.
Życiorys.
Urodził się jako dziecko 19-letniej matki. Jego ojciec zmarł 5 miesięcy po ślubie. Żeby zapewnić synowi wykształcenie, jego matka ponownie wyszła za mąż za wdowca M.Dufour. Matka była bardzo pobożną kobietą i poświęciła syna Matce Najświętszej. W wieku 7 lat Louis Beaulieu zaczął służbę ministranta. Jego nauczyciel zarekomendował go do niższego seminarium duchownego w Bordeaux w październiku 1849 r. Spotkanie z misjonarzem, który wiele lat pracował w Chinach spowodowało, że zaczął marzyć o byciu misjonarzem w dalekich krajach. W 1857 r. wstąpił do wyższego seminarium duchownego w Bordeaux. 27 sierpnia 1863 r. wstąpił do seminarium Francuskiego Stowarzyszenia Misji Zagranicznych ("Missions Étrangères de Paris"). Został wyświęcony na księdza 21 maja 1864 r. 15 czerwca 1864 r. wysłano go na misje. Opuścił Francję 15 lipca, a do Korei dotarł 27 maja 1865 r. Został powitany przez biskupa Berneux. W związku z trwającymi prześladowaniami biskup wysłał wszystkich młodych misjonarzy do górskich wiosek, ażeby uniknęli niebezpieczeństwa. Bernarda Beaulieu wysłano do wioski, niedaleko której przebywał inny misjonarz ojciec Dorie. Beaulieu nauczył się mówić po koreańsku tak dobrze, że następnie biskup Berneux zdecydował się wysłać go do Kwangju. Zanim dotarł do miejsca przeznaczenia aresztowano go 27 lutego 1866 r. Po okrutnych torturach został ścięty razem z innymi misjonarzami w Saenamteo 7 marca 1866 r.
Dzień obchodów.
20 września
Proces beatyfikacyjny i kanonizacyjny.
Beatyfikowany przez Pawła VI 6 października 1968 r., kanonizowany 6 maja 1984 r. przez Jana Pawła II w grupie 103 męczenników koreańskich.

</doc>
<doc id="1105219" url="https://pl.wikipedia.org/wiki?curid=1105219" title="Wodnokanczyl afrykański">
Wodnokanczyl afrykański

Wodnokanczyl afrykański, kanczyl afrykański ("Hyemoschus aquaticus") – gatunek ssaka z rodziny kanczylowatych (Tragulidae).
Występowanie.
Zachodnia Afryka od Gwinei do Kamerunu, Republika Środkowoafrykańska, Gabon, Kongo, Demokratyczna Republika Konga.
Biotop.
Lasy z gęstą roślinnością w pobliżu wody.
Systematyka.
Takson po raz pierwszy opisał William Ogilby w 1841 roku pod nazwą "Moschus aquaticus". Jako miejsce typowe autor wskazał „Sierra Leone”. Jedyny przedstawiciel rodzaju "Hyemoschus" – wodnokanczyl, opisanego przez Johna Edwarda Graya w 1845 roku.
Etymologia.
Nazwa rodzajowa: υς "us", υος "uos" – wieprz; rodzaj "Moschus" , piżmowiec. Epitet gatunkowy: wodny, żyć nad wodą &lt; "aqua" – woda.
Charakterystyka.
Mały ssak o krępym tułowiu i krótkich kończynach. Sierść jest barwy czerwonobrązowej, z licznymi białymi plamkami na bokach ciała ułożonymi w pasy oraz ciągłymi lub punktowanymi pręgami. Szyja ciemnobrązowa z białymi poprzecznymi pręgami. Głowa o dużych oczach i ciemnym nosie. Górne kły u samców widoczne nawet przy zamkniętym pysku.
Tryb życia.
Aktywne głównie nocą, dzień spędzają czasami w norach. Są świetnymi pływakami i dobrze nurkują. W razie niebezpieczeństwa uciekają do wody. Kanczyle prowadzą osiadły tryb życia i żyją pojedynczo. Areał osobniczy samic wynosi 13-14 ha, natomiast samców 20-30 ha. W pary łączą się tylko w porze godowej. Samce nie są terytorialne, lecz mimo to są agresywne w stosunku do siebie. Odżywiają się pokarmem roślinnym: trawami, liśćmi, pędami, a także zjadają owady, skorupiaki, ryby, małe ssaki i padlinę. Głos ostrzegawczy kanczyla przypomina szczekanie.
Rozród.
Zachowanie godowe i rozrodcze kanczyli są słabo poznane. Ciąża u samic trwa około 6-9 miesięcy, po czym rodzi się jedno młode. Okres laktacji trwa od 3 do 6 miesięcy.
Długość życia.
Kanczyle afrykańskie żyją około 13 lat.
Wrogowie.
Węże, ptaki drapieżne, lamparty.

</doc>
<doc id="1105221" url="https://pl.wikipedia.org/wiki?curid=1105221" title="Hyemoschus aquaticus">
Hyemoschus aquaticus



</doc>
<doc id="1105224" url="https://pl.wikipedia.org/wiki?curid=1105224" title="Marcin Huin">
Marcin Huin

Św. Martin-Luc Huin (ur. 20 października 1836 r. w Guyonvelle we Francji – zm. 30 marca 1866 r. w Galmaemot, Korea) – ksiądz katolicki, misjonarz, męczennik, święty Kościoła katolickiego.
Życiorys.
Urodził się jako najmłodszy z 9 rodzeństwa. Jego rodzice prowadzili winnicę. Byli oni pobożnymi ludźmi, a jego ojciec był dumny z tego, że w każdym pokoleniu rodziny był duchowny. Zanim Martin-Luc Huin wstąpił do seminarium w 1851 r. miejscowy ksiądz uczył go łaciny. Święcenia kapłańskie przyjął 29 czerwca 1861 r. Rozpoczął pracę jako wikary, ale chciał zostać misjonarzem. W związku z tym wysłał list do biskupa z prośbą o zgodę na wyjazd na misje. W czerwcu 1863 r. dostał pozwolenie na przystąpienie do Paryskiego Stowarzyszenia Misji Zagranicznych ("Missions Étrangères de Paris"). Wstąpił do niego w sierpniu 1863 r., a w czerwcu 1864 r. został wysłany do Korei. Po długiej i męczącej podróży przybył do Naepo 27 maja 1865 r. Pozostał tam razem z biskupem Daveluy do 18 czerwca, później przeniósł się do Sekori. Szybko nauczył się języka koreańskiego. W związku z trwającymi prześladowaniami katolików został aresztowany 12 marca 1866 r., a następnie 19 marca wysłany do więzienia w Seulu razem z biskupem i księdzem Aumaitre. Był ciężko przesłuchiwany i torturowany. Następnie trójkę misjonarzy przekazano do Galmaemot. Został ścięty jako ostatni z nich 30 marca 1866 r.
Dzień obchodów.
20 września (w grupie 103 męczenników koreańskich).
Proces beatyfikacyjny i kanonizacyjny.
Beatyfikowany przez Pawła VI 6 października 1968 r., kanonizowany 6 maja 1984 r. przez Jana Pawła II w grupie 103 męczenników koreańskich.

</doc>
<doc id="1105226" url="https://pl.wikipedia.org/wiki?curid=1105226" title="Pałac Kensington">
Pałac Kensington

Pałac Kensington – królewska rezydencja w Kensington Gardens w dzielnicy Royal Borough of Kensington and Chelsea w Londynie. Jest rezydencją brytyjskiej rodziny królewskiej od XVII wieku.
Historia.
W początkach XVII wieku w Kensington powstała rezydencja hrabiów Nottingham. W 1689 stała się własnością Wilhelma III Orańskiego, który potrzebował siedziby z dala od miasta ze względu na dokuczającą mu astmę.
Pałac został przebudowany przez Christophera Wrena. Przez następne siedemdziesiąt lat, do śmierci króla Jerzego II Hanowerskiego w 1760 roku, pałac Kensington był ulubioną rezydencją panujących monarchów. Następnie stał się siedzibą innych członków rodziny królewskiej. Tu urodziła się córka Edwarda Augusta Hanowerskiego, księcia Kentu, późniejsza królowa Wiktoria, która mieszkała w pałacu do objęcia tronu.
W 1981 roku pałac Kensington stał się rezydencją świeżo poślubionych książąt Walii, Karola i Diany. Pozostał oficjalną siedzibą księżnej Diany do jej śmierci. Z kolei książę Karol i jego synowie przenieśli się w 2002 do Clarence House, gdzie wcześniej rezydowała królowa matka Elżbieta.
Dzisiaj.
Współcześnie Kensington pełni funkcję swego rodzaju królewskiego apartamentowca, w którym luksusowe mieszkania otrzymują ci spośród członków rodziny królewskiej, którzy nie posiadają osobnych rezydencji.
Pod względem liczby pokoi największym apartamentem jest ten oznaczony numerem 1, liczący 21 izb i będący siedzibą księcia Gloucester wraz z małżonką. Sąsiedni apartament 1 A liczy 20 pokoi. Przez wiele lat jego lokatorką była zmarła w 2002 księżniczka Małgorzata, młodsza siostra królowej Elżbiety II. W 2012 przeprowadzona została gruntowna renowacja apartamentu 1A, po której stał się on rezydencją książąt Cambridge – Wilhelma i jego żony Katarzyny – a także ich syna Jerzego (od 2013), córki Karoliny (od 2015) i syna Ludwika (od 2018). W okresie od ślubu książąt Cambridge do zakończenia prac remontowych londyńską rezydencją Williama i Catherine był jeden z mniejszych apartamentów w pałacu.
Ponadto mniejsze apartamenty w Kensington posiadają książę Kentu z małżonką oraz książę Henryk z żoną Meghan. Z pałacowych pomieszczeń korzysta również córka księżniczki Anny, Zara Phillips, która – zgodnie z życzeniem swej matki – nie jest zaliczana do ścisłej rodziny królewskiej.

</doc>
<doc id="1105227" url="https://pl.wikipedia.org/wiki?curid=1105227" title="Piotr Aumaitre">
Piotr Aumaitre

Piotr ("Pierre") Aumaître (ur. 8 kwietnia 1837 r. w Aizecq we Francji – zm. 30 marca 1866 r. w Galmaemot, Korea) – ksiądz katolicki, misjonarz, męczennik, święty Kościoła katolickiego.
Życiorys.
Urodził się w małej wiosce jako pierwszy z 5 braci. Jego ojciec był rolnikiem i szewcem. Jego rodzice byli pobożnymi ludźmi. Pierre Aumaître chciał zostać księdzem, ale miejscowy ksiądz uważał, że nie powinien tego robić, zwłaszcza że miał słabą pamięć. Również kolejny proboszcz odmówił mu nauki łaciny. Udało mu się znaleźć nauczyciela łaciny mieszkającego 4 km od wsi. Chodził do niego każdego ranka. Proboszcz podziwiał jego pracowitość i ostatecznie polecił go biskupowi, tak że został przyjęty do niższego seminarium w 1852 r. Dzięki ciężkiej pracy został jednym z najlepszych uczniów. Wstąpił do wyższego seminarium w 1857 r. Jego przełożeni podziwiali przykładne życie jakie prowadził. Powiedział swojemu kierownikowi duchowemu, że chce zostać misjonarzem i w 1859 r. został przyjęty do seminarium Francuskiego Stowarzyszenia Misji Zagranicznych ("Missions Étrangères de Paris"). Po 3 latach nauki i ćwiczeń duchowych w czerwcu 1862 r. przyjął święcenia kapłańskie.
23 czerwca 1863 r. przybył na misje do Korei. Najpierw zatrzymał się w Saemgol, żeby uczyć się języka koreańskiego, a następnie przeniósł się do Naepo. Po rozpoczęciu prześladowań katolików stwierdził, że nadszedł czas żeby publicznie wyznać swoją wiarę. Udał się do wioski, w której przebywał biskup Daveluy i oddał się w ręce policji. Został wraz z biskupem i ojcem Huin wysłany do Hongju, a następnie do więzienia w Seulu. Tam poddano ich ciężkim przesłuchaniom i torturom. Został ścięty zaraz po biskupie 30 marca 1866 r. w Galmaemot.
Dzień obchodów.
20 września (w grupie 103 męczenników koreańskich)
Proces beatyfikacyjny i kanonizacyjny.
Beatyfikowany przez Pawła VI 6 października 1968 r., kanonizowany 6 maja 1984 r. przez Jana Pawła II w grupie 103 męczenników koreańskich.

</doc>
<doc id="1105228" url="https://pl.wikipedia.org/wiki?curid=1105228" title="Jacques Honore Chastan">
Jacques Honore Chastan



</doc>
<doc id="1105231" url="https://pl.wikipedia.org/wiki?curid=1105231" title="Jacques Chastan">
Jacques Chastan



</doc>
<doc id="1105233" url="https://pl.wikipedia.org/wiki?curid=1105233" title="Piotr Maubant">
Piotr Maubant

Pierre Philibert Maubant, 피에르 필리베르 모방 (ur. 20 września 1803 w Vassy we Francji – zm. 21 września 1839 w Saenamteo w Korei) – ksiądz katolicki, misjonarz, męczennik, święty Kościoła katolickiego.
Życiorys.
Pierre Maubant jeszcze przed przyjęciem święceń kapłańskich wstąpił do Paryskiego Stowarzyszenia Misji Zagranicznych ("Missions Étrangères de Paris") w 1831. Jako misjonarz został wysłany do Chin, a następnie udał się do Korei. Był pierwszym francuskim misjonarzem w Korei. Uważał, że konieczne jest, aby księżmi zostali również Koreańczycy i w związku z tym w końcu 1836 wytypował 3 młodzieńców na seminarzystów (Franciszka Ksawerego Choe Pangaje, Andrzeja Kim Tae-gŏn i Tomasza Choe Yangeop). Uczył ich łaciny, a potem wysłał do Makau, gdzie dotarli po 8 miesiącach podróży. Obecność zagranicznych misjonarzy w Korei stała się wiadoma władzom. Aresztowano i torturowano wielu katolików, żeby wydali gdzie znajdują się misjonarze. Biskup Imbert uważał, że będzie lepiej żeby misjonarze sami się ujawnili, bo uważał, że wtedy wierni zostaną pozostawieni w spokoju. W związku z tym poprosił Maubanta i Chastana, żeby się ujawnili, co oni też uczynili. Zostali ścięci w Saenamteo 21 września 1839.
Dzień obchodów.
20 września (w grupie 103 męczenników koreańskich).
Proces beatyfikacyjny i kanonizacyjny.
Beatyfikowany 5 lipca 1925 przez papieża Piusa XI, kanonizowany 6 maja 1984 przez Jana Pawła II w grupie 103 męczenników koreańskich.

</doc>
<doc id="1105238" url="https://pl.wikipedia.org/wiki?curid=1105238" title="Aleksander Sauli">
Aleksander Sauli

Aleksander Sauli (ur. 15 lutego 1534 w Mediolanie, zm. 11 października 1592 w Calosso) – apostoł Korsyki, włoski barnabita (B, CRSP), biskup Alérii i Pawii, święty Kościoła katolickiego.
Pochodził z wybitnej rodziny Carroza z Lombardii. W wieku 17 lat wstąpił do zgromadzenia barnabitów, a mając lat 22 otrzymał święcenia kapłańskie (1556). Wkrótce został nauczycielem filozofii na uniwersytecie w Pawii.
W 1567 roku został mianowany wyższym generałem swojego zgromadzenia, a w 1569 został konsekrowany przez swego przyjaciela św. Karola Boromeusza. W roku 1570 Pius V wyznaczył go na biskupa Aléria na Korsyce, gdzie stan rzymskokatolicki był w opłakanym stanie. Z pomocą trzech towarzyszy nawrócił on mieszkańców, odbudował kościoły, założył college i seminarium duchowne. To właśnie jemu zawdzięcza się dźwignięcie diecezji i nawrócenie ludności tej części Włoch.
W 1591 roku papież mianował go biskupem Pawii, gdzie urzędował do śmierci. Zmarł 11 października 1592 roku podczas wizytacji w Calosso.
Pozostawił po sobie kilka prac katechetycznych. Był duchowym doradcą św. Karola Boromeusza i kard. Sfondrato (późniejszego papieża Grzegorza XIV).
Kult.
Św. Aleksander jest patronem Korsyki, Pawii i Genui.
Jego wspomnienie liturgiczne obchodzone jest 11 października.
Beatyfikowany został 23 kwietnia 1741 przez Benedykta XIV, a Kanonizował go Pius X 11 grudnia 1904 roku.

</doc>
<doc id="1105244" url="https://pl.wikipedia.org/wiki?curid=1105244" title="Henryk Dorie">
Henryk Dorie

Św. Pierre-Henri Dorie (ur. 23 września 1839 r. w Talmont-Saint-Hilaire – zm. 7 marca 1866 r. w Saenamteo w Korei) – ksiądz katolicki, misjonarz, męczennik, święty Kościoła katolickiego.
Życiorys.
Urodził się jako szósty syn prostych rolników. Miejscowy proboszcz zainteresował się nim i polecił do seminarium w 1852 r. W październiku 1860 r. Henryk Dorie wstąpił do wyższego seminarium w Luçon. 14 czerwca 1862 r. wstąpił do seminarium Francuskiego Stowarzyszenia Misji Zagranicznych ("Missions Étrangères de Paris"). Jego rodzice i proboszcz byli przeciwni temu, żeby został misjonarzem. Święcenia kapłańskie przyjął 31 maja 1864 r., a następnie został wysłany na misje do Korei. Opuścił Marsylię razem z 3 innymi misjonarzami (Justyn Ranfer de Bretenieres, Bernard Ludwik Beaulieu i Marcin Huin). Przybyli oni do Korei 27 maja 1865 r. Henryk Dorie uczył się języka koreańskiego i pracował w Sonkokni w prowincji Kyŏnggi. Podczas prześladowań katolików został aresztowany 27 lutego 1866 r. Po torturach ścięto go w Saenamteo 7 marca 1866 r.
Dzień obchodów.
20 września (w grupie 103 męczenników koreańskich)
Proces beatyfikacyjny i kanonizacyjny.
Beatyfikowany przez Pawła VI 6 października 1968 r., kanonizowany 6 maja 1984 r. przez Jana Pawła II w grupie 103 męczenników koreańskich.

</doc>
<doc id="1105250" url="https://pl.wikipedia.org/wiki?curid=1105250" title="Borys Pigarewicz">
Borys Pigarewicz

Borys Aleksiejewicz Pigarewicz (ur. w m. Ilino na Smoleńszczyźnie, zm. 7 października 1961 w Moskwie) – generał pułkownik Armii Czerwonej i generał broni Wojska Polskiego.
Życiorys.
Służbę wojskową rozpoczął w 1915 w armii Imperium Rosyjskiego. W 1916 ukończył Szkołę Chorążych i walczył w składzie rosyjskiego Frontu Zachodniego. W Armii Czerwonej od 1918. W czasie wojny domowej w Rosji dowódca kompanii i batalionu oraz pomocnik szefa sztabu pułku. W kwietniu 1919 ciężko ranny, do maja 1920 na urlopie zdrowotnym. Od 1922 służył w Leningradzkim Okręgu Wojskowym na stanowiskach: pomocnika dowódcy kompanii, dowódcy kompanii, komendanta pułkowej szkoły podoficerskiej, szefa sztabu pułku, szefa wydziału operacyjnego dywizji, pomocnika, a następnie szefa sztabu korpusu piechoty.
We wrześniu 1939 szef sztabu 14 Armii, z którą walczył w wojnie radziecko-fińskiej 1939–1940. Po napaści Niemiec na ZSRR (lipiec – wrzesień 1941) dowodził Grupą Operacyjną Sztabu Kierunku Zachodniego. Następnie wyznaczony na szefa sztabu 22 Armii Frontu Zachodniego. Generał major od 1941. Styczeń 1942 – maj 1943 szef sztabu 5 Armii Frontu Zachodniego, maj 1943 – sierpień 1944 szef sztabu Frontu Karelskiego. Od września 1944 do końca wojny dowódca 131 Korpusu Strzeleckiego. W latach 1946–1950 był starszym wykładowcą Akademii Sztabu Generalnego Sił Zbrojnych ZSRR.
Na życzenie marszałka Konstantego Rokossowskiego od kwietnia 1950 w stopniu generała porucznika rozpoczął służbę w Wojsku Polskim na stanowisku zastępcy szefa Sztabu Generalnego WP do spraw operacyjnych. W latach 1952–1954 pełnił obowiązki szefa Sztabu Generalnego WP, zastępując gen. broni Władysława Korczyca oddelegowanego do Akademii Sztabu Generalnego Sił Zbrojnych ZSRR. Mianowany do stopnia generała broni. Po powrocie gen. W. Korczyca wrócił na swoje stanowisko, które sprawował do czasu zwolnienia z Wojska Polskiego w 1956.
25 stycznia 1957 wyjechał do ZSRR, gdzie dalej pełnił służbę w Sztabie Sił Powietrznych. W 1959 przeszedł w stan spoczynku. Osiadł w Moskwie.

</doc>
<doc id="1105251" url="https://pl.wikipedia.org/wiki?curid=1105251" title="Andrzej Kim Tae-gŏn">
Andrzej Kim Tae-gŏn

Św. Andrzej Kim Tae-gŏn (ko. 김대건 안드레아) (ur. 21 sierpnia 1821 r. w Solmae w Naepo, prowincja Chungcheong w Korei – zm. 16 września 1846 r. w Saenamteo w Korei) – pierwszy ksiądz katolicki pochodzenia koreańskiego, męczennik, święty Kościoła katolickiego.
Życiorys.
Urodził się w rodzinie katolików. Jego pradziadek Pius Kim Jin-hu z powodu wiary spędził ponad 10 lat w więzieniu gdzie zmarł, a jego ojciec Ignacy Kim Che-jun zginął w czasie prześladowań w 1839 r. Gdy Andrzej Kim Tae-gŏn był dzieckiem jego rodzina przeniosła się do Kolbaemasil w prowincji Gyeonggi, ażeby uniknąć prześladowań. Andrzej Kim Tae-gŏn był człowiekiem głębokiej wiary. Uczył się w seminarium w Makau w Chinach, dokąd przybył w 1837 r. 17 sierpnia 1845 r. w Szanghaju przyjął święcenia kapłańskie jako pierwszy ksiądz pochodzenia koreańskiego. W końcu sierpnia powrócił do Korei łodzią razem z biskupem Farreolem i ojcem Daveluy (późniejszym biskupem i męczennikiem). Przez pewien czas pomagał biskupowi Farreol, następnie powrócił do swojej rodzinnej miejscowości, gdzie nauczał mieszkających tam katolików. Na początku 1846 r. biskup wezwał go do Seulu. Z jego polecenia próbował wynająć chińskich rybaków z wyspy Yeonpyeong do przewiezienia francuskich misjonarzy z Chin do Korei. 5 czerwca 1846 r. został aresztowany na wyspie i przewieziony do głównego więzienia w Seulu. Po torturach ścięto go w Saenamteo niedaleko Seulu 16 września 1846 r.
Patronat.
Jest patronem duchowieństwa koreańskiego.
Dzień wspomnienia.
20 września
Proces beatyfikacyjny i kanonizacyjny.
Beatyfikowany 5 lipca 1925 r. przez Piusa XI, kanonizowany 6 maja 1984 r. przez Jana Pawła II w grupie 103 męczenników koreańskich.

</doc>
<doc id="1105254" url="https://pl.wikipedia.org/wiki?curid=1105254" title="Razom nazbahato">
Razom nazbahato



</doc>
<doc id="1105257" url="https://pl.wikipedia.org/wiki?curid=1105257" title="Batu Sembilan Cheras">
Batu Sembilan Cheras

Batu Sembilan Cheras – miasto w Malezji w stanie Selangor. Według danych szacunkowych na rok 2007 liczy 430 355 mieszkańców. Ośrodek przemysłowy.

</doc>
<doc id="1105261" url="https://pl.wikipedia.org/wiki?curid=1105261" title="Damian Nam Myŏng-hyŏg">
Damian Nam Myŏng-hyŏg

Św. Damian Nam Myŏng-hyŏg (ko. 남명혁 다미아노) (ur. 1802 r. w Munan, Korea – zm. 24 maja 1839 r. w Seulu) – katechista, męczennik, święty Kościoła katolickiego.
Życiorys.
Damian Nam Myŏng-hyŏg pochodził ze szlacheckiej rodziny. Został ochrzczony w wieku ok. 30 lat przez chińskiego księdza Pacyfika Yu Pang-je. Damian Nam Myŏng-hyŏg został katechistą i w swoim domu uczył religii. Pomagał sąsiadom i chorym, czym zyskał sobie ich szacunek. Na początku 1839 r. w Korei zaczęły się prześladowania katolików. Jako katechista Damian Nam Myŏng-hyŏg został aresztowany razem z rodziną. W ręce prześladowców dostały się przechowywane w jego domu szaty liturgiczne francuskiego biskupa misyjnego Imberta, jego mitra i brewiarz. By chronić biskupa, Damian Nam Myŏng-hyŏg stwierdził, że rzeczy te należały do zamęczonego w 1801 r. ojca Zhou Wenmo. Władze udały, że wierzą w to tłumaczenie z obawy przed komplikacjami, które mogły wyniknąć z aresztowania cudzoziemca. Ponieważ Damian Nam Myŏng-hyŏg odmówił wyrzeczenia się wiary oraz wydania innych katolików, poddano go torturom. 24 maja 1839 r. został ścięty w Seulu w miejscu straceń za Małą Zachodnią Bramą razem z 8 innymi katolikami (Magdaleną Kim Ŏb-i, Anną Pak A-gi, Agatą Yi So-sa, Agatą Kim A-gi, Augustynem Yi Kwang-hŏn, Barbarą Han A-gi, Łucją Pak Hŭi-sun i Piotrem Kwŏn Tŭg-in). Jego żona Maria Yi Yŏn-hŭi poniosła śmierć męczeńską za wiarę 3 września 1839 roku.
Dzień obchodów.
20 września (w grupie 103 męczenników koreańskich).
Proces beatyfikacyjny i kanonizacyjny.
Beatyfikowany 5 lipca 1925 r. przez Piusa XI, kanonizowany 6 maja 1984 r. przez Jana Pawła II w grupie 103 męczenników koreańskich.

</doc>
<doc id="1105263" url="https://pl.wikipedia.org/wiki?curid=1105263" title="Kajang-Sungai Chua">
Kajang-Sungai Chua

 
Kajang-Sungai Chua – miasto w Malezji, w stanie Selangor. Według danych szacunkowych na 2007 rok liczy 386 248 mieszkańców. Ośrodek przemysłowy.

</doc>
<doc id="1105267" url="https://pl.wikipedia.org/wiki?curid=1105267" title="Jan Chrzciciel Yi Kwang-nyŏl">
Jan Chrzciciel Yi Kwang-nyŏl

Św. Jan Chrzciciel Yi Kwang-nyŏl () (ur. 1795 w Kwangju, Korea, zm. 20 lipca 1839 w Seulu) – męczennik, święty Kościoła katolickiego.
Życiorys.
Jan Chrzciciel Yi Kwang-nyŏl był młodszym bratem św. Augustyna Yi Kwang-hŏn. Został chrześcijaninem razem ze swoim bratem. Po chrzcie postanowił wieść życie w celibacie. Podczas prześladowań katolików został aresztowany 8 kwietnia 1839 r. Był wielokrotnie torturowany. Ponieważ nie wyrzekł się wiary, skazano go na śmierć. Spodziewał się, że zostanie stracony razem ze swoim bratem, ale zgodnie ze starym prawem koreańskim nie wolno było tego samego dnia stracić dwóch osób z jednej rodziny. Wcześniej stracono jego brata, a Jan Chrzciciel Yi Kwang-nyŏl został ścięty 20 lipca 1839 r. w Seulu w miejscu straceń za Małą Zachodnią Bramą z 7 innymi katolikami (Różą Kim No-sa, Martą Kim Sŏng-im, Teresą Yi Mae-im, Anną Kim Chang-gŭm, Magdaleną Yi Yŏng-hŭi, Łucją Kim Nusia i Marią Wŏn Kwi-im).
Dzień obchodów.
20 września (w grupie 103 męczenników koreańskich).
Proces beatyfikacyjny i kanonizacyjny.
Beatyfikowany 5 lipca 1925 r. przez papieża Piusa XI, kanonizowany 6 maja 1984 r. przez Jana Pawła II w grupie 103 męczenników koreańskich.

</doc>
<doc id="1105268" url="https://pl.wikipedia.org/wiki?curid=1105268" title="Mirosław Dreszer">
Mirosław Dreszer

Mirosław Jan Dreszer (ur. 28 sierpnia 1965 w Tychach) – polski piłkarz grający na pozycji bramkarza, trener.
Kariera piłkarska.
Wychowanek GKS Tychy. W sezonach 1984/85 i 1985/86 występował w Legii Warszawa (dwa mecze). W 1984 był bramkarzem reprezentacji Polski U-18, która zajęła trzecie miejsce w mistrzostwach Europy. Następnie przez pięć kolejnych sezonów był zawodnikiem GKS Katowice, w barwach którego wystąpił w 57 spotkaniach ligowych, sięgając ponadto w sezonie 1990/91 po Puchar Polski. Podczas występu w Pucharze Zdobywców Pucharów 1986/87 w meczu 1/8 finału ze szwajcarskim FC Sion doznał bardzo niebezpiecznej kontuzji – konieczna okazała się później operacja usunięcia śledziony. Sprawcą był napastnik Dominique Ciña.
W latach 1992–1994 występował w Bundeslidze w barwach VfL Osnabrück oraz Eintrachtu Trewir. Wrócił do Polski w sezonie 1994/95, zostając zawodnikiem Zagłębia Lubin. W barwach tego klubu zaliczył 87 występów ligowych. W sezonie 1997/98 w 25 spotkaniach bronił bramki chorzowskiego Ruchu.
Następnie ponownie wyjechał do Niemiec, gdzie występował w barwach 1. FC Magdeburg.
Ogółem wystąpił w 171 meczach I i II ligi polskiej.

</doc>
<doc id="1105272" url="https://pl.wikipedia.org/wiki?curid=1105272" title="Marek Chŏng Ŭi-bae">
Marek Chŏng Ŭi-bae

Św. Marek Chŏng Ŭi-bae (ko. 정의배 마르코) (ur. ok. 1794 r. w prowincji Gyeonggi w Korei – zm. 11 marca 1866 r. w Seulu) – święty Kościoła katolickiego, katechista, męczennik.
Życiorys.
Marek Chŏng Ŭi-bae pochodził z rodziny szlacheckiej. Był nauczycielem języka chińskiego. W czasie prześladowań katolików w Korei w 1839 roku uważał, że chrześcijaństwo jest zagrożeniem. Jednak poruszony niewytłumaczalną dla niego radością męczenników, zdecydował się zaspokoić swoją ciekawość i kupił kilka katolickich książek. Ich lektura doprowadziła go do nawrócenia. Poświęcił się nauczaniu innych i odwiedzał chorych, których przygotowywał na przybycie księdza z sakramentami. W czasie kolejnych prześladowań został aresztowany i, pomimo że miał już 72 lata był torturowany, ale nie wyrzekł się wiary. Został ścięty 11 marca 1866 roku w Seulu w miejscu straceń za Małą Zachodnią Bramą razem z drugim katolikiem Aleksym U Se-yŏng.
Dzień obchodów.
20 września (w grupie 103 męczenników koreańskich).
Proces beatyfikacyjny i kanonizacyjny.
Beatyfikowany przez Pawła VI 6 października 1968 roku, kanonizowany 6 maja 1984 roku przez Jana Pawła II w grupie 103 męczenników koreańskich.

</doc>
<doc id="1105279" url="https://pl.wikipedia.org/wiki?curid=1105279" title="Paweł Chŏng Ha-sang">
Paweł Chŏng Ha-sang

Paweł Chŏng Ha-sang () (ur. 1795 w Majae, prowincja Gyeonggi, Korea, zm. 22 września 1839 w Seulu) – kleryk, męczennik, święty Kościoła katolickiego.
Życiorys.
Jego ojciec Augustyn Chŏng Yak-jong był katolickim intelektualistą, napisał pierwszy katechizm katolicki w języku koreańskim. Z powodu wiary został zamęczony w 1801 r. Od tego momentu rodzina była prześladowana, ale nie wyrzekła się wiary. Skonfiskowano im majątek i cierpieli skrajną biedę. Paweł Chŏng Ha-sang w wieku 20 lat udał się do Seulu, gdzie chciał pomóc w odbudowie struktury kościoła katolickiego, który borykał się z brakiem księży. Postanowił spróbować sprowadzić misjonarzy do Korei. W związku z tym w 1816 r. odbył podróż do Chin, gdzie prosił biskupa Pekinu o wysłanie misjonarzy do Korei. Podróżował wielokrotnie do Chin i pomagał dotrzeć zagranicznym misjonarzom do Korei. Był współpracownikiem i tłumaczem dla kapłanów. Wstąpił do seminarium duchownego, ale go nie skończył. Podczas kolejnych prześladowań został aresztowany w 1839 r. razem z matką Cecylią Yu So-sa i siostrą Elżbietą Chŏng Chŏng-hye. Po torturach ścięto go mieczem w Seulu w miejscu straceń za Małą Zachodnią Bramą 22 września 1839 r. razem z Augustynem Yu Chin-gil.
Dzień obchodów.
20 września (w grupie 103 męczenników koreańskich).
Proces beatyfikacyjny i kanonizacyjny.
Beatyfikowany 5 lipca 1925 r. przez Piusa XI, kanonizowany 6 maja 1984 r. przez Jana Pawła II w grupie 103 męczenników koreańskich.

</doc>
<doc id="1105282" url="https://pl.wikipedia.org/wiki?curid=1105282" title="New Edubiase">
New Edubiase

New Edubiase – miasto i stolica dystryktu Adansi South w Regionie Ashanti w Ghanie.

</doc>
<doc id="1105285" url="https://pl.wikipedia.org/wiki?curid=1105285" title="Paweł Hong Yŏng-ju">
Paweł Hong Yŏng-ju

Paweł Hong Yŏng-ju (ko. 홍영주 바오로) (ur. 1802 w Seosan, Korea, zm. 1 lutego 1840 w Korei) – święty Kościoła katolickiego, katechista, męczennik.
Życiorys.
Paweł Hong Yŏng-ju razem ze swoim starszym bratem św. Piotrem Hong Pyŏng-ju pracował jako katechista w Korei. Oprócz nauczania katechumenów poświęcali swój czas opiece nad chorymi. Po rozpoczęciu prześladowań katolików bracia dawali schronienie księżom misjonarzom. W związku z tym władze postanowiły ich zaaresztować. Byli przesłuchiwani i torturowani, ale nie udało się skłonić ich do wyrzeczenia wiary. Paweł Hong Yŏng-ju został ścięty 1 lutego 1840 roku z 2 innymi katolikami (Janem Yi Mun-u i Barbarą Ch’oe Yŏng-i), jego brata stracono dzień wcześniej.
Dzień wspomnienia.
20 września (w grupie 103 męczenników koreańskich)
Proces beatyfikacyjny i kanonizacyjny.
Beatyfikowany razem z bratem 5 lipca 1925 roku przez Piusa XI, kanonizowany 6 maja 1984 roku przez Jana Pawła II w grupie 103 męczenników koreańskich.

</doc>
<doc id="1105287" url="https://pl.wikipedia.org/wiki?curid=1105287" title="Estońskie Siły Powietrzne">
Estońskie Siły Powietrzne

Estońskie Siły Powietrzne (Eesti Õhuvägi) zostały założone 21 listopada 1918 jako samodzielna formacja bojowa. Do 1930 estońskie siły powietrzne liczyły 130 samolotów. Po zaanektowaniu przez ZSRR w 1940 estońskie siły powietrzne zostały rozwiązane.
Historia.
Estońskie Siły Powietrzne założone zostały 21 listopada 1918 roku na rozkaz dowódcy batalionu saperów, Voldemar Victor Riiberga, który nakazał Augustowi Roosowi utworzenie jednostki lotniczej, nieopodal Tallina. W styczniu 1919 roku na stan jednostki trafił pierwszy samolot, był to były sowiecki dwupłatowy myśliwiec Farman HF.30. Dopiero po zakończeniu wojny estońsko-bolszewickiej nastąpił rozwój sił lotniczych tworząc kompanię lotniczą. Została ona zreformowana w pułk lotniczy z dywizjonem samolotów lądowych i morskich. Połączono jednostkę ze zgrupowaniami obrony powietrznej, w tym artylerii przeciwlotniczej.
Do 1930 roku Estonia dysponowała ponad 130 samolotami. Włączenie kraju w skład ZSRR zakończyło wszelką wojskową działalność Estonii.
20 sierpnia 1991 roku kraj ponownie odzyskał niepodległość a 16 grudnia tego samego roku Estonia reaktywowała swoje siły powietrzne, będące obecnie częścią sił NATO i biorące udział w programie Baltic Air Policing. W maju 1997 roku sformowano ich lotniczą część. W 1998 roku zakupiono samoloty PZL-104 Wilga 35a. W 2001 roku dokupiono Antonowy An-2.
W skład Estońskich Sił Powietrznych wchodzą trzy jednostki organizacyjne:
13 kwietnia 1994 roku Dowództwo Sił Powietrznych w Tallinie dostało prerogatywę dowodzenia siłami powietrznymi. System obserwacji przestrzeni powietrznej jest połączony z systemami wewnątrz sojuszu NATO i przekazują aktualne informacje o Połączonego Centrum Operacji Powietrznych oraz naprowadzają sojusznicze myśliwce.
Większość poradzieckich baz wojskowych została zlikwidowana, z powodu ich zbywalności dla kraju. Najważniejszą bazą została Baza Lotnicza Amari, której umiejscowienie zapewniało dostęp do portu i linii kolejowych, Baza jest wyznaczona do przyjęcia sił wsparcia sojuszu i została w 2004 roku tym celu zmodernizowana przez budowę: pasa startowego, dróg kołowania i płyt postojowych, składu paliwa, ILS-u, NDB-emu, TACAN-u, hangary, dom pilota, służby ratownicze i internat. W 2007 roku wybudowano skład amunicji, stację paliw, terminal pasażerski, drogi transportowe.

</doc>
<doc id="1105291" url="https://pl.wikipedia.org/wiki?curid=1105291" title="Opacz (Masyw Śnieżnika)">
Opacz (Masyw Śnieżnika)

Opacz (czes. "Vyčnělek", dawniej niem. "Appenberg", po 1945 r. również "Huba") – wzniesienie (741 m n.p.m.) w południowo-zachodniej Polsce, w Sudetach Wschodnich, w południowo-zachodniej części Masywie Śnieżnika.
Geografia, geologia i przyroda.
Opacz stanowi najwyższy szczyt wieńczący grupę wzniesień złożoną z kilku słabo zaznaczonych kulminacji. Jest wzniesieniem granicznym na terenie Śnieżnickiego Parku Krajobrazowego, na południowo-zachodnim rozrogu Śnieżnika, na południowy zachód od wzniesienia Jasień, około 3 km na północny wschód od centrum miejscowości Pisary.
Wzniesienie o wyraźnie zaznaczonym kopulastym wierzchołku i stromo opadających zboczach na południe, zachód i wschód. Wznosi się z południowo-zachodniego zbocza Jasienia i stanowi zakończenie, odchodzącego od Śnieżnika, południowo-zachodniego grzbietu granicznego. Zbudowane z gnejsów śnieżnickich, należących do metamorfiku Lądka i Śnieżnika, w całości porośnięte jest lasem świerkowym regla dolnego z domieszką drzew liściastych.
Przez wierzchołek przechodzi granica państwowa między Polską a Czechami oraz dział wodny oddzielający zlewisko morza Bałtyckiego od Morza Północnego. U północnego podnóża wzniesienia, wzdłuż początkowego biegu Nysy Kłodzkiej, w śródgórskiej kotlinie, położona jest mała miejscowość Potoczek. Na południowym zboczu po czeskiej stronie poniżej wysokości 600 m n.p.m. kończy się las, a w dół rozciąga się górska łąka i pola uprawne. Poniżej jest dolina rzeki Lipki i miejscowość Heřmaníce.
Ciekawostki.
Na przełęczy na granicy państwowej stoi kapliczka. Dawniej Opacz stanowił cel wycieczek z punktem wyjścia spod popularnego wówczas młyna wodnego nad Nysą Kłodzką między Pisarami a Potoczkiem. Uchodził wówczas za bardzo romantyczny zakątek.
Turystyka.
Przez szczyt przechodzą piesze szlaki turystyczne:

</doc>
<doc id="1105292" url="https://pl.wikipedia.org/wiki?curid=1105292" title="Piotr Ch’oe Hyŏng">
Piotr Ch’oe Hyŏng

Piotr Ch’oe Hyŏng (ko. 최형 베드로) (ur. ok. 1813 w Kongju, zm. 10 marca 1866 w Seulu) – święty Kościoła katolickiego, katechista, męczennik.
Życiorys.
Piotr Ch’oe Hyŏng był jednym z trzech synów katolickiej rodziny. Został pomocnikiem francuskiego misjonarza Piotra Maubanta. W okresie prześladowań antykatolickich Piotr Ch’oe Hyŏng był więziony razem ze swoim ojcem w 1840 roku. Po uwolnieniu został katechistą, był też pomocnikiem koreańskiego księdza Andrzeja Kim Tae-gŏn (aż do jego śmierci w 1846 roku). Biskup Szymon Berneux powierzył mu zadanie założenia drukarni, w której mogłyby być drukowane katolickie książki w języku koreańskim. Piotr Ch’oe Hyŏng został wskazany przez informatora policji jako drukarz. Powtórnie został aresztowany. Po wielokrotnych przesłuchaniach i torturach został ścięty razem z Janem Chrzcicielem Chon Cang-un 10 marca 1866 roku.
Dzień obchodów.
Wspomnienie liturgiczne obchodzone jest w dzienną rocznicę śmierci i 20 września (w grupie 103 męczenników koreańskich).
Proces beatyfikacyjny i kanonizacyjny.
Beatyfikowany przez Pawła VI 6 października 1968 roku, kanonizowany 6 maja 1984 roku przez Jana Pawła II w grupie 103 męczenników koreańskich.

</doc>
<doc id="1105296" url="https://pl.wikipedia.org/wiki?curid=1105296" title="Stefan Min Kŭk-ka">
Stefan Min Kŭk-ka

Stefan Min Kŭk-ka (ko. 민극가 스테파노) (ur. 1787 w Korei – zm. 20 stycznia 1840 w Seulu) – święty Kościoła katolickiego, katechista, męczennik.
Życiorys.
Min Kŭk-ka urodził się w rodzinie niechrześcijańskiej. Wkrótce po jego narodzinach zmarła jego matka. Po upływie kilku lat Min Kŭk-ka, jego ojciec i bracia zostali katolikami. Jego pierwsza żona również była katoliczką, zmarła wkrótce po ślubie. Ożenił się ponownie i miał córkę. Jego druga żona zmarła po sześciu lub siedmiu latach małżeństwa, a wkrótce potem zmarło ich dziecko. Po tych doświadczeniach Stefan Min Kŭk-ka poświęcił się nawracaniu rodaków na katolicyzm pracując jako katechista. W czasie prześladowań został aresztowany i torturami próbowano go zmusić do wyrzeczenia się wiary. Został uduszony w więzieniu 20 stycznia 1840 roku.
Dzień obchodów.
20 września (w grupie 103 męczenników koreańskich).
Proces beatyfikacyjny i kanonizacyjny.
Beatyfikowany 5 lipca 1925 roku przez Piusa XI, kanonizowany 6 maja 1984 roku przez Jana Pawła II w grupie 103 męczenników koreańskich.

</doc>
<doc id="1105300" url="https://pl.wikipedia.org/wiki?curid=1105300" title="Agata Chŏn Kyŏng-hyŏb">
Agata Chŏn Kyŏng-hyŏb

Św. Agata Chŏn Kyŏng-hyŏb (ko. 전경협 아가타) (ur. 1790 r. w Seulu, Korea – zm. 26 września 1839 r. tamże) – męczennica, święta Kościoła katolickiego.
Agata Chŏn Kyŏng-hyŏb pochodziła z rodziny niechrześcijańskiej. Po śmierci ojca żyła w skrajnym ubóstwie. Po pewnym czasie dama dworu An Hyong-gwang zaczęła jej pomagać. Po upływie kilku lat jej brat chciał wydać ją za mąż, ale An Hyong-gwang nie pozwoliła na to. Zamiast tego została wpisana na listę dam dworu. Chrześcijanką została pod wpływem innej damy dworu Łucji Pak Hŭi-sun. Ponieważ Agata Chŏn Kyŏng-hyŏb doszła do wniosku, że luksusowe życie na dworze może utrudniać jej rozwój duchowy, udała, że jest chora i opuściła pałac. Zamieszkała z Łucją Pak Hŭi-sun. Swoje życie poświęciła modlitwie i doskonaleniu cnót. Ludzie podziwiali ją i wiele osób nawróciła na katolicyzm. Po aresztowaniu w czasie prześladowań chrześcijan torturowano ją okrutniej od innych, ponieważ była damą dworu. Została ścięta w Seulu w miejscu straceń za Małą Zachodnią Bramą 26 września 1839 r. razem z 8 innymi katolikami (Magdaleną Hŏ Kye-im, Sebastianem Nam I-gwan, Julią Kim, Karolem Cho Shin-ch'ŏl, Ignacym Kim Che-jun, Magdaleną Pak Pong-son, Perpetuą Hong Kŭm-ju i Kolumbą Kim Hyo-im).
Dniem jej wspomnienia jest 20 września (w grupie 103 męczenników koreańskich).
Beatyfikowana 5 lipca 1925 r. przez Piusa XI, kanonizowana 6 maja 1984 r. przez Jana Pawła II w grupie 103 męczenników koreańskich.

</doc>
<doc id="1105301" url="https://pl.wikipedia.org/wiki?curid=1105301" title="Martin J. Evans">
Martin J. Evans



</doc>
<doc id="1105304" url="https://pl.wikipedia.org/wiki?curid=1105304" title="200 m stylem klasycznym">
200 m stylem klasycznym

200 m stylem klasycznym – konkurencja należąca do średnich dystansów w tym stylu. Jest rozgrywana na igrzyskach olimpijskich.
Mistrzostwa Polski.
Obecny mistrz Polski:
Obecna mistrzyni Polski:
Mistrzostwa świata (basen 50 m).
Obecny mistrz świata:
Obecna mistrzyni świata:
Mistrzostwa świata (basen 25 m).
Obecny mistrz świata:
Obecna mistrzyni świata:
Mistrzostwa Europy.
Obecny mistrz Europy:
Obecna mistrzyni Europy:
Letnie igrzyska olimpijskie.
Obecny mistrz olimpijski:
Obecna mistrzyni olimpijska:

</doc>
<doc id="1105305" url="https://pl.wikipedia.org/wiki?curid=1105305" title="Martin John Evans">
Martin John Evans



</doc>
<doc id="1105308" url="https://pl.wikipedia.org/wiki?curid=1105308" title="Kremlin Cup 2007 (mężczyźni)">
Kremlin Cup 2007 (mężczyźni)

Kremlin Cup 2007 – tenisowy turniej ATP z cyklu Kremlin Cup rozgrywany w dniach 6–14 października 2007 roku w Moskwie na kortach twardych w hali o puli nagród 1 000 000 dolarów amerykańskich.

</doc>
<doc id="1105309" url="https://pl.wikipedia.org/wiki?curid=1105309" title="Agata Kim A-gi">
Agata Kim A-gi

Św. Agata Kim A-gi (ko. 김 아가타) (ur. 1787 r. w Seulu – zm. 24 maja 1839 r. tamże) – męczennica, święta Kościoła katolickiego.
Życiorys.
Urodziła i wychowywała się w rodzinie niemającej żadnych związków z chrześcijaństwem, podobnie jak również rodzina jej męża. W tym czasie katolicyzm był uznawany w Korei za herezję. Ani ona, ani jej mąż nie byli zainteresowani poznaniem doktryny katolickiej. Zmieniło się to po wizycie jej starszej siostry, będącej osobą pobożną. Pod jej wpływem Agata Kim A-gi zainteresowała się katolicyzmem. Zaczęła uczyć się, ale pomimo starań miała problemy z zapamiętaniem porannych i wieczornych modlitw. Została aresztowana we wrześniu 1836 r., tego samego dnia co Magdalena Kim Ŏb-i i Barbara Han A-gi. Nie jest jasne czy Agata Kim A-gi została aresztowana razem z nimi czy we własnym domu. W każdym razie wszystkie trzy trafiły do więzienia tego samego dnia. Z powodu trudności z nauczeniem się zasad wiary i modlitw Agata Kim A-gi nie była jeszcze ochrzczona. Stała się znana jako nieumiejąca nic więcej jak tylko „Jezus, Maria”. Została pierwszą osobą ochrzczoną w więzieniu w czasie koreańskich prześladowań. Stracono ją po 3 latach pobytu w więzieniu 24 maja 1839 r. w Seulu w miejscu straceń za Małą Zachodnią Bramą w grupie 6 kobiet i 3 mężczyzn katolików (razem z Magdaleną Kim Ŏb-i, Anną Pak A-gi, Agatą Yi So-sa, Augustynem Yi Kwang-hŏn, Barbarą Han A-gi, Łucją Pak Hŭi-sun, Damianem Nam Myŏng-hyŏg i Piotrem Kwŏn Tŭg-in).
Dzień obchodów.
20 września (w grupie 103 męczenników koreańskich).
Proces beatyfikacyjny i kanonizacyjny.
Beatyfikowana 5 lipca 1925 r. przez Piusa XI, kanonizowana 6 maja 1984 r. przez Jana Pawła II w grupie 103 męczenników koreańskich.

</doc>
<doc id="1105313" url="https://pl.wikipedia.org/wiki?curid=1105313" title="Mario R. Capecchi">
Mario R. Capecchi



</doc>
<doc id="1105314" url="https://pl.wikipedia.org/wiki?curid=1105314" title="Agata Kwŏn Chin-i">
Agata Kwŏn Chin-i

Św. Agata Kwŏn Chin-i (ko. 권진이 아가타) (ur. ok. 1819 w Seulu, zm. 31 stycznia 1840) – męczennica, święta Kościoła katolickiego.
Jej matką była Magdalena Han Yŏng-i. Została wydana za mąż w wieku 12 lub 13 lat. Ponieważ jej mąż był zbyt biedny, żeby mieć własny dom, Agata Kwon mieszkała u krewnych. Pracowała jako gospodyni u chińskiego księdza Pacyfika Yu Pang-che podczas jego pobytu w Korei. W czasie prześladowań katolików została aresztowana razem z Agatą Yi Kyŏng-i 17 lipca 1839 roku. Dzięki pomocy życzliwego policjanta udało im się uciec. Wkrótce jednak ponownie zostały schwytane. W więzieniu spotkała się ze swoją matką. Pomimo tortur nie wyrzekła się wiary. Została ścięta 31 stycznia 1840 roku razem z 5 innymi katolikami (Augustynem Pak Chong-wŏn, Piotrem Hong Pyŏng-ju, Magdaleną Son Sŏ-byok, Agatą Yi Kyŏng-i i Marią Yi In-dŏk).
Dzień jej wspomnienia przypada 20 września (w grupie 103 męczenników koreańskich).
Beatyfikowana razem z matką 5 lipca 1925 roku przez Piusa XI, kanonizowana 6 maja 1984 roku w Seulu przez Jana Pawła II w grupie 103 męczenników koreańskich.

</doc>
<doc id="1105315" url="https://pl.wikipedia.org/wiki?curid=1105315" title="Bitwa pod Liscarroll">
Bitwa pod Liscarroll

Bitwa pod Liscarroll – starcie zbrojne, które miało miejsce w lipcu 1642 r. w trakcie Irlandzkiej wojny konfederackiej (Rebelii Irlandzkiej) (1641–1648) w hrabstwie Cork. W starciu tym irlandzka armia konfederacka pod dowództwem Garreta Barry zmierzyła się z angielską armią protestancką pod wodzą Murrougha O'Briena. 
Siły Barry'ego obległy Liscarroll Castle nad rzeką Blackwater chcąc odizolować siły angielskie oblegające Cork. W odpowiedzi na ten ruch, O'Brien wyruszył ze swoimi siłami w kierunku Liscarroll gdzie doszło do bitwy. 
Kawalerzyści konfederaccy prowadzeni przez Olivera Stephensona uderzyli na wojska protestanckie składające się przeważnie z osadników protestanckich. Około 500 kawalerzystom irlandzkim udało się rozbić siły O'Briena, który cudem uniknął niewoli. W bitwie poległ Stephenson (od kuli wystrzelonej przez brata O'Briena, która przeleciała przez strzelinę na oczy w hełmie Stephensona). W wyniku tego zdarzenia wybuchła panika w oddziałach konfederackich, które rozpoczęły odwrót. Kontratak angielskiej kawalerii przełamał obronę Irlandczyków, którzy rozpoczęli gwałtowną ucieczkę. 
W bitwie poległo ponad 700 Irlandczyków (wielu uciekło z pola bitwy). Duże straty poniosła szczególnie szlachta irlandzka, tracąc w bitwie wielu członków rodzin. Po bitwie O'Brien nakazał powiesić 50 schwytanych jeńców. W wyniku starcia miasto Cork do końca wojny stało się protestancką twierdzą w południowej Irlandii.

</doc>
<doc id="1105316" url="https://pl.wikipedia.org/wiki?curid=1105316" title="Białoskórnictwo">
Białoskórnictwo

Białoskórnictwo – rzemiosło garbarskie specjalizujące się w wytwarzaniu cienkich, delikatnych skór na rękawiczki i odzież.
W procesie natłuszczania używano ałunu glinowego i żółtek. Skóry przed garbowaniem były mocno zwapnione i starannie obrobione mechanicznie. Cechy białoskórnicze posiadały folusze, w których ugniatano skóry. Garbowano głównie skóry pochodzące z kozłów, baranów, cieląt, łosi, jeleni, saren.
Pierwsze cechy białoskórnicze znajdowały się we Wrocławiu (1420), Gdańsku, Toruniu, Krakowie (z foluszem), Poznaniu, Raciborzu, Niemodlinie i Głogowie. Cech białoskórników jest wymieniany jako jeden z ponad sześćdziesięciu cechów obecnych w Poznaniu w XVI w.

</doc>
<doc id="1105317" url="https://pl.wikipedia.org/wiki?curid=1105317" title="Ted Sprague">
Ted Sprague



</doc>
<doc id="1105319" url="https://pl.wikipedia.org/wiki?curid=1105319" title="Agata Yi">
Agata Yi

Św. Agata Yi (ko. 이 아가타) (ur. 1824 w Seulu – zm. 9 stycznia 1840 tamże) – święta Kościoła katolickiego, męczennica.
Podczas prześladowań katolików w Korei Agata Yi została aresztowana razem z rodzicami, Augustynem Yi Kwang-hŏn i Barbarą Kwŏn Hŭi, 8 kwietnia 1839 roku. Kilkakrotnie poddano ją torturom. Ponadto strażnicy powiedzieli jej, że jej rodzice wyrzekli się wiary i zostali uwolnieni (co nie było prawdą). Na to Agata Yi odpowiedziała w imieniu swoim i swojego młodszego brata Damiana: "Czy nasi rodzice wyrzekli się ich wiary czy nie, nie jest naszą sprawą. My nie możemy wyrzec się Boga!" Przebyte cierpienia, pragnienie, głód i choroby nie załamały jej. Oboje jej rodzice zostali ścięci z powodu wiary: ojciec 24 maja, a matka 3 września 1839 roku. Po 9 miesiącach pobytu w więzieniu Agata Yi została uduszona 9 stycznia 1840 roku.
Dniem jej wspomnienia jest 9 stycznia oraz 20 września w grupie 103 męczenników koreańskich.
Została beatyfikowana razem z rodzicami 5 lipca 1925 roku przez papieża Piusa XI, kanonizowana (również z rodzicami) 6 maja 1984 roku przez Jana Pawła II w grupie 103 męczenników koreańskich.

</doc>
<doc id="1105321" url="https://pl.wikipedia.org/wiki?curid=1105321" title="Osnowa matematyczna">
Osnowa matematyczna

Osnowa matematyczna – przyjęte odwzorowanie kartograficzne i związana z nim siatka kartograficzna, skala oraz sieć punktów osnowy geodezyjnej. Ten ostatni element to przeniesione na mapę punkty na Ziemi mające precyzyjnie określoną pozycję i wysokość.

</doc>
<doc id="1105322" url="https://pl.wikipedia.org/wiki?curid=1105322" title="200 m stylem motylkowym">
200 m stylem motylkowym

200 m stylem motylkowym – konkurencja należąca do średnich dystansów w tym stylu. Jest rozgrywana na igrzyskach olimpijskich.
Mistrzostwa Polski.
Obecny mistrz Polski:
Obecna mistrzyni Polski:
Mistrzostwa świata (basen 50 m).
Obecny mistrz świata:
Obecna mistrzyni świata:
Mistrzostwa świata (basen 25 m).
Obecny mistrz świata:
Obecna mistrzyni świata:
Mistrzostwa Europy.
Obecny mistrz Europy:
Obecna mistrzyni Europy:
Letnie igrzyska olimpijskie.
Obecny mistrz olimpijski:
Obecna mistrzyni olimpijska:

</doc>
<doc id="1105323" url="https://pl.wikipedia.org/wiki?curid=1105323" title="Agata Yi So-sa">
Agata Yi So-sa

Św. Agata Yi So-sa () (ur. 1784 w Kuwul niedaleko Inczon, Korea, zm. 24 maja 1839 w Seulu) – męczennica, święta Kościoła katolickiego.
Życiorys.
Jej ojciec nie był katolikiem, a matka chociaż była katechumenem słabo rozumiała katechizm. W wieku 17 lat Agata Yi So-sa została wydana za mąż. Nie miała dzieci i odczuwała pustkę w swoim życiu. Dwa lata po jej ślubie urodził się jej młodszy brat Ho-yŏng, który stał się dla niej źródłem radości. Rok później zmarł jej mąż. Po tym opuściła dom niekatolickiej rodziny męża i powróciła do domu rodziców. Po śmierci ojca jej życie stało się trudne. Żyła w biedzie, a ponadto musiała troszczyć się o matkę i małego brata. Agata Yi So-sa zgłębiała doktrynę katolicką i uczyła jej również brata. Podczas prześladowań katolików została aresztowana razem z bratem Piotrem Yi Ho-yŏng w lutym 1835 r. Torturowano ją, żeby wyrzekła się wiary i wydała innych chrześcijan. Została ścięta 24 maja 1839 w Seulu w miejscu straceń za Małą Zachodnią Bramą razem z 8 innymi katolikami (Magdaleną Kim Ŏb-i, Anną Pak A-gi, Agatą Kim A-gi, Augustynem Yi Kwang-hŏn, Barbarą Han A-gi, Łucją Pak Hŭi-sun, Damianem Nam Myŏng-hyŏg i Piotrem Kwŏn Tŭg-in).
Dzień obchodów.
20 września (w grupie 103 męczenników koreańskich).
Proces beatyfikacyjny i kanonizacyjny.
Beatyfikowana 5 lipca 1925 przez Piusa XI, kanonizowana 6 maja 1984 przez Jana Pawła II w grupie 103 męczenników koreańskich.

</doc>
<doc id="1105324" url="https://pl.wikipedia.org/wiki?curid=1105324" title="Ortyt">
Ortyt



</doc>
<doc id="1105326" url="https://pl.wikipedia.org/wiki?curid=1105326" title="Kerargyryt">
Kerargyryt



</doc>
<doc id="1105327" url="https://pl.wikipedia.org/wiki?curid=1105327" title="Anna Kim Chang-gŭm">
Anna Kim Chang-gŭm

Św. Anna Kim Chang-gŭm (ko. 김장금 안나) (ur. 1789 r. w Seulu, zm. 20 lipca 1839 r. tamże) – męczennica, święta Kościoła katolickiego.
Niewiele wiadomo o jej życiu. Urodziła się w rodzinie katolickiej. Straciła w młodości męża i mieszkała w ubóstwie razem z matką. Swój czas spędzała na modlitwie. Podczas prześladowań katolików koreańskich aresztowano ją 8 kwietnia 1839 r. Została ścięta w Seulu w miejscu straceń za Małą Zachodnią Bramą 20 lipca 1839 r. razem z 7 innymi katolikami (Różą Kim No-sa, Martą Kim Sŏng-im, Teresą Yi Mae-im, Janem Chrzcicielem Yi Kwang-nyŏl, Magdaleną Yi Yŏng-hŭi, Łucją Kim Nusia i Marią Wŏn Kwi-im).
Dzień jej wspomnienia przypada 20 września (w grupie 103 męczenników koreańskich).
Beatyfikowana 5 lipca 1925 r. przez Piusa XI, kanonizowana 6 maja 1984 r. przez Jana Pawła II w grupie 103 męczenników koreańskich.

</doc>
<doc id="1105329" url="https://pl.wikipedia.org/wiki?curid=1105329" title="Adamit">
Adamit



</doc>
<doc id="1105331" url="https://pl.wikipedia.org/wiki?curid=1105331" title="Vanadynit">
Vanadynit



</doc>
<doc id="1105332" url="https://pl.wikipedia.org/wiki?curid=1105332" title="Jerzy Cuda">
Jerzy Cuda

Jerzy Fabian Cuda (ur. 20 stycznia 1940 w Suchej Górze, zm. 20 listopada 2020 w Katowicach) – polski ksiądz katolicki, dr hab. teologii fundamentalnej; profesor Wydziału Teologicznego UŚ w Katowicach, kierownik Zakładu Teologii Fundamentalnej.

</doc>
<doc id="1105334" url="https://pl.wikipedia.org/wiki?curid=1105334" title="Anna Pak A-gi">
Anna Pak A-gi

Św. Anna Pak A-gi () (ur. 1783 w Kangchon, Korea, zm. 24 maja 1839 w Seulu) – męczennica, święta Kościoła katolickiego.
Życiorys.
Anna Pak A-gi urodziła się w katolickiej rodzinie w małej wiosce na brzegu rzeki Han. Nie była zbyt inteligentna i miała trudności z nauczeniem się doktryny katolickiej i modlitw, ale jej serce było pełne miłości do Boga. Mówiła: "„Nie znam Boga tak bardzo jak bym chciała, ale kocham go całym sercem”". W wieku 18 lat została poślubiona Franciszkowi T’ae Mun-haeong, z którym miała 2 synów i 3 córki. W związku z prześladowaniami katolików została aresztowana razem z mężem i ich najstarszym synem w marcu (lub lutym) 1836 r. Po okrutnych torturach jej mąż i syn wyrzekli się wiary, jednak jej nie udało się złamać. Bardziej niż z powodu własnych tortur cierpiała z powodu ich odstępstwa. Codziennie przychodzili oni do więzienia i namawiali ją do wyrzeczenia się wiary. Mówili jej o sytuacji rodziny bez matki, niepokoju chorej teściowej i łzach młodszych dzieci. Te opowieści przyczyniały jej wiele zgryzoty. Pokonała jednak pokusy i ze łzami w oczach odmówiła rodzinie. Również niektórzy z jej przyjaciół przychodzili do więzienia i starali się skłonić ją do odstępstwa. Po wielokrotnych torturach została ścięta w Seulu w miejscu straceń za Małą Zachodnią Bramą 24 maja 1839 r. razem z 8 innymi katolikami (Magdaleną Kim Ŏb-i, Agatą Yi So-sa, Agatą Kim A-gi, Augustynem Yi Kwang-hŏn, Barbarą Han A-gi, Łucją Pak Hŭi-sun, Damianem Nam Myŏng-hyŏg i Piotrem Kwŏn Tŭg-in).
Dzień obchodów.
20 września (w grupie 103 męczenników koreańskich).
Proces beatyfikacyjny i kanonizacyjny.
Beatyfikowana 5 lipca 1925 r. przez Piusa XI, kanonizowana 6 maja 1984 r. przez Jana Pawła II w grupie 103 męczenników koreańskich.

</doc>
<doc id="1105335" url="https://pl.wikipedia.org/wiki?curid=1105335" title="Kwiat niklowy">
Kwiat niklowy



</doc>
<doc id="1105337" url="https://pl.wikipedia.org/wiki?curid=1105337" title="Gleby cynamonowe">
Gleby cynamonowe

Gleby cynamonowe – gleby powstające w strefie klimatu ciepłego na podłożu skał wapiennych. Przeważnie mianem gleb cynamonowych określa się gleby brązowe oraz gleby szarobrązowe.
Należą do gleb urodzajnych, o dużej przydatności rolniczej nadające się do uprawy m.in. drzew cytrusowych, winorośli oraz drzew oliwnych. Spotykane są w klimacie podzwrotnikowym w północnej i zachodniej strefie śródziemnomorskiej Europy, na chińskiej Wyżynie Lessowej, w południowej i środkowej części Republiki Południowej Afryki, południowej Australii, na południu Wielkich Równin i na zachodzie Niziny Zatokowej, a także są pospolite w północnym Meksyku i w zachodniej strefie argentyńskiej Pampy.

</doc>
<doc id="1105338" url="https://pl.wikipedia.org/wiki?curid=1105338" title="Ross Geller">
Ross Geller

Dr. Ross Eustace Geller, Ph.D. (ur. 18 października 1967r.) – fikcyjna postać występująca w popularnym na całym świecie sitcomie z USA "Przyjaciele" ("Friends"), grana przez Davida Schwimmera.
Jest starszym bratem Moniki Geller. Posiada stopień doktora w systemie anglosaskim. Jest paleontologiem, a w późniejszych odcinkach zostaje ukazany jako wykładowca w college'u. Od czasów szkolnych był zakochany w Rachel Green. Mieszkał razem z Chandlerem Bingiem w akademiku w czasie studiów. Ożenił się z Carol, z którą ma syna Bena. Po tym jak Carol oświadczyła, że jest lesbijką, rozwiedli się. Następnie poślubił Emily Waltham, lecz ich małżeństwo nie trwało długo. W czasie pobytu w Las Vegas, razem z Rachel, pod wpływem alkoholu, biorą ślub. To małżeństwo również nie trwa długo. Razem z Rachel ma córkę Emmę. W ostatnim odcinku ponownie wyznają sobie miłość.
W odcinku pilotażowym serialu „Joey” wyjawiono, że Ross i Rachel pobrali się po raz drugi
David Schwimmer o Rossie Gellerze.
„"Od momentu przeczytania scenariusza, poczułem, że rozumiem tego faceta. Jednak dopiero odcinek z kasetą z balu maturalnego pomógł mi uświadomić jak głębokie są uczucia Rossa do Rachel.”"

</doc>
<doc id="1105340" url="https://pl.wikipedia.org/wiki?curid=1105340" title="Augustyn Yu Chin-gil">
Augustyn Yu Chin-gil

Św. Augustyn Yu Chin-gil (ko. 유진길 아우구스티노) (ur. 1791 r. w Korei – zm. 22 września 1839 r. w Seulu) – męczennik, święty Kościoła katolickiego.
Augustyn Yu Chin-gil pochodził z rodziny koreańskich urzędników rządowych, jest ojcem najmłodszego kanonizowanego koreańskiego męczennika Piotra Yu Tae-ch'ŏl. Augustyn Yu Chin-gil był znany jako człowiek głębokiej kontemplacji.
Yu Chin-gil poszukując odpowiedzi o sens życia studiował neokonfucjanizm, a następnie taoizm i buddyzm. Nie znalazł jednak zadawalającej go odpowiedzi. Dopiero po poznaniu nauki chrześcijańskiej stwierdził, że jest to to, czego szukał. Po prześladowaniach z 1801 r. w Korei przez długi czas nie było katolickich księży. W związku z tym pierwszym jego nauczycielem został katolik Paweł Chŏng Ha-sang. W październiku 1824 r. z Korei do Pekinu udała się dyplomatyczna delegacja. Yu Chin-gil wystarał się, żeby został tłumaczem poselstwa i zabrał ze sobą Pawła Chŏng Ha-sang w przebraniu sługi. Obaj spotkali się z biskupem Pekinu, a Yu Chin-gil poprosił o chrzest. Następnie pobierali nauki u tamtejszych księży oraz przedstawili biskupowi trudności z jakimi borykał się Kościół w Korei, kładąc szczególny nacisk na nieobecność w tym kraju duchownych. Jednak w związku z prześladowaniami w Chinach księża nie mogli swobodnie podróżować i biskup odmówił wysłania misjonarzy do Korei, natomiast zaproponował wysłanie listu do papieża z prośbą o przysłanie misjonarzy, co też uczynili. List ten biskup Pekinu przekazał reprezentantowi kongregacji misji w Makau, który przełożył go na łacinę i wysłał do papieża. Pismo to spowodowało ustanowienie przez Grzegorza XVI 9 września 1831 r. wikariatu apostolskiego Korei.
Podczas prześladowania katolików Augustyn Yu Chin-gil został aresztowany w domu w lipcu 1839 r. Torturami próbowano zmusić go do wyrzeczenia się wiary, pozostał jednak nieugięty. Został ścięty 22 września 1839 r. w Seulu razem z Pawłem Chŏng Ha-sang.
Dniem jego wspomnienia jest 20 września (w grupie 103 męczenników koreańskich).
Beatyfikowany 5 lipca 1925 r. przez papieża Piusa XI, kanonizowany 6 maja 1984 r. przez Jana Pawła II w grupie 103 męczenników koreańskich.

</doc>
<doc id="1105341" url="https://pl.wikipedia.org/wiki?curid=1105341" title="Tinkal">
Tinkal



</doc>
<doc id="1105345" url="https://pl.wikipedia.org/wiki?curid=1105345" title="Stettiner Oderwerke">
Stettiner Oderwerke

Stettiner Oderwerke AG – niemiecka stocznia istniejąca do zakończenia II wojny światowej w Szczecinie na Grabowie.
Historia.
W 1854 roku założono przedsiębiorstwo prywatne Möller &amp; Holberg (od nazwisk konstruktorów-założycieli), w 1872 roku przekształcone w spółkę akcyjną Stettiner Maschinenbau-Anstalt und Schiffsbauwerft AG. 25 sierpnia 1894 roku połączone zostało ze stocznią Aaron &amp; Gollnow i nosiło nazwę Stettiner Oderwerke Maschinenfabrik und Schiffsbauwerft AG. Firma ta upadła w 1901 roku, a 28 stycznia 1903 roku powstała nowa spółka pod nazwą Stettiner Oderwerke AG für Schiff- und Maschinenbau.
W 1933 roku w Oderwerke zwodowano lodołamacz SS „Stettin”. Podczas II wojny światowej zbudowała dla Kriegsmarine dwa U-Booty typu "VIIC": U-821 i U-822; budowa dwóch kolejnych (U-823 i U-824) została przerwana.
W wyniku działań wojennych została kompletnie zniszczona, a po odbudowie została włączona do Stoczni Szczecińskiej. Przedsiębiorstwo Oderwerke zostało przeniesione w 1949 roku do Lubeki, a w 1950 roku do Kolonii. W 1961 roku ogłosiło bankructwo i zostało zamknięte.

</doc>
<doc id="1105348" url="https://pl.wikipedia.org/wiki?curid=1105348" title="Augustyn Yi Kwang-hŏn">
Augustyn Yi Kwang-hŏn

Św. Augustyn Yi Kwang-hŏn (ko. 이광원 아우구스티노) (ur. 1787 r. w Kwangju, Korea – zm. 24 maja 1839 r. w Seulu) – katechista, męczennik, święty Kościoła katolickiego.
Augustyn Yi Kwang-hŏn urodził się w rodzinie arystokratycznej, z której pochodziło wielu męczenników z 1801 r. Augustyn Yi Kwang-hŏn został katechistą, a jego dom stał się miejscem spotkań katolików. W czasie prześladowań został aresztowany razem z żoną, córką i dwoma synami. Dał on świadectwo wiary razem z młodszym bratem Janem Chrzcicielem Yi Kwang-nyŏl (ściętym 20 lipca 1839 r.), żoną Barbarą Kwŏn Hŭi (ściętą 3 września 1839 r.) i córką Agatą Yi (uduszoną 9 stycznia 1840 r.). Po okrutnych torturach Augustyn Yi Kwang-hŏn został ścięty 24 maja 1839 r. razem z 8 innymi katolikami (Magdaleną Kim Ŏb-i, Anną Pak A-gi, Agatą Yi So-sa, Agatą Kim A-gi, Barbarą Han A-gi, Łucją Pak Hŭi-sun, Damianem Nam Myŏng-hyŏg i Piotrem Kwŏn Tŭg-in).
Dniem jego wspomnienia jest 20 września (w grupie 103 męczenników koreańskich).
Beatyfikowany 5 lipca 1925 r. przez papieża Piusa XI, kanonizowany 6 maja 1984 r. przez Jana Pawła II w grupie 103 męczenników koreańskich.

</doc>
<doc id="1105351" url="https://pl.wikipedia.org/wiki?curid=1105351" title="Barbara Han A-gi">
Barbara Han A-gi

Św. Barbara Han A-gi () (ur. 1792 w Kwang-chon, Korea, zm. 24 maja 1839 w Seulu) – męczennica, święta Kościoła katolickiego.
Życiorys.
Jej matka była katoliczką, więc Barbara Han A-gi znała wiarę od dzieciństwa. Jednak po ślubie z człowiekiem niewierzącym zaniechała praktykowania. Było to powodem zmartwień dla jej matki. Pewnego dnia, gdy przyszła odwiedzić swoją zamężną córkę, jej matka spotkała przed domem Magdalenę Kim Ŏb-i. Razem postanowiły porozmawiać z Barbarą Han A-gi. Udało im się ją przekonać do nawrócenia. W wieku 30 lat straciła męża i troje dzieci, ale to nie osłabiło jej wiary. Wróciła do domu rodziców, nauczała i chrzciła te dzieci sąsiadów, których życie było zagrożone. Podczas prześladowań katolików Magdalena Kim Ŏb-i i Barbara Han A-g zostały razem aresztowane we wrześniu 1836 r. Pomimo tortur Barbara Han A-gi nie wyrzekła się wiary. Została ścięta w Seulu w miejscu straceń za Małą Zachodnią Bramą w grupie 6 kobiet i 3 mężczyzn katolików 24 maja 1839 r. (razem z Magdaleną Kim Ŏb-i, Anną Pak A-gi, Agatą Yi So-sa, Agatą Kim A-gi, Augustynem Yi Kwang-hŏn, Łucją Pak Hŭi-sun, Damianem Nam Myŏng-hyŏg i Piotrem Kwŏn Tŭg-in).
Dzień obchodów.
20 września (w grupie 103 męczenników koreańskich)
Proces beatyfikacyjny i kanonizacyjny.
Beatyfikowana 5 lipca 1925 r. przez Piusa XI, kanonizowana 6 maja 1984 r. przez Jana Pawła II w grupie 103 męczenników koreańskich.

</doc>
<doc id="1105353" url="https://pl.wikipedia.org/wiki?curid=1105353" title="Oblężenie Limerick (1642)">
Oblężenie Limerick (1642)

Pierwsze oblężenie Limerick – starcie zbrojne, które miało miejsce w roku 1642 w trakcie Irlandzkiej wojny konfederackiej (Rebelii Irlandzkiej) (1641–1648). 
Oblężenie miasta przez Konfederatów było najłatwiejszym z każdego z trzech oblężeń miasta, z uwagi na to, ze oblegana ludność stanęła po stronie żołnierzy irlandzkich. 
W trakcie rebelii około 600 protestanckich osadników zbiegło do miasta, gdzie oszańcowało się w King John's Castle w centrum Limerick. Miasto było w przeważającej części katolickie, dlatego też mieszkańcy szybko poparli konfederacki rząd w Kilkenny.
Protestanci jednak nie zamierzali się poddać. W odpowiedzi na to generał Garret Barry wyruszył na czele 1500 ludzi w kierunku Limerick. Ponieważ jego wojska nie posiadały urządzeń oblężniczych, Barry nakazał wykopać tunel prowadzący pod mury miejskie. Nakazał też ostrzał artyleryjski z pozycji wokół zamku. Działa ostrzeliwały zamek m.in. z domów miejskich czy też katedry St.Mary. W końcu Barry'emu udało się odciąć obrońcom drogi zaopatrzeniowe w wodę i żywność. Po 4 tygodniach oblężenia zdziesiątkowani głodem i chorobami obrońcy poddali się Irlandczykom. Około 400 protestantów, którzy przeżyli oblężenie ewakuowano do Dublina.

</doc>
<doc id="1105356" url="https://pl.wikipedia.org/wiki?curid=1105356" title="Kenneth Rogoff">
Kenneth Rogoff

Kenneth Saul Rogoff (ur. 22 marca 1953 w Rochester) – amerykański szachista i ekonomista, arcymistrz od 1978 roku.
Kariera szachisty.
W szachy gra od szóstego roku życia. W roku 1971 zdobył w Atenach tytuł wicemistrza świata juniorów do lat 20, natomiast w latach 1970, 1971 i 1972 trzykrotnie był członkiem amerykańskiego zespołu na drużynowych młodzieżowych (do lat 26) mistrzostwach świata, zdobywając dwa medale: złoty i srebrny. W 1973 zwyciężył (wraz z Peterem Biyiasasem, Hermanem Pilnikiem i Bruno Parmą) w Norristown, natomiast w 1975 osiągnął jeden z największych sukcesów w karierze, zdobywając w Oberlinie tytuł wicemistrza kraju oraz zdobywając awans do rozegranego w następnym roku w Biel/Bienne turnieju międzystrefowego, w którym zajął XIV miejsce. W roku 1976 podzielił również II lokatę w silnie obsadzonym otwartym turnieju w Lone Pine (za Tigranem Petrosjanem, a wraz z Wasilijem Smysłowem, Oscarem Panno, Mieczysławem Najdorfem, Walterem Browne'em, Anthonym Milesem, Miguelem Quinterosem, Larrym Christiansenem i Gyozo Forintosem). W Lone Pine wystąpił jeszcze w roku 1978 (dzieląc VI-X miejsce wraz z m.in. Tigranem Petrosianem i Hansem Ree, za Bentem Larsenem, Lwem Poługajewskim, Anatolijem Lejnem, Lajosem Portischem i Johnem Petersem). W tym samym roku zajął VII miejsce w mistrzostwach USA rozegranych w Pasadenie. Jednym z ostatnich międzynarodowych startów Kennetha Rogoffa był występ w turnieju B festiwalu IBM w Amsterdamie w roku 1980, gdzie zajął odległą VIII lokatę. W tym też roku zakończył karierę szachową.
Dwukrotnie wystąpił w memoriałach Akiby Rubinsteina w Polanicy-Zdroju, nie osiągając sukcesów: w 1974 zajął X, a 1975 – VII miejsce.
Najwyższy ranking w karierze osiągnął 1 stycznia 1977, z wynikiem 2520 punktów dzielił wówczas 68-73. miejsce na światowej liście FIDE, jednocześnie zajmując 6. miejsce wśród amerykańskich szachistów.
Kariera ekonomisty.
W roku 1980 Massachusetts Institute of Technology przyznał mu tytuł doktora ekonomii. W czasie swojej zawodowej kariery pracował w zarządzie Systemu Rezerwy Federalnej USA oraz w Międzynarodowym Funduszu Walutowym (2001 - 2003). Jest członkiem Amerykańskiej Akademii Sztuk i Nauk, Econometric Society oraz Guggenheim Fellowship. Wykładał stosunki międzynarodowe na Uniwersytecie Princeton, od 1999 roku jest profesorem ekonomii na Uniwersytecie Harvarda.
W świecie finansów o Rogoffie stało się głośno w roku 2002, z powodu jego konfliktu z Josephem Stiglitzem, byłym głównym ekonomiście Banku Światowego i laureacie Nagrody Nobla 2001. Spór wywołany został przez Stiglitza, krytykującego działalność Międzynarodowego Funduszu Walutowego. W odpowiedzi na tę krytykę, Rogoff napisał i opublikował list otwarty.

</doc>
<doc id="1105358" url="https://pl.wikipedia.org/wiki?curid=1105358" title="Power Rangers Lost Galaxy">
Power Rangers Lost Galaxy



</doc>
<doc id="1105361" url="https://pl.wikipedia.org/wiki?curid=1105361" title="301 Dywizjon Bombowy Ziemi Pomorskiej im. Obrońców Warszawy">
301 Dywizjon Bombowy Ziemi Pomorskiej im. Obrońców Warszawy



</doc>
<doc id="1105365" url="https://pl.wikipedia.org/wiki?curid=1105365" title="I Liceum Ogólnokształcące im. Waleriana Łukasińskiego w Dąbrowie Górniczej">
I Liceum Ogólnokształcące im. Waleriana Łukasińskiego w Dąbrowie Górniczej

I Liceum Ogólnokształcące im. Waleriana Łukasińskiego w Dąbrowie Górniczej – szkoła ponadpodstawowa mieszcząca się przy ulicy Mikołaja Kopernika 40 w Dąbrowie Górniczej. 
Historia.
Szkoła ma ponad stuletnią historię. W 1900 roku powstała pierwsza w Dąbrowie Górniczej szkoła średnia. W ciągu następnych lat szkoła podlegała przemianom, zmieniała się także nazwa, kolejne siedziby i jej patroni. Zarządzeniem Ministra Wyznań Religijnych i Oświecenia Publicznego z 1937 zostało utworzone „Państwowe Liceum i Gimnazjum im. Waleriana Łukasińskiego w Dąbrowie Górniczej” (państwowa szkoła średnią ogólnokształcąca, złożoną z czteroletniego gimnazjum i dwuletniego liceum), po wejściu w życie tzw. reformy jędrzejewiczowskiej szkoła miała charakter męski, a wydział liceum ogólnokształcącego był prowadzony w typie matematycznym. Pod koniec lat 30. szkoła funkcjonowała pod adresem ulicy Waleriana Łukasińskiego 36. W 1948 szkoła żenska otrzymała nową siedzibę przy ulicy Królowej Jadwigi, gdzie również przeprowadzono Gimnazjum Męskie im. Waleriana Łukasińskiego. W 1951 obie szkoły połączono w jedną szkołę o nazwie Liceum Koedukacyjne im. Waleriana Łukasińskiego.
W 1955 przeniesiono szkołę do nowego budynku przy ulicy Konopnickiej 56 a następnie do budynku przy ulicy Kopernika 40 pod którym to adresem znajduje się do dziś. Równocześnie ustalono nazwę szkoły na I Liceum Ogólnokształcące im. Aleksandra Zawadzkiego. Od 19 października 1996 roku szkole patronuje ponownie Walerian Łukasiński. 

</doc>
<doc id="1105371" url="https://pl.wikipedia.org/wiki?curid=1105371" title="Barbara Kim">
Barbara Kim

Św. Barbara Kim (ko. 김 바르바라) (ur. 1805 r. w Si-heung, Korea – zm. 27 maja 1839 r. w Seulu) – męczennica, święta Kościoła katolickiego.
Barbara Kim urodziła się w bardzo biednej rodzinie katolickiej w prowincji Kyŏnggi. W wieku 13 lat została służącą w katolickiej rodzinie Marii Hwang. Podczas prześladowań została aresztowana w marcu 1839 r. Poddano ją torturom, żeby zmusić ją do wyrzeczenia się wiary. Pozostała jednak nieugięta. 27 maja 1839 r. zmarła w więzieniu na tyfus.
Dniem jej wspomnienia jest 20 września (w grupie 103 męczenników koreańskich).
Beatyfikowana 5 lipca 1925 r. przez Piusa XI, kanonizowana 6 maja 1984 r. przez Jana Pawła II w grupie 103 męczenników koreańskich.

</doc>
<doc id="1105375" url="https://pl.wikipedia.org/wiki?curid=1105375" title="Cinema Bizarre">
Cinema Bizarre

Cinema Bizarre – niemiecki zespół pop-rockowy, składający się z pięciu członków, którzy wzorują swój wygląd na tzw. stylu Visual Kei. Tworzona przez nich muzyka to mieszanka gitarowych brzmień i elektroniki.
Muzycy.
Obecny skład zespołu.
Zespół powstał w 2005 roku. Po odejściu Luminora w 2008 roku dołączył do zespołu Romeo.
Historia zespołu.
Członkowie tego zespołu, Strify (ur. 1988), Kiro (ur. 1988) i Yu (ur. 1988) spotkali się w 2005 i postanowili założyć zespół. Shin (ur. 1989) i Luminor (ur. 1985), którzy dopełnili skład zespołu, poznali się przez internet.

</doc>
<doc id="1105376" url="https://pl.wikipedia.org/wiki?curid=1105376" title="Wrotków (Lublin)">
Wrotków (Lublin)

Wrotków – dawniej podlubelska wieś (do 1954), potem gmina, następnie jedno z lubelskich osiedli, a od 23 lutego 2006 dzielnica Lublina o charakterze mieszkalnym, przemysłowym i turystycznym.
Położenie i administracja.
Wrotków znajduje się w południowej części Lublina w bezpośrednim sąsiedztwie Zalewu Zemborzyckiego i lasu Dąbrowa (na południu) oraz Bystrzycy (na zachodzie). Bystrzyca tworzy granicę Wrotkowa z Majdanem Wrotkowskim, który w 2006 został oddzielony od Wrotkowa i przyłączony do Zemborzyc. Wschodnia i północna część Wrotkowa to głównie tereny przemysłowe. W granicach administracyjnych znajdują się m.in. ulice: Diamentowa, Nałkowskich, Wrotkowska i Zemborzycka (fragment).
Granice administracyjne określa statut dzielnicy uchwalony 19 lutego 2009. Granice Wrotkowa tworzą: od północy tory PKP, od wschodu ul. Smoluchowskiego – ul. Zemborzycka – ul. Zemborzycką w kierunku ul. Świętochowskiego – ul. Świętochowskiego, od południa ul. Żeglarska, a od zachodu Bystrzyca.
Powierzchnia dzielnicy wynosi 4,49 km². Według stanu na 30 czerwca 2018 na pobyt stały na Wrotkowie były zarejestrowane 14 952 osoby.
Organy administracji samorządowej we Wrotkowie reprezentuje Rada Dzielnicy Wrotków, jednostka pomocnicza Rady Miasta Lublin. Rada i Zarząd Dzielnicy Wrotków ma swoją siedzibę przy ul. Nałkowskich 108. Przewodnicząca Rady Dzielnicy Wrotków: Monika Sugier. Przewodnicząca Zarządu Dzielnicy Wrotków: Katarzyna Jałowiec.
Historia.
Podlubelska wieś (XV – XIX w.).
Podlubelska wieś Wrotków, której nazwa wywodzi się zapewne od jej właściciela o imieniu Wrocisław, występuje w aktach po raz pierwszy w końcu XV w.
Wieś rozwijała się na prawym brzegu Bystrzycy, wzdłuż nadrzecznej drogi, prowadzącej od Zemborzyc i lasu Stary Gaj do miasta. Częściowo również rozwijała się na terenach obecnego Osiedla Nałkowskich.
Pozostałości po wsi Wrotków (stare szopy drewniane i ruiny innych zabudowań gospodarczych) można znaleźć wśród nowszych zabudowań mieszkalnych nieopodal Bystrzycy, a w wypisach z kronik Szkoły Podstawowej nr 30 w Lublinie (której historia sięga drugiej połowy XIX w.) można wyczytać m.in.:
Podlubelska gmina (do połowy XX w.).
W wypisach z kronik szkolnych dawnej szkoły podstawowej we Wrotkowie znajdują się również inne szczątkowe informacje związane z historią dzielnicy:
W granicach Lublina (po II wojnie światowej).
Rozrost administracyjnych granic Lublina nastąpił po II wojnie światowej.
W 1955 r. szkoła wrotkowska otrzymała numer 30, bowiem w latach 1955–1959 status miejski rozciągnięto na tereny przeznaczone pod planowaną nową zabudowę, zyskując przestrzeń pod obiekty przemysłowe, komunalne i mieszkaniowe. I tak w granicach Lublina znalazł się m.in. Wrotków i Majdan Wrotkowski.
Południowe i zachodnie obszary wsi Wrotków zostały włączone do miasta Lublin w 1961 r., bowiem realizowano tu nową dzielnicę przemysłowo-składową, w której powstały nowe ulice: Diamentowa, Energetyków, Przy Bocznicy, Budowlana, łączące rejony Wrotkowa północnego i ul. Nowy Świat z ul. Zemborzycką.
Słowo "dzielnica" w odniesieniu do Wrotkowa pada w cytowanych już powyżej wypisach z kronik szkolnych, tym razem z lat 1962–1963:
Pomiędzy rejonem przemysłowo-składowym i wsią Wrotków w latach 1974–1980 wybudowano osiedle mieszkaniowe im. Wacława i Zofii Nałkowskich (ul. Nałkowskich, ul. Samsonowicza, ul. Romera), a z czasem zaczęły powstawać nowe ulice (m.in.: ul. Medalionów, ul. Fulmana, ul. Domeyki i nowe osiedla (Osiedle „Łąkowa”, Osiedle „Słoneczny Dom”, „Osiedle Zielone”).
Do 23 lutego 2006 r. Wrotków był i osiedlem i dzielnicą Lublina zarazem: jako osiedle kojarzono go głównie z Osiedlem Nałkowskich, na terenie którego swoją siedzibę miała Rada Osiedla „Wrotków” (obecnie Rada Dzielnicy Wrotków), a jako dzielnica figurował na mapach miasta.
Granicę wschodnią Wrotkowa tworzyły wtedy tereny dawnego tzw. "obozu południowego" na Dziesiątej, od północy obejmował m.in. obszary przemysłu wzdłuż ul. Krochmalnej i łąki za cukrownią aż po Park Ludowy, a od zachodu Majdan Wrotkowski i tereny rolne graniczące ze Starym Gajem.
Osiedla mieszkaniowe.
Osiedla mieszkaniowe skupiają się głównie w południowo-zachodniej części dzielnicy. W jej granicach administracyjnych znajdują się osiedla: Osiedle Nałkowskich, „Łąkowa”, „Słoneczny Dom”, „Zielone” i „Marina”. Najstarsze jest Osiedle Nałkowskich, które powstawało w latach 70. i 80. XX w. Osiedle „Łąkowa” powstało w latach 90., a „Słoneczny Dom” oraz „Zielone” to nowe osiedla (XXI w.).
Skupiska czteropiętrowych bloków mieszkalnych (typu klatkowiec) bezpośrednio sąsiadują z budynkami mieszkalnymi jednorodzinnymi wolnostojącymi lub w zabudowie bliźniaczej (np. przy ul. Romera), a dziesięciopiętrowych bloków mieszkalnych jest w dzielnicy Wrotków niewiele (tylko przy ul. Samsonowicza).
W centrum osiedla wzdłuż deptaka tzw. "rodzinnego" (w pobliżu siedziby Spółdzielni Mieszkaniowej im. W.Z. Nałkowskich) wybudowano nowoczesne bloki mieszkalne (koniec lat 90. XX w. i początek XXI w.), a wśród skupisk starszych i nowszych bloków powstało kilka placów zabaw dla dzieci.
Na Osiedlu „Słoneczny Dom” oraz „Osiedlu Zielonym” nie ma budynków wielkopłytowych. Dominuje tam nowoczesna zabudowa mieszkalna. Największe skupiska domów jednorodzinnych (parterowych, jednopiętrowych i wielopiętrowych) znajdują się przy ul. Nałkowskich oraz przy ul. Romera. Wiele domów parterowych przy ul. Nałkowskich (głównie nad rzeką) tworzyło kiedyś wiejską zabudowę Wrotkowa. Domy jednopiętrowe i wielopiętrowe zarówno wolno stojące, jak i w zabudowie bliźniaczej (głównie przy ul. Romera) w większości zostały wybudowane w latach 70., 80. i 90. XX w.
Wyznania, parafie i kościoły.
Na terenie Wrotkowa znajdują się dwa rzymskokatolickie kościoły parafialne (pw. Miłosierdzia Bożego i pw. Św. Jana Pawła II), a także dwa zbory Świadków Jehowy (Lublin-Nałkowskich oraz Lublin-Zemborzycka).
Przemysł i usługi.
Północno-wschodnia część dzielnicy ma charakter przemysłowy. Swoje siedziby mają tam m.in.: PGE Górnictwo i Energetyka Konwencjonalna S.A. Oddział Elektrociepłownia Lublin-Wrotków, Herbapol Lublin S.A., Lubella S.A., Sipma S.A., Lubelska Fabryka Maszyn Rolniczych S.A., Agroma w Lublinie Sp. z o.o., Spółdzielnia Pszczelarska APIS, Filia nr 26 GLS Poland Sp. z o.o., Elektromontaż-Lublin Sp. z o.o., Zakłady Tytoniowe w Lublinie S.A., Karpacka Spółka Gazownictwa Sp. z o.o. Oddział Zakład Gazowniczy w Lublinie, Przedsiębiorstwo Wielobranżowe ELPIE Sp. z o.o., FS HOLDING S.A. Zakład Przemysłu Drzewnego.
Większość obiektów usługowych zlokalizowana jest w niewielkich pasażach handlowo-usługowych przy deptaku tzw. "rodzinnym" przy ul. Nałkowskich, przy ul. Fulmana oraz przy ul. Domeyki, a także w lokalach prywatnych właścicieli domów jednorodzinnych przy ul. Romera.
Pomoc społeczna.
W dzielnicy Wrotków działają różne ośrodki pomocy społecznej i wsparcia:
Oświata i wychowanie.
W dzielnicy Wrotków funkcjonują:
Kultura.
Działalność kulturalną prowadzą różne współpracujące ze sobą w tym zakresie instytucje (szkoły, parafia, rada dzielnicy, ośrodki pomocy społecznej i wsparcia) oraz:
Sport, rekreacja i wypoczynek.
Wrotków znajduje się w bezpośrednim sąsiedztwie Bystrzycy, wzdłuż której prowadzi lubelska ścieżka rowerowa wprost na ul. Żeglarską i nad Zalew Zemborzycki. Inną atrakcją we Wrotkowie był Tor Kartingowy „Lublin” Polskiego Związku Motorowego przy ul. Zemborzyckiej 85, w miejsce którego zaplanowano zabudowę mieszkalną.
Poza tym na Wrotkowie ma siedzibę Zarząd Okręgu Polskiego Związku Wędkarskiego w Lublinie, znajduje się kompleks sportowy z krytym basenem, torem dla rolkarzy i nowoczesnym boiskiem ze sztuczną murawą (obiekty sportowe Szkoły Podstawowej nr 30 oraz Gimnazjum nr 3 w Lublinie), a także działa Osiedlowe Stowarzyszenie Kultury Fizycznej „VROTCOVIA” (inicjatywa absolwentów Szkoły Podstawowej nr 30 i Gimnazjum nr 3 w Lublinie), które przekształca się w ligowy półprofesjonalny klub piłkarski Vrotcovia Lublin.

</doc>
<doc id="1105378" url="https://pl.wikipedia.org/wiki?curid=1105378" title="Barbara Kwŏn Hŭi">
Barbara Kwŏn Hŭi

Św. Barbara Kwŏn Hŭi (ko. 권희 바르바라) (ur. 1794 w Seulu, Korea, zm. 3 września 1839 tamże) – męczennica, święta Kościoła katolickiego.
Barbara Kwŏn Hŭi urodziła się w rodzinie niechrześcijańskiej, ale później została katoliczką razem ze swoim mężem Augustynem Yi Kwang-hŏn. Podczas prześladowań narażała się dając schronienie biskupowi Imbertowi i misjonarzom. Pozwalała używać swojego domu jako miejsca odprawiania mszy i nauczania katechizmu. Została aresztowana w 1839 r. Razem z nią aresztowano jej męża i córkę Agatę Yi. Była wielokrotnie torturowana. Została ścięta w miejscu straceń za Małą Zachodnią Bramą w Seulu 3 września 1839 r. razem z 5 innymi katolikami (Marią Pak K'ŭn-agi, Janem Pak Hu-jae, Barbarą Yi Chŏng-hŭi, Marią Yi Yŏn-hŭi i Agnieszką Kim Hyo-ju).
Dniem jej wspomnienia jest 20 września (w grupie 103 męczenników koreańskich).
Beatyfikowana 5 lipca 1925 r. przez Piusa XI. Kanonizowana 6 maja 1984 r. przez Jana Pawła II w grupie 103 męczenników koreańskich.

</doc>
<doc id="1105379" url="https://pl.wikipedia.org/wiki?curid=1105379" title="50 m stylem motylkowym">
50 m stylem motylkowym

50 m stylem motylkowym – najkrótszy dystans w tym stylu. Jest to konkurencja nierozgrywana na igrzyskach olimpijskich.
Mistrzostwa Polski.
Obecny mistrz Polski:
Obecna mistrzyni Polski:
Mistrzostwa świata (basen 50 m).
Obecny mistrz świata:
Obecna mistrzyni świata:
Mistrzostwa świata (basen 25 m).
Obecny mistrz świata:
Obecna mistrzyni świata:
Mistrzostwa Europy.
Obecni mistrzowie Europy:
Obecna mistrzyni Europy:

</doc>
<doc id="1105380" url="https://pl.wikipedia.org/wiki?curid=1105380" title="Barbara Yi">
Barbara Yi

Św. Barbara Yi (ko. 이 바르바라) (ur. 1825 r. w Korei – zm. 27 maja 1839 r. w Seulu) – męczennica, święta Kościoła katolickiego.
Barbara Yi jako dziecko straciła rodziców i mieszkała u swoich ciotek Magdaleny Yi Yŏng-hŭi i Barbary Yi Chŏng-hŭi. Podczas prześladowań została aresztowana i kilkakrotnie torturowana. Została odesłana przez sędziego do aresztu, bo uważał, że jest za młoda żeby skazać ją na śmierć. Zachorowała tam na tyfus. Zmarła w więzieniu po upływie około tygodnia 27 maja 1839 r.
Dniem jej wspomnienia jest 20 września (w grupie 103 męczenników koreańskich).
Beatyfikowana 5 lipca 1925 r. przez Piusa XI, kanonizowana 6 maja 1984 r. przez Jana Pawła II w grupie 103 męczenników koreańskich.

</doc>
<doc id="1105385" url="https://pl.wikipedia.org/wiki?curid=1105385" title="Ada (Ghana)">
Ada (Ghana)

Ada – miasto i stolica dystryktu Dangbe East w regionie Wielka Akra w Ghanie, leży na wybrzeżu Oceanu Atlantyckiego, na wschód od Akry, na estuarium rzeki Wolty. Miasto znane z pięknych plaż i miejsc do uprawiania sportów wodnych, między innymi windsurfingu.
Ada składa się z trzech znacznie od siebie oddalonych osiedli: Big Ada, Ada Foah i Ada Kasseh.
W roku 1992 w uznaniu za humanitarną pracę Isaac Hayes został koronowany na honorowego króla dystryktu.

</doc>
<doc id="1105393" url="https://pl.wikipedia.org/wiki?curid=1105393" title="Filtr zewnętrzny">
Filtr zewnętrzny

Filtr zewnętrzny – jeden z najważniejszych elementów akwarium. Filtr ten umieszczany jest na zewnątrz akwarium. Do filtra dochodzą tylko węże lub rurka, czyli nie traci się miejsca w akwarium. W obudowie z plastiku jest silniczek, dzięki któremu woda zasysana jest do filtra i wylatuje do akwarium. Jest także miejsce na wkłady filtracyjne, które mogą spełniać różne role, np.:
filtracja mechaniczna:
biologiczna:
zmiękczanie wody:
pochłanianie anioniaku i jonów amonowych:
usuwanie azotanów
zabijanie szkodliwych bakterii, zmniejszanie pH, kH:
stabilizacja pH
usuwanie szkodliwych związków:
Filtr pełni wiele funkcji, takich jak oczyszczanie wody z unoszących się zawiesin, wspomaganie w działaniu bakterii, wymuszanie obiegu wody w akwarium. Często spełnia również rolę napowietrzacza, a nawet systemu kontroli temperatury i ciągłej podmiany wody, ale to są już bardzo drogie modele.
Podział.
Filtry zewnętrzne dzielimy na przelewowe (kaskady) oraz kanistrowe (kubełkowe). Kaskadowe są tańsze, ale mniej wygodne do montażu - muszą być przewieszone przez szybę akwarium czyli trzeba przerabiać pokrywę, która po manipulacji własnej traci gwarancję. Filtry kubełkowe są najbardziej zaawansowane - działają pod ciśnieniem, można je ulokować pod akwarium w szafce, a do akwarium dochodzą tylko węże. Dysponują też największą powierzchnią filtracyjną oraz są najwygodniejsze do konserwacji - nie trzeba zaglądać do akwarium i moczyć w nim rąk. Większość filtrów zewnętrznych może mieć kilka niezależnych warstw filtracyjnych.

</doc>
<doc id="1105396" url="https://pl.wikipedia.org/wiki?curid=1105396" title="Leopold Moczygemba">
Leopold Moczygemba

Leopold Moczygemba OFMConv, (ur. 18 października 1824 w Płużnicy Wielkiej, zm. 23 lutego 1891 w Dearborn) – franciszkanin konwentualny, założyciel miejscowości Panna Maria w Teksasie, w 1854. 
Wysłannik papieski do Ameryki i założyciel w 1879 polskiego Seminarium św. Cyryla i Metodego w Orchard Lake, przeznaczonego pierwotnie dla Polaków.
Życiorys.
Leopold był synem Leopolda, karczmarza, i Ewy Krawiec, córki chłopa z Boguszyc. Uczył się w gimnazjach w Gliwicach i Opolu. Następnie wyjechał do Włoch, gdzie 17 listopada 1843 w miejscowości Osimo (Prowincja Ankona) wstąpił do zakonu franciszkanów. Nowicjat odbył w klasztorze Santa Vittoria delle Fratte w Osimo. 18 listopada 1844 roku złożył śluby zakonne, a 25 lipca 1847 w Pesaro przyjął święcenia kapłańskie. Ze względu na wiek prokurator generalny zakonu musiał wystarać się o dyspensę na przyjęcie święceń. Później wyjechał do południowych Niemiec, do klasztoru Oggersheim.
Tu spotkał Jean-Marie Odina, biskupa diecezji Galveston w Teksasie, któremu polecił go o. Bonaventura Keller i namówił do podjęcia misji w Stanach Zjednoczonych. Po przeprowadzce do Teksasu Leopold rozpoczął działalność duszpasterską wśród Niemców mieszkających w okolicach San Antonio (m.in. w New Braunfels).
Następnie o. Leopold Moczygemba kupił ziemię w hrabstwie Karnes, koło San Antonio i sprowadził grupę Górnoślązaków, pochodzących z Płużnicy Wielkiej koło Strzelec Opolskich. Na wezwanie ojca Leopolda przybyło do Teksasu łącznie ok. 2300 osób. Pionierzy (ok. 150 osób), którzy dotarli już w 1854 roku, założyli na kupionej przez Leopolda ziemi osadę Panna Maria. Jej symbolicznym początkiem była msza, jaką ksiądz Moczygemba odprawił dla przybyłych Górnoślązaków w Wigilię 1854 roku. Narastające rozczarowanie warunkami życia w Teksasie sprawiło, że o. Moczygemba, w obawie przed samosądem, salwował się ucieczką na północ Stanów Zjednoczonych.
Podczas swojego życia czynnie wspierał Górnoślązaków i innych Polaków w północno-centralnych Stanach Zjednoczonych.

</doc>
<doc id="1105398" url="https://pl.wikipedia.org/wiki?curid=1105398" title="Barbara Yi Chŏng-hŭi">
Barbara Yi Chŏng-hŭi

Św. Barbara Yi Chŏng-hŭi (ko. 이정희 바르바라) (ur. 1799 r. w Pongcheon w Korei – zm. 3 września 1839 r. w Seulu) – męczennica, święta Kościoła katolickiego.
Barbara Yi Chŏng-hŭi już w młodości odznaczała się głęboką wiarą. Jej ojciec chciał wydać ją za mąż za człowieka, który nie był chrześcijaninem. Żeby tego uniknąć udawała chorobę i 3 lata spędziła tylko siedząc lub leżąc na podłodze. Zniecierpliwiony niedoszły mąż poślubił inną kobietę. Natomiast Barbara Yi Chŏng-hŭi wyszła za katolika. Jej mąż zmarł po 2 latach i Barbara Yi Chŏng-hŭi wróciła do domu rodziców. Następnie przeniosła się do Seulu, gdzie zamieszkała w domu ciotki Teresy Yi Mae-im. W późniejszym czasie dołączyła do nich jej siostra Magdalena Yi Yŏng-hŭi. W czasie prześladowań chrześcijan w 1839 r. aresztowano ją i poddano okrutnym torturom. Została ścięta 3 września 1839 r. w Seulu w miejscu straceń za Małą Zachodnią Bramą razem z 5 innymi katolikami (Marią Pak K'ŭn-agi, Barbarą Kwŏn Hŭi, Janem Pak Hu-jae, Marią Yi Yŏn-hŭi i Agnieszką Kim Hyo-ju). Z jej rodziny pochodziło również kilku innych męczenników: jej matka Magdalena Hŏ Kye-im, siostra Magdalena Yi Yŏng-hŭi, ciotka Teresa Yi Mae-im i siostrzenica (lub bratanica) Barbara Yi.
Dniem jej wspomnienia jest 20 września (w grupie 103 męczenników koreańskich).
Beatyfikowana 5 lipca 1925 r. przez Piusa XI, kanonizowana 6 maja 1984 r. przez Jana Pawła II w grupie 103 męczenników koreańskich.

</doc>
<doc id="1105409" url="https://pl.wikipedia.org/wiki?curid=1105409" title="Eschynit">
Eschynit

Aeshynit – minerał, jego nazwa pochodzi od greckiego "aeschyne". Jest minerałem rzadkim.
Występowanie.
Występuje w pegmatytach granitowych i w żyłach typu alpejskiego, sjenitach nefelinowych i karbonatytach. Najczęściej współwystępuje z takimi minerałami jak: monacyt, ksenotym, anataz, brookit.
Miejsca występowania:
Kanada – Ontario (Quadevill), USA – Colorado (Trout Creek Pass), Madagaskar, Chiny, Mongolia, Rosja – Czelabińsk, Norwegia – Urstad, Hittero.

</doc>
<doc id="1105411" url="https://pl.wikipedia.org/wiki?curid=1105411" title="Związek Młodej Polski">
Związek Młodej Polski

Związek Młodej Polski – organizacja młodzieżowa, działająca w latach 1937–1939.
Historia.
Związek Młodej Polski był związany z Obozem Zjednoczenia Narodowego (OZN) i (w pewnym zakresie) Ruchu Narodowo Radykalnego „Falanga”. Po utworzeniu Służby Młodych Obozu Zjednoczenia Narodowego wszedł w skład tych struktur młodzieżowych.
Praktycznie młodzieżówka OZN (nazywana "młodym OZN"). Liczyła ok. 26.000 członków. ZMP przejęło w dużym stopniu sposób umundurowania i symbolikę ONR - i wcześniejszego OWP - np. hymnem Z.M.P. był "Hymn Młodych". 
Opowiadała się za rządami silnej ręki i hierarchiczną organizacją społeczeństwa, podzielała antysemickie poglądy endecji - m.in. bojówki ZMP brały udział w pacyfikacji protestów przeciw gettu ławkowemu. 
Po początkowym okresie współpracy pomiędzy OZN i ONR, po usunięciu płk. Adama Koca z kierownictwa zarówno OZN jak i ZMP nastąpiło usunięcie sympatyków ONR z władz ZMP.
Działacze:
Organem prasowym ZMP była "Młoda Polska".

</doc>
<doc id="1105412" url="https://pl.wikipedia.org/wiki?curid=1105412" title="Dawid Kugultinow">
Dawid Kugultinow

Dawid Nikiticz Kugultinow (Давид Никитич Кугультинов, ur. 13 marca 1922, zm. 17 czerwca 2006) – pisarz kałmuckiego pochodzenia, jako radziecki pisarz cieszył się wielkim uznaniem, laureat licznych nagród. Pozyskał wiele tytułów i honorów, między innymi: "Narodowego Poety Republiki Kałmucji."

</doc>
<doc id="1105416" url="https://pl.wikipedia.org/wiki?curid=1105416" title="Marian Górski">
Marian Górski

Marian Górski (ur. 11 marca 1886 w Warszawie, zm. 25 sierpnia 1961) – polski chemik rolny i gleboznawca, doktor filozofii, rektor Szkoły Głównej Gospodarstwa Wiejskiego (SGGW).
Życiorys.
Studiował matematykę na Uniwersytecie Warszawskim, chemię na Uniwersytecie w Lipsku i rolnictwo w Akademii Rolniczej w Dublanach.
Od 1917 wykładał chemię rolniczą na Wydziale Chemicznym Politechniki Lwowskiej. W 1919 został mianowany profesorem nadzwyczajnym chemii rolniczej na Politechnice Lwowskiej. Był także kierownikiem stacji chemiczno-rolniczej i Stacji torfowej Akademii w Dublanach. 
Od 1923 był profesorem SGGW, następnie jej dziekanem, a w latach 1933–1936 i 1947–1949 rektorem.
Był popularyzatorem wiedzy i oświaty rolniczej. Był autorem licznych prac z zakresu fizjologii roślin, chemii rolnej, gleboznawstwa, uprawy i nawożenia. Jako pierwszy w Polsce badał mikroelementy. Był inicjatorem rolniczych badań izotopowych. Od 1958 był członkiem korespondentem, od 1961 członkiem rzeczywistym Polskiej Akademii Nauk.
W 1949 został pierwszym redaktorem „Roczników Gleboznawczych”
Zmarł 25 sierpnia 1961 i został pochowany na warszawskich Powązkach (kwatera 280-2-20,21).

</doc>
<doc id="1105422" url="https://pl.wikipedia.org/wiki?curid=1105422" title="Hood Stripes (Best of J-Hood)">
Hood Stripes (Best of J-Hood)

Hood Stripes (Best of J-Hood) to wydany 24 maja 2004, przez Big Mike'a, mixtape J-Hooda. Na płycie gościnnie występują tylko Sheek Louch i Styles P.

</doc>
<doc id="1105428" url="https://pl.wikipedia.org/wiki?curid=1105428" title="Strongman">
Strongman

Strongman (pl. "siłacz") – określenie zawodnika oraz dyscypliny sportu siłowego polegającej na podnoszeniu, podrzucaniu lub przemieszczaniu bloku o dużej masie.
W XIX wieku termin ten odnosił się do osoby prezentującej dużą siłę (zanim sporty siłowe zostały skodyfikowane jako podnoszenie ciężarów, trójbój siłowy itp.) lub cyrkowca, który wykonywał pokazy, np. unoszenia ciężarów ponad głową, zginania stali, rozrywania łańcuchów itp.
Strongman jako sport.
Strongman jest rodzajem sportu siłowego. Jest to młoda dyscyplina, uformowała się w drugiej połowie XX wieku. Strongman nie jest dyscypliną olimpijską. Pierwszym w historii tego sportu mistrzem świata został w 1977 r. Amerykanin Bruce Wilhelm.
W ostatnich latach ta dyscyplina sportu staje się coraz bardziej popularna w wielu krajach świata. Największym powodzeniem cieszy się w USA, Kanadzie, Skandynawii, Europie Środkowej i Wschodniej, Wielkiej Brytanii, Niemczech, Holandii, Hiszpanii, Iranie, Australii i RPA. Coraz więcej krajów organizuje swoje .
Sport strongman wymaga ogromnej siły fizycznej, ogromnej wytrzymałości i bardzo dobrej dynamiki. Jednocześnie jest bardzo widowiskowy, co sprawia, że wielu zawodników przechodzi do tej dyscypliny z trójboju siłowego, podnoszenia ciężarów, kulturystyki i pchnięcia kulą. Sport ten predysponuje zawodników wysokich, dlatego uzyskują oni najlepsze wyniki. Sport strongman jest niemal całkowicie zdominowany przez zawodników białych.
Standardowe zawody odbywają się w najbardziej prestiżowej i widowiskowej kategorii wagowej powyżej 105 kg (masy ciała zawodnika). Osobno rozgrywana jest druga kategoria: strongmanlight, do 105 kg.
Od 1977 odbywają się co roku Mistrzostwa Świata Strongmanów, a od roku 2005 równolegle Mistrzostwa Świata IFSA Strongmanów.
Trzecim najważniejszym i najbardziej prestiżowym pojedynkiem siłaczy są doroczne, organizowane od 2002 r. przez Arnolda Schwarzeneggera zawody Arnold Strongman Classic. Kolejnymi najważniejszymi, dorocznymi zawodami siłaczy są Drużynowe Mistrzostwa Świata Par Strongmanów i Mistrzostwa Europy Strongmanów.
Strongman w Polsce.
W Polsce sport ten rozpoczął się tak naprawdę w 1998 r., kiedy na plaży w Gdyni odbyły się po raz pierwszy w Polsce zawody strongmanów. W lutym 1999 r. w hali Olivii, w Gdańsku odbyły się po raz pierwszy Mistrzostwa Polski Strongmanów, a pierwszym Mistrzem Polski Strongmanów został Lubomir Libacki.
Kolejnym czołowym zawodnikiem na polskiej scenie siłaczy okazał się Jarosław Dymek, który jednak szybko został zdominowany przez bezkonkurencyjnego Mariusza Pudzianowskiego. Obaj stali się stałymi uczestnikami Mistrzostw Świata Strongmanów i najlepszą, eksportową parą siłaczy. Do najlepszych polskich zawodników dołączyli wkrótce Sławomir Toczek, Ireneusz Kuraś, Sebastian Wenta czy Robert Szczepański.
Corocznie organizowanych jest w Polsce coraz więcej pojedynków i pokazów siłaczy. Na terenie Polski odbywa się również coraz więcej zawodów o znaczeniu międzynarodowym, takich jak Mistrzostwa Europy Strongman, Super Serie, Pojedynek Gigantów, Polska kontra Reszta Świata, Mistrzostwa Europy Centralnej Strongman w Parach, Strong Man Champions League, Giants Live. Od początku istnienia dyscypliny działało lub działa w Polsce wiele mniej, lub bardziej liczących się firm i stowarzyszeń organizujących zawody Strong Man. Stąd też mają miejsce równolegle w ciągu roku organizowane Mistrzostwa Polski przez różne organizacje. Tak było np. w latach 2007-2009. W związku z tym, że w Polsce nie ma ogólnokrajowej federacji, która zrzeszałaby wszystkie te organizacje, każde z rozegranych mistrzostw należy traktować jako oficjalne.
Mistrzowie Polski strongman:
W mediach.
Stałe działy strongman znajdują się w magazynach prasowych "Kulturystyka i fitness sport dla wszystkich" oraz "Kulturystyka i fitness".
Transmisje z zawodów można było w Polsce oglądać w programach telewizyjnych TVN, Eurosport, Eurosport 2, Tele 5, SportKlub. Od 2018 oprócz TVP Sport archiwalne zawody pokazuje ESPN Classic.

</doc>
<doc id="1105431" url="https://pl.wikipedia.org/wiki?curid=1105431" title="Tewa">
Tewa

Tewa, właśc. Fabryka Półprzewodników Tewa – polskie przedsiębiorstwo produkujące elementy półprzewodnikowe.
Opis.
Zostało utworzone w 1958 r. w Warszawie na bazie ośrodka doświadczalnego półprzewodników resortu łączności. Wcześniej małoseryjną produkcję diod i tranzystorów prowadził również Zakład Doświadczalny Przemysłowego Instytutu Elektroniki, przekształcony w 1958 w „Zakład Produkcji Półprzewodników „Pewa””. W 1961 zakłady Pewa włączono do fabryki Tewa, koncentrując w niej praktycznie całość polskiej produkcji półprzewodników.
Siedziba przedsiębiorstwa znajdowała się przy ul. Władimira Komarowa 5 (od 1992 ul. Wołoska).
Na początku lat 60. uruchomiono w Tewie przemysłową produkcję stopowych tranzystorów germanowych małej częstotliwości TG1-5, średniej mocy TG50-55, dużej mocy TG70-72 i stopowo-dyfuzyjnych wielkiej częstotliwości TG37-40.
Produkcję krzemowych tranzystorów epitaksjalno-planarnych (a później układów scalonych małej skali integracji) rozpoczęto w pierwszej połowie lat 70 w oparciu o wyposażenie zakupione we francuskiej firmie SESCOSEM.
1 kwietnia 1970 r. Tewa została włączona, jako zakład produkcyjny, do nowo utworzonego CEMI (Naukowo-Produkcyjnego Centrum Półprzewodników).
W 1977 rozpoczęto w Tewie produkcję układów cyfrowych TTL średniej skali integracji. W roku 1975 rozpoczęto pracę nad układami MOSFET wielkiej skali integracji (LSI) i w 1976 wyprodukowano prototyp pierwszego układu (rejestr przesuwny). W 1982 uruchomiono produkcję klona 8-bitowego mikroprocesora Intel 8080, za co zespół pracowników Instytutu Technologii Elektronowej i Fabryki Półprzewodników Tewa otrzymał nagrodę „Mistrz Techniki 1982”.
Nazwą Tewa posługiwał się jeden z oddziałów Tewy, tj. Oddział/Zakład Produkcji Termistorów w Łęcznej k. Lublina. Po upadłości CEMI w 1994 r. sprywatyzowany zakład w Łęcznej nosił nazwę Tewa-Termico. Zajmuje się produkcją termistorów NTC oraz precyzyjnych czujników temperatury.

</doc>
<doc id="1105438" url="https://pl.wikipedia.org/wiki?curid=1105438" title="Jan Stoiński (duchowny)">
Jan Stoiński (duchowny)

Jan Stoiński inna forma nazwiska: "Stojeński" (ur. 1590, zm. 1654) – działacz reformacyjny braci polskich, duchowny, teolog, pisarz i poeta.
Życiorys.
Pochodził z rodziny, związanej z ruchem braci polskich: jego ojcem był Piotr Stoiński (młodszy) a dziadkami – Piotr Stoiński i Grzegorz Paweł z Brzezin. Urodził się prawdopodobnie w Lusławicach, gdzie jego ojciec był duchownym. Jego rodzina została nobilitowana w roku 1591. Później wraz z rodziną przeniósł się do Rakowa, gdzie sprawował urząd ministra ariańskiego. Wszechstronnie wykształcony, zyskał sławę doskonałego dialektyka i wielokrotnie uczestniczył w dysputach teologicznych. Brał udział w pracach zespołu, redagującego tekst Katechizmu Rakowskiego. Współpracował z Janem Jakubem Ryniewiczem-Trembeckim. Po edykcie z roku 1638, wyjechał do Holandii. Po wygnaniu arian z Rakowa i swym powrocie do kraju, przeniósł się na Litwę, gdzie był duchownym w zborach w Lachowiczach (1640–1644), dobrach rodziny Sieniutów, koło Krzemieńca. W roku 1644 został skazany wyrokiem trybunalskim na utratę czci i szlachectwa. Przez pewien czas był ministrem zboru u Moskorzewskich w Czarkowach (okolice Krakowa). Korespondował z H. Grotiusem.

</doc>
<doc id="1105439" url="https://pl.wikipedia.org/wiki?curid=1105439" title="Mieczysław Piszczkowski">
Mieczysław Piszczkowski

Mieczysław Maria Władysław Piszczkowski (ur. 8 sierpnia 1901 w Mielnicy, zm. 23 maja 1981 w Krakowie) – polski historyk literatury polskiej.
Życiorys.
Był synem Zygmunta Piszczkowskiego dyrektora cukrowni w Chodorowie i Wandy z Piętkowskich. W latach 1919-1924 odbył studia na Wydziale Filozoficznym Uniwersytetu Jana Kazimierza we Lwowie w zakresie filologii polskiej oraz historii Polski. W 1924 obronił doktorat pod kierunkiem Wilhelma Bruchnalskiego na podstawie rozprawy "Kształt i ruch w poezji Jakuba Trembeckiego". Habilitację uzyskał 24 czerwca 1933. Był docentem historii literatury polskiej Wydziału Humanistycznego Uniwersytetu Jana Kazimierza we Lwowie. W roku 1931 został członkiem Komisji Historii Literatury Polskiej PAU w Krakowie, a w 1934 — członkiem przybranym Towarzystwa Naukowego we Lwowie. Przed 1939 był redaktorem „Dziennika Polskiego” i członkiem Zrzeszenia Dziennikarzy Polskich Ziem Południowo-Wschodnich. 
W 1938 odznaczony został Złotym Krzyżem Zasługi. Od listopada 1939 przebywał w Krakowie, w 1941 przeniósł się do Rzeszowa. Po II wojnie światowej w 1946 został zatrudniony na Uniwersytecie Jagiellońskim. Specjalista w zakresie literatury oświeceniowej. 16 maja 1958 został członkiem Komisji Historycznoliterackiej Oddziału PAN w Krakowie, a w okresie 1963-1966 pełnił funkcję wiceprzewodniczącego tej Komisji. 26 marca 1959 został profesorem nadzwyczajnym, 1 kwietnia 1969 nadano mu tytuł profesora zwyczjnego. Na emeryturę przeszedł we wrześniu 1971. Należał do Polskiej Korporacji Akademickiej „Leopolia”. 
Został pochowany 29 maja 1981 na Cmentarzu Rakowickim w Krakowie

</doc>
<doc id="1105443" url="https://pl.wikipedia.org/wiki?curid=1105443" title="San Pierre">
San Pierre

San Pierre – miejscowość ("Census-designated place") w hrabstwie Starke, Indiana, Stany Zjednoczone. W roku 2000 w ten jednostce osadniczej żyło 156 osób. Założony w 1854, San Pierre nazywano wtedy Culvertown, współczesną nazwę wziął od poczty "Pierre".

</doc>
<doc id="1105445" url="https://pl.wikipedia.org/wiki?curid=1105445" title="Tajmyra">
Tajmyra

Tajmyra () − rzeka w Rosji na półwyspie Tajmyr, na północy Kraju Krasnojarskiego.
Przepływa przez jezioro Tajmyr, które dzieli rzekę na Górną Tajmyrę (dł. 567 km) i Dolną Tajmyrę (dł. 187 km).
Dużą część rzeki obejmuje Tajmyrski Rezerwat Biosfery.

</doc>
<doc id="1105446" url="https://pl.wikipedia.org/wiki?curid=1105446" title="Bontebok National Park">
Bontebok National Park



</doc>
<doc id="1105448" url="https://pl.wikipedia.org/wiki?curid=1105448" title="Trzy filary Unii Europejskiej">
Trzy filary Unii Europejskiej



</doc>
<doc id="1105450" url="https://pl.wikipedia.org/wiki?curid=1105450" title="Hamesha">
Hamesha

Hameshaa (hindi हमेशा, urdu ہمیشا, angielski: "Forever" tłum. pol. "wieczność", "na zawsze") – indyjski dramat miłosny z 1997 roku. Wyreżyserował go Sanjay Gupta twórca "Kaante", a w rolach głównych zagrali sławni aktorzy indyjscy Kajol i Saif Ali Khan. Film, podobnie jak "Karan Arjun" wykorzystuje motyw reinkarnacji charakterystyczny dla religii hinduizmu. W filmie tym przedstawiono miłość i przyjaźń, która nie wytrzymała próby przechodząc w zdradę i zbrodnię, ale także zwycięstwo miłości nad śmiercią.
Fabuła.
Biedny Raja (Saif Ali Khan) i bogaty Yash Vardhan (Adiya Pancholi) mimo tego, że pochodzą z różnych środowisk od dziecka darzą siebie przyjaźnią, traktują się wzajemnie jak bracia. Przyjaźń ta zostaje wystawiona na próbę, gdy w ich życiu pojawia się Rani Sharma (Kajol). "Co wybierzesz: miłość czy przyjaźń?", pyta Yash Raja. Przyjaciele zakochują się w Rani, ale tylko Raja z wzajemnością. Zazdrosny Yash wyznający, jak mówi, zasadę "na wojnie i w miłości wszystkie chwyty dozwolone" odkrywszy, że Rani woli jego przyjaciela, zabija go na oczach ukochanej. Zrozpaczona Rani skacze za zabitym Raja w przepaść przysiągłszy, że oboje, a z nimi ich miłość odrodzą się. Mijają 22 lata.

</doc>
<doc id="1105453" url="https://pl.wikipedia.org/wiki?curid=1105453" title="Powiat Lilienfeld">
Powiat Lilienfeld

Powiat Lilienfeld (niem. "Bezirk Lilienfeld") – powiat w Austrii, w kraju związkowym Dolna Austria, w rejonie Mostviertel. Siedziba powiatu znajduje się w mieście Lilienfeld.
Geografia.
Północna i środkowa część powiatu leży w Północnych Alpach Wapiennych, południowy zachód w grupie Ybbstaler Alpen, południowy wschód Alpach Śnieżnych, centrum w Türnitzer Alpen.
Najwyższymi wzniesieniami są Ötscher (1 893 m n.p.m.) i Göller (1 766 m n.p.m.)
Powiat Lilienfeld graniczy: na północy z powiatem St. Pölten-Land, na północnym wschodzie z powiatem Baden, na wschodzie z powiatem Wiener Neustadt-Land, na południowym wschodzie z powiatem Neunkirchen, na południu z powiatami Bruck an der Mur i Mürzzuschlag (dwa w Styrii), na zachodzie z powiatem Scheibbs.
Podział administracyjny.
Powiat podzielony jest na 14 gmin, w tym dwie gminy miejskie "(Stadt)", sześć gmin targowych "(Marktgemeinde)" oraz sześć gmin wiejskich "(Gemeinde)".
Transport.
Przez powiat przebiegają drogi krajowe: B18 ("Hainfelder Straße"), B19 ("Tullner Straße"), B20 ("Mariazeller Straße"), B21 ("Gutensteiner Straße"), B27 ("Höllental Straße"), B28 ("Puchenstubner Straße") i B214 ("Hohenberger Straße"), linie kolejowe: Wiener Neustadt - St. Pölten, Mariazell - Wiedeń, St. Aegyd am Neuwalde - St. Pölten, Türnitz - St. Pölten.

</doc>
<doc id="1105454" url="https://pl.wikipedia.org/wiki?curid=1105454" title="Rozsypaniec">
Rozsypaniec

 

</doc>
<doc id="1105460" url="https://pl.wikipedia.org/wiki?curid=1105460" title="Highgrove">
Highgrove

Highgrove – rezydencja księcia Walii Karola, znajdująca się w Gloucestershire w Anglii. 
Zbudowana w latach 1796–1798 prawdopodobnie na podstawie projektu Anthony’ego Kecka. W 1894 przebudowana po pożarze. W 1980 kupiona przez księstwo Kornwalii. Od 1981 rezydencja księcia Walii Karola i księżnej Walii Diany. Diana wyprowadziła się z Highgrove po rozpadzie jej małżeństwa z Karolem.
Rezydencję otaczają lasy i ziemie uprawne. Uprawy są organiczne.

</doc>
<doc id="1105461" url="https://pl.wikipedia.org/wiki?curid=1105461" title="Lechero">
Lechero



</doc>
<doc id="1105462" url="https://pl.wikipedia.org/wiki?curid=1105462" title="Agardyt">
Agardyt

Agardyt – minerał, trójwodny zasadowy arsenian wapnia, miedzi i metali ziem rzadkich: ceru, lantanu, neodymu i itru. Udokładnioną nazwę minerału tworzy się od najliczniej występującego w nim pierwiastka ziem rzadkich, np. agardyt cerowy lub agardyt neodymowy. Tworzy on zbite wiązki igiełkowych kryształków. Są one kruche i niełupliwe. Połysk jest jedwabisty albo szklisty. Barwa waha się od oliwkowozielonej do niebieskozielonej. Po raz pierwszy znaleziony i opisany w 1970 roku w Schwarzwaldzie. Został nazwany na cześć francuskiego geologa Jules'a Agarda.
Występowanie.
Ten rzadki minerał występuje strefie utleniania złóż kruszców miedzi w np. w Bou Skour w Maroku, w Niemczech w Schwarzwaldzie i Saksonii oraz w Laurion w Grecji. Towarzyszą mu azuryt, malachit, kupryt, miedź rodzima, kwarc, adamit, olivenit i limonit.
Rozpoznawanie.
Agardyt w porównaniu do białawozielonego olivenitu tworzy cieńsze igiełki o barwie żółtawozielonej do niebieskozielonej.
Podobnie też może wyglądać malachit, który jednak burzy wydzielając dwutlenek węgla po skropieniu kwasem.

</doc>
<doc id="1105464" url="https://pl.wikipedia.org/wiki?curid=1105464" title="The Pretender (singel)">
The Pretender (singel)

The Pretender (ang. Symulant, Fałszywiec) - to pierwszy singel zespołu rockowego Foo Fighters wydany na ich szóstej studyjnej płycie Echoes, Silence, Patience &amp; Grace. 8 sierpnia 2007 piosenka została udostępniona do sprzedaży przez sklep iTunes Store. Dzień wcześniej została ona pierwszy raz wyemitowana w radiu. Utwór zadebiutował na 28 miejscu na angielskiej liście przebojów, a po kilku tygodniach osiągnął 8 miejsce w tym notowaniu. Do tej piosenki nakręcono teledysk, którego reżyserem był Sam Brown.

</doc>
<doc id="1105466" url="https://pl.wikipedia.org/wiki?curid=1105466" title="Region wieluński">
Region wieluński

 
Region wieluński – jeden z 4 regionów duszpasterskich w rzymskokatolickiej archidiecezji częstochowskiej.
Główna świątynia
Dekanaty.
W skład regionu wchodzi 7 dekanatów:

</doc>
<doc id="1105471" url="https://pl.wikipedia.org/wiki?curid=1105471" title="Rozsypaniec (1146 m)">
Rozsypaniec (1146 m)

Rozsypaniec (1143 m n.p.m.) – szczyt górski w granicznym pasmie Bieszczadów Zachodnich. Niektóre mapy podają wysokość 1146.
Szczyt leży na granicy polsko-ukraińskiej, na południe od Kińczyka Bukowskiego i Stińskiej. Od strony polskiej nie prowadzi na niego żaden szlak turystyczny, a wejście jest niedozwolone. Po stronie ukraińskiej przez Rozsypaniec przebiega mało uczęszczany zielony szlak turystyczny biegnący wzdłuż granicy z Przełęczy Użockiej na Przełęcz Bukowską.

</doc>
<doc id="1105479" url="https://pl.wikipedia.org/wiki?curid=1105479" title="Region zawierciański">
Region zawierciański

Region zawierciański – jeden z 4 regionów w rzymskokatolickiej archidiecezji częstochowskiej.
Dekanaty.
W skład regionu wchodzi 5 dekanatów:

</doc>
<doc id="1105484" url="https://pl.wikipedia.org/wiki?curid=1105484" title="Szeroki Wierch">
Szeroki Wierch

Szeroki Wierch (1315 m) – masyw górski w paśmie połonin w Bieszczadach Zachodnich.
Szeroki Wierch stanowi zachodni skraj grupy Tarnicy, od jej najwyższego szczytu jest oddzielony niewielką przełęczą (1286 m). Jest to wydłużony, pokryty połoniną grzbiet mający cztery kulminacje: ok. 1238(mapy podają 1243), 1268,3, 1293,6 i 1315,4 m. Najwyższa posiada osobną nazwę: Tarniczka. 
Pasmo Szerokiego Wierchu ograniczają doliny: Terebowca od północy oraz Wołosatki od południa i zachodu. Od masywu Krzemienia oddziela je przełęcz (1160 m) zwana Przełęczą Goprowską (w miesiącach letnich ratownicy GOPR mają tam swój namiot). Z odkrytego grzbietu Szerokiego Wierchu rozciągają się widoki na okoliczne szczyty, m.in. Połoninę Caryńską, masyw Rawek, Bukowe Berdo, Krzemień, Tarnicę. Wzdłuż pasma biegnie czerwony szlak pieszy (fragment Głównego Szlaku Beskidzkiego).
Z rzadkich w Polsce gatunków roślin stwierdzono występowanie na południowym stoku Szerokiego Wierchu zarazy macierzankowej.

</doc>
<doc id="1105486" url="https://pl.wikipedia.org/wiki?curid=1105486" title="Amblygonit">
Amblygonit

Amblygonit (Ambligonit) – minerał z grupy fosforanów. Należy do grupy minerałów rzadkich, rozpowszechnionych tylko w niektórych rejonach Ziemi. Został odkryty i oznaczony przez Augusta Breithaupta w 1817 w Saksonii. Nazwa pochodzi od greckich słów "amblys" = tępy i "goni" = kąt (stępione kąty), nawiązuje do kątów między ścianami tego minerału.
Cechy fizyczne.
Zazwyczaj tworzy źle wykształcone kryształy o pokroju izometrycznym, grubotabliczkowe, krótkosłupkowe o często zbrużdżonych ścianach.
Występuje w skupieniach zbitych, ziarnistych. Jest kruchy, przezroczysty. Opornie rozpuszcza się w kwasach. Topi się łatwo (wzdyma się i tworzy białą, nieprzezroczystą kuleczkę).
Występowanie.
Jest składnikiem bogatych w fosfor pegmatytów, związanych z wtrąceniami granitów. Występuje w skałach objętych procesami metasomatycznymi.
Najczęściej współwystępuje z takimi minerałami jak: apatyt, pollucyt, spodumen, turmalin, lepidolit, petalit.
Miejsca występowania:

</doc>
<doc id="1105489" url="https://pl.wikipedia.org/wiki?curid=1105489" title="Gostynin (stacja kolejowa)">
Gostynin (stacja kolejowa)

Gostynin – stacja kolejowa na linii kolejowej nr 33 (Kutno – Brodnica), położona w województwie mazowieckim. Stacja ma 2 perony. Peron 1 jest jednokrawędziowy, natomiast peron 2 jest dłuższy i posiada dwie krawędzie. Oprócz tego stacja ma tory przeznaczone dla pociągów towarowych czy tory ładunkowe lub bocznicę kolejową.
W 2018 roku stacja obsługiwała 50–99 pasażerów na dobę.
Ze stacji kolejowej w Gostyninie odjeżdżają pociągi do Sierpca, Płocka, Kutna oraz Warszawy Wschodniej.
Budynek dworcowy został wybudowany w 1924 r., według typowego projektu stacji średniej wielkości zastosowanego również m.in. w Sierpcu, i z roku na rok niszczał przez zaniedbanie i wandalizm, lecz obecnie jest odnowiony.
"„W Gostyninie wraz z linią koleją wybudowano murowany dworzec kolejowy, magazyn towarowy, wagę towarową, trzy domy mieszkalne dla pracowników, hydrant przeciwpożarowy i wieżę ciśnień oraz drewniane nastawnie. Teren pod budowę stacji i potrzebny budulec (drewno) po zniżonych cenach przekazało miasto. Wieża ciśnień miała cel użytkowy, służyła do zasilania parowozów w wodę, kompleksu mieszkaniowego (nie do spożycia) i hydrantu. Natomiast kutnowska cukrownia „Konstancja”, należąca do Warszawskiego Towarzystwa Fabryk Cukru, zbudowała tu bocznicę o długości 175 m służącą do załadunku buraków cukrowych.”"
Niedaleko stacji znajduje się zachowana w dobrym stanie wieża wodna.
Od 12 grudnia 2021 r. obowiązuje nowy rozkład jazdy pociągów. Gostynin zyskał bezpośrednie połączenie do Gdańska, Sopotu i Gdyni.
Połączenia.
Obecnie stacja w Gostyninie obsługuje pociągi regionalne Kolei Mazowieckich relacji Kutno – Gostynin – Płock – Sierpc (R31), pociąg przyspieszony KM „Mazovia” relacji Warszawa Wschodnia – Gostynin – Płock (RE3) oraz pociągi TLK z Katowic do Gostynina, Płocka i Gdyni Głównej.

</doc>
<doc id="1105490" url="https://pl.wikipedia.org/wiki?curid=1105490" title="Leon Cieślak">
Leon Cieślak

Leon Cieślak (ur. 20 czerwca 1914 w Wojnowicach koło Grodziska Wielkopolskiego, zm. 15 sierpnia 1953 w Otwocku), polski duchowny katolicki, pallotyn, pedagog.
Nauki na poziomie szkoły średniej pobierał w Collegium Marianum w Wadowicach na Kopcu, do stowarzyszenia pallotynów wstąpił w 1932. Święcenia kapłańskie przyjął w 1940. W czasie okupacji na tajnych kompletach odbywał studia w zakresie psychologii i pedagogiki (udokumentowane po wojnie dyplomami Uniwersytetu Jagiellońskiego). Lata wojenne spędził w Warszawie, prowadził zespoły samowychowawcze wśród młodzieży, inteligencji i nauczycielstwa. Kontynuował pracę w kołach samokształceniowych po upadku powstania warszawskiego, towarzysząc uchodźcom ze stolicy w Częstochowie, Krakowie i Poznaniu. W Częstochowie, we współpracy ze zmartwychwstankami, założył Bibliotekę Samowychowania; w ramach tej biblioteki wydał m.in. broszury "Uśmiech dziecka" i "Ofiarowanie Polski Niepokalanemu Sercu Maryi" (obie w 1946).
Należał do grona założycieli domów pallotyńskich w Częstochowie i Poznaniu. Po wojnie pozostał propagatorem samowychowania, prowadząc zespoły dla dzieci i dorosłych oraz wśród seminarzystów wadowickich, ołtarzewskich i otwockich.

</doc>
<doc id="1105494" url="https://pl.wikipedia.org/wiki?curid=1105494" title="Ludność Rybnika">
Ludność Rybnika

Struktura wiekowa.
Piramida wieku mieszkańców Rybnika w 2014 roku.

</doc>
<doc id="1105498" url="https://pl.wikipedia.org/wiki?curid=1105498" title="Antleryt">
Antleryt

Antleryt – bardzo rzadki minerał z grupy siarczanów. 
Charakterystyka.
Cechy fizyczne.
Zazwyczaj tworzy kryształy o pokroju tabliczkowym, słupkowym. 
Występuje w skupieniach ziarnistych, włóknistych, proszkowych. Rozpuszcza się w kwasie siarkowym, stapia się w płomieniu dmuchawki. Jest podobny do brochantytu.
Występowanie.
Jest minerałem wtórnym. Najczęściej współwystępuje z takimi minerałami jak: krohnkitem, atacamitem, brochantytem. 
Miejsca występowania: Niemcy – Wolfach, Słowacja – Spana Dolina, Chile – Chuquicamata, USA – Arizona, Alaska, Meksyk

</doc>
<doc id="1105499" url="https://pl.wikipedia.org/wiki?curid=1105499" title="Ludność Siemianowic Śląskich">
Ludność Siemianowic Śląskich



</doc>
<doc id="1105509" url="https://pl.wikipedia.org/wiki?curid=1105509" title="Henryk Szarski (zoolog)">
Henryk Szarski (zoolog)

Henryk Szarski (ur. 13 września 1912 w Krakowie, zm. 16 stycznia 2002 tamże) – polski biolog, ewolucjonista, profesor.
Życiorys.
Ukończył w 1935 biologię na Uniwersytecie Jagiellońskim, gdzie też podjął pracę. W 1937 obronił pracę doktorską, w 1946 habilitację, a w 1948 został profesorem. W tym roku przeprowadził się na Uniwersytet Mikołaja Kopernika w Toruniu, gdzie był rektorem w okresie 1956–1959. Od 1967 wykładał z powrotem na Uniwersytecie Jagiellońskim. Członek PAN. Członek American Society of Ichthyology and Herpetology, Royal Society of New Zealand i Société Zoologique de France. Doktor honoris causa Uniwersytetu Mikołaja Kopernika (1985). Otrzymał Krzyż Komandorski i Krzyż Oficerski Orderu Odrodzenia Polski.
Głównym przedmiotem badawczym H. Szarskiego były kręgowce i ich ewolucja. Specjalizował się w płazach. Autor wielu publikacji, w tym w Science i Nature.
Autor jednego z bardziej popularnych polskich podręczników poświęconych ewolucji kręgowców (6 wydań) "Historia zwierząt kręgowych".
Pochowany na Cmentarzu Rakowickim w Krakowie.

</doc>
<doc id="1105513" url="https://pl.wikipedia.org/wiki?curid=1105513" title="Kamienna (Bieszczady)">
Kamienna (Bieszczady)

Kamienna (słow. "Kamenná lúka"; 1201 m n.p.m.) – szczyt górski w głównym grzbiecie pasma granicznego Bieszczadów Zachodnich, na granicy polsko-słowackiej. Położony jest pomiędzy Krzemieńcem a Hrubkami. Południowe, opadające do doliny potoku Stužicka rieka stoki objęte są ochroną rezerwatu Stužíca. Północne opadają natomiast do doliny Górnej Solinki. Z rzadkich w Polsce roślin występuje tutaj czeremcha skalna (na wysokości 1150 m n.p.m. w pobliżu granicy.
Piesze szlaki turystyczne.
Przez szczyt przebiegają dwa piesze szlaki turystyczne (przedstawiono tylko fragmenty ich przebiegów):

</doc>
<doc id="1105518" url="https://pl.wikipedia.org/wiki?curid=1105518" title="Mans Zelmerlow">
Mans Zelmerlow



</doc>
<doc id="1105520" url="https://pl.wikipedia.org/wiki?curid=1105520" title="Cerkiew Podwyższenia Krzyża Pańskiego w Werstoku">
Cerkiew Podwyższenia Krzyża Pańskiego w Werstoku

Cerkiew pod wezwaniem Podwyższenia Krzyża Pańskiego – prawosławna cerkiew parafialna w Werstoku. Należy do dekanatu Kleszczele diecezji warszawsko-bielskiej Polskiego Autokefalicznego Kościoła Prawosławnego.
Historia.
Cerkiew w Werstoku według dokumentów z 1766 istniała od XVII wieku. Świątynia była pierwotnie pod wezwaniem Zaśnięcia Bogurodzicy. W 1769 w jej miejsce została wybudowana nowa drewniana cerkiew o konstrukcji zrębowej na planie kwadratu. Fundatorem był Józef Ludwik Wilczewski z Wilczewa, rotmistrz chorągwi Wielkiego Księstwa Litewskiego. W zachowanych dokumentach widnieje zapis dawcy:
"...Chwale Boską restaurować y aby wiecznemi czasu trwała, ufundować, nayprzód de nowaradice cerkie arcypotrzeną w tym horyzoncie pod tytułem Świętego Krzyża erygowałem y wystawiłem w ołtarze apparaty y oddaję pro filie pryncypalney cerkwi w Dubiczach."
W tych samych dokumentach parafialnych z lat 1798–1801 znajdują się informacje świadczące, iż cerkiew była już świątynią parafialną. W 1869 przeprowadzono kapitalny remont cerkwi. Wówczas została dobudowana "ryznica" (miejsce do przechowywania szat liturgicznych) i "ponomarka" (zakrystia), a wewnątrz umieszczono ikonostas. W 1909 została dobudowana kruchta i dzwonnica. 
W latach międzywojennych była świątynią filialną parafii w Omelańcu. W 1940 stała się siedzibą samodzielnej parafii. Po II wojnie światowej cerkiew odremontowano. Zainstalowano nowe dzwony oraz ogrodzono teren wokół świątyni. Ostatni gruntowny remont cerkwi przeprowadzono w latach 2013–2015 (w trakcie którego wymieniono również ogrodzenie świątyni).
28 sierpnia 2016, w czasie obchodów 250-lecia cerkwi, świątynia została konsekrowana przez metropolitę warszawskiego i całej Polski Sawę.
Cerkiew została wpisana do rejestru zabytków 22 grudnia 1986 pod nr 620.
Architektura.
Budowla drewniana, orientowana, trójdzielna, o konstrukcji zrębowej, malowana na niebiesko. Od frontu kruchta z nadbudowaną ośmioboczną wieżą-dzwonnicą. Prezbiterium mniejsze od nawy, zamknięte prostokątnie, z dwiema bocznymi zakrystiami. Dachy cerkwi blaszane. Dzwonnica zwieńczona ostrosłupowym hełmem. Nad nawą dach namiotowy zwieńczony ośmioboczną wieżyczką z cebulastym hełmem. Nad prezbiterium dach trójspadowy z ośmioboczną wieżyczką z hełmem. Wokół świątyni murowano-metalowe ogrodzenie.
Zabytki ikonograficzne.
W cerkwi Podwyższenia Krzyża Pańskiego znajdują się zabytkowe ikony z II połowy XVIII w., przedstawiające św. Andrzeja, św. Tadeusza Judę, św. Tomasza, św. Filipa, św. Symeona, św. Jakuba Starszego oraz sceny przedstawiające Hołd Pasterzy, a także proroka Mojżesza i Aarona, Ukrzyżowanie Chrystusa, Chrystusa w Ogrójcu oraz Chrystusa upadającego pod Krzyżem. Ikony te zostały w latach 1980–1982 gruntownie odrestaurowane. W 1988 przeprowadzono renowację kiotu Zaśnięcia Przenajświętszej Bogurodzicy z II połowy XVIII w.
Do zabytków zaliczają się również cerkiewna "Ewangelia" i "Apostoł" z własnoręcznym napisem fundatora Wilczewskiego.

</doc>
<doc id="1105521" url="https://pl.wikipedia.org/wiki?curid=1105521" title="Franciszek Pauliński">
Franciszek Pauliński

Franciszek Pauliński (ur. 24 marca 1901 w Sulmierzycach, zm. 23 maja 1943 w Warszawie), polski duchowny rzymskokatolicki, pallotyn, redaktor i rektor Domu Wydawniczego Księży Pallotynów.
Życiorys.
Był synem Jacentego i Antoniny z domu Huebsch. W sierpniu 1920 ukończył Collegium Marianum w Wadowicach na Kopcu i we wrześniu tegoż roku wstąpił tamże do nowicjatu pallotyńskiego; w domu wadowickim odbył studia filozoficzne i teologiczne. 8 sierpnia 1926 w Krakowie przyjął święcenia kapłańskie. Po uzupełnieniu studiów na Uniwersytecie Warszawskim pracował jako nauczyciel w Collegium Marianum w Wadowicach. 
W 1936 został rektorem domu i drukarni pallotyńskiej w Warszawie, mieszczących się przy Krakowskim Przedmieściu 71. Był również radcą prowincjalnym. W 1938 przez pewien czas pełnił w zastępstwie obowiązki redaktora naczelnego pism wydawanych przez pallotynów - "Przeglądu Katolickiego" i "Rodziny Polskiej".
Po zniszczeniach wojennych, które dotknęły dom i drukarnię we wrześniu 1939, ks. Pauliński przeniósł się wraz z kierowanymi instytucjami do domu udostępnionego przez Kurię Polową przy warszawskim kościele garnizonowym. Włączył się również do pracy konspiracyjnej jako jeden z liderów organizacji Front Odrodzenia Polski. Przewodniczył Komisji Duchowieństwa w pionie organizacyjnym Kierownictwa Walki Cywilnej Delegatury Rządu; zadaniem tej komisji, w skład której oprócz Paulińskiego weszli jezuita Edmund Elter i ks. Jerzy Sienkiewicz, było wciągnięcie do pracy konspiracyjnej ogółu polskiego duchowieństwa i prowadzenie wspólnej, antyniemieckiej akcji niepodległościowej. Ponadto ks. Pauliński prowadził akcje charytatywne dla Polaków i Żydów; ukrywał zagrożonych aresztowaniem, dostarczał dokumenty, żywność i dewocjonalia. Organizował donoszenie komunii dla więźniów Pawiaka. 
Zmarł w maju 1943 w Warszawie, został pochowany w kwaterze pallotyńskiej na cmentarzu Bródnowskim.

</doc>
<doc id="1105522" url="https://pl.wikipedia.org/wiki?curid=1105522" title="Ludność Sosnowca">
Ludność Sosnowca



</doc>
<doc id="1105524" url="https://pl.wikipedia.org/wiki?curid=1105524" title="Tarsius tarsier">
Tarsius tarsier



</doc>
<doc id="1105527" url="https://pl.wikipedia.org/wiki?curid=1105527" title="Pałac Beaulieu">
Pałac Beaulieu

Pałac Beaulieu (znany także jako New Hall) – XVI-wieczna rezydencja królów Anglii, położona na północ od miasta Chelmsford. 
Pierwsze zapiski dotyczące posiadłości pochodzą z roku 1062 - wiadomo, że została wówczas przekazana kanonikom z opactwa Waltham. W Średniowieczu wiele razy zmieniała właścicieli, niejednokrotnie wracając do Korony, aby zaraz potem stać się przedmiotem kolejnego nadania. W 1491 została nadana książętom Ormond. W 1517 dziedzic tego tytułu i zarazem posiadłości, na której istniał wówczas drewniany gmach zwany New Hall, Thomas Boleyn, sprzedał dobra królowi Henrykowi VIII. Ten postanowił rozebrać drewnianą konstrukcję i zbudować nowy obiekt, tym razem ceglany. Tak powstały obiekt, nazwany Pałacem Beaulieu, stał się jego letnią rezydencją.
Pałac pozostawał własnością królewską dość krótko, bo zaledwie do 1573, kiedy Elżbieta I sprzedała go księciu Sussex. W 1622 dobra znów zmieniły właściciela, którym tym razem został książę Buckingham. W połowie XVII wieku pałac kupił George Monck, książę Albemarle, który często organizował tu uczty dla osób z otoczenia króla Karola II. Przez kolejne 150 lat posiadłość przechodziła z rąk do rąk, a znaczna część budynku uległa dewastacji i zniszczeniu. Ostatecznie w 1798 przejęły ją katolickie zakonnice ze zgromadzenia bożogrobców, które założyły w najmniej zniszczonym, północnym skrzydle pałacu szkołę z internatem pod nazwą New Hall School. Istnieje ona do dziś.

</doc>
<doc id="1105529" url="https://pl.wikipedia.org/wiki?curid=1105529" title="Ludność Świętochłowic">
Ludność Świętochłowic

Ludność Świętochłowic na przestrzeni lat kształtowała się następująco:

</doc>
<doc id="1105541" url="https://pl.wikipedia.org/wiki?curid=1105541" title="Jarmarki lubelskie">
Jarmarki lubelskie

Jarmarki lubelskie – targi międzynarodowe organizowane od XIV do XVII w. w Lublinie, jedne z ważniejszych dla wymiany towarowej z państwem moskiewskim, Wielkim Księstwem Litewskim, Turcją, Mołdawią i Persją.
Czas trwania.
Przywilej organizowania jarmarków na terenie Lublina nadał w 1392 Władysław II Jagiełło. Pierwsze jarmarki trwały 16 dni. Zaczynały się 8 dni przed Zielonymi Świątkami. W połowie XV w. liczbę jarmarków Kazimierz IV Jagiellończyk podniósł do czterech w ciągu roku. Odbywały się one:
W drugiej połowie XV w. i w XVI w. największą popularnością cieszyły się jarmarki: zimowy i wiosenny (wymienione wyżej jako dwa pierwsze). W lecie bardziej uczęszczany od lubelskiego był jarmark jarosławski.
Rola w handlu międzynarodowym i krajowym.
Jarmarki lubelskie były szczególnie istotne dla handlu ze Wschodem, w tym z państwem moskiewskim, Wielkim Księstwem Litewskim, Turcją, Mołdawią i Persją. Spotkać można było między innymi Żydów, Rusinów, Wołynian, Ukraińców, Moskwian, Turków, zamojskich Ormian, a także Greków, Arabów, Wołochów, Tatarów czy . W pierwszej połowie XVI w. wojny z państwem moskiewskim osłabiły handel z kupcami z tamtych stron, jednak odżył on po zakończeniu wojen.
Źródła historyczne wymieniają też kupców z Europy Zachodniej i Środkowej, w tym Niemców, Francuzów, Włochów i Anglików, .
Organizowane w Lublinie jarmarki kształtowały też rynek wewnętrzny Rzeczypospolitej. Towary ściągane w Lublinie ze Wschodu były wiezione głównie do Krakowa, a od XVI w. także do Poznania, Gniezna i Brzegu Dolnego. Jarmarki były związane także z handlem we Lwowie.
Od połowy XV w. większość obrotu miała charakter kredytowy. Z rozliczeniami umawiano się na kolejne jarmarki w Lublinie lub w innych miastach. Kupcy z Lublina wchodzili wtedy w spółki z kupcami z innych głównych miast Polski.
Towary.
W XVI i XVII w. jarmarki lubelskie uważano za okazję do nabycia towarów luksusowych, trudno dostępnych. Dobra luksusowe i kolonialne wymieniano na surowce i półfabrykaty. Rejestr opłat celnych z 1565 wymienia następujące przedmioty handlu:
Schyłek i upadek jarmarków.
Kryzys nastąpił na początku XVII w. Powstały lub rozwinęły się wtedy nowe ośrodki handlu (m.in. Zamość). Dotychczasowi konkurenci (Poznań, Lwów) zwiększyli przewagę, nie dopuszczając kupców do handlu w Lublinie. Miejscowe rzemiosło osłabiała działalność jurydyk. W 1636 sejmik lubelski postulował, by odbywały się co najmniej dwa jarmarki w roku – ponieważ o regularną organizację trzech było już trudno.
Wojny połowy XVII w. zrujnowały Lublin, a jego mieszkańcy zostali ograbieni przez wojska własne i nieprzyjacielskie. Zagraniczni kupcy opuścili miasto. Po wojnach handel tranzytowy nie powrócił do Lublina i kupcy z zagranicy przyjeżdżali już jedynie w celu sprzedaży swoich towarów. Przestano kontrolować też szlaki handlowe, w związku z tym nie egzekwowano przymusu drogowego i prawa składu. W mieście pozostał jedynie handel lokalny.

</doc>
<doc id="1105542" url="https://pl.wikipedia.org/wiki?curid=1105542" title="London Wetland Centre">
London Wetland Centre

London Wetland Centre – rezerwat przyrody obejmujący mokradła w Barnes, w Richmond upon Thames w Londynie. Zarządza nim Wildfowl and Wetlands Trust.
Centrum ma ponad 100 akrów (40 hektarów), na których początkowo znajdowało się kilka małych zbiorników wodnych. Przed otwarciem Centrum w 2000 przekształcono je w różne typy mokradeł. Był to pierwszy tego typu miejski projekt w Zjednoczonym Królestwie.
W London Wetland Centre żyje wiele gatunków ptaków, m.in. kaczka krakwa, płaskonos, bąk, rożeniec, czajka, wodnik krogulec, jaskółka brzegówka, zimorodek, perkozek czy perkoz dwuczuby. Można tam spotkać także inne zwierzęta, m.in. karczowniki ziemnowodne czy nietoperze.

</doc>
<doc id="1105543" url="https://pl.wikipedia.org/wiki?curid=1105543" title="Ludność Tarnowskich Gór">
Ludność Tarnowskich Gór



</doc>
<doc id="1105544" url="https://pl.wikipedia.org/wiki?curid=1105544" title="Zygmunt Zborucki">
Zygmunt Zborucki

Zygmunt Zborucki (ur. 24 lipca 1899 w Stryju, zm. 1984) – doktor filozofii, żołnierz armii Andersa.
Życiorys.
Urodził się w rodzinie Antoniego. Studiował na Wydziale Humanistycznym Uniwersytetu Jana Kazimierza we Lwowie (1929 – dysertacja „Dzieje rutenizmu galicyjskiego w latach 1772–1826”, promotor prof. dr St. Zakrzewski). Do roku 1935 był pracownikiem naukowym uniwersytetu, a następnie profesorem historii w I Państwowym Gimnazjum im. Adama Mickiewicza w Samborze. Był członkiem samborskiego Oddziału Związku Byłych Ochotników Armii Polskiej.
Uczestniczył w kampanii wrześniowej w 1939 (obrona Lwowa).
W 1939 roku został aresztowany przez NKWD i osadzony w więzieniu w Stanisławowie. 25 kwietnia 1940 skazany na 5 lat łagru za „służbę w armii polskiej 1919-1921 i udział w organizacji Szlachta Zagrodowa w latach 1938–1939”. Został wywieziony na Syberię do łagru Iwdelag koło m. Iwdel (Swiedłowskaja obłast’), skąd po wybuchu wojny niemiecko-rosyjskiej w roku 1941 został zwolniony do Kazachstanu (wioska Kokpekti rej. Semipałatyński). Po sformowaniu Armii Andersa, przeszedł jej szlak bojowy jako podporucznik czasu wojny w centrum Szkolenia Armii (Persja, Palestyna, Włochy, Anglia). Odznaczony został kilkoma medalami (m.in. Krzyżem Pamiątkowym Monte Cassino). Po wojnie w 1947 odnalazł rodzinę w Inowrocławiu, gdzie uczył w Liceum im. J. Kasprowicza, a następnie był wykładowcą i wychowawcą w Liceum Pedagogicznym.

</doc>
<doc id="1105546" url="https://pl.wikipedia.org/wiki?curid=1105546" title="Mieczysław Piszczykowski">
Mieczysław Piszczykowski



</doc>
<doc id="1105551" url="https://pl.wikipedia.org/wiki?curid=1105551" title="Tawau">
Tawau

 
Tawau – miasto w Malezji, w stanie Sabah. Według danych szacunkowych na 2007 r. liczy 349 962 mieszkańców. Ośrodek przemysłowy.

</doc>
<doc id="1105553" url="https://pl.wikipedia.org/wiki?curid=1105553" title="Ludność Tychów">
Ludność Tychów

Ludność Tychów na przestrzeni lat:

</doc>
<doc id="1105555" url="https://pl.wikipedia.org/wiki?curid=1105555" title="Sungai Petani">
Sungai Petani

Sungai Petani – miasto w Malezji w stanie Kedah. Według danych szacunkowych na rok 2007 liczy 252 594 mieszkańców. Ośrodek przemysłowy.

</doc>
<doc id="1105556" url="https://pl.wikipedia.org/wiki?curid=1105556" title="Pałac Bridewell">
Pałac Bridewell

Pałac Bridewell – budynek istniejący w Londynie od XVI do XIX wieku, początkowo stanowiący siedzibę króla Henryka VIII, a potem zamieniony na więzienie. 
Henryk VIII wydał na budowę pałacu kwotę 39 tysięcy ówczesnych funtów. Wprowadził się do nowego gmachu w 1515, mieszkał tam 8 lat. W 1530 budynek stracił status rezydencji królewskiej, a rok później został wydzierżawiony poselstwu Francji, któremu służył przez osiem kolejnych lat. W 1553 Edward VI przekazał budynek władzom miejskim Londynu, które utworzyły tam szpital, warsztaty oraz więzienie. Po jakimś czasie słowo "Bridewell" stało się w angielszczyźnie tak mocno utożsamiane z więzieniem, że wiele kolejnych instytucji tego rodzaju w Wielkiej Brytanii, a później także Irlandii i Kanadzie, umieszczało je w swojej nazwie.
Budynek w znacznej mierze spłonął podczas wielkiego pożaru z 1666, ale został odbudowany – mieściły się tam więzienie i szkoła. Obie instytucje działały do lat 50. XIX wieku. Pałac został rozebrany w latach 1863–1864. Od 1931 w jego miejscu stoi gmach stanowiący brytyjską siedzibę koncernu Unilever.

</doc>
<doc id="1105562" url="https://pl.wikipedia.org/wiki?curid=1105562" title="Kurhan Artjuchowski">
Kurhan Artjuchowski

Kurhan Artjuchowski – kurhan z okresu Królestwa Bosporańskiego, położony na Półwyspie Tamańskim w pobliżu starożytnych miast Kepoi i Fanagorii, niedaleko współczesnej wsi Artjuchowa.
Jest badany przez archeologów od 1879. Do czasu wykopalisk jego wysokość wynosiła 6,4 m, a szerokość – 131 m. Zawierał pochówki w formie kamiennych grobów skrzynkowych z okresu między III wiekiem p.n.e. a I wiekiem n.e., przypisywane miejscowej rodzinie arystokratycznej, należącej do ludu Syndów. Do tej pory odsłonięto ponad 20 grobów z pochówkami szkieletowymi.
Najbardziej interesujące były 3 grobowce z lat 140-125 p.n.e., w których odnaleziono m.in. srebrne i gliniane naczynia, zwierciadła oraz złote ozdoby. Dwa pochówki były położone obok siebie i zawierały szkielety kobiety i mężczyzny, małżonków zmarłych w różnym czasie, ale pochowanych w grobie przygotowanym jeszcze za ich życia.
Szczególnie bogaty był trzeci grobowiec zawierający pochówek kobiety. Odkryto w nim liczne ozdoby, będące wspaniałymi przykładami hellenistycznej sztuki jubilerskiej, w tym: 6 naszyjników, złoty torques, szpilkę z frędzelkiem, złoty medalion z przedstawieniem Afrodyty i Erosa, 2 bransolety, 3 złote pierścienie, złote kolczyki z gołąbkami, a także srebrne wazy, zwierciadło, szkatułki i naczynia. Najcenniejszym jednak znaleziskiem był złoty diadem z granatami i barwną emalią z wyobrażeniem orła, unoszącego Ganimedesa na Olimp.
Odnalezione ozdoby świadczą, że pochowane osoby należały do kręgu wyznawców Afrodyty. Obecnie znaleziska te znajdują się w zbiorach petersburskiego Ermitażu.

</doc>
<doc id="1105566" url="https://pl.wikipedia.org/wiki?curid=1105566" title="Selayang Baru">
Selayang Baru

 
Selayang Baru – miasto w Malezji w stanie Selangor. Według danych szacunkowych na rok 2007 liczy 251 443 mieszkańców. Ośrodek przemysłowy.

</doc>
<doc id="1105568" url="https://pl.wikipedia.org/wiki?curid=1105568" title="Ryszard Robakiewicz">
Ryszard Robakiewicz

Ryszard Stanisław Robakiewicz (ur. 5 czerwca 1962 w Mysiakowcu) – polski piłkarz, obecnie trener piłkarski. Brat Józefa i Zbigniewa, wujek Pawła Golańskiego.
W pierwszej lidze debiutował w barwach ŁKS, którego zawodnikiem był od 1982. W Łodzi grał do 1988, kiedy to odszedł do Legii. W Warszawie spędził jeden sezon i w następnym roku zdobył Puchar Polski. Od 1989 przez 5 lat występował w austriackim VfB Mödling. Obecnie jest trenerem UKS-u SMS Łódź oraz Reprezentacji Polski U-21.
W reprezentacji debiutował 14 października 1987 w meczu z Holandią, ostatni raz zagrał rok później. Łącznie w biało-czerwonych barwach rozegrał 3 spotkania.

</doc>
<doc id="1105571" url="https://pl.wikipedia.org/wiki?curid=1105571" title="Bukit Mertajam">
Bukit Mertajam

Bukit Mertajam – miasto w Malezji, w stanie Penang. Według danych szacunkowych na rok 2007 liczy 231 440 mieszkańców. Ośrodek przemysłowy.

</doc>
<doc id="1105572" url="https://pl.wikipedia.org/wiki?curid=1105572" title="Ray Sefo">
Ray Sefo

Ray "Sugarfoot" Sefo (ur. 15 lutego 1971 roku w Auckland) − utytułowany nowozelandzki kick-boxer o samoańskich korzeniach. Wielokrotny mistrz świata w kick-boxingu i muay thai. Wicemistrz K-1 WGP z 2000 roku. Prezydent amerykańskiej organizacji MMA Professional Fighters League.
Kariera sportowa.
W młodości uprawiał Wing Chun. Porzucił je na rzecz bardzo popularnego w Nowej Zelandii muay thai. W latach 90. był wielokrotnym mistrzem świata różnych organizacji w muay thai i kick-boxingu w wielu kategoriach wagowych.
W sierpniu 1996 roku zadebiutował w K-1 w przegranej walce z Ernesto Hoostem. W 1998 roku po raz pierwszy wystąpił w Finale K-1 World GP. Odpadł w ćwierćfinałowej walce z Andym Hugiem. Rok później odpadł na tym samym etapie, pokonany przez Sama Greco. Największy sukces w K-1 odniósł w 2000 roku, gdy po znokautowaniu Musashiego i Cyrila Abidi dotarł do ścisłego finału K-1 WGP. W walce o mistrzostwo przegrał przez jednogłośną decyzję z broniącym tytułu Ernesto Hoostem.
W 2001 roku nie wystąpił w finałach z powodu kontuzji odniesionej w zwycięskiej walce eliminacyjnej z Markiem Huntem. Rok później, po zwycięstwie nad Peterem Aertsem, doszedł do półfinału K-1 WGP, gdzie po raz kolejny pokonał go Hoost (tym razem przez TKO). W latach 2003–2004 dwukrotnie uległ przez decyzję w ćwierćfinałach Musashiemu. W turnieju o mistrzostwo K-1 WGP po raz ostatni wystąpił w 2005 roku (w 2006 i 2008 roku pełnił rolę rezerwowego), gdy przegrał w ćwierćfinale z późniejszym trzykrotnym mistrzem K-1 Semmym Schiltem.
Po raz drugi walczył z Schiltem 4 marca 2007 roku w Jokohamie w walce o pas mistrza K-1 w nowo utworzonej kategorii superciężkiej (ponad 100 kg). Pomimo iż w pierwszej rundzie Sefo zdołał posłać na deski wyższego od siebie o 27 cm Holendra, ostatecznie został przez niego znokautowany w drugiej rundzie kontrującym lewym prostym. Był to pierwszy raz historii, gdy Nowozelandczyk przegrał przez nokaut (nie licząc porażek przez TKO). Przegrana ta była zarazem pierwszą z serii kolejnych pięciu porażek Sefo w K-1, którą przełamał dopiero podczas Final 16 2008, pokonując Choi Hong-mana.
Ray Sefo jest obdarzony nokautującym ciosem z obu rąk. W swojej karierze znokautował m.in. Micheala McDonalda (dwukrotnie), Jérôme'a Le Bannera, Musashiego, Rusłana Karajewa, Boba Sappa oraz Melvina Manhoefa.
Kariera trenerska.
Od 2008 roku jest zatrudniony w prowadzonym przez Randy’ego Couture’a klubie Xtreme Couture w Las Vegas. Odpowiada za trening "stójki" zawodników MMA. Jego podopiecznymi są lub byli m.in. Forrest Griffin, Evan Dunham i Vitor Belfort.
Kariera promotorska.
W 2012 roku został prezydentem nowo powstałej organizacji MMA - World Series of Fighting, z siedzibą w Las Vegas. World Series of Fighting w ciągu pięciu lat zorganizowała 35 gal. W połowie 2017 roku organizacja World Series of Fighting po zmianie właścicieli odmieniła format gal oraz zmieniła nazwę na Professional Fighters League. Ray Sefo został wybrany prezydentem organizacji.

</doc>
<doc id="1105574" url="https://pl.wikipedia.org/wiki?curid=1105574" title="TAB (szczepionka)">
TAB (szczepionka)

TAB – szczepionka składająca się z martwych pałeczek duru brzusznego i durów rzekomych typu A i B. Szczepionkę tę stosuje się zapobiegawczo jako ochronę przed zachorowaniem na dur.

</doc>
<doc id="1105575" url="https://pl.wikipedia.org/wiki?curid=1105575" title="Św. Łazarz">
Św. Łazarz



</doc>
<doc id="1105576" url="https://pl.wikipedia.org/wiki?curid=1105576" title="Taiping">
Taiping

Taiping – miasto w Malezji w stanie Perak. Według danych szacunkowych na rok 2007 liczy 223 294 mieszkańców. Ośrodek przemysłowy.

</doc>
<doc id="1105577" url="https://pl.wikipedia.org/wiki?curid=1105577" title="Mark Hunt">
Mark Hunt

Mark Richard Hunt (ur. 23 marca 1974 w Auckland) − nowozelandzki kick-boxer i zawodnik mieszanych sztuk walki wagi ciężkiej o samoańskich korzeniach. Mistrz K-1 World GP z 2001 roku. Były weteran organizacji Pride FC czy UFC.
Kariera sportowa.
Pierwszy kontakt ze sportami walki Hunt nawiązał, gdy ochroniarz klubu nocnego i jednocześnie trener muay thai, będąc świadkiem jego ulicznej bójki przed dyskoteką, zaprosił go na treningi do klubu Sam Marster's w South Auckland. Pierwszą oficjalną profesjonalną walkę stoczył w 1995 roku. Wygrał ją przez nokaut.
K-1.
Mimo specyficznych warunków fizycznych (tylko 178 cm wzrostu i ponad 120 kg wagi), Hunt odznaczał się walecznością, siłą i niezwykłą odpornością na ciosy. W lutym 2000 roku po raz pierwszy wystąpił w K-1 i już w debiucie wygrał turniej K-1 Oceania Grand Prix. Dzięki temu zwycięstwu dostał szansę walki w Japonii z jednym z najlepszych zawodników tej organizacji, Jérôme Le Bannerem. Francuz wygrał przez jednogłośną decyzję (w przyszłości spotkają się na ringu jeszcze trzykrotnie).
Rok później Hunt ponownie wygrał turniej Oceania Grand Prix i stanął do walki z elitą K-1 w turnieju w Melbourne. W pierwszej walce znokautował Japończyka Hiromiego Amadę, ale w półfinale przegrał z mistrzem K-1, Ernesto Hoostem. Mimo to, dzięki otrzymaniu dzikiej karty (ze względu na kontuzję Mirko Filipovicia), wystąpił w turnieju K-1 World Grand Prix 2001 w Fukuoce, będącym eliminacją do Finału K-1 World Grand Prix w Tokio. Hunt przegrał po emocjonującej walce z rodakiem Rayem Sefo. Znów sprzyjało mu jednak szczęście, gdyż Sefo wycofał się z turnieju z powodu kontuzji. Hunt zajął jego miejsce w finale, w którym znokautował Australijczyka Adama Watta, co dało mu przepustkę do Finału World GP. Hunt niespodziewanie wygrał tokijski turniej, w ćwierćfinale nokautując Jérôme Le Bannera, w półfinale eliminując Stefana Leko, a w finale pokonując brazylijskiego mistrza świata Kyokushin, Francisco Filho. Tym samym Nowozelandczyk został pierwszym i jedynym mistrzem K-1 WGP spoza Europy.
W marcu 2002 roku przegrał przez decyzję z Mirko Filipoviciem. Dwa miesiące później, na turnieju World Grand Prix w Paryżu, spotkał się po raz trzeci z Le Bannerem. Walka ta jest uznawana za jedną z najlepszych w historii K-1. Walczący przed własną publicznością Francuz chciał zrewanżować się Huntowi za porażkę z Finału World Grand Prix, już na samym początku walki ruszył więc do ataku. Pierwszą rundę wygrał zdecydowanie, kilkakrotnie mocno trafiając rywala. Druga runda stała, podobnie jak pierwsza, pod znakiem dominacji Le Bannera, który ciosem prostym posłał Hunta na deski. Nowozelandczyk był liczony, ale zdołał się podnieść. Niecałą minutę później sam powalił ciosem podbródkowym Le Bannera. Francuz był oszołomiony, ale wstał na „8”. Przez następną minutę obaj zawodnicy wymieniali się seriami ciosów, aż w samej końcówce rundy Le Banner zadał Huntowi celne kopnięcie okrężne w szczękę. Hunt ponownie zdołał powstać i dotrwał do gongu kończącego drugą rundę. Nie wyszedł jednak do trzeciej rundy, doznając tym samym pierwszej w swej karierze przegranej przed czasem (przez techniczny nokaut).
W Finale World Grand Prix 2002 stanął do walki w obronie mistrzowskiego tytułu, przegrał jednak w półfinale z Le Bannerem. Ostatnią walkę w K-1 Hunt stoczył w maju 2003 roku, pokonując Gary’ego Goodridge'a, po czym zdecydował się spróbować swych sił w MMA.
Na ring K-1 powrócił po długiej przerwie 13 kwietnia 2008 roku. W Jokohamie walczył o tytuł mistrza świata K-1 w kategorii superciężkiej z Holendrem Semmym Schiltem. Przegrał przez nokaut po kopnięciu obrotowym w korpus. Po walce zapowiedział, że nie przewiduje w najbliższej przyszłości dalszych występów w formule K-1.
Mieszane sztuki walki.
PRIDE FC.
W PRIDE FC zadebiutował w czerwcu 2004 roku w walce z mistrzem olimpijskim w judo z Barcelony, Hidehiko Yoshidą. Japończyk zmusił Hunta do poddania się, zakładając mu dźwignię na ramię (tzw. balachę). W następnej walce Nowozelandczyk znokautował amerykańskiego zapaśnika Dana Bobisha. Na gali Shockwave 2004 spotkał się z lżejszym o blisko 30 kilogramów mistrzem PRIDE w wadze średniej, Wanderleiem Silvą. Hunt wygrał przez niejednogłośną decyzję sędziów, ale werdykt ten wywołał duże kontrowersje, gdyż Silva dominował w 2. i 3. rundzie.
Na gali Shockwave 2005 starł się z Mirko Filipoviciem. Miał to być rewanż za walkę, którą stoczyli w K-1. Hunt wygrał przez decyzję, mimo że otrzymał dwa kopnięcia okrężne w głowę (po których nawet się nie zachwiał).
W 2006 roku wziął udział w turnieju Open Weight Grand Prix, nokautując w pierwszej walce Tsuyoshiego Kohsakę. W drugiej rundzie spotkał się z Amerykaninem Joshem Barnettem i przegrał przez poddanie.
Rok później na gali Shockwave 2006 doszło do walki Hunta z mistrzem PRIDE wagi ciężkiej, Rosjaninem Fiodorem Jemieljanienko. Ze względu na fakt, iż Rosjanin to utytułowany grappler, a Hunt wciąż nie miał dużego doświadczenia w walce w parterze, spodziewano się łatwego zwycięstwa mistrza. Jednak to Hunt założył Jemieljanience dźwignię na ramię, ale nie był w stanie zmusić go do poddania się. Kilka minut później sam musiał się poddać, kiedy to Rosjanin założył mu dźwignię.
DREAM.
Po wykupieniu w 2007 roku PRIDE FC przez ZUFFA (głównego udziałowca konkurencyjnego UFC) Hunt nie porozumiał się co do przedłużenia kontraktu i w konsekwencji przez ponad rok nie walczył.
W 2008 roku podpisał kontrakt z nowo powstałą japońską organizacją DREAM. W debiucie, podczas gali DREAM.5, przegrał z Holendrem Alistairem Overeemem przez poddanie. 31 grudnia 2008 roku na gali Dynamite!! 2008 został znokautowany w ciągu zaledwie 18 sekund przez lżejszego od siebie aż o 40 kilogramów Melvina Manhoefa. Była to jego pierwsza porażka przez KO w MMA. W maju 2009 roku wystartował w turnieju DREAM Super Hulk. Odpadł w ćwierćfinale pokonany przez byłego mistrza DREAM w wadze średniej Gegarda Mousasi.
UFC.
W lipcu 2010 roku Hunt porozumiał się z ZUFFA na temat rozwiązania ciągnącego się od 3 lat sporu. Ogłoszono, że Nowozelandczyk stoczy jedną walkę w UFC. Odbyła się ona we wrześniu na gali UFC 119, a jego przeciwnikiem był niepokonany Sean McCorkle. Hunt przegrał w ciągu kilkudziesięciu sekund przez poddanie.
Mimo porażki Nowozelandczyk otrzymał kolejną szansę występu podczas UFC 127 w Sydney (27 lutego 2011 roku). Znokautował wtedy Amerykanina Chrisa Tuchscherera ciosem podbródkowym w 2. rundzie oraz otrzymał bonus pieniężny za "nokaut wieczoru". Tym samym przerwał passę 6 porażek i zanotował pierwsze zwycięstwo od 2006 roku. 24 września stoczył wygrany pojedynek z Benem Rothwellem na gali "UFC 135 – Jones vs Rampage". 26 lutego 2012 roku znokautował Francuza Cheicka Kongo na gali "UFC 144" serią ciosów pięściami w 1. rundzie. Kolejny pojedynek w UFC stoczył w Japonii, na gali UFC on Fuel TV 8. Rywalem Hunta był mierzący aż 213 centymetrów Holender Stefan Struve. Przy takiej dysproporcji warunków fizycznych (wzrost i rozpiętość ramion na korzyść Struva) wielu fachowców i komentatorów skazywało Hunta na sromotną porażkę. Ku zaskoczeniu wielu, Hunt od samego początku pojedynku przeważał boksersko, systematycznie trafiając wysokiego Holendra ciosami sierpowymi. Holender odpowiadał sprowadzeniami, próbami poddań z których Hunt bez większych problemów uciekał oraz miał dwukrotnie okazję skończyć pojedynek ciosami w parterze ale tak jak w przypadku prób poddania, Huntowi udawało się uciec z zagrożonych pozycji. Do 3. rundy zawodnicy wchodzili wyczerpani i słaniający się na nogach. Słabość rywala wykorzystał Hunt trafiając kolejnymi obszernymi ciosami zmęczonego Holendra który po jednym z mocnych ciosów padł na deski, a sędzia chwilę później przerwał pojedynek. Za ten nokaut Hunt zarobił 50 tys. dolarów z bonusu za "nokaut wieczoru". Po gali okazało się, iż Hunt swoimi ciosami spowodował pęknięcie żuchwy Struva.
25 maja 2013 zmierzył się z byłym mistrzem UFC w wadze ciężkiej, czołowym zawodnikiem w organizacji Juniorem dos Santosem. Hunt uległ Brazylijczykowi przez ciężki nokaut po obrotowym kopnięciu na 42. sekundy przed końcem pojedynku. Pod koniec roku, 7 grudnia zmierzył się w Australii z kolejnym Brazylijczykiem, Antônio Silvą. Hunt w pierwszych dwóch rundach przyjmował ciosy i niskie kopnięcia co spowodowało m.in. lekką kontuzję stopy. Od 3. rundy Hunt zaczął odrabiać straty punkowe i pomimo wyraźnie kontuzjowanej nogi trafiał w stójce oraz zapaśniczo przeważał rywala. Również praca w klinczu była bardzo aktywna w którym Hunt zadawał krótkie ciosy łokciami, jednak pod koniec 3. rundy przy próbie przewrócenia Silvy na ziemię, rywal skontrował Nowozelandczyka przewracając go i zdobywając pozycję dominującą – tzw. dosiad, w której Hunt do końca rundy przyjmował ciosy praktycznie bez obrony. Rundy 4 i 5 to walka głównie w stójce gdzie zawodnicy kompletnie już wycieńczeni i słaniający się na nogach wymieniają ciosy które w większości dochodziły do celu lecz Hunt w tym aspekcie był bardziej precyzyjny, zadając przy tym wielokrotnie ciosy łokciami, co spowodowało kilka głębokich rozcięć na twarzy Silvy. Ostatecznie i dość niespodziewanie sędziowie ogłosili większościowy remis (48-47, 47-47, 47-47).
20 września 2014 roku w Tokio wygrał z Amerykaninem Royem Nelsonem, nokautując go w 2. rundzie prawym podbródkowym. Stał się również pierwszym zawodnikiem który pokonał przed czasem Amerykanina w UFC. 9 lipca 2016 na UFC 200, przegrał z powracającym po prawie pięciu latach do MMA, Brockiem Lesnarem jednogłośnie na punkty. Tydzień po gali, USADA poinformowała o potencjalnym naruszeniu polityki antydopingowej przez Brocka Lesnara. Po czasie potwierdzono, że Lesnar był podczas pojedynku z Huntem na dopingu, zmuszając tym samym komisję do zawieszenia go, a wynik walki zmieniając na no contest.
Lista walk w kick-boxingu.
17 zwycięstw – 9 porażek
Lista walk MMA.
13 zwycięstw – 14 porażek – 1 remis – 1 no contest

</doc>
<doc id="1105579" url="https://pl.wikipedia.org/wiki?curid=1105579" title="Mike Bernardo">
Mike Bernardo

Michael "Mike" Bernardo (ur. 28 lipca 1969 w Kapsztadzie, zm. 14 lutego 2012 tamże) – południowoafrykański kick-boxer i bokser, zawodnik K-1 i aktor. W Japonii, gdzie występował przez większą część swojej kariery, znany jest również jako Beru Chan.
Kariera sportowa.
Boks.
W latach 1993-2001 Bernardo stoczył 13 walk w zawodowym boksie. 11 wygrał (9 przed czasem), 1 przegrał, 1 zremisował. Był mistrzem WBF w kategorii ciężkiej (2000-2001).
K-1.
W K-1 zadebiutował w 1995 roku, nokautując utytułowanego karatekę Andy'ego Huga. Dzięki agresywnemu stylowi walki i umiejętnościom bokserskim szybko stał się czołowym zawodnikiem K-1. Największy sukces odniósł w 1996 roku, zostając wicemistrzem K-1 WGP (w finale przegrał z Hugiem). Ponadto w 2000 roku zwyciężył w turnieju K-1 World GP w Fukuoce. 
W historii swoich startów w K-1 pokonał m.in. Petera Aertsa (trzykrotnie), Andy'ego Huga (dwukrotnie), Branko Cikaticia, Mirko Filipovicia i Francisco Filho. Jego rywalizacja z Aertsem (w sumie stoczyli 6 walk) jest uznawana za jedną z najlepszych i najbardziej zaciekłych w historii K-1.
Zawodniczą karierę zakończył w 2004 roku z powodu trapiących go kontuzji.
Osiągnięcia.
Boks:
Kick-boxing:

</doc>
<doc id="1105580" url="https://pl.wikipedia.org/wiki?curid=1105580" title="Sekudai">
Sekudai

Sekudai – miasto w Malezji, w stanie Johor. Według danych szacunkowych na rok 2007 liczy 198 517 mieszkańców. Ośrodek przemysłowy.

</doc>
<doc id="1105581" url="https://pl.wikipedia.org/wiki?curid=1105581" title="Thomas Willis">
Thomas Willis

Thomas Willis (ur. 27 stycznia 1621, zm. 11 listopada 1675) – angielski lekarz anatom. Jeden z twórców neurologii.
Urodził się w Wiltshire. Członek grupy założycielskiej Royal Society. W latach 1658-1660 był profesorem uniwersytetu w Oksfordzie. Z Oxfordu przeniósł się do Londynu gdzie był lekarzem praktykiem. Opisał sieć tętniczą podstawy mózgu znaną jako koło tętnicze Willisa. Przyniosło mu to rozgłos i sławę. Uważany był za lidera szkoły jatrochemii w Anglii. Obserwował bóle migrenowe Anny Fitch (Lady Conway) od 12. do 48. roku jej życia i opisał ten przypadek kliniczny. Jako pierwszy opisał zespół niespokojnych nóg a jako jeden z pierwszych postulował naczyniową teorię migreny (wazodylatacja).

</doc>
<doc id="1105582" url="https://pl.wikipedia.org/wiki?curid=1105582" title="Wszechświat inflacyjny">
Wszechświat inflacyjny



</doc>
<doc id="1105584" url="https://pl.wikipedia.org/wiki?curid=1105584" title="Talerze amputacyjne">
Talerze amputacyjne

Talerze amputacyjne, tarcze amputacyjne - narzędzia chirurgiczne używane do przesunięcia masy mięśniowej pokrywającej kość w trakcie zabiegu amputacji kończyny (zazwyczaj w trakcie zabiegu na kończynie dolnej), co pozwala przygotować kość do przecięcia w sposób umożliwiający późniejsze pokrycie jej mięśniami i skórą. 
Instrument składa się z dwóch składanych półtalerzy z otworem lub otworami i uchwytów. Talerze z pojedynczym otworem używane są do przecięcia kości udowej, talerz z dwoma otworami (większym na kość piszczelową i mniejszym na kość strzałkową) służy do amputacji podudzia.

</doc>
<doc id="1105585" url="https://pl.wikipedia.org/wiki?curid=1105585" title="Stanisłau Bahdankiewicz">
Stanisłau Bahdankiewicz

Stanisłau Antonawicz Bahdankiewicz (, , "Stanisław Antonowicz Bogdankiewicz"; ur. 1 stycznia 1937 w Szapowałach w powiecie wołożyńskim) – białoruski ekonomista, wykładowca i polityk, w latach 1991–1995 prezes Zarządu Narodowego Banku Białoruskiej SRR i Narodowego Banku Republiki Białorusi; deputowany do Rady Najwyższej Republiki Białorusi XIII kadencji, w latach 1995–2000 przewodniczący Zjednoczonej Partii Obywatelskiej, następnie jej honorowy przewodniczący; w latach 1981–1991 kierownik katedry w Białoruskim Państwowym Instytucie Gospodarki Narodowej; doktor nauk ekonomicznych (odpowiednik polskiego stopnia doktora habilitowanego), profesor.
Życiorys.
Młodość i praca.
Urodził się 1 stycznia 1937 we wsi Szapowały, w powiecie wołożyńskim województwa nowogródzkiego II Rzeczypospolitej. W 1964 roku ukończył Wszechzwiązkowy Zaoczny Instytut Finansowo-Ekonomiczny. W latach 1956–1981 pracował w instytucjach Banku Państwowego ZSRR w Białoruskiej SRR. W latach 1981–1991 był kierownikiem katedry obrotu pieniężnego i kredytu w Białoruskim Państwowym Instytucie Gospodarki Narodowej. W 1991 roku uzyskał stopień doktora nauk ekonomicznych (odpowiednik polskiego stopnia doktora habilitowanego) i tytuł profesora.
21 czerwca 1991 roku objął funkcję prezesa Zarządu Narodowego Banku Białoruskiej SRR (od 19 września – Narodowego Banku Republiki Białorusi). Od 1 lipca 1992 roku reprezentował Białoruś w Międzynarodowym Funduszu Walutowym i Europejskim Banku Odbudowy i Rozwoju. W latach 1993–1994 aktywnie przeciwdziałał zainicjowanemu przez rząd Wiaczasłaua Kiebicza zjednoczeniu systemów pieniężnych Białorusi i Federacji Rosyjskiej. Od 1994 roku był akademikiem i zastępcą prezesa Międzynarodowej Akademii Nauk Eurazji. 14 września 1995 roku został zwolniony ze stanowiska prezesa Banku Narodowego, oficjalnie na własną prośbę. W 1995 roku pełnił funkcję prezesa Akademii Biznesu Bankowego i Finansowego.
Działalność parlamentarna.
W wyborach parlamentarnych w 1995 roku startował formalnie jako kandydat bezpartyjny. W drugiej turze wyborów uzupełniających 10 grudnia 1995 roku został wybrany na deputowanego do Rady Najwyższej Republiki Białorusi XIII kadencji z Czkałowskiego Okręgu Wyborczego Nr 236 miasta Mińska. 19 grudnia 1995 roku został zarejestrowany przez centralną komisję wyborczą, a 9 stycznia 1996 roku zaprzysiężony na deputowanego. Był jednym z kandydatów na stanowisko przewodniczącego Rady. Od 23 stycznia pełnił w niej funkcję członka Stałej Komisji ds. Budżetu, Podatków, Banków i Finansów. Przewodniczył opozycyjnej wobec prezydenta Alaksandra Łukaszenki frakcji „Działanie Obywatelskie”. 1 kwietnia został członkiem stałej delegacji Rady do Zgromadzenia Północnoatlantyckiego. 27 listopada 1996 roku, po dokonanej przez prezydenta kontrowersyjnej i częściowo nieuznanej międzynarodowo zmianie konstytucji, nie wszedł w skład utworzonej przez niego Izby Reprezentantów Zgromadzenia Narodowego Republiki Białorusi I kadencji. Zgodnie z Konstytucją Białorusi z 1994 roku jego mandat deputowanego do Rady Najwyższej zakończył się 9 stycznia 2001 roku; kolejne wybory do tego organu jednak nigdy się nie odbyły.
W latach 1995–2000 pełnił funkcję przewodniczącego, a następnie honorowego przewodniczącego Zjednoczonej Partii Obywatelskiej. W lutym 1998 roku wszedł w skład Narodowego Komitetu Wykonawczego (NKW) utworzonego przez opozycję sprzeciwiającą się prezydentowi Łukaszence. Pełnił w nim funkcję zastępcy przewodniczącego NKW, przewodniczącego Komitetu ds. Polityki Gospodarczej. W 2004 roku kandydował w wyborach do Izby Reprezentantów Białorusi z jednego z okręgów wyborczych w Mińsku, jednak nie został wybrany.
Życie prywatne.
Stanisłau Bahdankiewicz jest żonaty, ma trzech synów.
Prace.
Stanisłau Bahdankiewicz jest autorem prac naukowych na temat systemu pieniężno-kredytowego:

</doc>
<doc id="1105589" url="https://pl.wikipedia.org/wiki?curid=1105589" title="Leon Gliński">
Leon Gliński

Leon Konrad Gliński (ur. 13 lutego 1870 w Gorzkowicach, zm. 7 lipca 1918 w Krakowie) – polski lekarz patolog, profesor Uniwersytetu Jagiellońskiego. Autor klasycznego opisu zmian patologicznych w niedoczynności przysadki (choroba Glińskiego–Simmondsa).
Życiorys.
Ukończył III Gimnazjum w Warszawie, następnie wstąpił na Uniwersytet Warszawski. Zagrożony aresztowaniem opuścił Królestwo Polskie i udał się do Krakowa, gdzie od 1893 kontynuował studia na Uniwersytecie Jagiellońskim. Podczas studiów wydał skrypt do nauki histologii na podstawie wykładów Napoleona Cybulskiego i podręczników zagranicznych. Jeszcze na studiach był asystentem wolontariuszem w zakładzie anatomii patologicznej Tadeusza Browicza. 16 lipca 1897 otrzymał dyplom doktora wszech nauk lekarskich. W 1899 został etatowym asystentem. W 1905 roku habilitował się i został docentem prywatnym anatomii patologicznej. Przyznano mu stypendium na wyjazd za granicę do Paryża, gdzie uczył się bakteriologii. W 1909 mianowany profesorem nadzwyczajnym, musiał się jednak utrzymywać z etatu drugiego asystenta. Nie mógł mieć wykładów dla studentów, gdyż cały kurs wykładał Browicz. Od 1913 roku otrzymywał pensję ad personam. 24 grudnia 1917 uzyskał tytuł profesora nadzwyczajnego. Podczas I wojny światowej powołany do służby wojskowej w garnizonowym szpitalu w Krakowie.
W latach 1911–1913 opisał zmiany patologiczne w przysadce mózgowej pozostające w związku z ciążą i połogiem. Prace te ukazały się w języku polskim i niemieckim, na rok przed publikacjami Morrisa Simmondsa, uznawanego za odkrywcę charłactwa przysadkowego (zespołu Glińskiego-Simmondsa). W 1918 roku zaproponowano mu katedrę anatomopatologii w Warszawie. Przeprowadzając sekcję 29 czerwca w szpitalu wojskowym zasłabł, jak się okazało – zachorował na hiszpankę. Niecały miesiąc później zmarł. Pochowany jest na Cmentarzu Rakowickim (pas 1, rząd płn).
Był autorem 32 prac naukowych.

</doc>
<doc id="1105591" url="https://pl.wikipedia.org/wiki?curid=1105591" title="Modest Ruciński">
Modest Ruciński

Modest Ruciński (ur. 24 marca 1979 w Stalowej Woli) – polski aktor teatralny, filmowy i dubbingowy. Absolwent Wydziału Aktorskiego Akademii Teatralnej w Warszawie (2004).
Życiorys.
Debiutował w 2003 w nowej wersji spektaklu muzycznego Andrzeja Strzeleckiego "Złe zachowanie". Od ukończenia studiów do roku 2013 w zespole Teatru Narodowego w Warszawie, gdzie zagrał w przedstawieniach m.in.: "Ryszard II" w reżyserii Andrzeja Seweryna, "Happy End" w reżyserii Tadeusza Bradeckiego, "Wiele hałasu o nic" w reżyserii Macieja Prusa, "Tartuffe" i "Lorenzaccio" w reżyserii Jacques’a Lasalle’a, oraz w roli Konstantina Trieplewa w "Mewie" w reżyserii Agnieszki Glińskiej. Od 2013 aktor Teatru Studio w Warszawie.
Wystąpił również w musicalu "Taniec wampirów" w reżyserii Romana Polańskiego w Teatrze Roma, gdzie zagrał w roli Herberta. W Teatrze „Polonia” występował w spektaklu "Bagdad Cafe" w reżyserii Krystyny Jandy. W Teatrze Muzycznym Capitol we Wrocławiu zagrał rolę Dyrektora ZOO w spektaklu "Liżę twoje serce" w reżyserii Agnieszki Glińskiej. W dubbingu znany jako Rick Sanchez z serialu Netflixa "Rick &amp; Morty". Popularność przyniosła mu rola właściciela psa w filmie "".
16 lutego 2013 uhonorowany przez swoje rodzinne miasto tytułem Ambasadora Stalowej Woli.
Życie prywatne.
Ma żonę Martę z którą ma dwójkę dzieci: starszego syna Tymona i młodszą córkę Biankę.

</doc>
<doc id="1105595" url="https://pl.wikipedia.org/wiki?curid=1105595" title="Gaspare Tagliacozzi">
Gaspare Tagliacozzi

Gaspare Tagliacozzi (ur. w marcu 1546, zm. 7 listopada 1599) – włoski chirurg i anatom pochodzący z Bolonii, uczeń Girolama Cardana, doktor medycyny i filozofii, profesor chirurgii i anatomii na Uniwersytecie w Bolonii. 
Uważany jest za pioniera chirurgii plastycznej. Wprowadził autorską metodę plastyki nosa za pomocą płata uszypułowatego pobranego z ramienia. Metoda ta nosi nazwę metody włoskiej. Praca Tagliacozziego spotkała się z niezrozumieniem; zdaniem niektórych miał on używać mięśnia do formowania nosa, jednak jego ilustracje wskazują na użycie skóry; do tego tkankę pobierał jedynie od samego pacjenta. Jak pisze w swoim dziele odwiedzały go zamożne osoby w sprawie utraty nosa, ucha lub wargi po walce, przez przemoc ze strony innych lub podczas pojedynku. Do tego skonstruował przyrząd, który po pobraniu skóry utrzymywał we właściwej pozycji rękę oraz osłonkę na nos.
Jego najważniejszą pracą jest "De Curtorum Chirurgia per Insitionem Libri Duo" (Wenecja, 1597).

</doc>
<doc id="1105596" url="https://pl.wikipedia.org/wiki?curid=1105596" title="John Tucker musi odejść">
John Tucker musi odejść

John Tucker musi odejść "(ang. John Tucker Must Die)" - amerykański film komediowy w reżyserii Betty Thomas. W rolach głównych wystąpili: Jesse Metcalfe, Brittany Snow, Ashanti Douglas, Sophia Bush oraz Arielle Kebbel.
Opis fabuły.
Trzy dziewczyny ze szkoły średniej: Heather, Carrie i Beth nie mające dotąd ze sobą nic wspólnego, zbiegiem okoliczności odnajdują w sobie sojuszniczki. Mimo bardzo różnych charakterów łączy je to, że wszystkie zostały rzucone w takich samych okolicznościach przez bożyszcze licealistek Johna Tuckera. Żeby się zemścić przygotowują misterny plan, w którym przynętą ma być nikomu nie znana i mało wyróżniająca się Kate. Z początku wszystko układa się po ich myśli, ale w miarę postępujących wydarzeń sytuacja zaczyna nabierać nowego rytmu.

</doc>
<doc id="1105597" url="https://pl.wikipedia.org/wiki?curid=1105597" title="Aron Pałkin">
Aron Pałkin

Aron Pałkin, ros. "Арон Моисеевич Палкин" (ur. 23 lutego 1903 w Rzeczycy w guberni mińskiej, zm. 5 maja 1989 w Moskwie) – funkcjonariusz służb specjalnych ZSRR pochodzenia żydowskiego, pułkownik od 1943, kawaler Orderu Czerwonego Sztandaru (1946), członek partii od 1924, w NKWD od 1937, zastępca naczelnika oddziału (B) NKGB ZSRR do 1946, szef Samodzielnego Wydziału D (ekspertyzy dokumentów, przygotowanie i fałszowanie) w Ministerstwie Bezpieczeństwa Państwowego (MGB) ZSRR w latach 1946–1951, aresztowany w 1951, zwolniony z aresztu w 1956.
Pułkownik Aron Pałkin był dowódcą oddziału, który od 20 czerwca 1946 na polecenie ZSRR oraz polskich komunistów, w tym Bolesława Bieruta, przeprowadził i kontrolował masowe fałszerstwa w czasie referendum z 30 czerwca 1946 oraz wyborów do Sejmu Ustawodawczego z dnia 19 stycznia 1947. 22 czerwca 1946 płk A. Pałkin oraz rezydent MGB w Polsce płk Siemion Dawydow przedstawili Bierutowi i Gomułce skuteczny plan wygrania referendum oraz sprawne przeprowadzenie korekty wyników głosowania. Sfałszowanie referendum z roku 1946 było w PRL jedną z najpilniej strzeżonych tajemnic państwowych.
Za skuteczne przeprowadzenie swojej misji Aron Pałkin został odznaczony Orderem Czerwonego Sztandaru, odznaczenia otrzymali też wszyscy jego współpracownicy. 

</doc>
<doc id="1105598" url="https://pl.wikipedia.org/wiki?curid=1105598" title="Nikołaj Wwiedienski">
Nikołaj Wwiedienski

Nikołaj Wwiedienski (ros. Николай Евгеньевич Введенский, ur. 28 kwietnia 1852, zm. 16 września 1922) – rosyjski lekarz, fizjolog. W 1889 został profesorem Uniwersytetu w Petersburgu. Był członkiem Rosyjskiej Akademii Nauk. Zajmował się pobudzaniem i hamowaniem układu nerwowego i mięśniowego. Dzięki Wwiedienskiemu rozwinęła się elektrofizjologia drażnienia. Użył jako pierwszy słuchawki telefonicznej do wykrycia impulsów nerwowych w mięśniach.

</doc>
<doc id="1105600" url="https://pl.wikipedia.org/wiki?curid=1105600" title="Jacob Benignus Winslow">
Jacob Benignus Winslow

Jacob Benignus Winslow (ur. 2 kwietnia 1669 w Odense, zm. 3 kwietnia 1760 w Paryżu) – duński chirurg i anatom. 
Życiorys.
Był profesorem anatomii w Paryskim Jardin de Roi. Uznawany za jednego z twórców anatomii opisowej. Wydał dzieło "Exposition anatomique de la structure du corps du corps humain".

</doc>
<doc id="1105602" url="https://pl.wikipedia.org/wiki?curid=1105602" title="Helena Wolf">
Helena Wolf

Helena Wolf, także Helena Wolff ps. „Doktor Anka” (ur. 2 marca 1915, zm. 3 kwietnia 1944 w Brodach lub Radomiu) – polska lekarka, porucznik, żołnierz Armii Ludowej (AL), szef służby sanitarnej obwodu Radomsko-Kieleckiego AL.
Życiorys.
Po wybuchu II wojny światowej pracowała w Szpitalu św. Ducha i Szpitalu Wolskim w Warszawie. Po pewnym czasie przeniosła się poza Warszawę.
W 1943 została członkinią Polskiej Partii Robotniczej i Gwardii Ludowej. Uczestniczyła w akcjach bojowych I Brygady Armii Ludowej. Informacje dotyczące jej śmierci są rozbieżne. Jedne podają, iż zginęła rozstrzelana w Brodach pod Iłżą broniąc się do momentu zranienia. Inne źródła podają, iż ranna w walce zmarła kilka dni po zranieniu w Radomiu. 
Symboliczny grób znajduje się na cmentarzu ewangelicko-augsburskim w Warszawie (aleja A, grób 29).
Po wojnie została awansowana do stopnia majora i odznaczona Krzyżem Grunwaldu.
Upamiętnienie.
W 1951 roku jej imieniem nazwano ulicę w Warszawie.
Jej imieniem nazwano szpital w Łodzi przy ulicy Łagiewnickiej, a także szpital w Krakowie przy ulicy Prądnickiej (w latach 1948–1990, obecny patron Jan Paweł II).
We wsi Lubienia w miejscu gdzie została ranna, a następnie wzięta do niewoli zbudowano pomnik ku jej czci ze składek PCK.

</doc>
<doc id="1105603" url="https://pl.wikipedia.org/wiki?curid=1105603" title="Hrubki">
Hrubki

Hrubki (słow. "Hrúbky", 1186 m n.p.m.) – szczyt górski w paśmie granicznym Bieszczadów, na granicy polsko-słowackiej.
Piesze szlaki turystyczne:

</doc>
<doc id="1105604" url="https://pl.wikipedia.org/wiki?curid=1105604" title="Doktor Anka">
Doktor Anka



</doc>
<doc id="1105605" url="https://pl.wikipedia.org/wiki?curid=1105605" title="Caspar Friedrich Wolff">
Caspar Friedrich Wolff

Caspar Friedrich Wolff (ur. 18 stycznia 1734 w Berlinie, zm. 22 lutego 1794 w Petersburgu) – niemiecki lekarz, anatom, fizjolog i embriolog. 
Pochodził z rodziny mieszczańskiej; był synem krawca. Studiował medycynę w Berlinie. Później przeniósł się na studia wyższego stopnia na Uniwersytet w Halle, który ukończył w 1759. Był twórcą teorii epigenezy. Jej założenia opisał w swojej pracy doktorskiej. Jego praca przyczyniła się do późniejszego obalenia teorii preformacji. Kontrowersje towarzyszące dysertacji spowodowały, że Wolff miał trudności ze znalezieniem posady na uczelni. W 1761 zatrudnił się jako chirurg w armii Królestwa Prus. W 1764 wydał pracę pt. "Theorie von der Generation," w której podtrzymywał swój atak na teorię preformacji. W 1767 został profesorem na Uniwersytecie w Petersburgu. W stolicy Rosji pozostawał do końca życia. Jego głównym adwersarzem naukowym był Albrecht von Haller, gorący zwolennik teorii preformacji. Idea Wolffa nie została przyjęta w nauce za jego życia. Z początkiem XIX wieku Johann Friedrich Meckel przełożył jego pracę na język niemiecki, co spowodowało wzrost popularności epigenezy.

</doc>
<doc id="1105606" url="https://pl.wikipedia.org/wiki?curid=1105606" title="Adam Wrzosek">
Adam Wrzosek

Adam Wrzosek (ur. 6 maja 1875 w Zagórzu, zm. 26 lutego 1965 w Poznaniu) – polski lekarz patolog, antropolog oraz historyk medycyny.
Życiorys.
Urodził się w rodzinie szlacheckiej, herbu Dołęga. Rodzicami byli Józef Wrzosek i Pelagia ze Skibińskich. Szkołę średnią rozpoczął w Piotrkowie, a zakończył w Łodzi, gdzie w 1894 otrzymał świadectwo dojrzałości. Studiował w Kijowie, Zurychu, Berlinie, Paryżu, Krakowie i Wiedniu. Od 1910 był profesorem Uniwersytetu Jagiellońskiego. Wykładał tam historię medycyny. W 1918 został profesorem na Wydziale Lekarskim Uniwersytetu Warszawskiego. W 1920 zamieszkał w Poznaniu – został tu powołany na stanowisko organizatora i pierwszego dziekana nowo utworzonego Wydziału Lekarskiego Uniwersytetu Poznańskiego. Od 1930 był członkiem czynnym Polskiej Akademii Umiejętności. W latach 1935–1939 kierował też Zakładem Historii Medycyny na Uniwersytecie w Wilnie. Był założycielem Polskiego Towarzystwa Antropologicznego i Towarzystwa Historii Medycyny, a także redaktorem Przeglądu Antropologicznego oraz Archiwum Historii i Filozofii Medycyny. Był członkiem Towarzystwa Miłośników Miasta Poznania. W czasie wojny mieszkał w Warszawie, przy ul. Madalińskiego 15. Tam zakładał i kierował w latach 1942–1944 jako dziekan Wydział Lekarski Tajnego Uniwersytetu dla Ziem Zachodnich w Warszawie, a potem był prorektorem Uniwersytetu. Wykładał tam propedeutykę lekarską, historię i filozofię medycyny i antropologię, a po powstaniu warszawskim – w Krakowie wykładał historię i filozofię medycyny.
W 1945 powrócił do Poznania, by odbudować zdewastowany przez okupanta niemieckiego Zakład Historii i Filozofii Medycyny i Zakład Antropologii. Wykładał tam historię i filozofię medycyny, logikę medycyny, etykę lekarską i antropologię. Od 1947 do 1957 był przeniesiony na emeryturę, a od 1957 do 1960 został reaktywowany na profesora Katedry Historii Medycyny na Akademii Medycznej w Poznaniu. Wykładał tam historię, medycynę i propedeutykę lekarską. Od 1945 przez trzy lata był sekretarzem Wydziału IV PAU, a w latach 1948–1950 dyrektorem tego wydziału. Od 1960 był na emeryturze.
Zmarł 26 lutego 1965 w Poznaniu. Pochowany został na Cmentarzu Junikowskim w Poznaniu (pole 1, kwatera 1, miejsce 26). Był żonaty z Marią Dąbrowską, z którą miał córkę Ludmiłę (zamężną – Krakowiecką).
Jego księgozbiór wszedł w skład zbiorów Muzeum Wydziału Lekarskiego UJ.
W 2022 ukazała się monografia Michała Musielaka "Profesor Adam Wrzosek (1875–1965) – historyk i filozof medycyny. Zarys biografii intelektualnej", opublikowana przez Wydawnictwo Naukowe Uniwersytetu Medycznego im. Karola Marcinkowskiego w Poznaniu.
Dorobek naukowy.
Dorobek uczonego stanowi około 460 pozycji (głównie z historii medycyny, propedeutyki lekarskiej, biologii, bakteriologii, antropologii, prehistorii, etnografii i kultury polskiej, w tym monografie wybitnych lekarzy – Jędrzeja Śniadeckiego, Ludwika Bierkowskiego, Józefa Majera, Karola Marcinkowskiego i Tytusa Chałubińskiego).
Zajmował się także filozofią medycyny i należał do polskiej szkoły filozofii medycyny.
Założył dwa czasopisma: „Archiwum Historii i Filozofii Medycyny” oraz „Przegląd Antropologiczny”.
Upamiętnienie.
Jego imię nosi niewielka ulica na poznańskich Winiarach, przy której zlokalizowane jest Wielkopolskie Centrum Pediatrii, znajdująca się między szpitalami MSW a wojewódzkim (druga – niepołączona część – dawniej odchodziła od Alei Solidarności, obecnie nosi nazwę Dobrego Pasterza), a w przeszłości przesiadkowy przystanek MPK Poznań tamże (linia tramwajowa na Piątkowską, przemianowany na "Osiedle Winiary").
Podczas pandemii COVID-19 jego imię nosiła także hala 7A szpitala tymczasowego na terenie Międzynarodowych Targów Poznańskich, będącego częścią Szpitala Klinicznego Przemienienia Pańskiego Uniwersytetu Medycznego im. Karola Marcinkowskiego w Poznaniu.
Jego imię nosi także budynek Uniwersytetu Medycznego im. Karola Marcinkowskiego (Collegium Adama Wrzoska) przy ul. Rokietnickiej w Poznaniu.

</doc>
<doc id="1105610" url="https://pl.wikipedia.org/wiki?curid=1105610" title="Terrence Lewis">
Terrence Lewis

Terrence Lewis (ur. 8 stycznia 1973 w Filadelfii, Pensylwania) – amerykański bokser.
Terrence Lewis swoją pierwszą walkę na zawodowym ringu stoczył 26 czerwca 1992 roku. Pokonał wtedy, w drugiej rundzie przez KO Amerykanina Mitchella Rose.
19 lipca 1998 w walce z Michaelem Rushem, Lewis został zdyskwalifikowany w 10 rundzie. Powodem dyskwalifikacji był tak zwany "sucker punch", czyli niespodziewane uderzenie. Lewis uderzył Rusha zanim sędzia poinstruował, aby zawodnicy symbolicznie stuknęli się rękawicami przed 10, finałową rundą. Do tego momentu Rush prowadził na punkty.
12 stycznia 2001 przegrał w 2 rundzie, przez techniczny nokaut z byłym mistrzem świata federacji WBA, WBO oraz IBF Michaelem Moorerem.
15 listopada 2003 Terrence Lewis przegrał przez TKO z Andrzejem Gołotą. Gołota przez całą walkę dominował. Już w pierwszej i drugiej rundzie Polski bokser posłał Amerykanina na deski. Trzeci nokdaun Lewis zaliczył w 6 rundzie, po czym sędzia ringowy przerwał pojedynek.
28 lipca 2004 Lewis zmierzył się z byłym mistrzem świata wagi ciężkiej federacji WBC, IBF oraz IBO – Hasimem Rahmanem. W 2 rundzie przez KO wygrał Rahman. Była to ostatnia walka na zawodowym ringu Terrence'a Leiwsa.
Linki zewnętrzne.
Profil Terrence'a Lewisa na boxrec.com 

</doc>
<doc id="1105614" url="https://pl.wikipedia.org/wiki?curid=1105614" title="Royal Borough of Kingston upon Thames">
Royal Borough of Kingston upon Thames

Royal Borough of Kingston upon Thames – jedna z 32 gmin Wielkiego Londynu położona w jego południowo-zachodniej części. Wraz z 19 innymi gminami wchodzi w skład tzw. Londynu Zewnętrznego. Władzę stanowi Rada Gminy Kingston upon Thames (ang. Kingston upon Thames Council).
Historia.
Gminę utworzono w 1965 roku na podstawie ustawy London Government Act 1963 z obszarów Kingston upon Thames (ang. Municipal Borough of Kingston upon Thames) utworzonego w 1835 roku (posiadała on jednocześnie status królewskiej – ang. Royal Borough) oraz Malden and Coombe (ang. Municipal Borough of Malden and Coombe) i Surbiton (ang. Municipal Borough of Surbiton) utworzonych w 1936 roku. 
W X wieku była miejscem koronacji siedmiu królów (Edwarda Starszego w 900, Athelstana w 925, Edmunda I w 939, Edreda w 946, Edwina w 956, Edwarda Męczennika w 975 i Ethelreda II Bezradnego w 979), czego pamiątką jest stojący przed ratuszem Kamień Koronacyjny. 
W latach 1912-1920 na terenie Kingston upon Thames działała brytyjska wytwórnia lotnicza Sopwith Aviation Company, a następnie od 1920 roku Hawker Aircraft z której powstała w 1935 roku wytwórnia Hawker Siddeley produkująca m.in. samoloty Hurricane i Harrier. 
Geografia.
Gmina Kingston upon Thames ma powierzchnię 37,25 km2, graniczy od północnego zachodu z Richmond upon Thames, od północnego wschodu z Wandsworth, od wschodu z Merton i Sutton, zaś od południa kolejno z dystryktami Elmbridge, Mole Valley i Epsom and Ewell w hrabstwie Surrey.
W skład gminy Kingston upon Thames wchodzą następujące obszary:
Gmina dzieli się na 16 okręgów wyborczych, których zasięg nie pokrywa się dokładnie z podziałem na obszary, zaś mieszczą się w dwóch rejonach tzw. "borough constituencies" – Kingston and Surbiton i Richmond Park.
Demografia.
W 2011 roku gmina Kingston upon Thames miała 160 060 mieszkańców.
Podział mieszkańców według grup etnicznych na podstawie spisu powszechnego z 2011 roku:
Podział mieszkańców według wyznania na podstawie spisu powszechnego z 2011 roku:
Podział mieszkańców według miejsca urodzenia na podstawie spisu powszechnego z 2011 roku:
Transport.
Kingston upon Thames jest jedną z sześciu londyńskich gmin, przez którą nie przebiega ani jedna linia metra. Pasażerskie połączenia kolejowe na terenie gminy obsługuje przewoźnik South West Trains.
Stacje kolejowe:
Mosty:
Znane osoby.
W Kingston upon Thames urodzili się m.in. 

</doc>
<doc id="1105621" url="https://pl.wikipedia.org/wiki?curid=1105621" title="Józef Wieczorek (piłkarz)">
Józef Wieczorek (piłkarz)

Józef Wieczorek, wcześniej używał imienia Kurt (ur. 6 stycznia 1931 w Bytomiu, zm. 1 marca 2003 w Dortmundzie, Niemcy) – polski piłkarz, pomocnik. Długoletni zawodnik Polonii Bytom.
Treningi rozpoczynał w klubie z rodzinnego miasta, Bobrku. Krótko grał w Sosnowcu, a w 1952 został graczem Legii. W 1954 wrócił na Śląsk. Piłkarzem Polonii był przez 10 lat. Dwukrotnie wywalczył tytuł mistrza Polski (1954, 1962).
W reprezentacji debiutował 13 września 1953 w meczu z Bułgarią, ostatni raz zagrał w tym samym roku. Łącznie w biało-czerwonych barwach rozegrał 2 spotkania.

</doc>
<doc id="1105627" url="https://pl.wikipedia.org/wiki?curid=1105627" title="Niestabilność Jeansa">
Niestabilność Jeansa

Niestabilność Jeansa – zależność opisująca warunki jakie muszą być spełnione do zapadania grawitacyjnego obłoków materii i formowania się gromad galaktyk, galaktyk, gwiazd, planet itp. Zapadanie obłoku zachodzi, gdy obłok gazu nie jest w stanie zachować równowagi hydrostatycznej, którą dla jednorodnego kulistego obłoku określa wzór:
gdzie:
Równowaga jest trwała ("stabilna"), jeżeli małe zaburzenia są "wygaszane" w czasie, natomiast "niestabilna", kiedy ulegają "wzmocnieniu". Ogólnie chmura jest niestabilna, jeśli jest albo bardzo masywna w danej temperaturze, albo bardzo chłodna przy danej masie; w tych okolicznościach ciśnienie gazu nie może pokonać grawitacji i chmura zapadnie się.
Masa Jeansa.
Masa Jeansa została nazwana na cześć brytyjskiego fizyka Sir Jamesa Jeansa, który badał zjawisko kolapsu grawitacyjnego obłoków gazu. Jeans pokazał, iż w pewnych warunkach, obłok gazu lub jego część, może stać się niestabilny i zacząć się zapadać, jeżeli gradient ciśnienia nie będzie w stanie zrównoważyć siły grawitacji. Ponadto pokazał, że dla ustalonych parametrów fizycznych obłoku (tj. temperatura, gęstość itp.), istnieje ściśle określona masa, po przekroczeniu której obłok ulega zapadaniu i będzie się kurczył, dopóki wytworzone ciśnienie nie przeciwstawi się kolapsowi. Jeans podał wzór pozwalający określić stabilność obłoku tylko na podstawie jego gęstości i temperatury.
Przybliżoną masę krytyczną można wydedukować z rozważań fizycznych. Niech obłok gazu będzie jednorodną kulą o promieniu formula_7 masie formula_8 oraz określonej gęstości i ciśnieniu, wyrażonymi przez prędkość dźwięku formula_9 Jeżeliby w niewielkim stopniu ścisnąć hipotetyczny obłok i pozostawić działaniu ciśnienia, to fale ciśnienaia (dźwiękowe) odbudowywać stan równowagi (zmieniając gradient ciśnienia). Czas dotarcia zmiany do środka obłoku zależy od prędkości dźwięku w gazie:
Równocześnie siła grawitacji będzie próbowała jeszcze bardziej ścisnąć obłok w skali czasowej spadku swobodnego:
gdzie:
W zależności od tego, która skala czasowa jest krótsza, obłok będzie:
Wychodząc z warunku niestabilności formula_17 można pokazać, iż istnieje pewna charakterystyczna długość formula_18
zwana długością Jeansa.
Wszystkie jednorodne, sferycznie symetryczne obłoki materii o promieniu formula_20 są niestabilne grawitacyjnie.
Z założenia jednorodności i sferycznej symetrii obłoku można, na podstawie długości Jeansa, wyprowadzić wzór na masę krytyczną:

</doc>
<doc id="1105638" url="https://pl.wikipedia.org/wiki?curid=1105638" title="Folklor amerykański">
Folklor amerykański

Amerykański folklor – obejmuje tradycje ludowe kontynentu północnoamerykańskiego, zarówno jego rdzennych mieszkańców (różnych plemion Indian), jak i osadników z Europy od XVI w.
Na folklor składają się zwyczaje, przesądy, opowieści, muzyka, tańce i pieśni przekazywane drogą ustną, a także wytwory materialne społeczności i grup etnicznych kontynentu amerykańskiego. W Stanach Zjednoczonych, kraju masowej imigracji, daje to pole do szczególnie szerokich badań, zwłaszcza komparatywnych.
Współcześnie naukowcy amerykańscy zajmują się także w ramach badań nad folklorem tzw. legendami miejskimi – "urban legend", które przekazywane są za pomocą nowoczesnych środków, takich jak radio, telewizja, internet (portale społecznościowe, listy dyskusyjne) oraz telefony komórkowe (smsy).
Zarys historii folklorystyki amerykańskiej.
W Stanach Zjednoczonych zorganizowane zbieranie i studiowanie folkloru amerykańskiego rozpoczęło się w drugiej połowie XIX wieku. W 1888 r. zostało założone American Folklore Society. Jedną z głównych przyczyn powstania folklorystyki w USA była zwiększająca się imigracja. Chociaż dziś folklorystyka jest liberalna i inkluzywna, to w przeszłości ruch folklorystyczny był ruchem konserwatywnym i ekskluzywnym. Właściwie aż do początku XX wieku amerykański folkloryzm zajmował się prawie wyłącznie balladami, ustnymi opowieściami i wyrobami rękodzieła wytworzonymi przez potomków emigrantów z wysp brytyjskich osiadłych w Nowej Anglii i rejonie Appalachów. Paradoksalnie dodano do tego pieśni i opowieści Afroamerykanów i to tylko dlatego, że obawiano się zaniku "czarnej" kultury w związku ze zniesieniem niewolnictwa na południu po wojnie secesyjnej. Dla konserwatywnej folklorystyki było to jakby zachowanie czegoś w rodzaju "antebellum status quo".
Rozwój folklorystyki amerykańskiej polegał na przechodzeniu z pozycji konserwatywnych na liberalne. Uwidoczniło się to w poszerzaniu zakresu zainteresowań. Dziś folklor obejmuje wyróżniające się wytwory prawie każdej grupy, która może być określona etnicznie, narodowościowo, regionalnie, socjalnie i zawodowo. Dotyczy to ludzi żyjących i będących w różnym wieku; bada się nawet twórczość dzieci. W przeszłości badano tylko ludzi w starszym wieku, jako tzw. przekazicieli tradycji. I folkloryści zajęli się także folklorem miejskim.
W końcu folkloryści amerykańscy zauważyli, że naród amerykański składa się z imigrantów. Rozpoczęto badania folkloru amerykańskich Włochów, Greków, Polaków, Niemców itd. Bada się np. czy folklor Polaków jest tylko folklorem polskim w Ameryce, czy przeistoczył się już w nową jakość – folklor polsko-amerykański.
Ponieważ jedynymi nieimigrantami w Stanach Zjednoczonych są prawdziwi Amerykanie nazywani Indianami, folklorystyka zajęła się wszystkimi aspektami ich folkloru. Niektóre jego elementy zostały włączone już dawno do folkloru ogólnoamerykańskiego jak np. "Bigfoot" (właściwie "Sasquatch", z języka Indian Saliszów se'sxac – "dziki człowiek").

</doc>
<doc id="1105639" url="https://pl.wikipedia.org/wiki?curid=1105639" title="Loni Anderson">
Loni Anderson

Loni Kaye Anderson (ur. 5 sierpnia 1945 w Saint Paul, w stanie Minnesota) – amerykańska aktorka filmowa i telewizyjna. Pierwotnie jej imię brzmiało „Leiloni”, lecz potem jako nastolatka zmieniła je na „Loni”, w reakcji na częste przekręcanie jej imienia na „Lay Loni”.
Życiorys.
Wczesne lata.
Urodziła się w Saint Paul, w stanie Minnesota jako córka modelki Maxine Hazel (z domu Kallin) i chemika środowiska Klaydona Carla „Andy’ego” Andersona. Jej rodzina była pochodzenia szwedzkiego, norweskiego, niemieckiego, angielskiego i szkockiego. Dorastała na przedmieściach Roseville w stanie Minnesota. Wychowywana była w wierze luterańskiej.
Podczas gdy uczęszczała do szkoły podstawowej, jej rodzina mieszkała w New Brighton i później przeprowadziła się do Shoreview, gdzie kontynuowała naukę w Ramsey High School. Będąc nastolatką, zdobyła tytuł miejscowej Miss Roseville 1963 i znalazła się w finale wyborów Miss Stanu Minnesota 1964, a następnie zdobywała tytuły: Miss Thermo-Jac Clothing, Miss Thom McCann Shoes, Miss County Style Ford, Miss No Frost Eskimo i Królowa Hole-In-One.
Później studiowała na University of Minnesota i występowała przy The Friar's Dinner Theatre, Chanhassen Dinner Theatres i Old Log Theatre.
Kariera.
Po przeprowadzce do Kalifornii, pojawiła się na szklanym ekranie w 1975 roku w serialach: ABC "S.W.A.T." u boku Roberta Uricha, NBC "Niewidzialny człowiek" ("The Invisible Man"), ABC "Harry O" z Farrah Fawcett i NBC "Sierżant Anderson" ("Police Woman") z Angie Dickinson. Na dużym ekranie zadebiutowała w sensacyjno-przygodowym dramacie kryminalnym "Siła Vigilante" ("Vigilante Force", 1976) u boku Krisa Kristoffersona, Jana-Michaela Vincenta i Andrew Stevensa.
Popularność zdobyła dzięki roli olśniewającej recepcjonistki Jennifer Elizabeth Marlowe w sitcomie CBS "WKRP w Cincinnati" ("WKRP in Cincinnati", 1978–1982), za którą była dwukrotnie nominowana do nagrody Emmy i trzykrotnie otrzymała nominację do nagrody Złotego Globu. Zagrała legendarną gwiazdę hollywoodzką Jayne Mansfield w biograficznym filmie telewizyjnym CBS "Historia Jayne Mansfield" ("The Jayne Mansfield Story", 1980) u boku Arnolda Schwarzeneggera. Za kreację Pembrook Feeney w komedii "Stroker Ace" (1983) z Burtem Reynoldsem zdobyła nominację do antynagrody Złotej Maliny, w kategorii najgorszej aktorki i najgorszej nowej gwiazdy. Wystąpiła potem m.in. w sitcomie NBC "Pielęgniarki" ("Nurses", 1993–1994) i operze mydlanej, "Melrose Place" (1996).
Życie prywatne.
10 lipca 1964 wyszła za mąż za Bruce’a Hasselberta, z którym ma córkę Deidrę Hoffman. W 1966 rozwiodła się. 28 stycznia 1974 poślubiła Rossa Bickella, z którym rozwiodła się 20 sierpnia 1981. Siedem lat później, 29 kwietnia 1988, wzięła ślub z aktorem Burtem Reynoldsem, z którym w 1988 zaadoptowała syna Quintona. Pięcioletnie małżeństwo zakończyło się oficjalnie 7 marca 1993. Jej czwartym mężem został Bob Flick. Ślub odbył się 17 maja 2008.

</doc>
<doc id="1105640" url="https://pl.wikipedia.org/wiki?curid=1105640" title="Element przestępny">
Element przestępny



</doc>
<doc id="1105642" url="https://pl.wikipedia.org/wiki?curid=1105642" title="Krzysztof Olszewski (fotograf)">
Krzysztof Olszewski (fotograf)

Krzysztof Olszewski, pseud. artyst. "KED" (ur. 11 czerwca 1970 w Kartuzach) – polski fotograf i artysta wizualny, autor fotoinstalacji. 
Życiorys.
Ukończył studia na Wydziale Komunikacji Multimedialnej Akademii Sztuk Pięknych w Poznaniu (dyplom pod kierunkiem Grzegorza Przyborka), a następnie studia uzupełniające na Wydziale Operatorskim Państwowej Wyższej Szkoły Filmowej, Telewizyjnej i Teatralnej w Łodzi. Otrzymał stypendia artystyczne Miasta Szczecina (2004, 2005), ASP w Poznaniu (2004) oraz Łódzkiej PWSFTViT (2005).
Wykładowca w Szkołach Artystycznych Top-Art. Fotoedytor kwartalnika filozoficznego "fo-pa". Pomysłodawca i dyrektor artystyczny Międzynarodowego Festiwalu Sztuki Wizualnej inSPIRACJE w Szczecinie.
Publikacje w czasopismach fotograficznych (polskich "Foto Pozytywie", "Fotopolis", "Biuletynie Fotograficznym" oraz francuskim "Photo" i słowackim "Imago") oraz o tematyce kulturalnej ("Tygiel Kultury") i filozoficznej "fo-pa").

</doc>
<doc id="1105644" url="https://pl.wikipedia.org/wiki?curid=1105644" title="Cerkiew Opieki Matki Bożej w Zubaczach">
Cerkiew Opieki Matki Bożej w Zubaczach

Cerkiew pod wezwaniem Opieki Matki Bożej – prawosławna cerkiew parafialna w Zubaczach. Należy do dekanatu Kleszczele diecezji warszawsko-bielskiej Polskiego Autokefalicznego Kościoła Prawosławnego.
Cerkiew wzniesiono w 1895, w miejscu poprzedniej, która spłonęła. Konsekracja nowej świątyni miała miejsce 1 października 1896. Budowla drewniana, o konstrukcji zrębowej, orientowana, zbudowana na planie krzyża łacińskiego, z bocznymi ramionami zamkniętymi prostokątnie. Nawa na planie kwadratu. Od zachodu prostokątna kruchta. Prezbiterium mniejsze od nawy, zamknięte prostokątnie, z dwiema bocznymi zakrystiami. Dachy cerkwi blaszane. Nad kruchtą wieża zwieńczona ostrosłupowym hełmem. Nad nawą ośmioboczna wieża zwieńczona cebulastą kopułą. Obok cerkwi dzwonnica (wzniesiona również w 1895) – wolnostojąca, drewniana, zbudowana na planie kwadratu.
Cerkiew i dzwonnicę wpisano do rejestru zabytków 7 lutego 2001 pod nr A-19.

</doc>
<doc id="1105645" url="https://pl.wikipedia.org/wiki?curid=1105645" title="Region radomszczański">
Region radomszczański

Region radomszczański – jeden z 4 regionów w rzymskokatolickiej archidiecezji częstochowskiej.
Dekanaty.
W skład regionu wchodzi 10 dekanatów:

</doc>
<doc id="1105646" url="https://pl.wikipedia.org/wiki?curid=1105646" title="Dialekty syryjsko-palestyńskie języka arabskiego">
Dialekty syryjsko-palestyńskie języka arabskiego

Dialekty syryjsko-palestyńskie – jedna z czterech grup wschodniego obszaru dialektalnego języka arabskiego. Arabowie określają je zbiorowo jako "šāmī" albo dialekty "Bilād aš-Šām". Dialekty te kształtowały się na podłożu aramejskim, o czym świadczą zapożyczenia na płaszczyźnie tak gramatycznej, jak i leksykalnej. Mimo tego uchodzą obok dialektu hidżazyjskiego za najbliższe językowi klasycznemu.
Obszar, który zajmują dialekty syryjsko-palestyńskie obejmuje dzisiejszą Syrię, ale tylko na zachód od Eufratu, Liban, Palestynę oraz część Jordanii, w której oprócz dialektów beduińskich, wszystkie dialekty osiadłe (miejskie i wiejskie) są palestyńskie.
Dialekty syryjsko-palestyńskie dzielimy według klasyfikacji O. Jastrow i W. Fischera na 3 grupy:

</doc>
<doc id="1105648" url="https://pl.wikipedia.org/wiki?curid=1105648" title="Region częstochowski">
Region częstochowski

Region częstochowski – jeden z 4 regionów w rzymskokatolickiej archidiecezji częstochowskiej.
Dekanaty.
W skład regionu wchodzi 14 dekanatów:

</doc>
<doc id="1105649" url="https://pl.wikipedia.org/wiki?curid=1105649" title="Bristol Bloodhound">
Bristol Bloodhound

Bristol Bloodhound - brytyjski przeciwlotniczy zestaw rakietowy używany od końca lat 50. do lat 90. XX wieku.
Historia.
Bloodhound został zaprojektowany w zakładach Bristol Aeroplane Company w ramach programu o kryptonimie "Red Duster". Zgodnie zamierzeniami miał stać się standardową bronią brytyjskiej obrony przeciwlotniczej uzupełniając zestaw Thunderbird przeznaczony do obrony wojsk lądowych. Bloodhound Mk I wszedł do uzbrojenia w 1958 roku. Poza RAF był używany także przez wojska szwedzkie (jako Rb.65). W 1964 roku do uzbrojenia weszła wersja Mk 2 wyposażona w silniejsze silniki i nowocześniejszy radar naprowadzający rakiety na cel dzięki czemu wzrósł zasięg zestawu, prawdopodobieństwo trafienia, a także zmniejszono minimalny pułap atakowanych celów. Wersja Mk 2 znalazła się także na uzbrojeniu armii szwedzkiej (jako Rb.68), a także szwajcarskiej (BL-64).
Z uzbrojenia armii brytyjskiej zestawy tego typu zostały wycofane w 1991 roku.
Opis.
Pocisk zestawy Bloodhound startował przy pomocy czterech silników rakietowych na stałe paliwo. Po osiągnięciu odpowiedniej prędkości uruchamiały się dwa silniki strumieniowe zamocowane do kadłuba pylonami, a silniki rakietowe były odrzucane. Pocisk był naprowadzany półaktywnie na cel podświetlany przez radar naziemny. Głowica bojowa prętowa detonowana przy pomocy zapalnika zbliżeniowego.

</doc>
<doc id="1105651" url="https://pl.wikipedia.org/wiki?curid=1105651" title="Deviantart">
Deviantart



</doc>
<doc id="1105655" url="https://pl.wikipedia.org/wiki?curid=1105655" title="Lars Eriksson (ur. 1965)">
Lars Eriksson (ur. 1965)

Lars („Lasse”) Eriksson (ur. 21 września 1965 w Sztokholmie) – szwedzki piłkarz występujący na pozycji bramkarza. Eriksson rozegrał w reprezentacji swojego kraju 17 meczów w latach 1988–1995, jednakże był rezerwowym na najważniejszych imprezach, gdyż w tamtym okresie podstawowym bramkarzem był Thomas Ravelli.
Rola rezerwowego przypadła mu na Mistrzostwach Świata w 1990, Mistrzostwach Europy w 1992 oraz na Mistrzostwach Świata w 1994; w dwóch ostatnich imprezach wywalczył z drużyną III miejsca.

</doc>
<doc id="1105659" url="https://pl.wikipedia.org/wiki?curid=1105659" title="Ludność Zawiercia">
Ludność Zawiercia



</doc>
<doc id="1105660" url="https://pl.wikipedia.org/wiki?curid=1105660" title="Norifumi Abe">
Norifumi Abe

 – japoński motocyklista klasy 500 cm³ oraz MotoGP.
Życiorys.
Urodził się jako Mitsuo Abe. Był kierowcą wyścigowym na motocyklach w wersji minibike, a następnie startował w motocrossie.
W wieku 15 lat rozpoczął karierę w wyścigach ulicznych w USA. W 1992 r. wygrał klasę 250 cm³ i zaczął starty w klasie 500 cm. Zdobył wtedy tytuł mistrza świata jako najmłodszy zawodnik w historii.
W 1994 r. wystartował w Grand Prix Japonii z dziką kartą i nie ukończył wyścigu na skutek wypadku na trzy okrążenia przed metą.
W 1995 r. po raz pierwszy stanął na podium, a w 1996 r. wygrał pierwsze Grand Prix w karierze, które odbywało się w Japonii. W 1997 r. ponownie wygrał GP Japonii na torze Suzuka i Grand Prix Brazylii na torze Jacarepaguá.
Po sezonie 2004 zakończył starty w Grand Prix, przenosząc się do World Superbike.
W 2007 r. był główną gwiazdą Yamahy w rozgrywanym w sierpniu, prestiżowym wyścigu Suzuka 8 hour.
Śmierć.
W dniu 7 października 2007 r. Norifumi Abe uderzył skuterem w ciężarówkę zawracającą nieprawidłowo w mieście Kawasaki w prefekturze Kanagawa. Na skutek ciężkich obrażeń zmarł.

</doc>
<doc id="1105661" url="https://pl.wikipedia.org/wiki?curid=1105661" title="Janina Wierusz Kowalska">
Janina Wierusz Kowalska

Janina Maria Wierusz Kowalska (ur. 1949 w Częstochowie) – polska malarka, pedagog; przedstawicielka polskiego abstrakcjonizmu geometrycznego. Uprawia malarstwo, rysunek, tkaninę przestrzenną.
Życiorys.
Pochodzi z rodziny o tradycjach artystycznych; jej dalekim przodkiem był Alfred Jan M. Wierusz Kowalski, uczeń Józefa Brandta, wybitny polski malarz, przedstawiciel tzw. Szkoły monachijskiej i honorowy profesor Akademii Monachijskiej.
Studiowała na Wydziale Form Przemysłowych i Wydziale Malarstwa Akademii Sztuk Pięknych w Krakowie. Dyplom z malarstwa uzyskała w pracowni Tadeusza Brzozowskiego. Jest autorką „Szkoły Sztuki Wizualnej”, dla której napisała autorskie programy, łączące sokratejską ideę twórczego dialogu z uniwersalnym kształceniem interdyscyplinarnym w oparciu o wzory Bauhausu. Wykłada geometryczne podstawy rysunku, rysunek studyjny, malarstwo, podstawy projektowania. Jest autorką licznych opracowań z dziedziny historii sztuki i teorii designu.
Uczestniczy w publicznym życiu artystycznym, prezentując swój dorobek na wielu wystawach. Brała udział w wydarzeniach artystycznych i wystawach, w tym: Buenos Aires (UTPBA) – 1996, Bruksela (Galerie Art-Pol) – 2000, Warszawa (Galeria Sztuki Współczesnej Katarzyny Napiórkowskiej) – 2001, Żywiec (Stary Zamek) – 2004, Bielsko -Biała (Galeria BWA) – 1994, 1995, Warszawa (Galeria Zapiecek) „Amici di Tworki” – 2002, 2005, Warszawa „Obraz roku” konkurs Art &amp; Business 2002.
Twórczość.
Twórczość Janiny Wierusz Kowalskiej stanowi kontynuację tradycji polskiej abstrakcji geometrycznej i minimalizmu. Cechą charakterystyczną tej twórczości jest redukowanie środków ekspresji, klarowność kompozycji oraz symetria i operowanie podstawowymi formami geometrycznymi. Artystka wskazuje, jako źródło swoich inspiracji, fascynację naturą, którą postrzega jako zespół dających się wyodrębnić elementów o określonych cechach i uzupełniającej relacji. Ich analiza i przedstawienie w formie dzieła malarskiego staje się drogą do odnalezienia tzw.  formy idealnej.
Dorobek artystyczny.
Źródło:
Praca dydaktyczna.
Jest autorką „Szkoły Sztuki Wizualnej”1992 -1997), dla której napisała autorskie programy, łączące sokratejską ideę twórczego dialogu z uniwersalnym kształceniem interdyscyplinarnym w oparciu o wzory Bauhausu. Struktura i charakter edukacji zapewniały tej placówce poziom akademicki.Program obejmował takie przedmioty jak;  geometryczne podstawy rysunku, rysunek studyjny, malarstwo, podstawy projektowania, historia i teoria sztuki, język angielski, język francuski.W ramach programu kształcenia organizowane były liczne plenery i wyjazdy edukacyjne;  do Paryża, Wenecji, Florencji, Wiednia. Była to pierwsza w Polsce prywatna szkoła artystyczna. Nie opracowano wtedy jeszcze podstaw prawnych dla tego typu placówek i nie można było  wystąpić o uprawnienia szkoły publicznej. Szkoła nie doczekała się również dotacji, udzielanej zwyczajowo przez jednostki samorządu terytorialnego niepublicznym podmiotom prowadzącym szkoły. Ze względu na rosnące koszty utrzymania szkoły i brak pomocy z zewnątrz, nastąpiła konieczność zawieszenia jej działalności w 1997 roku. Wkrótce, po zawieszeniu działalności szkoły nadeszły z Ministerstwa Kultury i Sztuki,dla nieistniejącej już placówki, uprawnienia szkoły publicznej.
Pod koniec lat dziewięćdziesiątych, Janina Wierusz Kowalska otworzyła Warsztaty Artystyczne, system kursów przygotowujących adeptów do egzaminów wstępnych na wyższe uczelnie artystyczne i wydziały architektury. Warsztaty w zmiennych formach prowadzone są od 25 lat.

</doc>
<doc id="1105663" url="https://pl.wikipedia.org/wiki?curid=1105663" title="Ludność Żor">
Ludność Żor



</doc>
<doc id="1105665" url="https://pl.wikipedia.org/wiki?curid=1105665" title="Keely Smith">
Keely Smith

Keely Smith, właśc. Dorothy Jacqueline Keely (ur. 9 marca 1928 w Norfolk, zm. 16 grudnia 2017 w Palm Springs) – amerykańska piosenkarka jazzowa i popowa, aktorka.
Szczyt jej kariery przypadł na lata 50. i 60. XX wieku. Współpracowała m.in. z Louisem Primą, u boku którego zadebiutowała w 1949 roku jako profesjonalistka (została jego żoną w 1953 roku), a także z Frankiem Sinatrą. Będący jej solowym debiutem album "I Wish You Love" z 1957 roku otrzymał nominację do nagrody Grammy i został sprzedany w ilości ponad miliona egzemplarzy.

</doc>
<doc id="1105668" url="https://pl.wikipedia.org/wiki?curid=1105668" title="Chusta do noszenia dzieci">
Chusta do noszenia dzieci

 
Chusta do noszenia dzieci – prostokątny lub rzadziej kwadratowy pas tkaniny, najczęściej z naturalnych włókien o splocie skośno-krzyżowym, żakardowym, serduszkowym, który dzięki specjalnym wiązaniom umożliwia bezpieczne noszenie niemowląt i starszych dzieci.
Rodzaje chust.
Chusty dzielą się na:
Ten typ chusty dzielimy również pod względem użytej tkaniny: chusty tkane lub elastyczne. Te drugie polecane są dla najmniejszych dzieci i najmniej wprawnych w wiązaniu opiekunów.
Pośród akcesoriów do noszenia dzieci, do grupy „chust” często zalicza się także miękkie nosidła wzorowane na nosidłach używanych w Japonii lub Chinach ("podaegi" lub "mei-tai"), w których do kwadratowego (najczęściej) panelu doszyte są pasy służące do umocowania nosidła na plecach.
Na nosidłach azjatyckich wzorowane są współczesne "nosidła ergonomiczne".
Noszenie w dawnej Polsce.
Używano bądź kołyski wykonanej z wikliny – lekkiej i łatwej do zawieszenia na przykład na gałęzi drzewa bądź nosideł wykonanych z tkaniny. Nosidła te – w zależności od regionu nosiły różne nazwy: hacka, chajtka, chycka, chusta lub po prostu szmata albo płachta. Dzieci nosiło się także w elementach stroju – zapaskach, fartuchach lub „zajdkach” oraz „odziewackach” – dużych chustach wełnianych używanych jako osłona przed zimnem. Sposób wykonania, użyty materiał, kolorystyka i wreszcie sposób noszenia był zróżnicowany w zależności od regionu i tradycji w danej rodzinie. Dzieci były noszone głównie przez kobiety lub starsze rodzeństwo. Jak można przypuszczać, ludność osiadła korzystała z nosideł wtedy, gdy było konieczne dłuższe wyjście lub podróż wraz z dzieckiem, ludność wędrująca zaś używała ich częściej i dłużej (np. Romowie).
W sytuacji krytycznej – na przykład podczas nagłej ucieczki z domu w czasie wojny – jako chusta mógł być wykorzystany nawet kilim ze ściany czy kapa z łóżka, ale zazwyczaj stosowano chusty wykonane z płótna lub z wełny, co zapewne też było zależne od pory roku i warunków atmosferycznych. Chusty polskie były kolorowe, czasem z frędzlami. Kolorystyka – podobnie jak w przypadku strojów – zależała od regionu Polski.
Można też przypuszczać, że takie elementy codziennego ubioru, jak fartuchy i zapaski, używane często przez kobiety jako pomoc przy transporcie na przykład chrustu, były również wykorzystywane pomocniczo do przenoszenia małych dzieci. Chusty trójkątnej (hacki), noszonej przez ramię używano podobnie jak kołysek do przenoszenia dzieci malutkich w pozycjach leżących. Dziecko było zawieszone z przodu lub trochę z boku osoby noszącej. Prawdopodobnie taki trójkątny kawałek materiału mógł być stosowany pomocniczo przy sadzaniu i noszeniu na biodrze lub na boku dzieci już starszych.
W “szmacie”, czyli szerokiej prostokątnej płachcie dzieci były noszone z przodu lub na plecach, czasem także nieco z boku, tak, by matka mogła kontrolować co się z dzieckiem dzieje. Dziecko siedziało w chuście w pozycji pionowej – dolne końce (rogi) materiału były zawiązane w pasie osoby noszącej, materiał przechodził pod pupą dziecka, nóżki wystawały po bokach. Górne rogi wiązano w taki sposób, że jeden koniec materiału przechodził pod pachą, a drugi nad przeciwległym ramieniem. Pozwalało to podtrzymać główkę młodszego dziecka, a starszemu swobodnie wyglądać na świat

</doc>
<doc id="1105669" url="https://pl.wikipedia.org/wiki?curid=1105669" title="Czesław Wierusz-Kowalski">
Czesław Wierusz-Kowalski



</doc>
<doc id="1105674" url="https://pl.wikipedia.org/wiki?curid=1105674" title="Ulica Wolności w Zabrzu">
Ulica Wolności w Zabrzu

Ulica Wolności w Zabrzu (dawniej "Kronprinzenstrasse") − główna ulica miasta, biegnąca od granicy zachodniej miasta z Gliwicami do wschodniej z Rudą Śląską. Ulica stanowiąca główną arterię rozwijającego się miasta na początku XX wieku.
Opis.
Przy ulicy Wolności mieściło się (lub mieści do tej pory) kilka najważniejszych zakładów przemysłowych, między innymi Kopalnia Zabrze (Kopalnia Królowa Luiza), Browar Zabrze, Huta Redena (obecnie zakłady Powen SA). Przy ulicy Wolności znajdują się także trzy kościoły: św. Andrzeja Apostoła, św. Franciszka i św. Jadwigi, jak również hala sportowa Pogoń. Na całej długości wzdłuż ulicy biegnie linia tramwajowa, z torowiskiem w jezdni lub poza nim. W centrum ulica wyłączona z ruchu kołowego stanowi reprezentacyjny deptak miejski, połączony z placem Wolności. Zabudowa ulicy Wolności jest zróżnicowana. Najbardziej zwarta w części śródmiejskiej, z kamienicami z przełomu XIX i XX w.
Przy ulicy Wolności zlokalizowane są następujące historyczne obiekty, wpisane do rejestru zabytków:

</doc>
<doc id="1105684" url="https://pl.wikipedia.org/wiki?curid=1105684" title="Terminologia teorii gier">
Terminologia teorii gier



</doc>
<doc id="1105686" url="https://pl.wikipedia.org/wiki?curid=1105686" title="Kazimierz VII">
Kazimierz VII

Kazimierz VII (IX) (ur. 22 marca 1557 w Wołogoszczy, zm. 10 maja 1605 w "Neuhausen" koło Darłowa) – książę darłowsko-bytowski od 1600; szczeciński w 1603; biskup kamieński w latach 1574-1602; syn Filipa I z rodu Gryfitów.
Życiorys.
Był dziesiątym, najmłodszym dzieckiem, a siódmym synem Filipa I, księcia pomorskiego, szczecińskiego i wołogoskiego oraz Marii, elektorówny saskiej. Kształcił się na uniwersytetach w Greifswaldzie i Wittenberdze. Od najmłodszych lat przewidziany był na stanowisko biskupa kamieńskiego – przy podziale księstwa w 1569 zostało zagwarantowane mu objęcie tego urzędu. Biskupem został w pięć lat później – 26 października 1574. Od 1592 jego rezydencją był nowo wybudowany zamek w Kazimierzu Pomorskim ("Kasimirsburg") pod Koszalinem. Wobec objęcia przez starszego brata, Barnima X Młodszego Księstwa Szczecińskiego został w 1600 władcą Darłowa i Bytowa.
Wobec stale pogarszającego się stanu zdrowia 20 czerwca 1602 zrzekł się biskupstwa na rzecz swego bratanka, Franciszka, a sam osiadł w wybudowanej na własne polecenie dwukondygnacyjnej nadmorskiej rezydencji "Neuhausen" koło Darłowa. W 1603 na krótko posiadł prawa do Księstwa Szczecińskiego po śmierci Barnima X, jednak już po kilku tygodniach przekazał je jedynemu żyjącemu jeszcze podówczas bratu Bogusławowi XIII, motywując to swoją chorobą oraz bezżennością.
Stan zdrowia księcia systematycznie się pogarszał z powodu jego hulaszczego trybu życia i alkoholizmu, szczególnie po 1595. W 1596 książę przebywał na kuracji w Cieplicach, a po powrocie związał się ze swoją pielęgniarką, córką patrycjusza kołobrzeskiego – Katarzyną Froelich (bądź Froreich). Związany był z nią do końca swojego życia. Zmarł 10 maja 1605 w "Neuhausen" koło Darłowa ("Rügenwalde"), cierpiąc na kamicę nerkową, schorzenia dróg żółciowych oraz zapalenie płuc. Jego zwłoki zostały przewiezione przez bratanka, Jerzego II do Szczecina, gdzie spoczęły w drewnianym sarkofagu w krypcie kościoła zamkowego pw. św. Ottona 20 czerwca 1605. Spadkobiercą Darłowa i Bytowa został Bogusław XIII.

</doc>
<doc id="1105687" url="https://pl.wikipedia.org/wiki?curid=1105687" title="100 m stylem motylkowym">
100 m stylem motylkowym

100 m stylem motylkowym – konkurencja należąca do krótszych dystansów w tym stylu. Jest rozgrywana na igrzyskach olimpijskich.
Mistrzostwa Polski.
Obecny mistrz Polski:
Obecna mistrzyni Polski:
Mistrzostwa świata (basen 50 m).
Obecny mistrz świata:
Obecna mistrzyni świata:
Mistrzostwa świata (basen 25 m).
Obecny mistrz świata:
Obecna mistrzyni świata:
Mistrzostwa Europy.
Obecny mistrz Europy:
Obecne mistrzynie Europy:
Letnie igrzyska olimpijskie.
Obecny mistrz olimpijski:
Obecna mistrzyni olimpijska:

</doc>
<doc id="1105690" url="https://pl.wikipedia.org/wiki?curid=1105690" title="Jakub Goldberg (filmowiec)">
Jakub Goldberg (filmowiec)

Jakub Goldberg (ur. 29 sierpnia 1924 w Warszawie, zm. 27 kwietnia 2002 w Kopenhadze) – polski reżyser i scenarzysta pochodzenia żydowskiego, okazjonalnie występował jako aktor.
Życiorys.
Studiował na Wydziale Reżyserii Państwowej Wyższej Szkoły Filmowej w Łodzi (absolwent z 1952). Współpracował z takimi reżyserami jak Andrzej Munk, Jerzy Kawalerowicz czy Roman Polański. Wraz z Henrykiem Klubą wystąpił w etiudzie filmowej Romana Polańskiego, pt.: "Dwaj ludzie z szafą". Brał udział przy powstawaniu filmu "Nóż w wodzie" Romana Polańskiego. Zmuszony do emigracji w 1969 po antysemickiej nagonce, która była następstwem wydarzeń marcowych w 1968. Wyjechał do Danii i osiadł w Kopenhadze, gdzie prowadził wykłady na tamtejszej akademii filmowej.
Poświęcona mu tablica pamiątkowa znajduje się na cmentarzu żydowskim przy ulicy Okopowej w Warszawie.

</doc>
<doc id="1105692" url="https://pl.wikipedia.org/wiki?curid=1105692" title="100 m stylem klasycznym">
100 m stylem klasycznym

100 m stylem klasycznym – konkurencja należąca do krótkich dystansów w tym stylu. Jest rozgrywana na igrzyskach olimpijskich.
Mistrzostwa Polski.
Obecny mistrz Polski:
Obecna mistrzyni Polski:
Mistrzostwa świata (basen 50 m).
Obecny mistrz świata:
Obecna mistrzyni świata:
Mistrzostwa świata (basen 25 m).
Obecny mistrz świata:
Obecna mistrzyni świata:
Mistrzostwa Europy.
Obecny mistrz Europy:
Obecna mistrzyni Europy:
Letnie igrzyska olimpijskie.
Obecny mistrz olimpijski:
Obecna mistrzyni olimpijska:

</doc>
<doc id="1105694" url="https://pl.wikipedia.org/wiki?curid=1105694" title="Barbet Schroeder">
Barbet Schroeder

Barbet Schroeder (ur. 26 sierpnia 1941 w Teheranie) − szwajcarski reżyser, scenarzysta i producent filmowy, pracujący głównie we Francji.
Życiorys.
Jego ojciec, szwajcarski geolog, pracował w Iranie. Studiował filozofię na Sorbonie. Wspólnie z Érickiem Rohmerem w 1962 założył wytwórnię Les Films du Losange, a w 1963 zagrał w jego filmie "Piekareczka z Monceau". Był też współpracownikiem m.in. Jeana-Luca Godarda. Samodzielnie debiutował w 1969 filmem "More". Muzykę do obrazu o popadaniu w heroinowy nałóg napisała grupa Pink Floyd, została ona wydana na albumie o tym samym tytule. Ponowna współpraca reżysera z zespołem - przy okazji "La Vallée" - zaowocowała płytą "Obscured by Clouds".
W 1974 nakręcił dokument o ugandyjskim dyktatorze Idim Aminie. W następnej dekadzie zaczął realizować filmy w Hollywood. W 1987 nakręcił "Ćmę barową" na podstawie prozy Charlesa Bukowskiego. W 1990 powstała "Druga prawda", fabularyzowana relacja z procesu Clausa von Bülowa, arystokraty oskarżonego o próbę zabójstwa żony. Grający von Bülowa Jeremy Irons zdobył Oscara, a Schroeder był do tej nagrody nominowany. Inne jego amerykańskie filmy to "Sublokatorka" (1992), "Pocałunek śmierci" (1995), "W akcie desperacji" (1998) oraz "Śmiertelna wyliczanka" (2002).
W 2000 zrealizował "Matkę Boską morderców", ekranizację powieści kolumbijskiego pisarza Fernando Vallejo. W 2007 sygnował dokument "Adwokat terroru" o kontrowersyjnym adwokacie Jacquesie Vergèsie.

</doc>
<doc id="1105695" url="https://pl.wikipedia.org/wiki?curid=1105695" title="Puchacz (Masyw Śnieżnika)">
Puchacz (Masyw Śnieżnika)

Puchacz (czes. "Hleďsebe"), wzniesienie 1175 m n.p.m. w południowo-zachodniej Polsce, w Sudetach Wschodnich, w Masywie Śnieżnika.
Położenie.
Wzniesienie graniczne, położone w Sudetach Wschodnich, w południowo-zachodniej części Masywu Śnieżnika, na terenie Śnieżnickiego Parku Krajobrazowego, na południowo-zachodnim rozrogu Śnieżnika, na północ od wzniesienia Trójmorski Wierch i na południowy zachód od wzniesienia Goworek, około 3,8 km na północny wschód od Jodłowa.
Wzniesienie o wyraźnie kopulastym szczycie i zboczach stromo opadających na zachód i wschód, zbocze północne łagodnie opada w kierunku przełęczy a południowe w stroną Trójmorskiego Wierchu. Wznosi się w południowo-zachodnim, granicznym grzbiecie odchodzącym od Śnieżnika.
Przez wierzchołek przechodzi granica państwowa między Polską a Czechami, oraz dział wodny oddzielający zlewisko morza Bałtyckiego od Morza Czarnego.
Budowa geologiczna.
Zbudowane ze skał metamorficznych, głównie z gnejsów śnieżnickich i łupków łyszczykowych, należących do metamorfiku Lądka i Śnieżnika.
Roślinność.
Góra w całości porośnięta jest lasem świerkowym regla dolnego z nieznaczną domieszką drzew liściastych. W partii szczytowej rosną skarłowaciałe świerki, a wolne połacie po szkodach ekologicznych na czeskiej stronie obsadzono młodymi świerkami, po polskiej stronie zbocze starano się zalesić kosodrzewiną, w dolnej partii poniżej 1100 m n.p.m. rośnie buk, świerk oraz jodła pospolita.
Szlaki turystyczne.
Przez szczyt i zbocza Puchacza przechodzą piesze szlaki turystyczne: 

</doc>
<doc id="1105697" url="https://pl.wikipedia.org/wiki?curid=1105697" title="Potez 25">
Potez 25



</doc>
<doc id="1105698" url="https://pl.wikipedia.org/wiki?curid=1105698" title="Eric Rohmer">
Eric Rohmer



</doc>
<doc id="1105699" url="https://pl.wikipedia.org/wiki?curid=1105699" title="Les Films du losange">
Les Films du losange

Les Films du losange – francuska wytwórnia filmowa, założona w 1962 przez dwóch krytyków „Cahiers du cinéma”, Barbeta Schroedera i Érica Rohmera. 
Początkowo wytwórnia produkowała jedynie filmy w reżyserii Rohmera, a następnie realizowała również filmy Schroedera. W 1975 roku kontrolę nad nią przejęła Margaret Menegoz, pod której kierownictwem Les Films du losange otworzyła się na innych reżyserów. Wśród nich znajdowali się Andrzej Wajda ("Danton", "Biesy"), Jean-Claude Brisseau ("De bruit et de fureur", "Białe małżeństwo") oraz Romain Goupil ("Lettre pour L...", "À mort la mort!"). Współpracowała też z takimi reżyserami niemieckimi, jak Rainer Werner Fassbinder, Margarethe von Trotta oraz Wim Wenders. Les Films du losange zajmowała się również dystrybucją filmów fabularnych Larsa von Triera, Christine Carrière i Pierre’a Salvatori, a także takich filmów jak "Festen" Thomasa Vinterberga i "Żegnaj, stary lądzie" Otara Ioselianiego.

</doc>
<doc id="1105700" url="https://pl.wikipedia.org/wiki?curid=1105700" title="Rezerwat przyrody Dębowy Ostrów">
Rezerwat przyrody Dębowy Ostrów

Dębowy Ostrów (niem. "Eichwerder") – rezerwat przyrody w województwie lubuskim, w powiecie świebodzińskim, w gminie Świebodzin. Obszar rezerwatu objęty jest ochroną ścisłą.
Rezerwat przyrody o nazwie „Dębowy Ostrów” utworzony na podstawie Zarządzenia Nr 56 Ministra Leśnictwa i Przemysłu Drzewnego z dnia 31 marca 1970r. w sprawie uznania za rezerwat przyrody.
Celem ochrony jest zachowanie ze względów naukowych i dydaktycznych fragmentu lasu dębowego o charakterze naturalnym. 
W skład rezerwatu przyrody wchodzi obszar położony w granicach administracyjnych powiatu świebodzińskiego, gm. Świebodzin, obrębu ewidencyjnego m. Nowy Dworek o powierzchni 1,84 ha (dz. nr 85/9 – 1,84 ha), w zarządzie N-ctwa Świebodzin.

</doc>
<doc id="1105704" url="https://pl.wikipedia.org/wiki?curid=1105704" title="Jazep Puszcza">
Jazep Puszcza

Jazep Puszcza (pseud.), właśc. Jazep Pauławicz Płaszczynski (biał. Язэп Пушча / Язэп Паўлавіч Плашчынскі; ur. 20 maja 1902 w Koroleszczewiczech niedaleko Mińska na Białorusi, zm. 14 września 1964 w Mińsku) – białoruski poeta
Życiorys.
Jazep Puszcza był poetą, krytykiem, tłumaczem, a także działaczem politycznym. W latach 1918-1921 uczył się w Gimnazjum w Mińsku. Od 1921-22 był słuchaczem studiów białorutenistycznych. Działalność literacką rozpoczął w 1922 roku wydając zbiór opowiadań. W 1923 roku był jednym z założycieli ugrupowania literackiego "Maładniak" i "Uzwyszsza".
W latach 1925-1930 wydał pokaźną ilość zbiorów poetyckich. W roku 1925 rozpoczął naukę na studiach pedagogicznych Białoruskim Uniwersytecie Państwowym. Na jesieni 1927 przeniósł się na Uniwersytet Leningradzki. Na czwartym roku porzucił naukę; powrócił do Mińska, pracował jako redaktor stylistyczny w Białoruskim Wydawnictwie Państwowym.
25 lipca 1930 został aresztowany w związku ze sprawą Związku Wyzwolenia Białorusi. Postanowieniem kolegium OGPU z 10 kwietnia 1931 roku został skazany na 5 lat więzienia i zesłany do Szadryńska na Ural (ujednoznacznienie)u. W latach 1937-1942 był nauczycielem w okolicach Muromska. W czasie II wojny światowej walczył na froncie. Po wojnie powrócił do Muromska.
30 stycznia 1956 roku został rehabilitowany. W 1958 roku powrócił z rodziną na Białoruś. Do ostatnich dni mieszkał i tworzył w Mińsku. Został pochowany na cmentarzu w Koroleszczewiczech.

</doc>
<doc id="1105706" url="https://pl.wikipedia.org/wiki?curid=1105706" title="Barnim X Młodszy">
Barnim X Młodszy

Barnim X (XII) Młodszy, zwany "Pobożnym", "Dobrym", "Wielkim", "Rycerskim" (ur. 15 lutego 1549 w Wołogoszczy, zm. 1 września 1603 w Szczecinie) – w latach 1569-1600 książę na Darłowie, 1573-1600 na Bytowie i Bukowie. Książę szczeciński od 1600, syn Filipa I z dynastii Gryfitów.
Życie i panowanie.
W 1569 przy podziale księstwa otrzymał księstwo darłowskie. W tym samym porozumieniu zagwarantowano mu przejęcie Bukowa i Bytowa w chwili śmierci stryja, Barnima IX Pobożnego, co też nastąpiło w 1573.
. Jednak rokowania prowadzone na zamku drahimskim z referendarzem koronnym Stanisławem Sędziwojem Czarnkowskim nie zakończyły się sukcesem. Sprawa rozbiła się o żądania cesji terytorialnej na rzecz książąt pomorskich. Anna miała wnieść dziedzicznie starostwa: człuchowskie, drahimskie, pilskie, puckie, tucholskie, ujskie i wałeckie do czasu całkowitej wypłaty posagu, gdyby doszło do bezpotomnej śmierci księcia. Strona polska oferowała posag – 400 tys. złotych polskich, wykluczając z drugiej strony jakąkolwiek cesję terytorialną. Ostatecznie Barnim zaręczył się 3 października 1581 z Anną Marią, córką Jana Jerzego, elektora brandenburskiego i Sabiny brandenburskiej na Ansbach. 8 października tegoż roku narzeczeni stanęli w Cölln koło Berlina na ślubnym kobiercu. Anna Maria przybyła na Pomorze w lutym roku następnego.
Pod koniec życia, w 1600 Barnim odziedziczył po zmarłym bracie Janie Fryderyku Księstwo Szczecińskie. . Zmarł tamże 1 września 1603, nie pozostawiwszy potomka, i został pochowany w kościele zamkowym pod wezwaniem św. Ottona 18 października 1603. Rządy w księstwie na krótko (kilka tygodni) przejął Kazimierz VII.

</doc>
<doc id="1105707" url="https://pl.wikipedia.org/wiki?curid=1105707" title="Aksjomat Pascha">
Aksjomat Pascha

Aksjomat Pascha – aksjomat płaszczyzny euklidesowej niedający się wyprowadzić z pięciu aksjomatów Euklidesa:
Inna postać aksjomatu:
Aksjomat Pascha pozwala zdefiniować pojęcie półpłaszczyzny. W tym celu wprowadza się pojęcie leżenia dwóch punktów po jednej stronie prostej:
Tak zdefiniowana relacja jest relacją równoważności, której zwrotność i symetria są trywialne, zaś przechodniość tej relacji jest kontrapozycją aksjomatu Pascha.
Dowodzi się, że dla relacji leżenia po jednej stronie prostej istnieją dokładnie dwie klasy abstrakcji. Każdą z nich nazywa się półpłaszczyzną wyznaczoną przez daną prostą. Oczywiście z definicji, każda z tych półpłaszczyzn jest zbiorem wypukłym.
Aksjomat Pascha został sformułowany przez XIX-wiecznego matematyka Moritza Pascha w "Vorlesungen übr neuere Geometrie", Lepizig 1882. David Hilbert w swojej aksjomatyce zalicza go do tzw. aksjomatów porządku.

</doc>
<doc id="1105708" url="https://pl.wikipedia.org/wiki?curid=1105708" title="Składowa zbioru">
Składowa zbioru



</doc>
<doc id="1105710" url="https://pl.wikipedia.org/wiki?curid=1105710" title="Przestrzeń lokalnie spójna">
Przestrzeń lokalnie spójna

Przestrzeń lokalnie spójna – przestrzeń topologiczna w której każdy punkt ma dowolnie małe otoczenie spójne.

</doc>
<doc id="1105711" url="https://pl.wikipedia.org/wiki?curid=1105711" title="Twierdzenie Jordana-Dehna">
Twierdzenie Jordana-Dehna

Twierdzenie Jordana-Dehna – twierdzenie mówiące, że łamana zamknięta rozcina płaszczyznę na dwa obszary i jest ich wspólnym brzegiem. Szczególny przypadek twierdzenia o krzywej Jordana.
Dowód.
Niech formula_1 będzie łamaną zamkniętą na płaszczyźnie euklidesowej formula_2 a formula_3 niech będzie prostą o kierunku różnym od kierunków prostych zawierających boki łamanych. Prosta formula_3 oraz jedna z prostych do niej prostopadłych wyznaczają układ współrzędnych kartezjańskich, w których prosta formula_3 jest osią odciętych. Przy takim wyborze osi odciętych każda prosta do niej równoległa może przeciąć dowolny bok łamanej w co najwyżej jednym punkcie.
Indeksem punktu formula_6 względem łamanej formula_1 jest funkcja
która przyjmuje wartość:
Przy tym nie są liczone przecięcia w tych wierzchołkach, w których oba boki łamanej wychodzące z wierzchołka znajdują się po jednej stronie prostej.
Na rysunku punkty formula_13 i formula_14 mają względem pomarańczowej krzywej indeks 0, a pozostałe mają indeks 1.
Indeks ma dwie własności:
Dowód własności 1. Przede wszystkim trzeba udowodnić, że istnieje półprosta równoległa do osi odciętych, która przecina łamaną formula_1 w co najmniej dwóch punktach. Łamana ma skończoną liczbę formula_16 wierzchołków: formula_17 Gdyby taka półprosta nie istniała, to niech formula_18 będzie taką permutacją indeksów formula_19 że formula_20 Wierzchołek formula_21 jest połączony bokami łamanej z dwoma wierzchołkami formula_22 gdzie formula_23 Niech
Wtedy półprosta
przecina bok łamanej o końcach formula_27 w punkcie
Nie przecina natomiast odcinka o końcach formula_22 bo
Z aksjomatu Pascha zastosowanego do trójkąta o wierzchołkach formula_31 wynika, że półprosta ta przecina drugi bok łamanej o wierzchołkach formula_32 Znaleźliśmy półprostą przecinającą łamaną formula_1 w dwóch punktach.
Niech formula_34 będzie półprostą o początku w punkcie formula_10 równoległą do osi odciętych, przecinającą łamaną w co najmniej dwóch punktach formula_36 Ponieważ łamana ma skończoną liczbę formula_16 boków, więc półprosta ma co najwyżej formula_16 punktów przecięcia z łamaną i można założyć, że punkty formula_39 są punktami kolejnymi. Jeśli formula_40 leży między punktami formula_13 i formula_14 liczba punktów przecięcia półprostej formula_43 jest o 1 większa od punktów przecięcia półprostej formula_44 czyli formula_45 co kończy dowód własności 1.
Dowód własności 2. Ponieważ łamana formula_1 jako suma odcinków domkniętych (wraz z końcami) jest zbiorem domkniętym i ograniczonym, więc jest podzbiorem zwartym płaszczyzny i dlatego dla każdego punktu formula_6 istnieje taki prostokąt formula_48 że:
Wtedy dla każdego punktu formula_52
bo liczba punktów przecięcia łamanej przez półprostą wyznaczoną przez punkt formula_54 różni się o co najwyżej parzystą liczbę od liczby punktów przecięcia łamanej przez półprostą wyznaczoną przez punkt formula_55
Z obu tych własności wynika, że dopełnienie łamanej formula_1 jest sumą dwóch zbiorów otwartych formula_57 formula_58 W dowolnym otoczeniu każdego punktu łamanej formula_1 można znaleźć punkty obu tych zbiorów. Dlatego łamana ta jest ich wspólnym brzegiem.

</doc>
<doc id="1105712" url="https://pl.wikipedia.org/wiki?curid=1105712" title="Jacek Grudzień (kompozytor)">
Jacek Grudzień (kompozytor)

Jacek Grudzień (ur. 7 lutego 1961 w Warszawie) – polski kompozytor.
Życiorys.
Studiował kompozycję u Włodzimierza Kotońskiego i improwizację fortepianową u Szabolcsa Esztényi’ego w warszawskiej Akademii Muzycznej im. Fryderyka Chopina.
Brał udział w kursach kompozytorskich w Darmstadcie, Kazimierzu, Patras i Dartington. W latach 1986–1987 przebywał na stypendium podyplomowym w Londynie ufundowanym przez Witolda Lutosławskiego, studiując muzykę elektroniczną i system MIDI w studiu Barry’ego Andersona.
W latach 2001–008 pełnił funkcję kierownika muzycznego Teatru Studio w Warszawie. Współpracował ze Studiem Eksperymentalnym Polskiego Radia. 
Jest laureatem Ogólnopolskiego Konkursu Kompozytorskiego na Gitarę Klasyczną w 1995 i konkursu Młodych Kompozytorów Polskich w 1988. Jego kompozycje były wykonywane we Francji, Szwajcarii, Niemczech, Stanach Zjednoczonych i Japonii. 
Mieszka i tworzy w Warszawie i Wiedniu.
Twórczość.
Styl Grudnia charakteryzuje formalna spójność i abstrakcyjna klarowność, co przybliża go do amerykańskiego minimalizmu, zwłaszcza w zakresie metrorytmiki i harmonicznej repetytywności. Stosuje kolaże i cytaty, niekiedy zabawne, jak np. w "Nonstrom" (1996). Wiele jego utworów elektroakustycznych, szczególnie tych z saksofonem, jest faktycznie balladami ambientowymi.
Komponuje również muzykę teatralną, filmową, dla radia i telewizji.

</doc>
<doc id="1105713" url="https://pl.wikipedia.org/wiki?curid=1105713" title="Łamana zamknięta">
Łamana zamknięta

Łamana zamknięta – łamana, która jest jednocześnie krzywą zamkniętą. Suma odcinków formula_1 gdzie formula_2 i formula_3 Szczególny przypadek grafu. Rozcina ona płaszczyznę na dwa obszary, których jest wspólnym brzegiem (twierdzenie Jordana-Dehna).

</doc>
<doc id="1105715" url="https://pl.wikipedia.org/wiki?curid=1105715" title="Twierdzenie o konfiguracji θ">
Twierdzenie o konfiguracji θ

Twierdzenie o konfiguracji θ – twierdzenie topologii, wniosek z twierdzenia Jordana-Dehna:
Nazwa pochodzi od wyglądu greckiej litery theta, stanowiącego ilustrację do twierdzenia.

</doc>
<doc id="1105720" url="https://pl.wikipedia.org/wiki?curid=1105720" title="Sinusoida zagęszczona">
Sinusoida zagęszczona

Sinusoida zagęszczona albo warszawska – krzywa na płaszczyźnie stosowana czasem jako przykład w topologii. W zwykłym położeniu definiuje się ją jako zbiór będący sumą wykresu funkcji formula_1 i odcinka formula_2
W topologii każdą przestrzeń topologiczną, która jest homeomorficzna z tak zdefiniowaną sinusoidą zagęszczoną nazywa się również sinusoidą zagęszczoną. Wymiar tej przestrzeni jest równy 1.
Sinusoida zagęszczona jest przykładem continuum, zatem przestrzeni spójnej, które jednak nie jest lokalnie spójne i nie jest łukowo spójne.

</doc>
<doc id="1105722" url="https://pl.wikipedia.org/wiki?curid=1105722" title="Kolka niemowlęca">
Kolka niemowlęca

Kolka niemowlęca – częsta dolegliwość niemowląt (zarówno karmionych naturalnie, jak i sztucznie) objawiającą się nadmiernym, napadowym, trudnym do ukojenia płaczem. Ustępuje ona zwykle samoistnie około 3 lub 4 miesiąca życia.
Przyczyny i występowanie.
Etiologia tego częstego zaburzenia nie jest znana. Tradycyjnie łączy się dolegliwości kolkowe z zaburzeniami przewodu pokarmowego (kolka jelitowa niemowląt), przyjmując jako przyczynę płaczu bóle brzucha. Teoria gastroenterologiczna podkreśla niedojrzałość bariery jelitowej; jako potencjalną przyczynę wskazuje także zaburzenia motoryki jelit oraz wydzielania hormonów jelitowych. Jedną z przyczyn kolki może być także refluks żołądkowo-przełykowy. Obecnie brane są pod uwagę także teorie: psychologiczna (na emocje i płacz dziecka ma wpływać napięcie emocjonalne u rodzica), alergologiczna (alergia i nietolerancja białek mleka krowiego, soi, składników pożywienia matki) i neurologiczna (niedojrzałość układu nerwowego).
Kolka jest jedną z najczęściej występujących dolegliwości niemowlęcych. Częstość jej występowania w badaniach prospektywnych oceniano na 3–28%, a w badaniach retrospektywnych na 8–40% populacji niemowląt.
Objawy.
Typowy napad kolki objawia się podkurczaniem nóżek, napinaniem brzucha i prężeniem ciała. Kolka przebiega często z poszerzeniem obwodu brzucha, ale zwiększona ilość gazów jelitowych nie jest przyczyną, ale następstwem, płaczu i związanej z nią aerofagii. Płacz pojawia się cyklicznie, przy czym nasila się wieczorem i w nocy (kolka wieczorna). Objawy kolki występują najczęściej między 2 a 16 tygodniem życia (), przy czym szczyt osiągają około 6 tygodnia. 
Kolka nie jest przyczyną zaburzeń wzrostu i rozwoju dziecka. Zwykle samoistnie ustępuje w ciągu pierwszych czterech miesięcy życia.
Diagnostyka.
Kryteria zaproponowane przez Wessela opisuje reguła trzech: niemowlęta cierpiące na kolkę płaczą ponad 3 godziny dziennie, przez więcej niż 3 dni w tygodniu, przez co najmniej 3 tygodnie.
Według kryteriów rzymskich III muszą być jednocześnie spełnione trzy warunki (u niemowląt od urodzenia do ukończenia 4 miesiąca życia):
Leczenie.
Nie opracowano jednolitego schematu leczenia. Wyniki metaanalizy wskazują na skuteczność ograniczenia narażenia dziecka na bodźce zewnętrzne i żywienia przez tydzień hydrolizatem białek o znacznym stopniu hydrolizy, zamiast mieszanek mlecznych. W Polsce przy uciążliwych dolegliwościach stosowana jest trimebutyna i leki uspokajające (hydroksyzyna, neospazmina).
Mimo że kolka niemowlęca ustępuje samoistnie, jest ona źródłem silnego niepokoju i stresu dla rodziców, którzy stosują różne sposoby łagodzenia jej objawów. Jak wynika z ankietowych odpowiedzi rodziców niemowląt, skuteczne jest stosowanie kilku metod, w tym:

</doc>
<doc id="1105723" url="https://pl.wikipedia.org/wiki?curid=1105723" title="Kolka dziecięca">
Kolka dziecięca



</doc>
<doc id="1105724" url="https://pl.wikipedia.org/wiki?curid=1105724" title="HMS Jersey">
HMS Jersey

HMS Jersey – brytyjski niszczyciel okresu II wojny światowej, należący do typu J (J/K/N), w służbie Royal Navy w latach 1939-1941. Nosił znak taktyczny F72, później G72.
Budowa.
Stępkę pod budowę okrętu położono 28 września 1937 w stoczni J. Samuel White w Cowes, kadłub wodowano 26 września 1938. Okręt wszedł do służby w Royal Navy 28 kwietnia 1939. W tej samej stoczni zbudowano też niszczyciel HMS „Kingston” identycznego typu K.
Służba.
Morze Północne 1939–1940.
„Jersey” wszedł początkowo w skład 7. Flotylli Niszczycieli "Home Fleet" (Floty Metropolii), bazującej po wybuchu II wojny światowej w ujściu rzeki Humber, jako część sił "Humber Force". Przez pierwsze miesiące wojny niszczyciele flotylli patrolowały i pełniły służbę eskortową na Morzu Północnym. 22 września 1939, podczas operacji SK przeciw niemieckiej żegludze, miał kolizję z niszczycielem HMS „Javelin”, naprawiany był łącznie do 17 października. 29 października 1939, płynąc z flotyllą był atakowany niecelnie bombami przez niemieckie samoloty. 7 grudnia 1939, płynąc z niszczycielem HMS „Juno”, został storpedowany i poważnie uszkodzony przez niemiecki niszczyciel „Erich Giese”; remont trwał do września 1940. Został wówczas przydzielony do 5. Flotylli Niszczycieli.
29 listopada 1940 wziął udział wraz z HMS „Javelin”, „Kashmir”, „Jackal” i „Jupiter” w potyczce z niemieckimi niszczycielami „Karl Galster”, „Hans Lody” i „Richard Beitzen”, prowadzącymi rajd pod brytyjskie wybrzeże, podczas której uszkodzony został niszczyciel „Javelin”.
29-30 grudnia 1940 „Jersey” osłaniał wraz z niszczycielami HMS „Kashmir” i „Jupiter” operację GQ 2 stawiania min w Zatoce Biskajskiej przez stawiacz min HMS „Adventure”. Niszczyciele zostały następnie podporządkowane Dowództwu Zachodnich Podejść ("Western Approaches Command").
Morze Śródziemne 1941.
26 stycznia 1941 „Jupiter” i „Jersey” zostały wysłane do Gibraltaru i między 6 a 11 lutego 1941 brały udział w operacji "Grog", osłaniając Zespół H (okręty liniowe HMS „Renown” i „Malaya”, lotniskowiec „Ark Royal”, krążownik „Sheffield” i niszczyciele), atakujący 9 lutego porty włoskie w Genui (okręty artyleryjskie) i Livorno (lotnictwo pokładowe). 23 lutego 1941 wraz z „Jupiterem” powrócił do Wielkiej Brytanii, eskortując pancernik HMS Resolution.
„Jersey” został następnie przeniesiony do Floty Śródziemnomorskiej i 24 kwietnia 1941 przybył do Gibraltaru, następnie pod koniec kwietnia 1941 został włączony do Zespołu K ("Force K") dowodzonego przez Louisa Mountbattena, działającego z Malty przeciwko żegludze pomiędzy Włochami a Afryką (w jego skład wchodziły wówczas niszczyciele HMS „Kelly”, „Kelvin”, „Kipling”, „Kashmir”, „Jackal”, „Jersey” i krążownik „Gloucester”). Już jednak 2 maja 1941, podczas powrotu zespołu do portu La Valetta, „Jersey” wszedł na niemiecką minę magnetyczną w wejściu do portu i przełamał się w połowie i zatonął, blokując wejście do portu (jego dziobowa i rufowa część wystawała nad wodę w formie litery V, zginęło 2 oficerów i 33 marynarzy). Niszczyciele „Kelly”, „Kelvin” i „Jackal” zdołały wejść przed nim bezproblemowo do portu, a pozostałe okręty zespołu musiały udać się do Gibraltaru.
Ponieważ okręt blokował wejście do portu, 4 maja 1941 został wysadzony przez Brytyjczyków i podzielony na dwie części, z których część rufową odholowano na morze i zatopiono. Część dziobowa jednak ponownie zatonęła w wejściu do portu. Przez kolejne dni wrak był niszczony bombami głębinowymi, w końcu port udostępniono 7 maja.
Istnieje wersja, że 4 maja 1941 przy wysadzaniu okrętu zginęła pewna liczba marynarzy, którzy mieli udać się na wrak po rzeczy osobiste. Nie jest to potwierdzone, niemniej jednak okoliczności zatopienia „Jersey” zostały przez rząd brytyjski utajnione aż do 2041 roku.
Wrak spoczywa u wybrzeży Malty.
Dane techniczne.
"Opis okrętu i szczegółowe dane – zobacz Niszczyciele typu J/K/N"
Uzbrojenie i wyposażenie:
"Uwaga – dane dotyczące uzbrojenia odnoszą się ogólnie do okrętów typu J, daty zmian w przypadku konkretnego okrętu są orientacyjne."
Wyposażenie

</doc>
<doc id="1105732" url="https://pl.wikipedia.org/wiki?curid=1105732" title="Dzika Planeta">
Dzika Planeta

La Planète sauvage (fr.: Dzika Planeta) – animowany science-fiction z 1973 roku powstały dzięki współpracy francusko-czechosłowackiej. Scenariusz został napisany na podstawie powieści francuskiego pisarza Stefana Wula pod tytułem "Oms en série". Reżyserem filmu jest René Laloux.
Jest to historia, która wydarzyła się na odległej planecie zamieszkanej przez Draagów – stworzenia człekokształtne, o niebieskiej skórze, posiadające wysoce rozwinięte technologie oraz system nauczania, często oddające się medytacji. Zanim Ziemia została zniszczona całkowicie przez ludzi Draagom udało się uratować kilku z nich i zabrać na swoją planetę. Planeta Draagów ma surrealistyczny krajobraz i równie osobliwe, zamieszkujące ją zwierzęta. Ludzie (zwani w filmie Omami - l.poj. Om), dla sto razy większych Draagów, byli zwierzętami domowymi (na przykład nosili specyficzne obroże). Na planecie Draagów żyły dwa rodzaje ludzi: udomowieni oraz dzicy. Głównym bohaterem i narratorem zarazem jest udomowiony Om o imieniu Terr, który posiadł wiedzę Draagów. Pewnego dnia Terr postanowił uciec od Tivy – swojej pani, udało mu się również ukraść słuchawki, które służyły Draagom do nauki. Terr w końcu trafia do osady dzikich Omów, z którymi dzieli się wiedzą oraz wyjaśnia im działanie słuchawek. Kiedy Draagowie postanowili dokonać "de-omizacji" (eksterminacji dzikich ludzi), dochodzi do exodusu Omów z planety Draagów na jej satelitę – Dziką Planetę. Na Dzikiej Planecie ludzie odkrywają tajemnicę życia Draagów.
Muzykę do filmu skomponował francuski jazzman Alain Goraguer.
W proces tworzenia filmu zaangażowany był także pisarz Roland Topor.

</doc>
<doc id="1105741" url="https://pl.wikipedia.org/wiki?curid=1105741" title="Superintendent generalny Kościoła Ewangelicko-Reformowanego w RP">
Superintendent generalny Kościoła Ewangelicko-Reformowanego w RP

Superintendent generalny – funkcja jednego z duchownych Kościoła Ewangelicko-Reformowanego w RP. powołanego przede wszystkim do troski o jedność wiary i życia wszystkich parafii oraz o ducha braterstwa i wzajemnej pomocy wśród współwyznawców. Superintendentowi od lat 70. XX wieku przysługuje tytuł Biskupa. Pozycja superintendenta–biskupa, nie jest odrębnym urzędem, ale jedynie funkcją, na którą pastor – zarówno mężczyzna jak i kobieta – może zostać wybrana na okres 10 lat. Superintendent nie jest też zwierzchnikiem (osobą kierującą) Kościołem, które to zadanie pełni Prezes Konsystorza. Obecnym superintendentem w Kościele Ewangelicko-Reformowanym w RP jest ks. Semko Koroza. 
Historia.
Kościół Ewangelicko-Reformowany w dawnej Rzeczypospolitej jako jedyny, oprócz Kościoła ewangelicko-reformowanego na Węgrzech, zachował instytucję biskupów, co ciekawe, za aprobatą samego Jana Kalwina.
Początkowo, nosili oni tytuły seniorów (Jednota Braci Czeskich w Wielkopolsce) albo superintendentów (Małopolska i Litwa) i zwykle bywali oni wybierani spośród starszych duchownych. Jednota Braci Czeskich (Wielkopolska) przywiązywała dużą wagę do tego, by było zawsze dwóch seniorów, tak by móc zachować sukcesję biskupią przy ordynacji następcy i funkcję tę sprawowali dożywotnie. W Jednocie małopolskiej od XVII wieku superintendenci generalni byli wybierani na trzyletnią kadencję, choć zazwyczaj sprawowali tę funkcję dożywotnio. Jednota Małopolska miała oprócz superintendenta generalnego także seniorów i dwóch konseniorów dystryktowych (diecezjalnych). Jednota litewska miała jednego superintendenta generalnego w l. 1634-c.1660 gdy funkcja ta poszła w zapomnienie oraz jednego seniora i konseniora duchownego dla każdego dystryktu kościelnego.
W XVIII wieku wraz z kurczeniem się polskiego kalwinizmu, seniorzy generalni poczęli odgrywać coraz większą rolę, szczególnie od 1702, gdy Jednoty małopolska zrezygnowała z superintendentów prowincjonalnych i seniorów dystryktowych, zastępując ich dwoma seniorami duchownymi.
Na początku XIX wieku pod wpływem z zachodniej Europy seniorów zaczęto znów nazywać superintendentami generalnymi – funkcję tę wskrzesiła w 1832 Jednota Litewska. Nazwa "superintendent generalny" wyparła „seniora” zupełnie w XIX wieku. Nazwę „senior” najdłużej utrzymała Jednota małopolska aż do rozwiązania w 1849 roku oraz dystrykt żmudzki Jednoty Litewskiej (do 1893). Ostatnim duchownym noszącym (honorowy) tytuł seniora był w l. 1922-1939 Kazimierz Szefer (1861-1939).
Po II wojnie światowej, znów pod wpływem teologii reformowanej z Zachodu, nazwę „superintendent” zamieniono na bardziej znajomą w Polsce – biskup – choć prawo wewnętrzne Kościoła Ewangelicko-Reformowanego w RP dalej używa obu nazw zamiennie.
Procedura wyboru.
Zgodnie z prawem wewnętrznym Kościoła, znowelizowanym podczas posiedzenia Synodu 22-24 czerwca 2012 r. w Zelowie, duchowny, który pracuje nieprzerwanie w Kościele od najmniej 15 lat od ordynacji i cieszy się w Kościele autorytetem duchowym i moralnym, może zostać wybrany superintendentem. Wyboru dokonuje Synod Kościoła spośród co najmniej dwóch kandydatów przedstawionych przez konferencję duchownych, Konsystorz, lub parafie
Kompetencje.
Kompetencje superintendenta generalnego określa prawo wewnętrzne Kościoła Ewangelicko-Reformowanego w RP.
Superintendent z urzędu wchodzi w skład Konsystorza oraz Prezydium Synodu jako ich wiceprezes.
Wprowadzenia w funkcję superintendenta dokonują duchowni wyznaczeni przez Prezydium Synodu. Z chwilą zakończenia kadencji, duchowny wraca do rangi zwykłego duchownego. 
Superintendenci generalni w od XIX wieku.
Lista superintendentów generalnych Synodu ewangelicko-reformowanego w Królestwie Polskim (do 1945) i Kościoła Ewangelicko-reformowanego w Rzeczpospolitej Polskiej.
Superintendenci generalni Jednoty litewskiej (wileńskiej).
Lista superintendentów generalnych Jednoty litewskiej, zwanej od 1920 r. Jednotą wileńską.

</doc>
<doc id="1105767" url="https://pl.wikipedia.org/wiki?curid=1105767" title="Kacper Vaz">
Kacper Vaz

Kacper Vaz (jap. ガスパル･バス) (zm. 16 sierpnia 1627 w Nagasaki, Japonii) – tercjarz franciszkański, błogosławiony katolicki, męczennik.
Kacper Vaz wraz z żoną Marią żyli w Japonii w XVII wieku. Byli chrześcijanami i tercjarzami franciszkańskimi. Ich dom był schronieniem dla misjonarzy. Odprawiano w nim msze święte i udzielano sakramentów. Po wykryciu ich wyznania przez lokalną władzę japońską, zostali schwytani i osadzeni w więzieniu. Kacper został spalony, a jego żona ścięta.
Kacper Vaz został ogłoszony błogosławionym razem ze swą żoną oraz Janem Romanem przez papieża Piusa IX dnia 7 maja 1867 w grupie 205 męczenników japońskich.

</doc>
<doc id="1105774" url="https://pl.wikipedia.org/wiki?curid=1105774" title="Maria Vaz">
Maria Vaz

Maria Vaz (zm. 1627 w Nagasaki w Japonii) – tercjarka franciszkańska, błogosławiona katolicka, męczenniczka.
Maria była katoliczką, żyła w Japonii na przełomie XVI i XVII wieku. Wraz ze swym mężem Kacprem udzielała schronienia misjonarzom. W czasach, w których żyła (Sakoku), chrześcijaństwo było w Japonii zwalczane. Po uwięzieniu została skazana na karę śmierci. Marię ścięto, a jej męża spalono.
Maria Vaz została ogłoszona błogosławioną razem ze swym mężem oraz Janem Romanem przez papieża Piusa IX dnia 7 maja 1867 w grupie 205 męczenników japońskich.
Przypisy.
 

</doc>
<doc id="1105782" url="https://pl.wikipedia.org/wiki?curid=1105782" title="Aleksander Kędzior">
Aleksander Kędzior

Aleksander Karol Kędzior (ur. 10 października 1897 w Ciężkowicach, zm. 9 stycznia 1986 w Londynie) – pułkownik dyplomowany artylerii Polskich Sił Zbrojnych.
Życiorys.
Syn Franciszka. W okresie I wojny światowej służył w Legionie Wschodnim by po jego rozwiązaniu znaleźć się w II Brygadzie Legionów. Jako oficer byłego Polskiego Korpusu Posiłkowego reskryptem Rady Regencyjnej z 25 października 1918 roku został przydzielony do podległego jej Wojska Polskiego w randze podporucznika. Podczas wojny polsko-bolszewickiej dowodził 6 baterią 2 pułku artylerii polowej Legionów. 1 czerwca 1921 pełnił służbę w 1 pułku artylerii polowej Legionów. 3 maja 1922 został zweryfikowany w stopniu kapitana ze starszeństwem z dniem 1 czerwca 1919 i 101. lokatą w korpusie oficerów artylerii. W 1923 pełnił służbę w 1 pap Leg. na stanowisku pełniącego obowiązki komendanta kadry baterii zapasowej w Warszawie. 1 grudnia 1924 awansował do stopnia majora ze starszeństwem z dniem 15 sierpnia 1924 i 46. lokatą w korpusie oficerów artylerii. W październiku 1925 przeniesiony został z II rocznika Kursu Normalnego Wyższej Szkoły Wojennej w Warszawie 1923–1925 na II rocznik Kursu Normalnego WSWoj. 1924–1926.
Od sierpnia 1926 roku służył w Oddziale III Sztabu Generalnego, w którym był kierownikiem referatu obrony przeciwlotniczej, następnie pełniącym obowiązki szefa wydziału. 27 kwietnia 1929 roku został przeniesiony służbowo do 5 Dywizji Piechoty we Lwowie na stanowisko szefa sztabu. Z dniem 1 listopada 1930 roku został przeniesiony do 10 pułku artylerii ciężkiej w Przemyślu na stanowisko dowódcy dywizjonu. 23 marca 1932 roku został przeniesiony do 20 pułku artylerii lekkiej w Prużanie na stanowisko zastępcy dowódcy pułku. 24 stycznia 1934 roku został awansowany na podpułkownika ze starszeństwem z dniem 1 stycznia 1934 roku i 2. lokatą w korpusie oficerów artylerii. 7 czerwca 1934 roku został przeniesiony do 3 dywizjonu artylerii konnej w Wilnie na stanowisko dowódcy dywizjonu. Od stycznia 1937 roku był attaché wojskowym przy Poselstwie RP w Lizbonie. Na tym stanowisku obserwował przebieg wojny domowej w Hiszpanii, przesyłając szczegółowe raporty o przebiegu działań wojennych i organizacji wojsk.
We wrześniu 1939 przybył z Portugalii do Paryża, gdzie został mianowany przez szefa polskiej Misji Wojskowej gen. Stanisława Burhardta-Bukackiego szefem sztabu Oddziałów Polskich we Francji. 1 października 1939 został mianowany szefem Sztabu Ministerstwa Spraw Wojskowych. W tym czasie awansowany do stopnia pułkownika artylerii. Po przybyciu do Francji gen. Władysława Sikorskiego został wyznaczony 7 listopada 1939 na szefa Sztabu Naczelnego Wodza. 10 marca 1940 złożył prośbę o zwolnienie ze stanowiska, lecz Sikorski odmówił. W początku maja złożył ponowną dymisję w związku z wydaniem przez Naczelnego Wodza zgody na wymarsz 1 Dywizji Grenadierów na front. Został zwolniony ze stanowiska 5 czerwca 1940.
Po przedostaniu się do Anglii początkowo bez przydziału. W 1942 mianowany attaché wojskowym przy utworzonej 1 listopada 1942 Ambasadzie Rzeczypospolitej w Chongqingu w Chinach (przy rządzie Czang Kaj-szeka), gdzie przebywał do końca wojny. Po wojnie osiedlił się w Wielkiej Brytanii, gdzie zmarł. Spoczywa w grobowcu rodzinnym w Ciężkowicach

</doc>
<doc id="1105786" url="https://pl.wikipedia.org/wiki?curid=1105786" title="Jan Roman (męczennik)">
Jan Roman (męczennik)

Jan Roman (zm. 8 września 1628 w Japonii) – tercjarz franciszkański (OFS), męczennik chrześcijański i błogosławiony Kościoła katolickiego.
Jan Roman był katolikiem. Żył w Japonii na przełomie XVI i XVII wieku. Gościł w swym domu misjonarzy pracujących na Wyspach Japońskich, przewożąc ich własną łodzią. Był katechistą. Więziony najpierw w Ōmurze, następnie w Nagasace, nie wyrzekł się wiary.
Ścięto go 8 września 1628.
Jan Roman został beatyfikowany razem z małżeństwem Kacprem i Marią Vaz przez papieża Piusa IX dnia 7 maja 1867 w grupie 205 męczenników japońskich.
Wspomnienie liturgiczne obchodzone jest w dies natalis (8 września) lub w grupie męczenników 10 września.

</doc>
<doc id="1105795" url="https://pl.wikipedia.org/wiki?curid=1105795" title="Crossmedium">
Crossmedium



</doc>
<doc id="1105798" url="https://pl.wikipedia.org/wiki?curid=1105798" title="Kepoi">
Kepoi

Kepoi, Cepoi (ros. Кепы, trb. Kepy) – starożytne miasto na Półwyspie Tamańskim, założone w I połowie VI wieku p.n.e. przez osadników z Miletu, na obszarze obecnego Kraju Krasnodarskiego w Rosji.
Nazwa i lokalizacja.
Grecka nazwa miasta oznaczała „sady”, co wiąże się z wiodącą dziedziną gospodarki kolonii Kepoi – sadownictwem i rolnictwem. Miasto znajdowało się 3 km na wschód od Fanagorii i usytuowane było na 2 terasach schodzących ku morzu, przy czym duża część miasta została pochłonięta przez wody Morza Azowskiego.
Historia miasta.
W III-IV wieku p.n.e. miasto przeżywało pierwszy okres swojego rozkwitu i odgrywało dużą rolę w politycznym i gospodarczym życiu państwa bosporańskiego. Z tego okresu zachowały się tłocznie wina i piece ceramiczne. Z II wieku p.n.e. pochodzą fragmenty świątyni Afrodyty, typu templum in antis. Z ruin tej budowli, zniszczonej w I wieku p.n.e., pochodzi m.in. marmurowa rzeźba tzw. Afrodyty Tamańskiej. W pierwszych wiekach n.e. dochodzi do ponownego rozkwitu miasta. W tym czasie wzniesiono m.in. termy. Z tego okresu pochodzą też piece i tłocznie wina. W I wieku n.e. wokół miasta usypano wał obronny. Kepoi uległo zniszczeniu podczas najazdu Hunów w IV wieku.
Ciekawostki historyczne.
Ciekawostką jest, że dziadek wybitnego greckiego mówcy Demostenesa, Chilon, otrzymał Kepoi w posiadanie w nagrodę za pomoc w poddaniu niezależnego dotychczas Nimfejonu pod panowanie władców bosporańskich. Podczas wojny domowej między synami archonta Bosporu Perysada I, jeden z nich, Prytan, po nieudanej próbie wywołania powstania w Pantikapajonie przeciwko swemu bratu, uciekł do Kepoi, tu jednak dosięgła go ręka najemnego zabójcy.
Wykopaliska.
Badania archeologiczne prowadzone są od 1957. W latach sześćdziesiątych i siedemdziesiątych na nekropoli Kepoi odsłonięto ponad 400 pochówków, a także pozostałości domów mieszkalnych, tłoczni wina, pieców ceramicznych, term i świątyń.

</doc>
<doc id="1105800" url="https://pl.wikipedia.org/wiki?curid=1105800" title="Maria de Lurdes Pina Assunçao">
Maria de Lurdes Pina Assunçao



</doc>
<doc id="1105803" url="https://pl.wikipedia.org/wiki?curid=1105803" title="Rudbekia błyskotliwa">
Rudbekia błyskotliwa

Rudbekia błyskotliwa ("Rudbeckia fulgida") – gatunek byliny należący do rodziny astrowatych. Pochodzi z Ameryki Północnej, rośnie dziko w stanach Georgia, Teksas i Floryda, do Europy sprowadzona została dopiero w XVIII w. przez ogrodników. W Polsce wyłącznie jako popularna roślina uprawna (ozdobna).
Zastosowanie.
Roślina ozdobna: uprawiana ze względu na swoje piękne kwiaty, jako roślina rabatowa, a także na kwiat cięty, który w wazonie z wodą długo zachowuje świeżość. Jest wdzięcznym do uprawy gatunkiem – ma długi okres kwitnienia, a nawet po przekwitnięciu zdobi ogród swoimi koszyczkami z owocami. Jest wieloletnia i łatwa w uprawie – rośnie bujnie nie pozwalając się tak łatwo zagłuszyć chwastom, jest też całkowicie odporna na mróz i bardzo odporna na choroby i szkodniki.
Uprawa.
Rozmnaża się ją z nasion, lub przez podział bryły korzeniowej. Należy wybierać stanowiska słoneczne, roślina znosi półcień, ale najładniej kwitnie na słonecznym miejscu. Nie ma szczególnych wymagań co do gleby, ale na żyznej rośnie oczywiście bujniej. Przy długotrwałej suszy należy podlewać. Przed kwitnieniem nawozi się ją 2-3 razy. Po przekwitnięciu należy ściąć ją nieco nad ziemią.

</doc>
<doc id="1105808" url="https://pl.wikipedia.org/wiki?curid=1105808" title="Rudbeckia fulgida">
Rudbeckia fulgida



</doc>
<doc id="1105810" url="https://pl.wikipedia.org/wiki?curid=1105810" title="Podkarpacka Chorągiew Harcerek ZHR">
Podkarpacka Chorągiew Harcerek ZHR

Podkarpacka Chorągiew Harcerek ZHR – jednostka terytorialna Organizacji Harcerek ZHR. Zrzesza hufce działające na terenie województwa podkarpackiego. Została powołana rozkazem Naczelniczki Harcerek ZHR nr 9/92 z 15.12.1992 roku.

</doc>
<doc id="1105811" url="https://pl.wikipedia.org/wiki?curid=1105811" title="Krzysztof Niemczyk">
Krzysztof Niemczyk

Krzysztof Niemczyk (ur. 21 maja 1938 w Warszawie, zm. 19 stycznia 1994 w Krakowie) – krakowski pisarz, malarz, performer i sytuacjonista. Był współpracownikiem Tadeusza Kantora i Galerii Krzysztofory i znaną postacią krakowskiego życia artystycznego lat 60. i 70. XX wieku.
Syn Wacława, brat aktorki Moniki Niemczyk, bratanek Leona i Ludwika Niemczyków.
Życiorys.
Krzysztof Niemczyk urodził się w rodzinie muzyków – skrzypka Wacława Niemczyka i Danuty z domu von Schenk. Po upadku powstania warszawskiego rodzina przeniosła się do Krakowa, gdzie do końca życia artysta mieszkał i pracował, nie licząc krótkich wyjazdów do Paryża i Oslo. Ojciec w 1946 r. uciekł przez zieloną granicę do Londynu i porzucił rodzinę (obiecując uprzednio sprowadzenie jej na Zachód).
W 1950 r. Niemczyk zachorował na (pierwotnie zdiagnozowane jako zapalenie ucha) zapalenie opon mózgowych, a po 7 klasach zakończył edukację szkolną, potem dokształcając się samodzielnie.
Niemczyk zaczął pisać w latach sześćdziesiątych. Z około 20 opowiadań, które wówczas powstały, do dzisiaj zachowały się dwa: "Tragiczna łąka" oraz "Chłopczyk rozbijający rodzinę". W latach 1965–1968 napisał powieść "Kurtyzana i pisklęta, czyli Krzywe zwierciadło namiętnego działania albo inaczej Studium chaosu". 
W drugiej połowie lat 1960. Niemczyk związał się artystycznie ze środowiskiem teatru Cricot 2 Tadeusza Kantora, krakowskiej galerii Krzysztofory oraz warszawskiej Galerii Foksal (choć zaprzyjaźnił się z jej założycielką, krytyczką Anką Ptaszkowską, to nigdy tam jednak nie wystawiał). Przebywał również w krakowskim środowisku hipisów i wszedł wtedy w związek z jednym z nich, Jackiem Gullą.
Współpraca ze środowiskiem Kantora zakończyła się po sukcesie akcji "My nie śpimy" – zarówno Niemczyk, jak i Kantor (i Tomasz Wawak) przypisywali sobie jej autorstwo, co doprowadziło do kłótni i artystycznego rozłamu, który wpłynął na osunięcie się Niemczyka w zapomnienie.
W 1968 roku propozycję współpracy złożyło mu SB, które zwerbowało go jako tajnego współpracownika. Artysta nie trzymał tego w sekrecie przed nikim. Podczas nalotów milicji powoływał się na kontakty z majorem Olszówką, dzwonił do „swojego” oficera, żeby odszukali i przywieźli do domu jego przebywającego poza domem partnera, nie donosił też na nikogo. Ze względu na te działania uznano „współpracę” z SB za jeden z performansów artysty.
Niemczyka w jego mieszkaniu odwiedził Allen Ginsberg, w towarzystwie krakowskiego krytyka filmowego Władysława Cybulskiego. Miał zrobić piramidę z masła i podpisać się na ścianie. Wśród gości Niemczyka był też Luchino Visconti, szukający aktora do roli Tadzia w "Śmierci w Wenecji" (reżyser miał usłyszeć, że Gulla nadaje się do tej roli).
W 1971 roku Niemczyk został aresztowany i osadzony w szpitalu psychiatrycznym. W 1992 trafił do szpitala w Paryżu z poważnymi powikłaniami cukrzycowymi. Zmarł samotnie dwa lata później w szpitalu w Krakowie.
Happeningi i performanse.
W krakowskim środowisku Niemczyk był znany z ekscentrycznego stylu życia i prowokacyjnych akcji. Choć w latach 60. uliczne działania artystów zyskały status legalnych happeningów, Niemczyk nie korzystał z tej ochrony. Jak mówiła Ptaszkowska, „[Niemczyk] ramy sztuki rozsadzał, tak jak śmiało nadwerężał ograniczenia życia”. Akcją pod tytułem "Hołd Wandzie, która nie chciała Niemca", było rozwinięcie z grupą hipisów motka nici od Kopca Kościuszki do Rudawy, w której pozostałość nici została zanurzona. "Grupą Laookona" Niemczyk nazwał przywiązanie się z hipisami sznurem do gotowego do odjazdu autobusu. 
Inne podejmowane akcje obejmowały m.in. fotografowanie nagiej kąpieli w fontannie przed Kościołem Mariackim, przywiązanie matki jako „żywej rzeźby” do ławki na Plantach przed Biurem Wystaw Artystycznych, noszenie drewnianego ptaszka na ramieniu i papierowych skrzydeł, organizowanie „dziubarów” - kradzieży na państwowe sklepy spożywcze, czy obnażanie się publicznie i fotografowanie tych akcji, swoich pośladków i genitaliów.
W krakowskim Hotelu Grand Niemczyk (w słowach Ptaszkowskiej) „Zgromadził kilkadziesiąt osób w eleganckiej sali. Kiedy pojawili się kelnerzy, wszyscy uczestnicy, z matką Niemczyka na czele, wyciągnęli tablice z napisem: 'Kelnerze – ty dasz nam dziś napiwek”.
W 1969 roku Niemczyk wziął udział w sympozjum Złotego Grona w Zielonej Górze, w ramach wystawy „Krytycy prezentują artystów”. Na zaproszenie Anki Ptaszkowskiej uczestniczył tam w akcji studentów Tadeusza Kantora (Mieczysław Dymny, Stanisław Szczepański, Tomasz Wawak) pod tytułem "My nie śpimy". W sali wystawowej część artystów leżała na łóżkach polowych z tytułowym hasłem w tle, a część artystów (w tym Niemczyk) było „permanentnym jury”. Niemczyk wymyślił też transparenty do akcji, takie jak „Tylko sen gwarantuje bezkarność” czy „Domagamy się kontroli”. 
Uczestnicy "My nie śpimy" zostali zaproszeni przez Pierre'a Restany'ego do udziału w wystawie „Art Concepts from Europe” w Galerii Bonino w Nowym Jorku. Niemczyk odpowiedział na zaproszenie, wysyłając „zabawny i doprawdy nic nieznaczący telegram” (Ptaszkowska).

</doc>
<doc id="1105814" url="https://pl.wikipedia.org/wiki?curid=1105814" title="Pomorska Chorągiew Harcerek ZHR">
Pomorska Chorągiew Harcerek ZHR

Pomorska Chorągiew Harcerek ZHR – jednostka terytorialna Organizacji Harcerek ZHR. Zrzesza hufce działające na terenie Trójmiasta i województwa pomorskiego.

</doc>
<doc id="1105815" url="https://pl.wikipedia.org/wiki?curid=1105815" title="Wschodnia Fundacja Kultury „Akcent”">
Wschodnia Fundacja Kultury „Akcent”

Wschodnia Fundacja Kultury „Akcent” – polska organizacja pozarządowa powstała w 1994 roku. 
Skład Rady Fundacji: Edward Balawejder, Jarosław Cymerman, Michał Jagiełło (zm. 2016), Andrzej Jaroszyński, Ryszard Kapuściński (zm. 2007), Alina Kochańczyk, Tadeusz Konwicki (zm. 2015), Zofia Kopel-Szulc, István Kovács, Eliza Leszczyńska-Pieniak, Waldemar Michalski, Wojciech Młynarski, Wacław Oszajca, Irena Sławińska (zm. 2004), Jerzy Święch (przewodniczący), Jarosław Wach, Bogusław Wróblewski, Bohdan Zadura.
Celem fundacji jest inspirowanie i popieranie różnych form twórczości (m.in. literackiej, plastycznej, teatralnej) i różnych dziedzin refleksji humanistycznej oraz ich promocja w kraju (szczególnie na wschód od Wisły) i za granicą (szczególnie w państwach sąsiednich). Główny nacisk w swej działalności Fundacja kładzie na usuwanie uprzedzeń (etnicznych, religijnych, światopoglądowych) dzielących ludzi sztuki, ukazywanie bogactwa kultury wynikającego m.in. z jej różnorodności i przezwyciężanie stereotypów w myśleniu o kulturze, szczególnie na obszarze Europy Środkowowschodniej.
Fundacja m.in. organizuje spotkania autorskie pisarzy, twórców sztuki i uczonych, konferencje, sympozja i seminaria służące refleksji nad historią, stanem obecnym i przyszłością kultury, prowadzi prace nad dokumentowaniem i archiwizacje dorobku artystycznego oraz działalność propagatorską, informacyjną, wydawniczą i wystawienniczą, a także funduje stypendia i nagrody.
Wschodnia Fundacja Kultury „Akcent” jest współwydawcą kwartalnika „Akcent” (od 2005 r. wspólnie z Biblioteką Narodową, od 2010 r. wspólnie z Instytutem Książki).

</doc>
<doc id="1105822" url="https://pl.wikipedia.org/wiki?curid=1105822" title="Lampa LED">
Lampa LED

Lampa LED – źródło światła oparte na diodach elektroluminescencyjnych (ang. "light-emitting diodes", "LEDs"), często umieszczone w obudowie pozwalającej zastosować je w oprawie oświetleniowej przeznaczonej dla żarówek.
Źródłem światła w lampach LED jest biała dioda elektroluminescencyjna, która składa się zwykle z niebieskiej diody elektroluminescencyjnej i luminoforu. Niebieska dioda elektroluminescencyjna emituje światło o długości fali około 450 nm. Światło niebieskie pobudza do świecenia luminofor umieszczony w obudowie diody. Luminofor, np. YAG:Ce, emituje światło żółtozielone, które zmieszane ze światłem niebieskim diody daje światło białe. W zależności od rodzaju luminoforu, można uzyskać biały kolor o różnej temperaturze barwnej. W 2014 ogłoszono skonstruowanie białej LED o wydajności 303 lumenów na wat mocy elektrycznej zasilającej lampę – jest to znacznie więcej niż osiągane przeciętnie 84 lm/W w lampach będących w ofercie handlowej. Dodatkowo efektywność układu obniża zasilacz, którego sprawność nie przekracza 95%.
Proste konstrukcje, służące głównie jako kontrolki przeznaczone do zastępowania miniaturowych żaróweczek w tablicach synoptycznych lub samochodowych tablicach wskaźników, zawierają tylko diodę świecącą w dowolnym kolorze oraz opornik i pracują przy napięciach 6–24 V.
Lampy diodowe służące do oświetlania mają cokół, np. E14 lub E27, który pozwala umieścić je w oprawie dla żarówek 230 V, ale też znormalizowane przyłącza bagnetowe albo igiełkowe. Niskie napięcie konieczne do zasilania diod świecących białych lub ciepłych białych (Warm White) jest w nich wytwarzane przez przetwornicę impulsową. W lampach LED stosuje się zarówno diody klasyczne (okrągłe, coraz rzadziej), jak i diody montowane powierzchniowo (SMD) o szerszym kącie świecenia oraz większej trwałości.
Zalety.
Do podstawowych zalet lamp diodowych, w porównaniu z lampami żarowymi, należy ich znacznie większa trwałość (dostępne są lampy LED o trwałości ok. 15 tys. godzin, czyli ok. 15 lat w przeciwieństwie do 2 lat dla zwykłych żarówek), szerszy zakres napięć roboczych, większa sprawność, znacznie mniejsze nagrzewanie, brak zależności temperatury barwowej światła od napięcia zasilającego, a w przypadku kontrolek dodatkowo możliwość uzyskania dowolnego koloru świecenia bez użycia barwnych filtrów.
Niska cena eksploatacyjna – zwrot inwestycji polegającej na wymianie tradycyjnego oświetlenia żarowego na lampy LED może być krótszy niż 1 rok, a oszczędności osiągane na każdej wymienionej żarówce wynoszą (przy korzystaniu średnio przez 5 godzin) około 50 zł/rok w przypadku żarówki 60-watowej (odpowiednik to ok. 10-watowa lampa LED) i ok. 90 zł/rok dla 100-watowej (ok. 15-watowa lampa LED).
Zaletą lamp LED jest brak szkodliwego dla ludzkiego wzroku i skóry, a także dla dzieł sztuki promieniowania ultrafioletowego (UV) charakterystycznego dla świetlówek kompaktowych zawierających szkodliwą rtęć (ich odpowiednikiem są świetlówki LED).
Inną zaletą lamp LED jest ich wysoki wskaźnik oddawania barw otoczenia wynoszący dla markowych lamp LED nawet 95 CRI (ang. Colour Rendering Index) co sprawia, że świecą praktycznie tak naturalnie jak zwykłe lub halogenowe żarówki (100 CRI), a więc nie fałszują barw. Typowe lampy LED dostępne w handlu w Europie mają niski wskaźnik około 80 CRI.
Zaletą jest także możliwość doboru dowolnej temperatury barwowej lampy LED.
Częste włączanie i wyłączanie nie zmniejsza żywotności lamp LED, przez co można je stosować do oświetlenia w miejscach gdzie często na krótko zapala się światło, np. toalety lub lampy z czujnikiem ruchu. Cechują się także krótkim (&lt;1 s) czasem rozpalenia do pełnej jasności.
Rodzaje barwnych LED.
Jedną z zalet LED stosowanych do innych celów niż oświetlenie jest możliwość bezpośredniego wytwarzania w złączu światła o wybranej barwie. Oznacza to brak konieczności wykorzystywania kolorowych filtrów, które w znaczący sposób wpływają na efektywność energetyczną takiego oświetlenia. Barwa wytwarzanego światła zależy od składu chemicznego (sposobu domieszkowania) materiału, z którego składa się półprzewodnik. Poniżej przedstawiono podstawowe typy materiałów stosowanych w LED oraz wytwarzane przez nie promieniowanie:

</doc>
<doc id="1105827" url="https://pl.wikipedia.org/wiki?curid=1105827" title="Viribus Unitis Biuletyn Roczny Korporacji Akademickiej Welecja">
Viribus Unitis Biuletyn Roczny Korporacji Akademickiej Welecja



</doc>
<doc id="1105831" url="https://pl.wikipedia.org/wiki?curid=1105831" title="London Borough of Camden">
London Borough of Camden

London Borough of Camden – jedna z 32 gmin Wielkiego Londynu położona w jego północno-zachodniej części. Wraz z 11 innymi gminami wchodzi w skład tzw. Londynu Wewnętrznego. Jej nazwa pochodzi od Camden Town. Władzę stanowi Rada Gminy Camden (ang. Camden Council).
Historia.
Gminę utworzono w 1965 na podstawie ustawy London Government Act 1963 ze stołecznych gmin Hampstead (ang. Metropolitan Borough of Hampstead), Holborn (ang. Metropolitan Borough of Holborn) i St Pancras (ang. Metropolitan Borough of St Pancras), które utworzono w 1900 roku w ramach podziału hrabstwa County of London na 28 gmin.
Geografia.
Gmina Camden ma powierzchnię 21,8 km2, graniczy od wschodu z Islington, od zachodu z Brent, od południa z Westminster oraz City, zaś od północy z Haringey i Barnet.
W skład gminy Camden wchodzą następujące obszary:
Gmina dzieli się na 18 okręgów wyborczych które nie pokrywają się dokładnie z podziałem na obszary, zaś mieszczą się w dwóch rejonach tzw. borough constituencies – Hampstead and Kilburn i Holborn and St Pancras.
Demografia.
W 2011 roku gmina Camden zamieszkiwało 220 338 mieszkańców.
Podział mieszkańców według grup etnicznych na podstawie spisu powszechnego z 2011 roku.
Podział mieszkańców według wyznania na podstawie spisu powszechnego z 2011 roku.
Podział mieszkańców według miejsca urodzenia na podstawie spisu powszechnego z 2011 roku.
Transport.
Przez dzielnicę Camden przebiega osiem linii metra: Central Line, Circle Line, Hammersmith &amp; City Line, Jubilee Line, Metropolitan Line, Northern Line, Piccadilly line i Victoria Line.
Stacje metra:
Pasażerskie połączenia kolejowe na terenie Camden obsługują przewoźnicy First Capital Connect, London Midland i London Overground. Poza tym St Pancras International to początkowa stacja linii kolei dużej prędkości High Speed 1, na której jeżdżą m.in. pociągi Eurostar oraz Southeastern Highspeed. 
Stacje kolejowe:
Stacje London Overground:
Znane osoby.
W Camden urodzili się m.in.
Ponadto 23 lipca 2011 w tej dzielnicy, w swym prywatnym mieszkaniu zmarła piosenkarka Amy Winehouse

</doc>
<doc id="1105834" url="https://pl.wikipedia.org/wiki?curid=1105834" title="London Borough of Richmond upon Thames">
London Borough of Richmond upon Thames

London Borough of Richmond upon Thames – jedna z 32 gmin Wielkiego Londynu położona w jego południowo-zachodniej części. Jest to jedyna londyńska gmina usytuowana po obu brzegach Tamizy. Wraz z 19 innymi gminami wchodzi w skład tzw. Londynu Zewnętrznego. Władzę stanowi Rada Gminy Richmond upon Thames (ang. Richmond upon Thames Council).
Historia.
Gminę utworzono w 1965 roku na podstawie ustawy London Government Act 1963 z obszarów Twickenham (ang. Municipal Borough of Twickenham) utworzonego w 1926 roku, Richmond (ang. Municipal Borough of Richmond) utworzonego w 1890 roku oraz Barnes (ang. Municipal Borough of Barnes) utworzonego w 1932 roku. Znajdowało się tutaj jedno z najbardziej znanych londyńskich studiów nagrań - Olympic Studios, które zostało zamknięte w 2008 roku.
Geografia.
Gmina Richmond upon Thames ma powierzchnię 57,41 km2, graniczy od północy z Hounslow, od północnego wschodu przez Tamizę z Hammersmith and Fulham, od wschodu z Wandsworth, od południa z Kingston upon Thames, zaś od zachodu z dystryktem Spelthorne oraz przez Tamizę z dystryktem Elmbridge w hrabstwie Surrey.
W skład gminy Richmond upon Thames wchodzą następujące obszary:
Gmina dzieli się na 18 okręgów wyborczych które nie pokrywają się dokładnie z podziałem na obszary, zaś mieszczą się w dwóch rejonach tzw. borough constituencies – Richmond Park i Twickenham.
Demografia.
W 2011 roku gmina Richmond upon Thames miała 186 990 mieszkańców.
Podział mieszkańców według grup etnicznych na podstawie spisu powszechnego z 2011 roku:
Podział mieszkańców według wyznania na podstawie spisu powszechnego z 2011 roku:
Podział mieszkańców według miejsca urodzenia na podstawie spisu powszechnego z 2011 roku:
Transport.
Przez Richmond upon Thames przebiega jedna linia metra: District Line.
Stacje metra:
Pasażerskie połączenia kolejowe na terenie Richmond upon Thames obsługują przewoźnicy: South West Trains i London Overground. 
Stacje kolejowe:
Stacje London Overground:
Mosty i przeprawy promowe:
Letnie Igrzyska Olimpijskie 2012.
W ramach Letnich Igrzysk Olimpijskich 2012 na terenie gminy Richmond upon Thames odbyły się zawody w następującym miejscu::
Znane osoby.
W Richmond upon Thames urodzili się m.in. 

</doc>
<doc id="1105841" url="https://pl.wikipedia.org/wiki?curid=1105841" title="Reneta Indżowa">
Reneta Indżowa

Reneta Iwanowa Indżowa, bułg. Ренета Иванова Инджова (ur. 6 lipca 1953 w Nowej Zagorze) – bułgarska ekonomistka, polityk i nauczyciel akademicki, od października 1994 do stycznia 1995 premier Bułgarii.
Życiorys.
Ukończyła w 1975 ekonomię polityczną w Wyższym Instytucie Ekonomicznym im. Karla Marksa w Sofii (późniejszym Uniwersytecie Gospodarki Narodowej i Światowej). W 1988 doktoryzowała się na tej samej uczelni z zakresu nauk ekonomicznych. Pracowała jako nauczyciel akademicki na tej uczelni, a od 1990 na Uniwersytecie Technicznym w Sofii
W latach 1990–1992 była doradcą w bułgarskiej konstytuancie. W 1992 pracowała jako dyrektor działu w banku OBB, następnie pracowała w agencji ds. prywatyzacji m.in. jako jej dyrektor wykonawczy. 13 października 1994 prezydent Żelu Żelew rozwiązał 36. Zgromadzenie Narodowe, wyznaczając datę przedterminowych wyborów na 18 grudnia 1994. Reneta Indżowa, jako pierwsza kobieta w historii Bułgarii, została powołana na premiera tymczasowego rządu. Funkcję tę pełniła od 17 października 1994 do 25 stycznia 1995, kiedy to zastąpił ją przedstawiciel zwycięskiej Bułgarskiej Partii Socjalistycznej Żan Widenow.
W 1995 bezskutecznie kandydowała na burmistrza Sofii, przegrywając ze Stefanem Sofijanskim. Rok później usiłowała zarejestrować swoją kandydaturę w wyborach prezydenckich, jednak została odrzucona przez komisję wyborczą. Od połowy lat 90. pracowała w Stanach Zjednoczonych, m.in. jako menedżer projektów i wykładowca University of Pennsylvania. W 2001 wystartowała w wyborach prezydenckich w parze z Krystiu Iłowem jako kandydatem na wiceprezydenta i poparciem Ruchu na rzecz Praw i Wolności. W pierwszej turze głosowania otrzymała 4,92% głosów, zajmując 4. miejsce wśród 6 kandydatów.
Od 2008 do 2011 była dyrektorem ds. administracyjnych i finansowych w szpitalu Tokuda w Sofii. W 2012 powołana na dyrektora Krajowego Instytutu Statystycznego w Bułgarii, którym zarządzała do 2014.
Jest rozwiedziona, ma córkę.

</doc>
<doc id="1105844" url="https://pl.wikipedia.org/wiki?curid=1105844" title="Ked Olszewski">
Ked Olszewski



</doc>
<doc id="1105845" url="https://pl.wikipedia.org/wiki?curid=1105845" title="Arvid von Wittenberg">
Arvid von Wittenberg



</doc>
<doc id="1105847" url="https://pl.wikipedia.org/wiki?curid=1105847" title="Rodzina Addamsów (serial telewizyjny 1992)">
Rodzina Addamsów (serial telewizyjny 1992)

Rodzina Addamsów (ang. "The Addams Family") – amerykański serial animowany ze studia Hanna-Barbera, przedstawiający losy słynnej Rodziny Addamsów, czyli Mortycji, Gomeza, Pugsleya, Wednesday, Wujka Festera, Babci, Lurcha, To i Rączki.
21-odcinkowy serial emitowany był emitowany w Polsce po raz pierwszy przez Canal+ 11 kwietnia 1995 roku i był pokazywany tam aż do 9 maja tego samego roku. W późniejszym czasie serial powtarzano na kanałach Cartoon Network i Boomerang.
Wersja polska.
Wersja polska: Master Film
Reżyseria:
Dialogi:
Dźwięk:
Montaż:
Organizacja nagrań: Romuald Cieślak
Wystąpili:
i inni
Teksty piosenek: Ryszard Skalski
Opracowanie muzyczne: Eugeniusz Majchrzak
Śpiewali:
Lektor: Jacek Brzostyński
Odcinki.
Premiery w Polsce:

</doc>
<doc id="1105849" url="https://pl.wikipedia.org/wiki?curid=1105849" title="Elipsa Verstyle">
Elipsa Verstyle

Elipsa – mały polski samochód o napędzie elektrycznym, który został zaprezentowany po raz pierwszy w 2007 roku w Łodzi na wystawie w Łódź Art Center.
Historia.
Pomysłodawcą stworzenia marki samochodu Elipsa jest kanclerz Wyższej Szkoły Humanistyczno-Ekonomicznej w Łodzi, Makary Stasiak. Projektantem nadwozia samochodu jest Paulina Stępień – absolwentka Akademii Sztuk Pięknych w Łodzi, szefem zespołu technicznego projektu – Zbigniew Szklarski.
Pojazd jest produkowany przez Zakład Naprawczy Taboru Kolejowego w Radomiu. Powstaje w kilku różnych wersjach nadwoziowych: z drzwiami lub bez, z dodatkowymi siedzeniami ustawionymi tyłem do kierunku jazdy, kufrem lub skrzynią ładunkową.
Zakłady Naprawcze Taboru Kolejowego w Radomiu są przygotowane do produkcji na poziomie do 1000 sztuk tego pojazdu rocznie. Prace koncepcyjne nad pojazdem pochłonęły ponad 700 tysięcy złotych.
Dane techniczne.
Samochód rozwija prędkość do 50 km/h i ma kosztować około 30 tys. złotych. Przy pełnym naładowaniu baterii może przejechać maksymalnie 100 km.

</doc>
<doc id="1105851" url="https://pl.wikipedia.org/wiki?curid=1105851" title="Stabilizacja (astronautyka)">
Stabilizacja (astronautyka)

Stabilizacja – proces zachowania położenia oraz kierunku i wartości prędkości obiektu kosmicznego.
Stabilizacja ma za zadanie: zrównać osie statku kosmicznego z kierunkami osi odniesienia stabilizacji (położenie pierwotne, pożądane), a w razie odchylenia od tych osi, wymusić powrót do położenia pierwotnego (zachowanie położenia); zrównać wektor prędkości z pożądanym wektorem prędkości (ten sam kierunek i wartość), a w razie jego zmiany, wymusić powrót do kierunku i wartości pierwotnej.
Stabilizacja statku kosmicznego może być realizowana za pomocą kilku metod:

</doc>
<doc id="1105852" url="https://pl.wikipedia.org/wiki?curid=1105852" title="Rainer Stahel">
Rainer Stahel



</doc>
<doc id="1105858" url="https://pl.wikipedia.org/wiki?curid=1105858" title="Międzynarodowa Tendencja Marksistowska">
Międzynarodowa Tendencja Marksistowska

Międzynarodowa Tendencja Marksistowska (
"International Marxist Tendency") – międzynarodowy ruch bazujący na teorii marksizmu i praktyce ruchu pracowniczego ostatnich 150 lat. Powstała w 1991 roku po tym, jak Ted Grant i Alan Woods (wraz z grupą innych aktywistów) zostali usunięci z Komitetu na rzecz Międzynarodówki Robotniczej (CWI). IMT posiada swoje sekcje w ponad 35 krajach oraz szereg grup i osób sympatyzujących w co najmniej 20 krajach, w tym także i w Polsce.
Cele i metody działania.
Celem istnienia IMT jest walka o socjalizm, tak jak był on definiowany przez Karola Marksa i Fryderyka Engelsa. Idee IMT bazują także m.in. na koncepcjach Lwa Trockiego rozwijanych po jego śmierci m.in. przez zmarłego w 2006 Teda Granta. Aktywiści tej organizacji zdecydowanie potępiają totalitaryzm radziecki, który uważają za zdradę ideałów socjalistycznych dokonaną przez biurokrację przewodzoną przez Stalina (popierają jednak rewolucję październikową, którą uważają za jeden z największych ruchów masowych w historii świata).
Cechą charakterystyczną IMT jest propagowanie idei marksistowskich w tak zwanych „tradycyjnych organizacjach ruchu pracowniczego”, za które aktywiści i teoretycy IMT uznają tradycyjne partie robotnicze (np. Partia Pracy w Wielkiej Brytanii czy Francuska Partia Komunistyczna oraz francuska Partia Socjalistyczna), związki zawodowe, organizacje młodzieżowe etc. Uważają oni, iż – mimo postępującego zbiurokratyzowania tych organizacji – to właśnie poprzez nie wyrażać się będzie niezadowolenie pracowników i młodzieży z obecnego porządku ekonomicznego. Mimo powszechnego podejmowania taktyki entryzmu socjaliści z IMT posiadają równoległe struktury zewnętrzne, zajmujące się głównie edukacją teoretyczną działaczy oraz propagowaniem idei organizacji.
Głównym instrumentem propagowania idei IMT jest strona In Defence of Marxism oraz strony internetowe i periodyki poszczególnych sekcji, m.in. wydawane w Hiszpanii, Wenezueli, Meksyku, Argentynie i Peru „El Militante” czy publikowany w Wielkiej Brytanii i Stanach Zjednoczonych „Socialist Appeal”. To właśnie te periodyki odróżniają aktywistów MTM jako odrębny nurt polityczny wewnątrz organizacji pracowniczych i młodzieżowych w krajach, gdzie posiada ona sekcje. Niektóre sekcje publikują także nastawione na edukację polityczną pisma zajmujące się teorią marksizmu oraz pomniejsze broszury.
W swoich działaniach IMT przywiązuje dużą wagę do edukacji teoretycznej. Strategie, taktyki i program podlegają dyskusji na zjazdach krajowych sekcji oraz kongresie światowym, który odbywa się raz na dwa lata i jest najwyższą władzą organizacji. Kongres światowy wybiera także Międzynarodowy Komitet Wykonawczy oraz Sekretariat Międzynarodowy z siedzibą w Londynie.
Obecnie IMT ma najsilniejsze sekcje w Pakistanie (gdzie posiadała do 2008 reprezentację parlamentarną oraz kieruje pracami największej organizacji studenckiej w Kaszmirze), Hiszpanii (gdzie jej członkowie stworzyli i kierują największą organizacją studencką Sindicato de Estudiantes), Włoszech, Meksyku i Wenezueli oraz Wielkiej Brytanii. Z inicjatywy czołowego teoretyka IMT Alana Woodsa w grudniu 2002 roku powstała także kampania solidarnościowa z rewolucją wenezuelską – Hands Off Venezuela, która działa obecnie w kilkudziesięciu krajach i m.in. doprowadziła do uznania nowej centrali związkowej UNT oraz poparcia rewolucji wenezuelskiej przez brytyjski Kongres Związków Zawodowych.
Teoretycy IMT analizują także kwestie historyczne, zagadnienia teorii marksizmu, sztuki, relacji współczesnej nauki do idei materializmu dialektycznego etc. Rezultaty tych analiz są publikowane w postaci książek: m.in. „Reason in Revolt – Marxist philosophy and modern science” (1995), „Russia – from revolution to counter-revolution” (1997), „Bolshevism – the road to revolution” (1999) oraz wiele innych (patrz poniżej). IMT publikuje także wznowione wydania klasyków marksizmu, m.in. opatrzoną przedmowami wnuka Trockiego Estebana Wołkowa serię prac tego wybitnego teoretyka marksizmu.
Niektóre książki publikowane przez MTM (w języku angielskim, dostępne są również tłumaczenia na inne języki):

</doc>
<doc id="1105861" url="https://pl.wikipedia.org/wiki?curid=1105861" title="London Borough of Hounslow">
London Borough of Hounslow

London Borough of Hounslow – jedna z 32 gmin Wielkiego Londynu położona w jego zachodniej części. Wraz z 19 innymi gminami wchodzi w skład tzw. Londynu Zewnętrznego. Władzę stanowi Rada Gminy Hounslow (ang. Hounslow Council). Jej centrum stanowi Hounslow, które powstało w XIII wieku.
Historia.
Gminę utworzono w 1965 roku na podstawie ustawy London Government Act 1963 z obszarów Brentford and Chiswick (ang. Municipal Borough of Brentford and Chiswick) i Heston and Isleworth (ang. Municipal Borough of Heston and Isleworth) utworzonych w 1932 roku oraz Feltham (ang. Feltham Urban District) utworzonego w 1904 roku
Geografia.
Gmina Hounslow ma powierzchnię 55,98 km², graniczy od północnego zachodu z Hillingdon, od północnego wschodu z Ealing, od południa z Richmond upon Thames, od wschodu z Hammersmith and Fulham, zaś od zachodu z dystryktem Spelthorne w hrabstwie Surrey.
W skład gminy Hounslow wchodzą następujące obszary:
Gmina dzieli się na 20 okręgów wyborczych które nie pokrywają się dokładnie z podziałem na obszary, zaś mieszczą się w dwóch rejonach tzw. borough constituencies – Brentford and Isleworth i Feltham and Heston.
Demografia.
W 2011 roku gmina Hounslow miała 253 957 mieszkańców.
Podział mieszkańców według grup etnicznych na podstawie spisu powszechnego z 2011 roku:
Podział mieszkańców według wyznania na podstawie spisu powszechnego z 2011 roku:
Podział mieszkańców według miejsca urodzenia na podstawie spisu powszechnego z 2011 roku:
Transport.
Przez Hounslow przebiegają dwie linie metra: District Line, Piccadilly line.
Stacje metra:
Pasażerskie połączenia kolejowe na terenie Hounslow obsługują przewoźnicy: South West Trains i London Overground.
Stacje kolejowe:
Stacje London Overground:
Mosty:
Znane osoby.
W Hounslow urodzili się m.in.

</doc>
<doc id="1105874" url="https://pl.wikipedia.org/wiki?curid=1105874" title="HMS Jersey (1939)">
HMS Jersey (1939)



</doc>
<doc id="1105882" url="https://pl.wikipedia.org/wiki?curid=1105882" title="Lynnwood">
Lynnwood

Lynnwood – miasto w Stanach Zjednoczonych w stanie Waszyngton w hrabstwie Snohomish. Według spisu z 2000 miasto zamieszkiwało 33847 osób. Lynnwood jest siedzibą Edmonds Community College. Jego burmistrzem jest Don Gough.
Geografia.
Miasto zajmuje powierzchnię 19,8 km2, z czego 19,8 km2 stanowi ląd, a 0,1 km2 (0,26%) stanowią wody.
Demografia.
Według spisu z 2000 roku miasto zamieszkuje 33847 osób skupionych w 13328 gospodarstwach domowych, tworzących 8330 rodzin. Gęstość zaludnienia wynosi 1710,5 osoby/km2. Miasto zamieszkuje 74,27% stanowią osoby rasy białej, 3,28% Afroamerykanie, 1,02% rdzenni Amerykanie, 4,35% ludność wywodząca się z dwóch lub więcej ras. Hiszpanie lub Latynosi stanowią 6,96%.
W mieście są 13328 gospodarstw domowe, w których 32,1% stanowią dzieci poniżej 18 roku życia żyjących z rodzicami, 46,3% stanowią małżeństwa, 11,5% stanowią kobiety nie posiadające męża oraz 37,5% stanowią osoby samotne. 29,3% wszystkich gospodarstw domowych składa się z jednej osoby oraz 9,4% żyjących samotnie ma powyżej 65 roku życia. Średnia wielkość gospodarstwa domowego wynosi 2,50 osoby, natomiast rodziny 3,13 osoby. 
Przedział wiekowy kształtuje się następująco: 24,4% stanowią osoby poniżej 18 roku życia, 10,4% stanowią osoby pomiędzy 18 a 24 rokiem życia, 32,1% stanowią osoby pomiędzy 25 a 44 rokiem życia, 21,3% stanowią osoby pomiędzy 45 a 64 rokiem życia oraz 11,8% stanowią osoby powyżej 65 roku życia. Średni wiek wynosi 35 lat. Na każde 100 kobiet przypada 95 mężczyzn. Na każde 100 kobiet powyżej 18 roku życia przypada 92 mężczyzn.
Średni dochód dla gospodarstwa domowego wynosi 42 814 dolarów, a dla rodziny wynosi 51 825 dolarów. Dochody mężczyzn wynoszą średnio 37 395 dolarów, a kobiet 30 070 dolarów. Średni dochód na osobę w mieście wynosi 19 971 dolarów. Około 6,2% rodzin i 9,5% populacji miasta żyje poniżej minimum socjalnego, z czego 9,8% jest poniżej 18 roku życia i 12,2% powyżej 65 roku życia.

</doc>
<doc id="1105885" url="https://pl.wikipedia.org/wiki?curid=1105885" title="Siergiej Zagrebelny">
Siergiej Zagrebelny

Siergiej Zagrebelny, ros. Сергей Загребельный, uzb. "Sergey Zagrebelniy" (ur. 9 kwietnia 1965) – uzbecki szachista, arcymistrz od 1993 roku.
Kariera szachowa.
Od roku 1992 należy do podstawowych zawodników reprezentacji Uzbekistanu, sześciokrotnie (do 2002 roku) uczestnicząc w szachowych olimpiadach. Jest dwukrotnym srebrnym olimpijskim medalistą z roku 1992: wraz z drużyną oraz indywidualnie, za wynik na IV szachownicy. W roku 1993 był również członkiem narodowego zespołu podczas drużynowych mistrzostw świata, rozegranych w Lucernie.
Odniósł szereg sukcesów w turniejach międzynarodowych, m.in. w Kecskemét (1993, I m.), Władywostoku (1995, dz. I m. wraz z Michaiłem Saltajewem), Moskwie (1995, II m. za Władimirem Bielikowem), Sankt Petersburgu (1997, dz. II m. za Konstantinem Sakajewem, wraz z m.in. Karenem Asrjanem, Jewgienijem Swiesznikowem, Ildarem Ibragimowem i Siergiejem Szypowem), Kstowie (1998, dz. II m. wraz z Wiktorem Bołoganem i Michaiłem Brodskim, za Aleksiejem Aleksandrowem), Dreźnie (1999, dz. I m. z Lwem Gutmanem), Schwerinie (1999, dz. II m. wraz z Wolfgangiem Uhlmannem i Klausem Bischoffem, za Henrikiem Danielsenem), Abu Zabi (2001, I m.), Aszdodzie (2003, otwarte mistrzostwa Izraela, dz. I m. wraz z Wadimem Miłowem, Ołeksandrem Chuzmanem i Wiktorem Michalewskim), Moskwie (2005, "Aeroflot Open" turniej A2, dz. I m.), Balaguerze (2005, dz. I m. wraz z Wołodymyrem Bakłanem, Aleksandyrem Dełczewem i Ádámem Horváthem), Arco (2005, II m. za Simenem Agdesteinem) i na Ikarii (2007, dz. I m. wraz z Ołeksandrem Sznajderem).
Najwyższy ranking w karierze osiągnął 1 stycznia 2003 r., z wynikiem 2540 punktów zajmował wówczas 3. miejsce wśród uzbeckich szachistów.

</doc>
<doc id="1105888" url="https://pl.wikipedia.org/wiki?curid=1105888" title="Dąb papieski">
Dąb papieski

Dąb papieski – określenie stosowane w stosunku do dębów zasadzonych w różnych miejscach Polski z sadzonek pochodzących z żołędzi poświęconych przez Jana Pawła II.
Historia papieskich dębów zaczęła się 28 kwietnia 2004, w czasie jednej z pielgrzymek polskich leśników. To wtedy leśnicy zawieźli 2,5 kg nasion Chrobrego, najstarszego dębu szypułkowego w Polsce, do Watykanu (wiek dębu Chrobrego ocenia się na 745 lat). Do Polski nasiona wróciły z błogosławieństwem Jana Pawła II i od tej pory każdy „potomek” Chrobrego nazywany jest dębem papieskim.
W maju 2004 żołędzie otrzymały certyfikat i świadectwo pochodzenia. Następnie trafiły do gospodarstwa szkółkarskiego w Nędzy, należącego do nadleśnictwa w Rudach Raciborskich. 630 nasion dojrzewało tam dwa lata, najpierw w pawilonach foliowych, później pod gołym niebem. Przetrwało 514 sadzonek. W tym czasie „dzieci” Chrobrego zostały podzielone między nadleśnictwa, szkoły, seminaria duchowne i sanktuaria w całej Polsce. Każda sadzonka posiada stosowny certyfikat z nadanym kolejnym numerem. Ze względu na duże zainteresowanie sadzonkami dwie dorodne sadzonki dębu papieskiego ze szkółki leśnej w Nędzy zostaną przekazane laboratorium leśnemu w Sycowie i rozmnożone in vitro.
Ponieważ są to drzewka szczególne, ich sadzenie w całym kraju odbywa się w sposób uroczysty z udziałem duchowieństwa i władz lokalnych. Zamierzeniem leśników polskich jest, aby te dęby rosły w całym kraju, w miejscach szczególnie związanych z działalnością Jana Pawła II i żeby były żywym i długowiecznym – jak dąb Chrobry – pomnikiem czasów, gdy był papieżem.
Dęby papieskie są jednym z obiektów odwiedzanych w ramach zdobywania Pielgrzymiej Odznaki Krajoznawczej „Śladami Jana Pawła II”. Regulamin tej odznaki zawiera załącznik z listą 410 dębów wraz z podaniem ich lokalizacji.
Lokalizacja dębów papieskich.
Głogów Małopolski.
Pierwszy Dąb Papieski na Podkarpaciu posadzono w Głogowie Małopolskim 2 kwietnia 2007 podczas uroczystości poświęcenia kamienia węgielnego dla nowo budowanego kościoła w Głogowie-Niwie. Na Podkarpaciu planowano posadzić w 2007 29 sztuk Dębów Papieskich.
W uroczystości oprócz wiernych wzięli udział: ks. bp Kazimierz Górny, ordynariusz Diecezji Rzeszowskiej, Kazimierz Rokita, burmistrz Głogowa Małopolskiego i ks. Adama Samel, proboszcz parafii Głogów. W samym akcie sadzenia asystowali leśnicy z Nadleśnictwa Głogów z nadleśniczym, Jerzym Chłopkiem i zastępcą nadleśniczego, Anną Bondar–Zabiciel, która na ręce miejscowego proboszcza przekazała certyfikat nr 143, stwierdzający autentyczność pochodzenia dębu.
Jelcz-Laskowice.
W I rocznicę śmierci Jana Pawła II władze Jelcza-Laskowic ufundowały Pomnik Jana Pawła II. Został on usytuowany na placu Jana Pawła II, a wykonał go kamieniarz Bogdan August. Wcześniej za miejscem, gdzie obecnie znajduje się pomnik rósł „Dąb Papieski”, który wiosną 2007 zastąpiony został nową sadzonką.
Kalwaria Pacławska.
15 maja 2006 roku odbyła się do Kalwarii Pacławskiej doroczna pielgrzymka leśników Regionalnej Dyrekcji Lasów Państwowych w Krośnie. Leśnicy i ich rodziny o godz. 10:00 rozpoczęli swoje pielgrzymowanie Drogą Krzyżową po dróżkach kalwaryjskich. Następnie w sanktuarium została odprawiona uroczysta msza. Uroczystość uświetnił zespół sygnalistów myśliwskich z Brzegów Dolnych. Po mszy na placu przed kościołem został posadzony dąb papieski. Dąb rośnie na placu przed kościołem Sanktuarium Męki Pańskiej i Matki Bożej Kalwaryjskiej.
Katowice.
Dąb posadzono 18 maja 2008 na placu obok bazyliki św. Ludwika w katowickiej dzielnicy Panewniki. Sadzonka została przywieziona ze szkółki w Rudach Raciborskich. Oznaczona jest numerem 60. Obok drzewa, podarowanego przez leśników z Nadleśnictwa Katowice, ulokowano granitowy głaz z napisem: „Dąb Papieski posadzony 18 maja 2008 roku dla upamiętnienia pontyfikatu Wielkiego Polaka Ojca Świętego Jana Pawła II w 100. rocznicę poświęcenia bazyliki mniejszej w Panewnikach. Parafianie, Franciszkanie, Leśnicy Nadleśnictwa Katowice”. W ceremonii wzięli m.in. udział: senator Krystyna Bochenek, prowincjałowie − Ezdrasz Biesok i Damian Szojda.
Łochowice.
Dąb posiadający certyfikat nr 442 został uroczyście posadzony w dniu 20 maja 2006 roku na placu przy zabytkowym kościele w Łochowicach, będącym świątynią filialną parafii w Osiecznicy. W uroczystościach, przy udziale mieszkańców i przybyłych gości, udział wzięli: starosta krośnieński – Wiesław Mackowicz, burmistrz Krosna Odrzańskiego – Andrzej Chinalski, nadleśniczy Nadleśnictwa Krosno – Adam Ostrowski, sołtys Łochowic – Adam Śliwczyński, proboszcz parafii wojskowej w Krośnie Odrzańskim – Edward Olech, proboszcz parafii w Osiecznicy – ks. Andrzej Nowak. Obok Dębu Papieskiego posadzono także dwa dęby krośnieńskie, które pełnią rolę świadków i strażników wydarzenia oraz ustawiono kamień z pamiątkową tablicą. Akt erekcyjny wraz z certyfikatem został złożony pod korzeniami Dębu.
Papież Jan Paweł II podczas pobytu na terenie diecezji zielonogórsko-gorzowskiej, w swoim przemówieniu, wiele uwagi poświęcił pięknu przyrody tych ziem.
Olecko.
W Olecku Dąb Papieski posadzony został na rynku, przed kościołem i obok pomnika Jana Pawła II.
Olsztyn.
14 października 2007 tuż przy gmachu nowej Biblioteki Uniwersyteckiej w Olsztynie odbyła się uroczystość posadzenia jednej z ostatnich sadzonek. Uroczystość poprzedzona była mszą odprawioną w kościele akademickim pw. św. Franciszka. Po posadzeniu dębu odbył się akt wmurowania pamiątkowej tablicy z napisem "„Quercus in memoriam Joannis Pauli II Papae”". Kortowski Dąb Papieski ma numer 196. W zamyśle pomysłodawców sąsiedztwo Biblioteki Uniwersyteckiej, symbolu wiedzy i dębu symbolu siły, trwania i pamięci, powinny skłaniać do refleksji.
Przybyszew.
Dąb Papieski uroczyście posadzony na terenie podległym RDLP w Radomiu. Uroczystość w miejscowości Przybyszew zaszczycił swoją osobą prymas Polski Józef Glemp. Uroczystości z udziałem okolicznych mieszkańców odbyły się w kościele pw. Świętych Apostołów Piotra i Pawła w miejscowości Przybyszew. Ze strony leśników wzięli w nich udział Dyrektor Generalny Lasów Państwowych Andrzej Matysiak, Dyrektor Dariusz Bąk i leśnicy RDLP w Radomiu. Obok dębu stanął głaz z wyrytą pamiątkową tablicą, pod którym została zakopana tuba ze stali nierdzewnej. W jej wnętrzu znalazł się certyfikat autentyczności z numerem drzewka oraz akt informujący o osobach uczestniczących w uroczystości posadzenia.
Puck.
W Pucku Dąb Papieski rośnie u zbiegu ulic Ceynowy i Żeglarzy.
Szydłowiec.
Dąb w Szydłowcu został posadzony w 2006 przez przedstawicieli władz miasta na terenie Zespołu Szkół im. Jana Pawła II w Szydłowcu w czasie jego święta.
Toruń.
Uroczystość posadzenia Dębu Papieskiego przy Wyższym Seminarium Duchownym w Toruniu odbyła się w niedzielę 2 kwietnia 2007, w drugą rocznicę śmierci papieża Jana Pawła II. Dąb posadzili: ks. bp Andrzej Suski ordynariusz toruński, wiceminister rolnictwa Jan Krzysztof Ardanowski, wojewoda kujawsko-pomorski Józef Ramlau, prezydent Torunia Michał Zaleski, przewodniczący Rady Miasta Torunia Józef Jaworski, gospodarz miejsca – JM rektor seminarium ks. Krzysztof Lewandowski oraz dyrektor Regionalnej Dyrekcji Lasów Państwowych w Toruniu Janusz Karczmarek. W uroczystości uczestniczyli księża, siostry zakonne i klerycy Wyższego Seminarium Duchownego oraz leśnicy z biura RDLP i nadleśnictw sąsiadujących Toruniem: Cierpiszewo, Gniewkowo, Solec Kujawski, Toruń. Certyfikat dębu papieskiego, wydany przez dyrektora generalnego Lasów Państwowych Andrzeja Matysiaka, oznaczony kolejnym numerem 355, oprawiony w ramy został uroczyście przekazany przez dyrektora RDLP w Toruniu Janusza Kaczmarka JM Rektorowi ks. dr. Krzysztofowi Lewandowskiemu na „wieczną rzeczy pamiątkę”. Certyfikat jest przechowywany na honorowym miejscu w Wyższym Seminarium Duchownym.
Trzebcz.
Sadzonka posadzona została na granicy między diecezją legnicką a zielonogórsko-gorzowską, na wzgórzu między wsiami Trzebcz a Komorniki. Inicjatorem sprowadzenia Dębu Papieskiego był ówczesny dziekan dekanatu polkowickiego Marian Kopko. Uroczyste posadzenie sadzonki w kwietniu 2006 roku zapoczątkowało tradycję wielkopiątkowej drogi krzyżowej z Polkowic poprzez lasy „do Dębu”. Na szczyt wzgórza, na którym rośnie drzewko, prowadzi droga, wzdłuż której posadzone były dęby czerwone. Podczas wielkiej suszy w lecie 2006 roku wszystkie drzewka posadzone w kwietniu, poza papieskim, uschły.
Pustkowo.
Sadzonka „Dębu papieskiego” o numerze 155 posadzona została 16 września 2012 r. w nadmorskim Pustkowie podczas mszy w V rocznicę wzniesienia Bałtyckiego Krzyża Nadziei będącego niemal wierną repliką krzyża na Giewoncie. Uroczystego wkopania sadzonki dokonali abp archidiecezji szczecińsko-kamieńskiej Andrzej Dzięga, przewodnicząca Rady Gminy Rewal Joanna Drzewińska–Dąbrowska, proboszcz parafii Rewal Krzysztof Przybyło i inni księża, prezes Katolickiego Stowarzyszenia Kolejarzy Polskich Koła Szczecin Marian Hernik, Sekretarz Katolickiego Stowarzyszenia Kolejarzy Polskich Koła Szczecin Bogdan Kowalczys, sołtys Pustkowa Władysław Hagaj.
Warszawa.
W Warszawie dąb papieski, któremu nadano imię Jana Pawła II, został posadzony przy bazylice katedralnej św. Michała i św. Floriana (od strony ul. Sierakowskiego). Drzewko jest darem leśników warszawskich.

</doc>
<doc id="1105890" url="https://pl.wikipedia.org/wiki?curid=1105890" title="(66652) Borasisi">
(66652) Borasisi

(66652) Borasisi – jedna z planetoid transneptunowych z Pasa Kuipera, obiekt typu cubewano.
Odkrycie i nazwa.
Obiekt ten został odkryty w 1999 roku przez amerykańskich astronomów Chada Trujillo, Jane Luu i Davida Jewitta z hawajskiego obserwatorium astronomicznego na Mauna Kea. Pierwotnie otrzymał on oznaczenie prowizoryczne 1999 RZ253. Nazwa planetoidy wraz z jego księżycem pochodzi z mitycznej personifikacji Słońca (Borasisi) i Księżyca (Pabu) z fikcyjnej religii zwanej Bokononizmem, opisanej w książce Kurta Vonneguta Kocia kołyska.
Orbita.
(66652) Borasisi krąży w średniej odległości ok. 44,09 j.a. od Słońca w okresie ok. 293 lat (105 211 dni). Jego orbita nachylona jest pod kątem 0,56° względem ekliptyki.
Właściwości fizyczne.
Jest to ciało o wielkości szacowanej na ok. 166 km. Masa tej planetoidy to ok. 2,39 ± 0,48 kg. Jej albedo ma wartość 0,12–0,18. Średnią gęstość oblicza się na ok. 1,0 kg/m³.
Naturalny satelita.
23 kwietnia 2003 K.S. Noll, D.C. Stephens, D. Cruikshank, W. Grundy, W. Romanishin oraz S. Tegler stwierdzili obecność księżyca, prowadząc obserwacje za pomocą Teleskopu Hubble’a. Już jednak na podstawie zdjęć z 9 listopada 2001 wykonanych przez HST sugerowano istnienie naturalnego satelity (66652) Borasisi. Księżyc planetoidy otrzymał nazwę Pabu, pochodzącą, podobnie jak nazwa obiektu który obiega, z książki Kocia kołyska.
Średnica księżyca Pabu to ok. 132 km, jego okres obiegu wspólnego środka masy to 46,263 dnia. Półoś wielka orbity ma długość 4660 ± 170 km. Ma on masę ok. 1,34 ± 0,27 kg.

</doc>
<doc id="1105895" url="https://pl.wikipedia.org/wiki?curid=1105895" title="Helleborus foetidus">
Helleborus foetidus



</doc>
<doc id="1105904" url="https://pl.wikipedia.org/wiki?curid=1105904" title="Parafia Wszystkich Świętych w Kretkowie">
Parafia Wszystkich Świętych w Kretkowie

Parafia Wszystkich Świętych w Kretkowie to jedna ze starszych parafii na Ziemi Jarocińskiej. Posiadała akt erygujący, na który powoływał się proboszcz Stanisław w roku 1430. Kościół założyli i uposażyli właściciele tych ziem – ród Wczelów, którzy później przyjęli nazwisko Kretkowskich.
W 1397 roku wspólnocie parafialnej przewodniczył proboszcz Stanisław Wrzeszczewicz, a w roku 1429 Świętosław. W roku 1430 widnieje imię proboszcza Stanisława, który to zawezwał przed sąd konsystorski w Gnieźnie Mikołaja z Kamienia, który nie płacił dziesięciny w wysokości czterech grzywien. Proboszcz powoływał się na akt erekcyjny. Od 1449 do 1456 roku duszpasterzem był Świętosław z Kościelca, a znów po nim proboszcz o imieniu Stanisław.
Pierwszy kościół parafialny w Kretkowie musiał istnieć już w XIV w. Świątynia poświęcona była Wszystkim Świętym. Kościół był zbudowany z drewna, miał niewielkie rozmiary. Świątynia była położona na terenie podmokłym, w miejscu zwanym Zimna Woda, które znajdowało się przy starym trakcie wiodącym z Żerkowa do Kretkowa, jednak ze względu na słaby stan budowli został rozebrany w połowie XVII w. i zastąpiony nowa świątynią. Budowę nowego kościoła zakończono w 1687 postawiono ją z drewna na nowym miejscu, z drugiej strony dworu. Obecnie stoi tam murowany kościół. Miejsce, na którym postawiono nowy budynek, było położone wyżej niż miejsce, na którym stał stary kościół. Teren ten był bardziej suchy. Kościół był większy od pierwszego, gdyż miał trzy ołtarze.
Obecny, trzeci już kościół w Kretkowie powstał w roku 1802 r.
W wyniku pożaru, do którego doszło 13 maja 2011 roku, spłonęło prezbiterium kościoła parafialnego w Kretkowie. Zniszczenia objęły dwa obrazy ołtarz z XVII w. i podłogę. Proboszczowi udało się natomiast uratować Najświętszy Sakrament. 14 kwietnia 2012 w obecności biskupa kaliskiego Stanisława Napierały, poświęcono i oddano do użytku wyremontowany kościół. W 1985r. kościół został wpisany do rejestru zabytków pod nr. rej. 453/A z16.07.1985 r.)
Sanktuarium Maryjne w Kretkowie.
Nie jest znane nazwisko artysty, który namalował obraz umiejscowiony obecnie w głównym ołtarzu. Obraz przedstawia Matkę Bożą o twarzy jasnej i rozpromienionej. Na głowie ma koronę. Na lewym kolanie Madonny stoi dziecię Jezus, dotykające lewa ręką winogrona, W prawej ręce, dotykającej ust, Jezus ma jedno grono, które zjada.
Do roku 1957 obraz był w bocznym ołtarzu i to właśnie tam było najwięcej błogosławionych małżeństw. Od tamtego momentu obraz stał obrazem Matki Boskiej Patronki Małżeństw.

</doc>
<doc id="1105905" url="https://pl.wikipedia.org/wiki?curid=1105905" title="Adolf Johann av Pfalz-Zweibrücken">
Adolf Johann av Pfalz-Zweibrücken



</doc>
<doc id="1105906" url="https://pl.wikipedia.org/wiki?curid=1105906" title="London Borough of Ealing">
London Borough of Ealing

London Borough of Ealing – jedna z 32 gmin Wielkiego Londynu położona w jego zachodniej części. Wraz z 19 innymi gminami wchodzi w skład tzw. Londynu Zewnętrznego. Władzę stanowi Rada Gminy Ealing (ang. Ealing Council). Od II wojny światowej na Ealing istnieje duża polska społeczność. Według spisu powszechnego z 2011 6% mieszkańców mówi po polsku i jest to największy udział procentowy w Wielkiej Brytanii. Gmina Ealing i stołeczna gmina Bielany nawiązały współpracę partnerską.
Historia.
Gminę utworzono w 1965 roku na podstawie ustawy London Government Act 1963 z obszarów Ealing (ang. Municipal Borough of Ealing) utworzonego w 1901 roku, Southall (ang. Municipal Borough of Southall) utworzonego w 1936 roku i Acton (ang. Municipal Borough of Acton) utworzonego w 1921 roku .
Geografia.
Gmina Ealing ma powierzchnię 55,53 km2, graniczy od zachodu z Hillingdon, od północy z Harrow i Brent, od wschodu z Hammersmith and Fulham i od południa z Hounslow.
W skład gminy Ealing wchodzą następujące obszary:
Gmina dzieli się na 23 okręgi wyborcze które nie pokrywają się dokładnie z podziałem na obszary, zaś mieszczą się w trzech rejonach tzw. borough constituencies – Ealing Central and Acton, Ealing North i Ealing Southall
Demografia.
W 2011 roku gmina Ealing miała 338 449 mieszkańców.
Podział mieszkańców według grup etnicznych na podstawie spisu powszechnego z 2011 roku:
Podział mieszkańców według wyznania na podstawie spisu powszechnego z 2011 roku:
Podział mieszkańców według miejsca urodzenia na podstawie spisu powszechnego z 2011 roku:
Transport.
Przez Ealing przebiegają trzy linie metra: Central Line, District Line, Piccadilly line.
Stacje metra:
Pasażerskie połączenia kolejowe na terenie Ealing obsługują przewoźnicy: Chiltern Railways, First Great Western, Heathrow Connect i London Overground.
Stacje kolejowe:
Stacje London Overground:
Znane osoby.
W Ealing urodzili się m.in.

</doc>
<doc id="1105911" url="https://pl.wikipedia.org/wiki?curid=1105911" title="Adolf Jan książę Pfalz-Zweibrücken">
Adolf Jan książę Pfalz-Zweibrücken

Adolf Jan Wittelsbach (ur. 11 października 1629 Söderköping, zm. 14 października 1689 w Stegeborgu) – książę Palatynatu-Zweibrücken-Kleeburg.
Syn księcia Jana Kazimierza Wittelsbacha, księcia Palatynatu-Zweibrücken-Kleeburg, i Katarzyny, córki króla Szwecji Karola IX (zatem po kądzieli był wnukiem króla Karola IX). Jego starszy brat Karol Gustaw Wittelsbach był królem Szwecji.
Ożenił się w 1649 roku z Elsą Beatą Persdotter Brahe (1629–1653), która urodziła mu syna Gustawa Adolfa (1653) zmarłego kilka miesięcy po narodzinach.
W latach 1654–1654 był szwedzkim riksmarsk (dowódcą wojsk lądowych).
W 1661 roku ożenił się z Elsą Elżbietą Brahe. Z tego małżeństwa narodzili się:

</doc>
<doc id="1105913" url="https://pl.wikipedia.org/wiki?curid=1105913" title="London Borough of Hammersmith and Fulham">
London Borough of Hammersmith and Fulham

London Borough of Hammersmith and Fulham – jedna z 32 gmin Wielkiego Londynu położona w jego zachodniej części. Wraz z 11 innymi gminami wchodzi w skład tzw. Londynu Wewnętrznego. Władzę stanowi Rada Gminy Hammersmith and Fulham (ang. Hammersmith and Fulham London Borough Council).
Historia.
Fulham, lub 'Fulanham' jako osiedle nad Tamizą datuje się od VII wieku. W IX wieku zawitali tu Duńczycy. Parafia św. Jana, w miejscowości Walham Green powstała w XIII wieku. Gmina Fulham składała się z majątku Fulham Palace oraz trzech wsi: Walham Green, North End i Hammersmith. Ta ostatnia była wsią zależną of Fulham do 1834 roku kiedy to rozłączono je na dwie niezależne parafie. Obie znajdywały się w rozległym hrabstwie Middlesex. Ważność Fulham polegała na tym że było przez wieki główną siedzibą biskupów Londynu w pałacu nad Tamizą, "Fulham Palace". Opodal, w samym Londynie, ale na przeciwnym brzegu Tamizy, mieszkali w "Lambeth Palace" arcybiskupi Canterbury.
Nowoczesną gminę utworzono w 1965 na podstawie ustawy London Government Act 1963 ze stołecznych gmin Hammersmith (ang. Metropolitan Borough of Hammersmith) oraz Fulham (ang. Metropolitan Borough of Fulham), które utworzono w 1900 roku w ramach podziału hrabstw Middlesex i County of London na 28 gmin. Początkowo gmina nazywała się London Borough of Hammersmith, dopiero od 1 stycznia 1979 roku, na skutek kampanii prowadzonej przez mieszkańców historycznego Fulham, obowiązuje obecna nazwa.
Geografia.
Gmina miejska Hammersmith and Fulham ma powierzchnię 16,40 km2, graniczy od wschodu z Kensington and Chelsea, od zachodu z Hounslow i Ealing, od północy z Brent, zaś od południa przez Tamizę z Richmond upon Thames i Wandsworth.
W skład gminy miejskiej Hammersmith and Fulham wchodzą następujące obszary:
Gmina dzieli się na 16 okręgów wyborczych parlamentarnych, które nie pokrywają się dokładnie z podziałem na obszary, zaś mieszczą się w 2 rejonach tzw. borough constituencies – Hammersmith i Chelsea and Fulham.
Demografia.
W 2011 roku gmina Hammersmith and Fulham miała 182 493 mieszkańców.
Podział mieszkańców według grup etnicznych na podstawie spisu powszechnego z 2011 roku:
Podział mieszkańców według wyznania na podstawie spisu powszechnego z 2011 roku:
Podział mieszkańców według miejsca urodzenia na podstawie spisu powszechnego z 2011 roku:
Transport.
Przez dzielnicę Hammersmith and Fulham przebiega pięć linii metra: Central Line, Circle Line, District Line, Hammersmith &amp; City Line i Piccadilly line.
Stacje metra:
Pasażerskie połączenia kolejowe na terenie Hammersmith and Fulham obsługują przewoźnicy Southern oraz London Overground.
Stacje kolejowe:
Stacje London Overground:
Mosty:
Znane osoby.
W Hammersmith and Fulham urodzili się m.in.

</doc>
<doc id="1105915" url="https://pl.wikipedia.org/wiki?curid=1105915" title="PLY">
PLY

PLY (ang. "Python Lex-Yacc") – narzędzie służące do tworzenia kompilatorów oraz translatorów z opisu gramatyki zawierającego akcje w języku Python. Autorem jest David Beazley.
Cechy.
Zasadniczo PLY to bezpośrednia implementacja idei programów Lex oraz Yacc w języku Python
Przykład.
Poniższy przykład, pochodzący z dokumentacji PLY, zawiera implementację prostego kalkulatora operującego na liczbach całkowitych.
import ply.lex as lex
import ply.yacc as yacc
tokens = (
 'NUMBER',
 'PLUS',
 'MINUS',
 'TIMES',
 'DIVIDE',
 'LPAREN',
 'RPAREN',
t_PLUS = r'\+'
t_MINUS = r'-'
t_TIMES = r'\*'
t_DIVIDE = r'/'
t_LPAREN = r'\('
t_RPAREN = r'\)'
def t_NUMBER(t):
 r'[-+]?\d+'
 try:
 t.value = int(t.value)
 except ValueError:
 print "Line %d: Number %s is too large!" % (t.lineno,t.value)
 t.value = 0
 return t
def t_newline(t):
 r'\n+'
 t.lexer.lineno += len(t.value)
t_ignore = ' \t'
def t_error(t):
 print "Illegal character '%s'" % t.value[0]
 t.lexer.skip(1)
def p_expression_plus(p):
 'expression : expression PLUS term'
 p[0] = p[1] + p[3]
def p_expression_minus(p):
 'expression : expression MINUS term'
 p[0] = p[1] - p[3]
def p_expression_term(p):
 'expression : term'
 p[0] = p[1]
def p_term_times(p):
 'term : term TIMES factor'
 p[0] = p[1] * p[3]
def p_term_div(p):
 'term : term DIVIDE factor'
 p[0] = p[1] / p[3]
def p_term_factor(p):
 'term : factor'
 p[0] = p[1]
def p_factor_num(p):
 'factor : NUMBER'
 p[0] = p[1]
def p_factor_expr(p):
 'factor : LPAREN expression RPAREN'
 p[0] = p[2]
def p_error(p):
 print "Syntax error in input!"
if __name__ == '__main__':
 lex.lex()
 yacc.yacc()
 while 1:
 try:
 s = raw_input('calc &gt; ')
 except EOFError:
 break
 if not s: continue
 result = yacc.parse(s)
 print result

</doc>
<doc id="1105917" url="https://pl.wikipedia.org/wiki?curid=1105917" title="C. Trujillo">
C. Trujillo



</doc>
<doc id="1105918" url="https://pl.wikipedia.org/wiki?curid=1105918" title="J. K. Luu">
J. K. Luu



</doc>
<doc id="1105921" url="https://pl.wikipedia.org/wiki?curid=1105921" title="D. C. Jewitt">
D. C. Jewitt



</doc>
<doc id="1105926" url="https://pl.wikipedia.org/wiki?curid=1105926" title="Bierz forsę i w nogi">
Bierz forsę i w nogi

Bierz forsę i w nogi ("ang. Take the Money and Run") – komedia kryminalna z 1969, zrealizowana w konwencji filmu dokumentalnego, produkcji amerykańskiej w reżyserii Woody Allena.
Opis fabuły.
Virgil Starkwell przyszedł na świat w New Jersey 1 grudnia 1935 (identycznie jak grający go aktor, Woody Allen). Dorastał w dzielnicy nędzy, gdzie obecna była zorganizowana przestępczość. Kiedy Virgil miał 15 lat, dostał w prezencie wiolonczelę, był jednak pozbawiony talentu muzycznego. W wieku 18 lat rzucił szkołę i wstąpił do gangu. Zanim skończył 25 lat, był poszukiwany w sześciu stanach za napad z bronią w ręku.
Osadzony w więzieniu, próbował ucieczki, terroryzując więziennych strażników pistoletem wykonanym z mydła i pomalowanym czarną pastą do butów. Udało się, lecz zaczął padać ulewny deszcz. Kolejna okazja do ucieczki kończy się pechowo dla Virgila.
Za zgłoszenie się na ochotnika do przetestowania nowej szczepionki, zostaje zwolniony warunkowo. Wstydzi się swojej przeszłości i nie wraca do domu. Wynajmuje pokój w tanim hotelu. Nie mając środków na utrzymanie, próbuje drobnych kradzieży, ale z marnym skutkiem. Chcąc ukraść torebkę młodej dziewczynie, odpoczywającej na trawie w parku, nawiązuje z nią rozmowę. Louise opowiada o swojej pracy w pralni i zamiłowaniach artystycznych. Zafascynowany dziewczyną Virgil zakochuje się w niej, a ona również obdarza go uczuciem. Przy niej notoryczny przestępca chciałby odmienić swoje życie, ale bez pieniędzy trudno jest zakładać dom i rodzinę. Virgil postanawia, już po raz ostatni, obrabować bank. Nie udaje się, powraca do celi.
Kolejna próba ucieczki zupełnie nieoczekiwanie kończy się sukcesem. Virgil i Louise biorą cichy ślub. Przenoszą się do innego stanu. Wkrótce przychodzi na świat ich pierwsze dziecko. Ojciec rodziny znajduje też pracę w biurze. Poszukiwany przez policję Starkwell zostaje jednak zdemaskowany przez jedną z pracownic, która go szantażuje. Virgil znowu staje w trudnej sytuacji.

</doc>
<doc id="1105927" url="https://pl.wikipedia.org/wiki?curid=1105927" title="Andy Todd">
Andy Todd

Andrew Johns James "Andy" Tood (ur. 21 września 1974 w Derby, Anglia) – angielski piłkarz, występujący na pozycji obrońcy. Syn dawnego angielskiego obrońcy Colina Todda, który był dyrektorem Middlesbrough, gdy Andy debiutował.
Początki kariery.
Początkowo praktykant w Middlesbrough, Todd zaliczył swój debiut w 1992. Został wypożyczony do Swindon Town na krótko przedtem, opuszczając Boro w sierpniu 1995, aby dołączyć do Boltonu za cenę 250,000£. Przez cztery lata gry w Boltonie strzelił dwa gole.
Charlton Athletic.
Todd wtedy zmienił klub na Charlton Athletic. W pewnym momencie pobytu Todda w Charltonie klub zaczął balansować nad przepaścią, a Todda wypożyczono do Grimsby Town w lutym 2002, które grało w tym czasie w Division One.
Blackburn Rovers.
W maju 2002 Todd odszedł do Blackburn, bowiem był to większy klub niż Charlton. Po przerwie wrócił do drużyny w 2003 roku na mecz z Birmingham, który Blackburn wygrał 3:2.
W sezonie 2003/04 Todda wystawiono na listę transferową Blackburn i został wypożyczony do Burnley, gdzie spisywał się znakomicie i walczył z Burnley o utrzymanie.
W sezonie 2004/05 Todd został mianowany kapitanem Blackburn Rovers przez Marka Hughesa po odejściu Barry'ego Fergusona do Rangers. Ponownie wybrany najlepszym graczem roku Blackburn, oraz pomógł Blackburn w awansie do Europejskich Pucharów.
Todda oskarżono o odpychanie Robina van Persiego w półfinale FA Cup 2005 w meczu z Arsenalem, lecz został oczyszczony z zarzutów.
Nazwisko Todda zapisało się w 2006 roku w zarzutach kierowanych pod jego adresem przez Harry'ego Redknappa, ówczesnego trenera Portsmouth. Chodziło tu o nielegalne kupowanie piłkarzy przez Petera Harrisona, który był menedżerem Todda.
Po rozmowach Marka Hughesa z Toddem w sezonie 2006-2007 Hughes oświadczył, że Todda wystawiono na listę transferową i że zainteresowani kupnem Todda są kluby: Birmingham City, Wigan Athletic i Portsmouth, oraz Derby County.
Derby County.
Pogłoski o przejściu Todda do Derby County zostały potwierdzone 7 lipca 2007. Pierwszego gola dla Derby strzelił w meczu przeciwko Portsmouth 11 sierpnia 2007.

</doc>
<doc id="1105928" url="https://pl.wikipedia.org/wiki?curid=1105928" title="(66652) 1999 RZ253">
(66652) 1999 RZ253



</doc>
<doc id="1105935" url="https://pl.wikipedia.org/wiki?curid=1105935" title="Douglas XB-19">
Douglas XB-19

Douglas XB-19 – największy amerykański bombowiec z okresu II wojny światowej.
Historia powstania.
Powstanie samolotu wiąże się ze ściśle tajnym projektem Korpusu Powietrznego Armii Stanów Zjednoczonych (poprzednika współczesnych Amerykańskich Sił Powietrznych) z lat 30. nazwanym "Project D", którego zadaniem było zaprojektowanie eksperymentalnego bombowca dalekiego zasięgu. Nie planowano wówczas konstrukcji żadnego prototypu, w projekcie chodziło tylko o opracowanie teoretycznych podstaw, tzw. "proof-of-concept", supernowoczesnego bombowca używającego wszystkich najnowszych czy eksperymentalnych technologii. Do konkursu stanęły tylko zakłady Douglas Aircraft Company i Sikorsky Aircraft Corporation. Samolot Douglasa otrzymał oznaczenie XBLR-2 (eXperimental, Bomber, Long Range – eksperymentalny, bombowy, dalekiego zasięgu), a samolot Sikorskiego - XBLR-3. W marcu 1936 powstały drewniane makiety obydwu samolotów i zdecydowano wówczas kontynuować prace nad rokującym większe nadzieje projektem Douglasa.
Prace projektowe posuwały się bardzo powoli, w latach 30. znacznie obniżono wydatki na zbrojenia i zakłady Douglasa zmuszone zostały do samodzielnego finansowania znacznej części projektu – Armia wydała na samolot 1.400.064 USD, a Douglas z własnej kieszeni zapłacił ponad 4 miliony dolarów (ok. 47 milionów według dzisiejszych cen).
W 1936 zrezygnowano z oznaczenia BLR zmieniając je na B-19, a pod koniec 1937 Armii udało się zdobyć fundusze wystarczające na budowę jednego prototypu pod oznaczeniem XB-19, który otrzymał numer seryjny 38-471. Pod koniec 1938 projekt był już poważnie opóźniony i Douglas chciał z niego zrezygnować, na co jednak nie wyraziło zgody dowództwo Armii. Prace nad budową prototypu posuwały się bardzo powoli i w 1940 cały projekt stracił klauzulę tajności, ponieważ z racji szybkiego postępu techniki lotniczej samolot już praktycznie nie przedstawiał żadnej wartości jako maszyna bojowa – choć kontynuowano jego budowę. Projekt wykorzystano w celach propagandowych i prasę amerykańską obiegły artykuły o nowym "super-bombowcu" wielkością przewyższającym wszystkie powstałe do tej pory samoloty. Pierwszy i jedyny prototyp ukończono w maju 1941 z ponad trzyletnim opóźnieniem, a pierwszy lot XB-19 odbył się 27 czerwca 1941. Jeszcze w czasie jego konstrukcji samolot zdobył niezwykłą popularność i sam prezydent Franklin Roosevelt wysłał telegram Donaldowi Douglasowi z gratulacjami i podziękowaniami.
Samolot został przekazany Armii w październiku 1941. Po ataku na Pearl Harbor w grudniu 1941 XB-19 został pokryty kamuflażem, a do ostatnich lotów testowych został on zaopatrzony w ostrą amunicję. Po pierwszej serii lotów testowych samolot otrzymał nowe silniki Allison V-3420-11 większej mocy niż jego dotychczasowe silniki i nowe oznaczenie XB-19A. XB-19A służył przez kilka lat jako samolot transportowy, aż ostatecznie został złomowany w 1946. Choć XB-19/A nie wszedł do produkcji, to doświadczenia zdobyte w czasie jego konstrukcji i dane zgromadzone w czasie lotów testowych okazały się pomocne przy projektowaniu późniejszych ciężkich bombowców, takich jak Boeing B-29 (w porównaniu z "Superfortecą" XB-19 miał rozpiętość skrzydeł większą o 35% i prawie dwukrotnie większą masę własną) czy Convair B-36 Peacemaker.
Opis konstrukcji.
XB-19 był czterosilnikowym dolnopłatem o konstrukcji całkowicie metalowej z podwoziem trójkołowym z kołem przednim. Wewnątrz skrzydeł znajdowało się przejście do silników, znajdujący się na pokładzie samolotu mechanik miał dostęp do silników także w locie.
Początkowo XBLR-2 miał być wyposażony w 24-cylindrowe, chłodzone cieczą silniki Allison XV-3420-1 o mocy 1600 KM, które jeszcze w fazie projektowej zmieniona na chłodzone powietrzem silniki Wright R-3350 o mocy 2000 KM napędzające trzypłatowe śmigła. W czasie pierwszych lotów okazało się, że silniki miały tendencję do przegrzewania się, aby temu zapobiec musiano w czasie lotów otwierać "chrapy" chłodnicy, co obniżało prędkość maksymalną z 224 mil na godzinę (360 km/h) do 204 mil (328 km/h). Ostateczna wersja samolotu otrzymała chłodzone cieczą silniki Allison XV z turbosprężarką o mocy 2600 KM. W tej wersji samolot nie miał już kłopotów z chłodzeniem, a jego prędkość maksymalna wzrosła do 275 mil na godzinę (442 km/h).
Pojemność wewnętrznych zbiorników z paliwem wynosiła 10 350 galonów amerykańskich (ponad 39 000 litrów), samolot mógł także zostać wyposażony w dodatkowe zbiorniki z paliwem przewożone w komorze bombowej. Uzbrojenie bombowe mogło być przenoszone wewnątrz samolotu lub podczepione pod skrzydłami, w wewnętrznej komorze bombowej mieściło się 8 bomb 2000-funtowych, 16 bomb 1100-funtowych lub 30 bomb 600-funtowych (900 kg, 500 kg i 272 kg). Pod każdym skrzydłem można było umieścić po 2000 funtów bomb. Udźwig maksymalny wynosił 18700 funtów bomb (ok. 8500 kg).
Samolot otrzymał bardzo silne jak na ówczesne czasy uzbrojenie obronne:
Standardowa załoga samolotu składała się z 16 osób – pilot, drugi pilot, dowódca samolotu, nawigator, mechanik, radiooperator, bombardier i 9 strzelców. Istniała także możliwość przewożenia 8 dodatkowych członków załogi (zazwyczaj 2 mechaników i 6 innych członków załogi) w kabinie, która mogła być zainstalowana nad komorą bombową, w której znajdowało się osiem foteli i sześć łóżek. XB-19 został także wyposażony w niewielką kuchnię, gdzie można było przygotowywać w trakcie lotu gorące posiłki dla całej załogi.

</doc>
<doc id="1105936" url="https://pl.wikipedia.org/wiki?curid=1105936" title="Zatoczek wieloskrętny">
Zatoczek wieloskrętny

Zatoczek wieloskrętny ("Anisus calculiformis") – gatunek ślimaka wodnego z rodziny zatoczkowatych (Planorbidae), opisywany też pod nazwą "Anisus septemgyratus" Rossmässler, 1835, lecz ta została uznana za synonim "Anisus leucostoma".
Występowanie.
Występuje w płytkich mulistych lub gęsto zarośniętych zbiornikach, także tych okresowo wysychających, potrafi bowiem bez wody przetrwać około roku. Żywi się roślinami żywymi i rozkładającymi się. Spotykany w Europie – od Półwyspu Bałkańskiego po wschodnie Niemcy i na wschód po Litwę i Ukrainę. W Polsce występuje na bagnach i mokradłach. Jest rozprzestrzeniony na obszarze całego kraju, ale rzadko spotykany.
Budowa.
Muszla płasko zwinięta, o grubości do 1 mm i szerokości do 4,5–7 mm. Zwoje wyraźnie zaznaczone, powoli rosnące przez co prawie jednakowej szerokości. Ostatni skręt o około 1/4 szerszy od przedostatniego z ostrą krawędzią u dołu. Spód muszli płaski. Otwór ukośny, krótkoeliptyczny. Ciało ślimaka szarobrązowe.

</doc>
<doc id="1105937" url="https://pl.wikipedia.org/wiki?curid=1105937" title="XB-19">
XB-19



</doc>
<doc id="1105941" url="https://pl.wikipedia.org/wiki?curid=1105941" title="Multiwibrator">
Multiwibrator

Multiwibrator – układ elektroniczny, zrealizowany w oparciu o przekaźniki elektromechaniczne, lampy (w tym neonówki), tranzystory, diody tunelowe bądź inne elementy przełączające, posiadający dwa lub więcej stanów równowagi trwałej bądź nietrwałej.
Multiwibrator dwustanowy bistabilny.
Jest to multiwibrator o dwóch stanach stabilnych, tj. posiada dwa punkty pracy, w których równowaga układu jest trwała. Przejście z jednego stanu trwałego do drugiego następuje poprzez wprowadzenie impulsu z zewnątrz (w podanym przykładzie poprzez podanie krótkiego impulsu ujemnego na bazę tego tranzystora, który ma zostać wyłączony).
Działanie.
Załóżmy, że w danej chwili tranzystor Q1 przewodzi; wówczas na jego kolektorze napięcie jest bliskie 0 (równe napięciu nasycenia tranzystora formula_1). To napięcie jest podawane przez rezystor R3 na bazę tranzystora Q2, przez co jest on niewysterowany, napięcie na jego kolektorze jest bliskie napięciu +V. Napięcie to, podane przez rezystor R4 na bazę Q1, podtrzymuje jego stan nasycenia. Mamy więc stan stabilny układu.
Jeżeli teraz do bazy Q1 (wejście „Reset” na rysunku) doprowadzony zostanie impuls ujemny o amplitudzie i czasie trwania wystarczającym do zatkania tego tranzystora, to: przestaje płynąć prąd kolektora → zmniejsza się znacznie spadek napięcia na rezystorze R1 → rośnie napięcie na kolektorze tranzystora Q1 → zaczyna płynąć prąd bazy Q2 → zaczyna płynąć prąd kolektora Q2 → rośnie spadek napięcia na rezystorze R2 → obniża się napięcie na kolektorze Q2 (tranzystor wchodzi w stan nasycenia) → niski poziom napięcia na kolektorze Q2 przez rezystor R4 podtrzymuje stan wyłączenia tranzystora Q1 – układ jest w drugim stanie stabilnym.
Z punktu widzenia techniki cyfrowej, jeżeli jako wyjścia traktować kolektory tranzystorów, przedstawiony wyżej układ zachowuje się jako przerzutnik RS wyzwalany poziomem.
Stan, w którym oba wejścia multiwibratora bistabilnego są wysterowane nazywany jest stanem zabronionym, jednak nie ze względu na to, że powoduje on uszkodzenie układu, ale ze względu na fakt, iż stan ten zaprzecza równaniu logicznemu wyjść przerzutnika RS (Q1 = ~Q2), ponieważ wówczas po prostu na kolektorach obydwu tranzystorów pojawi się stan wysoki napięcia (w przybliżeniu napięcie zasilania V+).
Jeżeli wejścia Set i Reset podłączone zostaną przez kondensatory o niewielkiej pojemności, układ będzie pracował jako przerzutnik typu RS wyzwalany zboczem.
Poniższy układ można poprzez dodanie dwóch kondensatorów, dwóch diod oraz dwóch rezystorów przekształcić w przerzutnik typu T:
Obwód ten był bardzo popularny przed pojawieniem się układów scalonych jako dzielnik częstotliwości (podział przez 2). Używany był w analogowych instrumentach elektronicznych, np. organach elektronicznych.
Multiwibrator dwustanowy monostabilny.
Inaczej uniwibrator, Jest to multiwibrator o jednym stanie równowagi trwałej i jednym nietrwałej.
Działanie.
W stanie równowagi trwałej tranzystor Q2 przewodzi, a Q1 jest zatkany. Kondensator C1 jest naładowany do napięcia zasilania pomniejszonego o spadek napięcia na przewodzącym złączu baza-emiter tranzystora Q2 spolaryzowanego przez rezystor R2.
Jeżeli do bazy Q2 zostanie doprowadzony impuls ujemny, to tranzystor wyłączy się i na jego kolektorze pojawi się napięcie bliskie +V, które przez rezystor R4 wprowadzi tranzystor Q1 w stan przewodzenia. Napięcie na kolektorze Q1 spadnie do wartości bliskiej zero. Ponieważ kondensator C był naładowany to skok napięcia na kolektorze Q1 przeniesie się na bazę Q2 z przesunięciem w stronę wartości ujemnych o wartość napięcia na kondensatorze (wynika to z własności kondensatora – napięcie na jego okładkach nie może zmienić się w sposób gwałtowny).
Na bazie tranzystora Q2 mamy teraz napięcie:
Kondensator C1 zaczyna ładować się poprzez rezystor R2, napięcie na bazie tranzystora Q2 zaczyna narastać i gdy osiągnie napięcie przewodzenia złącza baza-emiter Q2 (ok. 0,6-0,7 V) to tranzystor ten zacznie przewodzić → obniży się poziom napięcia na jego kolektorze (do poziomu napięcia nasycenia) → ponieważ napięcie nasycenia jest niższe od napięcia przewodzenia złącza B-E, to przestaje płynąć prąd bazy Q1 i tranzystor ten wyłącza się → przestaje płynąć prąd kolektora Q1 → kondensator C1 zaczyna się ładować do stanu wyjściowego przez rezystor R1. Po naładowaniu się kondensatora C1, układ jest gotowy do następnego wyzwolenia.
Czas trwania stanu przewodzenia Q1, nazywany też czasem regeneracji, jest proporcjonalny do stałej czasowej R2C1 i wynosi w przybliżeniu:
Uwaga: Jeżeli napięcie zasilania V+ jest większe od 5-6 V to w układzie włącza się dodatkowo, szeregowo z bazą Q2 diodę półprzewodnikową małej mocy zabezpieczającą ten tranzystor przed uszkodzeniem w momencie gdy na jego bazie pojawia się duże ujemne napięcie (moment wyzwolenia). Wynika to z faktu, że współczesne tranzystory mają niskie napięcie przebicia złącza baza-emiter, przy polaryzacji wstecznej, wynoszące ok. 5-6 V.
Wśród multiwibratorów monostabilnych można wyróżnić układy:
Zastosowanie.
Klasycznym przykładem wykorzystania uniwibratora jest oświetlenie na klatce schodowej: krótkie naciśnięcie przycisku powoduje załączenie zasilania lamp na czas znacznie dłuższy. Układ stosuje się również w celu wyeliminowania drgań zestyków przełączników (w momencie przełączania styki wyłącznika odbijają się kilkukrotnie od siebie nim zetkną się na stałe).
Multiwibrator dwustanowy astabilny.
Jest to układ przechodzący cyklicznie z jednego do drugiego stanu równowagi nietrwałej, jest zatem odmianą generatora relaksacyjnego.
Działanie.
Po włączeniu zasilania, ze względu na niesymetrię istniejącą w układach rzeczywistych (różne wzmocnienia tranzystorów, tolerancje wartości rezystorów) jeden z tranzystorów zaczyna przewodzić trochę szybciej od drugiego, przez co napięcie na jego kolektorze spada trochę szybciej niż na drugim. Skok napięcia przenosi się przez częściowo naładowany kondensator sprzęgający powodując zatkanie drugiego tranzystora. Powiedzmy, że w naszym układzie Q1 był szybszy. W układzie ustala się następujący stan: Q1 przewodzi, Q2 zatkany, C1 rozładowuje się przez R2 i przewodzący tranzystor Q1, C2 ładuje się przez R4 i przewodzące złącze baza-emiter tranzystora Q1. W tym stanie na skutek ładowania się C2, narasta napięcie na kolektorze Q2, ze stałą czasową R4*C2 (dlatego też zbocza narastające przebiegów na kolektorach tranzystorów nie są ostre). Na skutek rozładowywania się C1 przez R2 narasta napięcie na bazie Q2, gdy osiągnie ono wartość ok. 0,6–0,7 V (dla tranzystorów krzemowych), to tranzystor Q2 zacznie przewodzić → spada gwałtownie napięcie na jego kolektorze → skok napięcia przeniesiony przez naładowany kondensator C2 → wymusza duże ujemne (względem masy) napięcie zatykające tranzystor Q1 → zaczyna się ładować kondensator C1 przez rezystor R1 (stała czasowa R1*C1) i przewodzące złącze baza-emiter Q2 (podtrzymując tym stan jego włączenia). Po naładowaniu się C1 stan nasycenia tranzystora Q2 jest podtrzymywany przez prąd płynący do jego bazy przez rezystor R2. W tym miejscu nastąpiło zakończenie akcji przerzutu układu.
Stan ten będzie trwał do momentu gdy napięcie na rozładowującym się kondensatorze C2 (lewa okładka) osiągnie wartość przewodzenia tranzystora Q1 (czyli w ok. wartości 0,6-0,7 V).
Dla prawidłowej pracy układu konieczne jest zapewnienie w układzie, że stałe czasowe ładowania kondensatorów będą dużo mniejsze (4,6 razy i więcej) niż stałe czasu ich rozładowania, tj.
ma to na celu zapewnienie, że dany kondensator będzie w pełni naładowany w momencie rozpoczęcia przerzutu.
Drugi warunek to takie dobranie rezystorów (pary R1, R3 i R4, R2) by tranzystory się nasycały, tj. był spełniony warunek:
oraz
Ponieważ w momencie włączenia zasilania wartości napięć na kondensatorach nie są precyzyjnie ustalone to pierwszy-drugi okres przebiegu mają krótszy czas trwania niż to wynika z wzorów obliczeniowych.
Czas trwania włączenia Q1 (stan niski na jego kolektorze), przy spełnionym warunku doboru stałych czasowych:
Czas trwania włączenia Q2 (stan niski na jego kolektorze):
okres drgań multiwibratora:
częstotliwość:
Czasy trwania obu faz pracy multiwibratora. W praktyce maksymalna asymetria, lub współczynnik wypełnienia, wynosi 1:50.
W układzie idealnym (symulacja w programie komputerowym, np. NAP, PSPICE) samoistny start układu nie nastąpi, ponieważ program najpierw wylicza tzw. punkt pracy układu (tj. napięcia na poszczególnych węzłach) bez uwzględnienia istnienia pojemności w układzie, a ze względu na idealną symetrię wartości elementów, w układzie ustalą się symetryczne napięcia, tj. oba tranzystory przewodzą → na obu kolektorach jest stan niski. W momencie rozpoczęcia analizy czasowej układ nie jest w stanie przejść samoistnie do normalnej pracy astabilnej, bo na obu kondensatorach jest takie samo napięcie. Wyjściem z tej sytuacji jest sztuczne wprowadzenie asymetrii w układzie (np. różne wzmocnienia tranzystorów, trochę różne wartości rezystorów kolektorowych) lub wymuszenie jednego ze stanów niestabilnych przez ręczne ustawienie napięć na kolektorach tranzystorów (na jednym 0, a na drugim napięcie zasilania).
Podobnie jak w układzie monostabilnym, przy napięciach zasilania wyższych niż 5-6 V należy stosować szeregowe diody zabezpieczające złącza baza-emiter tranzystorów przed przebiciem wstecznym.
W układach, w których rezystory R2 i R3 są zmienne (przy uwzględnieniu wymienionych wyżej ograniczeń), możliwe są następujące rodzaje regulacji:
Zastosowanie.
Układ służy głównie do generacji przebiegów prostokątnych dla zastosowań, w których stabilność częstotliwości nie jest krytyczna, np. sygnalizatory akustyczne, sygnalizatory świetlne, obwody sprzężenia zwrotnego zasilaczy impulsowych itp.
Multiwibratory o liczbie biegunów (faz) większej niż 2.
Konstruowanie multiwibratorów nie jest ograniczone do obwodów dwubiegunowych (dwufazowych). Istnieje wiele konstrukcji układów posiadających trzy, cztery lub więcej stanów pracy. Poniżej podano kilka przykładowych realizacji:
Źródło: książeczka do zestawu „Młody Elektronik” nr 4, produkcji Unitra-Telpod; zachowano oryginalną numerację elementów.
Zawsze dwa tranzystory przewodzą, a jeden jest zatkany.
Źródło: czasopismo "Kalejdoskop Techniki" (w oryginale zamiast LED i rezystorów w obwodach kolektorowych znajdowały się
żarówki 6 V/0,125 A).
Analogicznie do powyższego buduje się multiwibrator o pięciu lub siedmiu fazach (zawsze nieparzysta liczba).
Po naciśnięciu przycisku A, B, C lub D, na odpowiadającym mu wyjściu zostanie ustawiony stan „H”, na wszystkich pozostałych stan „L”.
Powyższy układ można rozszerzać praktycznie w nieskończoność, w celu uzyskania wymaganej liczby przełączanych stanów pracy.

</doc>
<doc id="1105942" url="https://pl.wikipedia.org/wiki?curid=1105942" title="Preriokur ostrosterny">
Preriokur ostrosterny

Preriokur ostrosterny, głuszec ostrosterny ("Centrocercus urophasianus") – gatunek dużego ptaka z rodziny kurowatych (Phasianidae), zamieszkujący Amerykę Północną.
Systematyka.
Obecnie gatunek ten uznaje się za monotypowy. Dawniej populację z północno-zachodniej części zasięgu (od stanu Waszyngton po Oregon) wydzielano do podgatunku "C. urophasianus phaios".
Występowanie.
Zamieszkuje północną część amerykańskiej prerii – od południowo-środkowej Kanady po zachodnio-środkowe USA.
Cechy gatunku.
Dorasta do 70 cm. Samiec ma biały kołnierz, zaokrąglony ogon z piórami ostro zakończonymi, zwężającymi się ku końcom (stąd nazwa). Żółte „róże” nad oczami. Plecy i skrzydła brązowe z białymi i czarnymi cętkami. Samica jest nieco skromniejsza: wygląda podobnie, upierzenie bardziej stonowane. Dziób czarny u obu płci. 
Gody.
Koguty zbierają się na niewielkich tokowiskach i przywabiają kury pusząc się, nadymając żółtawe „worki” i wydając grzechoczące dźwięki specjalnymi piórami ogonowymi. Samiec dominujący może kopulować nawet z 75% samic.
Status.
Międzynarodowa Unia Ochrony Przyrody (IUCN) od 2004 roku uznaje preriokura ostrosternego za gatunek bliski zagrożenia (NT – "near threatened"). Liczebność populacji w 2004 roku oceniano na około 150 tysięcy dorosłych osobników. Trend liczebności populacji jest spadkowy.

</doc>
<doc id="1105943" url="https://pl.wikipedia.org/wiki?curid=1105943" title="Donald Douglas">
Donald Douglas

Donald Wills Douglas (ur. 6 kwietnia 1892, zm. 1 lutego 1981) – amerykański przedsiębiorca, założyciel wytwórni lotniczej Douglas Aircraft Company.

</doc>
<doc id="1105944" url="https://pl.wikipedia.org/wiki?curid=1105944" title="Algimantas Butnorius">
Algimantas Butnorius

Algimantas Butnorius (ur. 20 listopada 1946 w Kownie, zm. 30 października 2017) – litewski szachista, reprezentant Monako od 2014, arcymistrz od 2007 roku.
Kariera szachowa.
W 1967 r. jedyny raz w swojej karierze wystąpił w finale indywidualnych mistrzostw Związku Radzieckiego, zajmując w Charkowie 58. miejsce w stawce 126 zawodników (mistrzostwa rozegrano systemem szwajcarskim). Poza tym wielokrotnie brał udział w turniejach o drużynowe mistrzostwo Związku Radzieckiego. Wiele razy startował w finałach mistrzostw Litwy, dziesięciokrotnie złote medale zdobywając, w latach: 1967, 1968, 1970, 1972, 1973, 1975, 1976, 1980, 1982 i 1993.
W turniejach międzynarodowych zaczął startować w połowie lat 80. XX wieku. W 1989 podzielił III m. (za Uwe Bönschem i Sandorem Videki) w Szekszárdzie, w 1991 podzielił I m. w Brnie, natomiast w 1995 triumfował w Szawlach oraz zajął III m. w Radziwiliszkach. W 1999 odniósł kolejny sukces, zwyciężając w Kownie. W 2002 zajął I miejsce w Budapeszcie (turniej "First Saturday" GM04) oraz podzielił I m. w Birsztanach. W 2004 zwyciężył (wraz z Šarūnasem Šulskisem i Gediminasem Sarakauskasem) w Połądze.
Największe sukcesy w karierze osiągnął w roku 2007: w Gmunden zdobył tytuł mistrza świata "weteranów", czyli zawodników powyżej 60. roku życia (za to osiągnięcie Międzynarodowa Federacja Szachowa przyznała mu tytuł arcymistrza), natomiast w Hockenheim – tytuł wicemistrza Europy w tej samej kategorii wiekowej. W 2009 r. zdobył w Rogaškiej Slatinie drugi w karierze tytuł wicemistrza Europy "weteranów".
W latach 2000, 2004 i 2006 trzykrotnie reprezentował barwy swojego kraju na szachowych olimpiadach, natomiast w 1999 i 2003 roku dwukrotnie wystąpił w drużynowych mistrzostwach Europy.

</doc>
<doc id="1105946" url="https://pl.wikipedia.org/wiki?curid=1105946" title="Donald Wills Douglas">
Donald Wills Douglas



</doc>
<doc id="1105947" url="https://pl.wikipedia.org/wiki?curid=1105947" title="Żarówka led">
Żarówka led



</doc>
<doc id="1105955" url="https://pl.wikipedia.org/wiki?curid=1105955" title="Horní Blatná">
Horní Blatná

Horní Blatná (niem. "Bergstadt Platten") – miasto w północno-zachodnich Czechach, w kraju karlowarskim, w powiecie Karlowe Wary, u stóp Rudaw.
W pobliżu miasta znajduje się szczyt Blatenský vrch, na którym jest wieża widokowa.
Historia.
Założona w roku 1532. Status miasta uzyskała 23 stycznia 2007 r.

</doc>
<doc id="1105962" url="https://pl.wikipedia.org/wiki?curid=1105962" title="Ciemiernik czerwonawy">
Ciemiernik czerwonawy

Ciemiernik czerwonawy, ciemiernik purpurowy ("Helleborus purpurascens" Waldst. &amp; Kit.) – gatunek rośliny należący do rodziny jaskrowatych.
Rozmieszczenie geograficzne.
W zasięgu ogólnym ciemiernik purpurowy uważany był, niezbyt precyzyjnie, za gatunek endemiczny dla Karpat lub Karpat Wschodnich. Ściślej uznać go należy za subendemit dacki z głównymi ośrodkami występowania w Karpatach Południowych i Wschodnich, Górach Bihorskich, na Wyżynie Transylwańskiej, Pogórzu Północno-Węgierskim oraz Podolu Zachodnim. Natomiast w Górach Dynarskich i na Bałkanach, skąd podawany jest przez różnych autorów, występują raczej zbliżone do niego morfologicznie gatunki sympatryczne jak np.: "H. atrorubens" (Góry Dynarskie), "H. serbicus" (Góry Wschodnioserbskie), "H. odorus" f. "purpureiformis" (Bałkany). Zgodne jest to z postulatem iż południowa granica zasięgu ciemiernika purpurowego przebiega w Karpatach Południowych. Zagadnienie to wymaga jednak szczegółowych badań.
W Polsce dziko występuje tylko w Bieszczadach Zachodnich na kilku stanowiskach: Małe Jasło, Hyrlata, Worwosoka, Okrąglik, Rypi Wierch, pomiędzy Roztokami Górnymi a Okrąglikiem.
Zastosowanie.
Ze względu na zawartość alkaloidów (helleboryna i helleborydyna) wyciąg z kłączy był stosowany w medycynie pod nazwą „Rhizoma Hellebori” jako lek przeciwko pasożytom oraz lek nasercowy (działanie zbliżone do digitaliny).
Zagrożenia i ochrona.
Roślina objęta w Polsce ścisłą ochroną gatunkową.
Na Czerwonej liście roślin i grzybów Polski (2006) jest umieszczona w grupie gatunków rzadkich, potencjalnie zagrożonych (kategoria zagrożenia R). W wydaniu z 2016 roku otrzymała kategorię VU (narażony).
W opracowaniu Polska Czerwona Księga Roślin (2001) nadano mu kategorię zagrożenia LR, czyli niższego ryzyka. W wydaniu z 2014 roku otrzymał kategorię VU (narażony). Polskie populacje są pod stałą kontrolą. Na najbogatszym w Polsce stanowisku ciemiernika na Małym Jaśle liczba pędów generatywnych systematycznie się zmniejsza(z 350 w 1996 do 70 w 2007). Za główną przyczynę zanikania gatunku uznaje się zaniechanie użytkowania gospodarczego traworośli (wypasania i koszenia), co powoduje ich zarastanie łanami maliny. Problem stanowić też może zbyt intensywne ich zagospodarowanie. Z nasion pobranych z naturalnych stanowisk podjęto uprawę tego gatunku w ogródku przy Bieszczadzkim Parku Narodowym, w Arboretum w Bolestraszycach i w kilku ogrodach botanicznych.

</doc>
<doc id="1105963" url="https://pl.wikipedia.org/wiki?curid=1105963" title="Sll">
Sll



</doc>
<doc id="1105965" url="https://pl.wikipedia.org/wiki?curid=1105965" title="Muzeum Etnograficzne w Toruniu">
Muzeum Etnograficzne w Toruniu



</doc>
<doc id="1105966" url="https://pl.wikipedia.org/wiki?curid=1105966" title="Helleborus purpurascens">
Helleborus purpurascens



</doc>
<doc id="1105968" url="https://pl.wikipedia.org/wiki?curid=1105968" title="Ciemiernik purpurowy">
Ciemiernik purpurowy



</doc>
<doc id="1105970" url="https://pl.wikipedia.org/wiki?curid=1105970" title="Współrzędne">
Współrzędne



</doc>
<doc id="1105971" url="https://pl.wikipedia.org/wiki?curid=1105971" title="Muzeum Ziemi Puckiej">
Muzeum Ziemi Puckiej



</doc>
<doc id="1105973" url="https://pl.wikipedia.org/wiki?curid=1105973" title="Burchard Müller von der Lühnen">
Burchard Müller von der Lühnen

Burchard Müller von der Lühnen (ur. 10 marca 1604, zm. 22 lipca 1670) – generał-major wojska szwedzkiego, uczestnik m.in. wojny trzydziestoletniej, II wojny północnej i wojny polsko-szwedzkiej w Inflantach pod rozkazami Jacoba De la Gardie.
W Polsce znany przede wszystkim z nieudanego oblężenia Jasnej Góry w okresie od 18 listopada do 27 grudnia 1655 roku. Przez Sienkiewicza w "Potopie" określany przekręconym mianem Poliocertesa na pamiątkę jednego z wybitniejszych wodzów starożytności, słynącego ze sztuki oblężniczej.
Życiorys.
Pochodził z Lüneburga, jego ojciec, Bernhard Müller był wojskowym i zasłużonym uczestnikiem III wojny austriacko-tureckiej. W 1623 roku wstąpił do wojska szwedzkiego, następnie brał udział w wojnie polsko-szwedzkiej o Inflanty i w wojnie trzydziestoletniej, podczas której został mianowany rotmistrzem. Uniknął niewoli podczas I bitwy pod Nördlingen, wydostając się z okrążenia. W 1636 roku został majorem, a 5 lat później pułkownikiem. W 1648 roku brał udział w oblężeniu Pragi.
Po zawarciu pokoju westfalskiego został komendantem miasta Greifswald, został także awansowany do stopnia generała. W 1650 otrzymał szlachectwo. Był właścicielem dóbr w Ludwigsburgu, Mellenthin i Neetzow.
Miał dwóch synów: Carla Leonharda, generała i Jacoba Heinricha, sędziego.
Bibliografia.
 

</doc>
<doc id="1105974" url="https://pl.wikipedia.org/wiki?curid=1105974" title="Muzeum Tatrzańskie">
Muzeum Tatrzańskie



</doc>
<doc id="1105976" url="https://pl.wikipedia.org/wiki?curid=1105976" title="Burchard Müller">
Burchard Müller



</doc>
<doc id="1105977" url="https://pl.wikipedia.org/wiki?curid=1105977" title="Amstel Gold Race 2007">
Amstel Gold Race 2007

42. edycja Amstel Gold Race odbyła się 22 kwietnia 2007 roku. Trasa wyścigu liczyła 252 km ze startem w holenderskim Maastricht i metą w pobliskim Valkenburgu. 127 kolarzy przejechało trasę z 31 podjazdami, w tym trzema na słynne wzgórze Cauberg.

</doc>
<doc id="1105978" url="https://pl.wikipedia.org/wiki?curid=1105978" title="Białaczka szpikowa">
Białaczka szpikowa

Białaczka szpikowa (łac. "myelosis leukaemica"; ang. myeloid leukemia) – rodzaj białaczki wywodzącej się ze szpiku kostnego.
Rodzaje:

</doc>
<doc id="1105979" url="https://pl.wikipedia.org/wiki?curid=1105979" title="Łoboda oszczepowata">
Łoboda oszczepowata

Łoboda oszczepowata ("Atriplex prostrata" Boucher ex DC.) – gatunek rośliny jednorocznej w różnych systemach klasyfikacyjnych włączany do rodziny komosowatych lub szarłatowatych. Jako gatunek rodzimy występuje w Europie, umiarkowanej części Azji i północnej Afryce. Ponadto zawleczony do Ameryki, Australii i Nowej Zelandii. W Polsce dość pospolity na całym niżu.
Biologia i ekologia.
Siedlisko: przydroża, miejsca ruderalne, solniska, wybrzeże morskie, aluwia. W klasyfikacji zbiorowisk roślinnych gatunek charakterystyczny dla All. "Chenopodietum fluviatile". Liczba chromosomów 2n = 18.

</doc>
<doc id="1105980" url="https://pl.wikipedia.org/wiki?curid=1105980" title="Muzeum Etnograficzne w Krakowie">
Muzeum Etnograficzne w Krakowie



</doc>
<doc id="1105981" url="https://pl.wikipedia.org/wiki?curid=1105981" title="Mistrzostwa świata seniorów w szachach">
Mistrzostwa świata seniorów w szachach

Mistrzostwa świata seniorów w szachach – rozgrywane od 1991 r. zawody, mające na celu wyłonienie mistrzyni świata szachistek powyżej 50. roku życia oraz mistrza świata szachistów powyżej 60. roku życia. W 2014 r. zmieniono kryteria wiekowe, od tego roku medale przyznawane są dwóch grupach wiekowych – powyżej 50 i 65 lat (zarówno wśród kobiet, jak i mężczyzn).
Wśród dotychczasowych zwycięzców znajdują się klasyczni mistrzowie świata: Nona Gaprindaszwili i Wasilij Smysłow, jak również pretendenci do tego tytułu: Walentyna Kozłowska, Jelena Fatalibekowa, Marta Lityńska, Tatiana Zatułowska oraz Jefim Geller, Wiktor Korcznoj i Mark Tajmanow. Spośród reprezentantów Polski największe sukcesy w tych rozgrywkach odniosła Hanna Ereńska-Barlo, która w roku 2007 zdobyła tytuł mistrzyni świata, w latach 1998 i 2005 – medale srebrne, a w 1997 i 2003 – brązowe. W roku 2000 mistrzostwa zostały zorganizowane w Polsce, w miejscowości Rowy.
Z powodu szerokiego znaczenia słowa "senior" w terminologii sportowej, mistrzostwa te nazywane są również mistrzostwami "weteranów".

</doc>
<doc id="1105982" url="https://pl.wikipedia.org/wiki?curid=1105982" title="Młodzieżowa Orkiestra Dęta (MOD) Koprzywnica">
Młodzieżowa Orkiestra Dęta (MOD) Koprzywnica



</doc>
<doc id="1105984" url="https://pl.wikipedia.org/wiki?curid=1105984" title="CML">
CML



</doc>
<doc id="1105987" url="https://pl.wikipedia.org/wiki?curid=1105987" title="Abhinanda">
Abhinanda

Abhinanda – szwedzki zespół muzyczny grający hardcore punk. Pochodzi z Umei – miasta wielu uznanych zespołów grających w podobnej konwencji, np. Refused, Final Exit i T(I)NC.
Członkowie zespołu są straight edge i propagatorami etyki DIY. Albumy Abhinandy są wydawane przez niezależną, undergroundową wytwórnię Desperate Fight Records (nota bene założoną przez członków zespołu). Na ostatniej płycie Abhinandy – "Rumble" można usłyszeć efekty współpracy grupy z kwartetem smyczkowym (utwory "Centipede", "La Musica Continua", "The Rumble").
Nazwa.
Nazwa zespołu wywodzi się z sanskrytu. Składa się z dwóch członów: "abhi" („wewnątrz”) + "nanda" („spokojne/pokojowe przedsięwzięcie”). Słowo to oznacza "radość", "błogosławieństwo", "celebrację" lub "czczenie". Słowo "Abhinanda" funkcjonuje również jako imię męskie.

</doc>
<doc id="1105995" url="https://pl.wikipedia.org/wiki?curid=1105995" title="Ulice i place osiedla Wojska Polskiego w Olsztynie">
Ulice i place osiedla Wojska Polskiego w Olsztynie

Ulice i place osiedla Wojska Polskiego w Olsztynie.
"Nazwy ulic z okresu przed rokiem 1945 podano w języku niemieckim."
15 Dywizji.
Ulica 15 Dywizji łączy ulicę Kuronia i ulicę Gietkowską. Do osiedla Wojska Polskiego zalicza się jej większa część leżąca po wschodniej stronie mostu świętej Barbary nad Łyną. 
Do 2012 roku stanowiła odcinek ulicy Artyleryjskiej. 
Nazwa ulicy upamiętnia 15 Warmińsko-Mazurska Dywizję Zmechanizowaną, funkcjonującą w latach 1993-2000.
Baczewskiego Jana.
Ulica znajduje się w północno-wschodniej części osiedla Wojska Polskiego. Łączy Aleję Wojska Polskiego na zachodzie z ulicą Sybiraków na wschodzie, krzyżując się z ulicą Rataja. Przy ulicy znajduje się cmentarz oraz pomnik Ofiar Terroru Hitlerowskiego. Przy ulicy znajdują się budynki mieszkalne.
Nazwę ulica zawdzięcza Janowi Baczewskiemu, polskiemu działaczowi politycznemu i oświatowemu w Niemczech. W latach 1919-1920 kierował polską akcją plebiscytową na Warmii.
Bohaterów Bitwy Warszawskiej 1920.
Do roku 2021 nosiła nazwę ulicy Artyleryjskiej lub potocznie Nowej Artyleryjskiej (właściwa ul. Artyleryjska znajduje się na osiedlu Nad Jeziorem Długim). Nowa nazwa upamiętnia zwycięstwo polskie w Bitwie Warszawskiej w dniach 13-15 sierpnia 1920 roku w czasie wojny polsko-sowieckiej.
Łączy rondo Ofiar Katastrofy Smoleńskiej, będące skrzyżowaniem alei Schumana, ulicy Bałtyckiej i ulicy Szarych Szeregów na osiedlu Nad Jeziorem Długim na zachodzie z Aleją Wojska Polskiego, tuż przy wiadukcie kolejowym, na wschodzie. Stanowi część obwodnicy śródmiejskiej Olsztyna. 
W ciągu ulicy znajdują się zabytkowe wiadukty nad Łyną. Ulicę przecinają szlaki Kopernikowski i Śliwy. Ulica biegnie również przy dawnych koszarach wojskowych i stadionu KS ‘Budowlani’.
Dąbrowskiego Jarosława.
Do roku 1945 nazwa ulicy brzmiała Magazin-Straße (ulica Magazynowa). Ulica znajduje się na południowym zachodzie osiedla Wojska Polskiego. Łączy ulicę Gietkowską na zachodzie z Aleją Wojska Polskiego na wschodzie. Przy ulicy znajduje się cmentarz św. Józefa oraz budynki mieszkalne.
Nazwę ulicy zawdzięcza Jarosławowi Dąbrowskiemu, polskiemu działaczowi niepodległościowemu i jednemu z przywódców Komuny Paryskiej.
Dragonów.
Ulica na terenie dawnych koszar dragonów. Łączy ulicę Bohaterów Bitwy Warszawskiej 1920 z ulicą Gietkowską.
Do 2012 roku stanowiła odcinek ulicy Artyleryjskiej.
Fałata Juliana.
Do roku 1945 nazwa ulicy brzmiała Waldweg (Droga Leśna). Ulica znajduje się na północy osiedla Wojska Polskiego. Przy ulicy znajdują się budynki mieszkalne.
Nazwa ulicy poświęcona jest Julianowi Fałatowi, polskiemu malarzowi pejzażyście i impresjoniście.
Gietkowska.
Ulica znajduje się w południowo-zachodniej części osiedla Wojska Polskiego. Ulica Gietkowska jest z obu krańców ulicą ślepą. W swym środkowym ciągu łączy ulice 15 Dywizji i Dąbrowskiego. 
Nazwa pochodzi od podolsztyńskiej miejscowości Gutkowo (dziś również osiedle Olsztyna), nazywanej dawniej Gietkowo"".
Jagiellońska.
Do roku 1945 nosiła nazwę Wadanger-Strasse (ulica Wadąska). Po II wojnie światowej nosiła miano Staliningradzka. Obecna nazwa obowiązuje od 1956 roku.
Ulica Jagiellońska w Olsztynie jest arterią komunikacyjną miasta. Rozciąga się od skrzyżowania z aleją Wojska Polskiego do północnych granic administracyjnych miasta. Duża część ulicy Jagiellońskiej przebiega przez olsztyński Las Miejski. Droga ta jest także trasą wylotową na Barczewko i Słupy.
Nazwa ulicy upamiętnia dynastię Jagiellonów.
Kasprowicza Jana.
Do roku 1945 nazwa ulicy brzmiała Tannenberg-Straße (ulica Bitwy Tannenberskiej). Ulica znajduje się na zachodzie osiedla Wojska Polskiego. Łączy skrzyżowanie Alei Wojska Polskiego i ulicy Małeckiego, następnie zaokrągla się i łączy ze skrzyżowaniem Alei Wojska Polskiego z ulicą Żeromskiego. W pobliżu ulicy znajduje się most nad Łyną (d. most Fryderyka) oraz Las Miejski. Przy ulicy znajdują się domy mieszkalne (część sprzed 1914 roku), budynek Agencji Mienia Wojskowego oraz pod nr 4 zabytkowy budynek Koszarów Funka.
Obecna nazwa poświęcona jest Janowi Kasprowiczowi, polskiemu poecie z okresu Młodej Polski.
Kraszewskiego Józefa Ignacego.
Przed rokiem 1945 nazwa ulicy brzmiała Hassenpflug-Straße. Ulica znajduje się w południowo-wschodniej części osiedla Wojska Polskiego. Ciągnie się od ulicy Wyspiańskiego na południu do ulicy Okrzei. Przy ulicy znajdują się przede wszystkim większości domy i bloki mieszkalne.
Nazwa upamiętnia Józefa Ignacego Kraszewskiego, wybitnego polskiego pisarza.
Małeckiego Antoniego.
Do roku 1945 nazwa ulicy brzmiała Cäcilien-Straße (ulica Cecylii), a następnie Kurfürsten-Straße (ulica Elektorów). Ulica została zbudowana w latach 20. XX wieku. Znajduje się na wschodzie osiedla Wojska Polskiego. Łączy skrzyżowanie alei Wojska Polskiego oraz ulicy Kasprowicza na zachodzie ze skrzyżowaniem ulic Jagiellońskiej i Niedziałkowskiego. Przy ulicy znajdują się w większości budynki mieszkalne.
Ulica nazwana jest na cześć Antoniego Małeckiego, polskiego uczonego, historyka i dramaturga.
Nad Jarem.
Ulica znajduje się w południowo-zachodniej części osiedla Wojska Polskiego. Ulica jest ślepa. Przy ulicy znajdują się domy mieszkalne.
Oficerska.
Do roku 1945 nazwa ulicy brzmiała Schnellerweg (Szybka Droga). Ulica znajduje się na północy osiedla Wojska Polskiego. Łączy Aleję Wojska Polskiego na zachodzie (tuż przy alei Sybiraków) z ulicą Fałata na wschodzie. Przy ulicy znajdują się ogródki działkowe oraz domy mieszkalne.
Okrzei Stefana.
Do roku 1945 nazwa ulicy brzmiała Herren-Straße (ulica Pańska). Ulica znajduje się na południu osiedla Wojska Polskiego. Ulica łączy ulicę Jagiellońską na północy z ulicą Kolejową na południu. Przy ulicy znajdują się budynki mieszkalne oraz kamienice z początku XX wieku.
Nazwa ulicy upamiętnia Stefana Okrzeję, działacza niepodległościowego, straconego przez Rosjan w Cytadeli Warszawskiej w 1905 roku w wieku 19 lat.
Parkowa.
Ulica znajduje się na zachodzie osiedla Wojska Polskiego. Krótka ulica łączy Aleję Wojska Polskiego przy pętli autobusów miejskich "Jakubowo" i prowadzi do Regionalnego Ośrodka Kultury w Parku Jakubowskim. Przy ulicy znajduje się koniec Szlaku Błękitnego.
Prusa Bolesława.
Do roku 1945 nazwa ulicy brzmiała Robert-Straße (ulica Roberta). Ulica znajduje się na południu osiedla Wojska Polskiego. Ulica łączy Aleję Wojska Polskiego na zachodzie z ulicą Wyspiańskiego na wschodzie. Przy ulicy znajdują się budynki mieszkalne.
Ulica została nazwana na cześć Bolesława Prusa (właśc. Aleksandra Głowackiego), polskiego pisarza i publicysty, autora "Lalki."
Puszkina Aleksandra.
Do roku 1945 nazwa ulicy brzmiała Prinzen-Straße (ulica Książęca). Ulica znajduje się na wschodzie osiedla Wojska Polskiego. Ulica łączy ulicę Żeromskiego na południu i kończy się niedaleko cmentarza św. Józefa. Przy ulicy znajdują się budynki mieszkalne.
Ulica nazwana imieniem rosyjskiego poety Aleksandra Puszkina.
Rataja Macieja.
Do roku 1945 nazwa ulicy brzmiała "Stärkenthaler Weg" (droga Starkowska, od nazwy osiedla Starkowo, "Stärkenthal") Ulica znajduje się na wschodzie osiedla Wojska Polskiego i biegnie od alei Wojska Polskiego na zachodzie do alei Sybiraków i dalej na osiedle Podleśna do ulicy Bydgoskiej. Przy ulicy znajdują się budynki mieszkalne.
Nazwa ulicy upamiętnia Macieja Rataja, polityka i działacza ludowego, marszałka Sejmu I kadencji.
Radiowa.
Pierwotna nazwa ulicy brzmiała "Am Brauereiteich" (Nad Browarnianym Stawem). Nazwę zmieniono na "Soldauer-Straße" (ulica Działdowska), którą również nosiła po 1945 roku. Na początku lat 60. XX wieku ulicę Działdowską przemianowano na Patrice'a Lumumby, a od 1 grudnia 1993 roku nosi nazwę Radiowa. 
Ulica znajduje się na północy osiedla Wojska Polskiego. Ulica biegnie od Alei Wojska Polskiego i zaokrągla się w pobliżu Parku Jakubowskiego. Przy ulicy znajdują się domy mieszkalne, siedziba Polskiego Radia Olsztyn (do której nawiązuje obecna nazwa ulicy) oraz siedziba TVP Olsztyn.
Sportowa.
Ulica znajduje się na północy osiedla Wojska Polskiego. Rozpoczyna się od Alei Wojska Polskiego i prowadzi w stronę Lasu Miejskiego.
Wojska Polskiego Aleja.
Niegdyś stanowiła wraz z dzisiejszą ulicą 1 Maja część traktu dobromiejskiego (Guttstadter-Chaussee, szosa dobromiejska). Po wyodrębnieniu nosiła nazwę Königstrasse (ulica Królewska). W czasach nazistowskich krótko nazywała się Adolf-Hitler-Allee (aleja Adolfa Hitlera). 
Aleja Wojska Polskiego w Olsztynie jest jedną z najdłuższych ulic miasta. Rozciąga się od skrzyżowania z ulicami Partyzantów i Curie-Skłodowskiej do północnych granic administracyjnych miasta. Duża część alei Wojska Polskiego przebiega przez olsztyński Las Miejski. Część alei wchodzi w skład drogi krajowej nr 51.
Nazwa upamiętnia Wojsko Polskie.
Wyspiańskiego Stanisława.
Do roku 1945 nazwa ulicy brzmiała Frauen-Straße (ulica Kobiet). Znajduje się na południowym wschodzie osiedla Wojska Polskiego. Ulica łączy aleję Wojska Polskiego na zachodzie z ulicą Kolejową. Przy ulicy znajdują się budynki mieszkalne.
Nazwa upamiętnia Stanisława Wyspiańskiego, polskiego malarza i dramaturga okresu Młodej Polski, autora "Wesela".
Zamknięta.
Ulica znajduje się na zachodzie osiedla Wojska Polskiego, w bezpośrednim połączeniu z ulicą Kasprowicza. Przy ulicy znajdują się budynki mieszkalne.
Żeromskiego Stefana.
Do roku 1945 nazwa ulicy brzmiała Zimmer-Straße (ulica Pokojowa). Znajduje się w południowo-zachodniej części osiedla Wojska Polskiego. Ulica łączy aleję Wojska Polskiego na zachodzie z ulicą Limanowskiego na południu. Przy ulicy znajdują się budynki mieszkalne oraz kamienice z początku XX wieku.
Nazwa ulicy poświęcona jest Stefanowi Żeromskiego, wybitnemu polskiemu pisarzowi okresu Młodej Polski i Dwudziestolecia.

</doc>
<doc id="1106000" url="https://pl.wikipedia.org/wiki?curid=1106000" title="Atriplex prostrata">
Atriplex prostrata



</doc>
<doc id="1106003" url="https://pl.wikipedia.org/wiki?curid=1106003" title="Fußball Club Vaduz">
Fußball Club Vaduz



</doc>
<doc id="1106004" url="https://pl.wikipedia.org/wiki?curid=1106004" title="AML">
AML



</doc>
<doc id="1106009" url="https://pl.wikipedia.org/wiki?curid=1106009" title="Piwo miodowe">
Piwo miodowe

Piwo miodowe – styl piwa, odmiana piwa specjalnego, powstałego w wyniku dodania miodu do brzeczki piwnej przed lub w trakcie fermentacji, jednak w Polsce to najczęściej lager, do którego miodu (a także jego aromatu) dodaje się jako dodatku dopiero przed rozlewem (po fermentacji) podobnie jak soku. W klasycznym piwie miodowym pozwala to na jednoczesne poddanie fermentacji zarówno brzeczki piwnej, jak i miodu. Efektem jest jednolity piwny smak o miodowej tonacji ze słodyczą na niskim lub umiarkowanym poziomie. Piwa, do których miód lub pochodne miodu dodawane do gotowego produktu (po fermentacji), nie są klasycznymi piwami miodowymi lecz piwami z dodatkiem miodu (dotyczy to większości sprzedanych w Polsce piw o nazwie „miodowe”), te drugie często charakteryzują się agresywnym aromatem i silną słodkością.
Charakterystyka.
Piwo miodowe jest najczęściej produkowane przez browary restauracyjne i małe browary regionalne.
Charakteryzuje się słodkim miodowym smakiem i aromatem oraz naturalnym zmętnieniem.
Przed jego spożyciem wskazane jest delikatne odwracanie butelki lub równie delikatne koliste poruszanie naczyniem w którym się znajduje, aby miodowy osad wymieszał się z resztą piwa.
Piwo miodowe w miodosytnictwie.
W niektórych pasiekach produkowany jest napój alkoholowy o nazwie "piwo miodowe". W odróżnieniu od tradycyjnego piwa do jego produkcji nie używa się jednak słodu. Nazwa piwo w przypadku tego napoju jest pewnym nadużyciem. Do wytworzenia piwa wykorzystywany jest bowiem słód. Prawidłowa nazwa tego trunku powinna brzmieć więc "napój z miodu sfermentowany". Piwowarzy uważają, że "piwo miodowe" robione wyłącznie z brzeczki miodowej jest substytutem piwa.
Napój ten ma niewielką zawartość alkoholu, charakterystyczny słodko-kwaśny smak i cytrusowy aromat.

</doc>
<doc id="1106010" url="https://pl.wikipedia.org/wiki?curid=1106010" title="Aml">
Aml



</doc>
<doc id="1106013" url="https://pl.wikipedia.org/wiki?curid=1106013" title="Piotr Mosór">
Piotr Mosór

Piotr Mosór (ur. 28 marca 1974 w Makowie Podhalańskim) – piłkarz polski grający na pozycji obrońcy.
Życiorys.
Wychowanek Garbarza Zembrzyce, następnie zawodnik takich klubów jak: GKS Katowice, Ruch Chorzów, Legia Warszawa, Lechia/Olimpia Gdańsk, ponownie Legia, Widzew Łódź, Pogoń Szczecin, Amica Wronki, Wisła Płock, Widzew, Ruch, Świt Nowy Dwór Mazowiecki, Mazur Karczew. Debiut w ekstraklasie zaliczył 2 maja 1992 jako zawodnik Ruchu Chorzów w meczu przeciwko Zawiszy Bydgoszcz.
W sezonie 2007-2008 był trenerem Hutnika Warszawa. W sezonie 2009-2010 był trenerem zespołu Świtu Nowy Dwór Mazowiecki oraz juniorskiej drużyny Unia Warszawa w rocznikach 95-96.
W I lidze zagrał 263 mecze, w których zdobył 10 bramek.
W piłce nożnej plażowej zawodnik wystąpił w barwach Zdrowia Garwolin w 2010.

</doc>
<doc id="1106014" url="https://pl.wikipedia.org/wiki?curid=1106014" title="Puchar Zdobywców Pucharów (1992/1993)">
Puchar Zdobywców Pucharów (1992/1993)

XXXIII Puchar Europy Zdobywców Pucharów 1992/1993

</doc>
<doc id="1106020" url="https://pl.wikipedia.org/wiki?curid=1106020" title="Gronowo Elbląskie (stacja kolejowa)">
Gronowo Elbląskie (stacja kolejowa)

Gronowo Elbląskie – stacja kolejowa w Gronowie Elbląskim, w województwie warmińsko-mazurskim, w Polsce.
W roku 2017 stacja obsługiwała 300–499 pasażerów na dobę.

</doc>
<doc id="1106021" url="https://pl.wikipedia.org/wiki?curid=1106021" title="Anisus septemgyratus">
Anisus septemgyratus

Anisus septemgyratus – naukowa nazwa ślimaka z rodziny zatoczkowatych, pod którą kryją się 2 gatunki o dyskusyjnej pozycji taksonomicznej:

</doc>
<doc id="1106025" url="https://pl.wikipedia.org/wiki?curid=1106025" title="Centrocercus urophasianus">
Centrocercus urophasianus



</doc>
<doc id="1106026" url="https://pl.wikipedia.org/wiki?curid=1106026" title="II Front Białoruski">
II Front Białoruski



</doc>
<doc id="1106030" url="https://pl.wikipedia.org/wiki?curid=1106030" title="Idzi Panic">
Idzi Panic

Idzi Panic (ur. 24 listopada 1952 w Wodzisławiu Śląskim) – polski historyk, profesor nauk humanistycznych, pracownik naukowo-dydaktyczny Uniwersytetu Śląskiego. Kierownik Zakładu Historii Średniowiecznej od 1998 do 30 września 2017. Od 1 października 2017 do 30 września 2018 kierownik Zakładu Historii Średniowiecznej i Nauk Pomocniczych Historii w Instytucie Historii Wydziału Nauk Społecznych Uniwersytetu Śląskiego.
Życiorys.
Absolwent LO w Kietrzu (1971). Studia historyczne odbył na Uniwersytecie Śląskim w latach 1971–1976, równolegle studiował prawo i filologię klasyczną. Doktor nauk humanistycznych od 1980, doktor habilitowany od 1992, tytuł profesora otrzymał w 1999. Był dyrektorem Instytutu Historii UŚ (1988–2002) i wicedyrektorem ds. naukowych (2002–2008). W latach 1979–1990 nauczał języka łacińskiego i historii w Liceum Ogólnokształcącym im. M. Kopernika w Cieszynie. W 1989 był współzałożycielem Związku Górnośląskiego. 
Zajmuje się głównie historią średniowiecza oraz dziejami Górnego Śląska i Śląska Cieszyńskiego. Od połowy lat 80. XX wieku prowadzi badania nad Całunem Turyńskim, zwieńczone publikacją monografii "Tajemnica Całunu" (2010). Działa również w radzie społecznej muzeum w Wodzisławiu Śląskim. Członek Collegium Invisibile.
Był członkiem Śląskiego Społecznego Komitetu Poparcia Jarosława Kaczyńskiego w wyborach prezydenckich w 2010.
W 2011 otrzymał Nagrodę im. Karola Miarki, a w 2007 Nagrodę im. ks. Leopolda Jana Szersznika. W 2012 został członkiem Komitetu Nauk Historycznych PAN.
Pod jego kierunkiem stopień naukowy doktora uzyskali m.in. Jakub Morawiec i Bożena Czwojdrak.

</doc>
<doc id="1106036" url="https://pl.wikipedia.org/wiki?curid=1106036" title="Lejb-Gwardyjski Grodzieński Pułk Huzarów">
Lejb-Gwardyjski Grodzieński Pułk Huzarów

Lejb-Gwardyjski Grodzieński Pułk Huzarów (ros. лейб-гвардии Гродненский гусарский полк) – pułk kawalerii okresu Imperium Rosyjskiego, sformowany 19 lutego 1824 za panowania cara Aleksandra I Romanowa.
Lejb-Gwardyjski Grodzieński Pułk Huzarów brał udział w działaniach zbrojnych okresu I wojny światowej. Został rozformowany w 1918.
Święto pułkowe: 11 lipca. Dyslokacja w 1914: Warszawa ("Варшава"). Cerkwią pułkową od 1903 była cerkiew św. Olgi w Warszawie.
Budynek dawnych koszar wojskowych na terenie Łazienek Królewskich przy ul. 29 Listopada 5 w Warszawie wzniesiono na przełomie XIX i XX wieku. Po II wojnie światowej budynek dalej użytkowało wojsko, potem stał się własnością komunalną, a następnie trafił do prywatnego inwestora - Polmos Lublin. W 2008 koszary kupiła firma Parkview Terrace, która w październiku 2011 dokonała wyburzenia obiektu.

</doc>
<doc id="1106041" url="https://pl.wikipedia.org/wiki?curid=1106041" title="Port lotniczy Werona-Villafranca">
Port lotniczy Werona-Villafranca

Port lotniczy Werona-Villafranca (Port lotniczy Werona) – międzynarodowy port lotniczy położony 12 km na południowy zachód od centrum Werony. Jest jednym z największych portów lotniczych w regionie Veneto. W 2006 obsłużył około 3 mln pasażerów.

</doc>
<doc id="1106052" url="https://pl.wikipedia.org/wiki?curid=1106052" title="SN Brussels Airlines">
SN Brussels Airlines

SN Brussels Airlines – nieistniejące, belgijskie narodowe linie lotnicze z siedzibą w Zaventem, w Brukseli. Głównym hubem był Port lotniczy Bruksela.
W 2006 r. linia zaprzestała działalności.

</doc>
<doc id="1106053" url="https://pl.wikipedia.org/wiki?curid=1106053" title="Peter Grünberg">
Peter Grünberg

Peter Andreas Grünberg (ur. 18 maja 1939 w Pilźnie, zm. 7 kwietnia 2018 w Jülich) – niemiecki fizyk, noblista. Współodkrywca efektu gigantycznego magnetooporu, dzięki któremu możliwa stała się miniaturyzacja dysków twardych.
Życiorys.
Studia pierwszego stopnia ukończył w 1962 na Uniwersytecie we Frankfurcie nad Menem. Magisterium otrzymał w 1966 na Technische Universität Darmstadt. Doktorat obronił na tej samej uczelni w 1969. Od 1972 do przejścia na emeryturę w 2004 był pracownikiem badawczym w Helmholtz-Gemeinschaft Deutscher Forschungszentren. Za dokonane odkrycie w 2007 wraz z Albertem Fertem roku otrzymał Nagrodę Nobla w dziedzinie fizyki.

</doc>
<doc id="1106065" url="https://pl.wikipedia.org/wiki?curid=1106065" title="Kamica pęcherzyka żółciowego">
Kamica pęcherzyka żółciowego



</doc>
<doc id="1106066" url="https://pl.wikipedia.org/wiki?curid=1106066" title="Kamica dróg żółciowych">
Kamica dróg żółciowych



</doc>
<doc id="1106068" url="https://pl.wikipedia.org/wiki?curid=1106068" title="Albert Fert">
Albert Fert

Albert Louis François Fert (ur. 7 marca 1938 w Carcassonne) – francuski fizyk, noblista, profesor na Université Paris-Sud w Orsay we Francji oraz dyrektor naukowy laboratorium fizycznego.
W 2007 roku wraz z Peterem Grünbergiem otrzymał nagrodę Nobla z fizyki za odkrycie gigantycznego magnetooporu, który przyczynił się do miniaturyzacji twardych dysków.

</doc>
<doc id="1106069" url="https://pl.wikipedia.org/wiki?curid=1106069" title="Obóz koncentracyjny w Szebniach">
Obóz koncentracyjny w Szebniach



</doc>
<doc id="1106072" url="https://pl.wikipedia.org/wiki?curid=1106072" title="Teresa Helena Higginson">
Teresa Helena Higginson

Teresa Helena Higginson (ur. 27 maja 1844 w Holywell, zm. 15 lutego 1905 w Chudleigh) – brytyjska nauczycielka, katolicka mistyczka i stygmatyczka.
Życiorys.
Jedenaście lat z przerwami uczęszczała do szkoły w Nottingham, prowadzonej przez siostry Miłosierdzia, potem została nauczycielką. Była świadkiem domniemanych objawień świętych oraz Jezusa, który w latach 1880-1883 miał jej podyktować nabożeństwo do Swojej Najświętszej Głowy i dwanaście obietnic związanych z tym nabożeństwem. Według zeznań świadków miała dar stygmatów, bilokacji, proroctwa, inedii i uzdrawiania chorych. 24 października 1887 miała uczestniczyć w mistycznych zaślubinach z Chrystusem. Została pochowana w Neston-cum Parkgate na cmentarzu św. Bonifacego. Jej objawienia nie zostały oficjalnie potwierdzone przez Kościół katolicki.

</doc>
<doc id="1106075" url="https://pl.wikipedia.org/wiki?curid=1106075" title="TIA (medycyna)">
TIA (medycyna)



</doc>
<doc id="1106079" url="https://pl.wikipedia.org/wiki?curid=1106079" title="Opera Narodowa">
Opera Narodowa



</doc>
<doc id="1106083" url="https://pl.wikipedia.org/wiki?curid=1106083" title="Dodowa">
Dodowa

Dodowa – miasto i stolica dystryktu Dangbe West w regionie Wielka Akra w Ghanie, położona w wiejskiej części najbardziej zurbanizowanego regionu Ghany, około 50 km od stolicy kraju Akry i miasta portowego Tema. Populacja jest szacowana na 7.000 mieszkańców.
W związku z bardzo dużym zagęszczeniem ludności i ruchu drogowego w Akrze jest duże prawdopodobieństwo przeniesienia obecnej stolicy regionu z Akry do Dodowa. Jest to jeden ze środków zaradczych rządu w celu odciążenia Akry.
Oświata.
W mieście znajdują się przedszkole, cztery szkoły podstawowe, cztery gimnazja, szkoła średnia i instytut zawodowy ("Integrated Community Centre for Employable Skills"). Większość z tych instytucji oświatowych prowadzona jest przez kościół chrześcijański i lokalną władzę dystryktu.
Religie.
Dominującymi religiami w mieście są chrześcijaństwo i islam, oraz kilka religii tradycyjnych. Wyznania chrześcijańskie to głównie prezbiterianie, rzymscy katolicy, metodyści i zielonoświątkowcy.

</doc>
<doc id="1106092" url="https://pl.wikipedia.org/wiki?curid=1106092" title="Dendrobates tinctorius">
Dendrobates tinctorius



</doc>
<doc id="1106100" url="https://pl.wikipedia.org/wiki?curid=1106100" title="Bersenbrück">
Bersenbrück

Bersenbrück – miasto w zachodnich Niemczech, w kraju związkowym Dolna Saksonia, w powiecie Osnabrück, siedziba gminy zbiorowej Bersenbrück. Liczy 7 961 mieszkańców (2008).
Komunikacja.
W mieście znajduje się stacja kolejowa.

</doc>
<doc id="1106104" url="https://pl.wikipedia.org/wiki?curid=1106104" title="Dół pachowy">
Dół pachowy

Dół pachowy (łac. "fossa axillaris") – przestrzeń, która oddziela klatkę piersiową od ramienia. Powiększa się podczas unoszenia kończyny górnej, największa jest zaś przy odwiedzonym ramieniu pod kątem 45 stopni.
Włosy.
Zarówno u mężczyzn, jak i u kobiet okolice pachy od momentu dojrzewania porastają włosy (pojawiają się nieco później niż owłosienie łonowe). Skóra ma nieco inne zabarwienie i jest wyposażona w liczne gruczoły potowe, nadające tej okolicy specyficzny zapach.

</doc>
<doc id="1106106" url="https://pl.wikipedia.org/wiki?curid=1106106" title="Dzindri">
Dzindri

Dzindri – miasto na Komorach, na wyspie Anjouan.
13,7 km na północny wschód od miasta znajduje się port lotniczy AJN - Anjouan Ouani.

</doc>
<doc id="1106107" url="https://pl.wikipedia.org/wiki?curid=1106107" title="Alta Floresta">
Alta Floresta

Alta Floresta – miasto w Brazylii, w stanie Mato Grosso. Liczy 47 281 mieszkańców (2006).

</doc>
<doc id="1106108" url="https://pl.wikipedia.org/wiki?curid=1106108" title="PCKurier">
PCKurier



</doc>
<doc id="1106109" url="https://pl.wikipedia.org/wiki?curid=1106109" title="Pacha">
Pacha



</doc>
<doc id="1106112" url="https://pl.wikipedia.org/wiki?curid=1106112" title="Kumak wielki">
Kumak wielki

Kumak wielki ("Bombina maxima") — gatunek płaza bezogonowego z rodziny kumakowatych.
Występowanie.
Zachodnie i południowo-zachodnie Chiny w prowincjach Junnan i Syczuan oraz regionach autonomicznych Sinciang i Kuangsi – tereny górzyste. 
Opis.
Osiąga długość do 8 cm. Bardzo powolny w ruchach. Prowadzi półwodny tryb życia.

</doc>
<doc id="1106113" url="https://pl.wikipedia.org/wiki?curid=1106113" title="Kulim">
Kulim

Kulim – miasto i dystrykt w Malezji, w stanie Kedah. W 2007 roku zamieszkiwało je ok. 150 tys. ludzi
W Kulim znajduje się jedna z największych stref przemysłowych w Malezji. Jest w niej m.in. fabryki firm Intel oraz Infineon. Strefa posiada swoje osiedle willowe, szkołę oraz pole golfowe.
Od 1990 do 1995 miasto było znane z dużej ilości pól ryżowych. Obecnie pozostało ich tylko kilka.
Nazwa miasta pochodzi od drzewa, które znajduje się w mieście. Naukowcy nazwali to drzewo "Scorodocarpus borneensis" (rodzina Olacaceae).

</doc>
<doc id="1106116" url="https://pl.wikipedia.org/wiki?curid=1106116" title="San Cristóbal de La Laguna">
San Cristóbal de La Laguna

San Cristóbal de La Laguna, także: La Laguna – miasto w Hiszpanii na Wyspach Kanaryjskich, w północnej części Teneryfy w aglomeracji Santa Cruz de Tenerife, ok. 141 tys. mieszkańców.
Historia.
Historia miasta sięga końca XV wieku, kiedy andaluzyjski arystokrata Alonso Fernández de Lugo założył tu stałą bazę wypadową do podboju wyspy. Istniała tu wtedy laguna, której miasto zawdzięcza swoją nazwę, została jednak osuszona w 1837 roku. W okresie swojej największej świetności La Laguna była prężnie rozwijającym się miastem kupców, żołnierzy, biurokratów i dewotów. W 1701 roku powstał tu istniejący do dziś uniwersytet. Ze względu na liczbę zabytków w 1999 roku miasto wpisano na listę światowego dziedzictwa UNESCO.
Zabytki.
Wygląd dzisiejszego starego miasta w San Cristóbal de La Laguna właściwie nie zmienił się od początku XVI stulecia. Zachowały się tu m.in. dawne rezydencje z eleganckimi fasadami i wewnętrznymi dziedzińcami ("patios"). Do najbardziej znanych należą m.in. "Casa Lercaro" z 1593 roku, gdzie obecnie mieści się muzeum historii Teneryfy, "Casa del Montañés" i "Casa de los Capitanes Generales".
Podkreśla również Katedra w San Cristóbal de La Laguna, domu Diecezja San Cristóbal de La Laguna.
W mieście zachowała się też znaczna część architektury sakralnej. Znajduje się tu najstarszy kościół na wyspie – "Iglesia de la Concepción", a także kilka innych kościołów o dużych walorach zabytkowych, m.in. "Iglesia de Santo Domingo" z XVII wieku, kryjąca malowidła Cristóbala Hernándeza de Quintany, oraz "Iglesia de San Miguel de las Victorias" z drewnianą, gotycką rzeźbą we wnętrzu.
W mieście znajduje się także wciąż czynny kompleks klasztorny "Convento de Santa Clara de Asís" oraz "Convento de Santa Catalina de Siena", w którym jest ciało zakonnicy María de León Bello y Delgado, mimo upływu trzech wieków zachowane w nienaruszonym stanie.
Na zewnątrz Kościoła pw. Niepokalanego Poczęcia ("Iglesia-Parroquia Matriz de Nuestra Señora de La Concepción") znajduje się pomnik Jana Pawła II autorstwa polskiego rzeźbiarza Czesława Dźwigaja.
Sport.
Działa tutaj klub piłki nożnej, CD Laguna de Tenerife, grający obecnie w lokalnej lidze kanaryjskiej Interinsular Preferente de Tenerife.

</doc>
<doc id="1106121" url="https://pl.wikipedia.org/wiki?curid=1106121" title="Age of Wonders">
Age of Wonders

Age of Wonders – strategiczna gra turowa wyprodukowana przez Triumph Studios i Epic Games, a wydana przez Gathering of Developers w 1999. Jest to pierwsza część z serii "Age of Wonders".
Fabuła.
W pierwszych wiekach istnienia świata nad magią panował Elven. Po nim na tron wstąpił Inioch, który mądrze równoważył siły mroku i światła do czasu pojawienia się nowej rasy - Ludzi, którzy zwabieni pięknem i potęgą Doliny Cudów, wkroczyli do niej. Inioch wraz ze swoim dworem, został zgładzony. Śmierci uniknął jedynie najstarszy syn Iniocha, Meandor, który uciekł i założył Kult Burz. Po długotrwałej wojnie, na ziemi zapanowuje pokój. W tym samym momencie nad Doliną Cudów zapłonęła gwiazda.

</doc>
<doc id="1106122" url="https://pl.wikipedia.org/wiki?curid=1106122" title="Traszka alpejska">
Traszka alpejska



</doc>
<doc id="1106124" url="https://pl.wikipedia.org/wiki?curid=1106124" title="Abokobi">
Abokobi

Abokobi – wieś i stolica dystryktu Ga East w regionie Greater Accra w Ghanie, jest ważnym miastem historycznym założonym przez prezbiteriańskich misjonarzy. Do dziś pełni rolę głównego ośrodka kościoła prezbiteriańskiego w Ghanie.

</doc>
<doc id="1106131" url="https://pl.wikipedia.org/wiki?curid=1106131" title="Bintulu">
Bintulu

Bintulu – miasto w Malezji, w stanie Sarawak. W 2008 liczyło 158 tys. mieszkańców.

</doc>
<doc id="1106134" url="https://pl.wikipedia.org/wiki?curid=1106134" title="Tygodnik Skarżyski">
Tygodnik Skarżyski

Tygodnik Skarżyski – lokalny tygodnik ukazujący się na terenie powiatu skarżyskiego od 1998 roku, w środy. Zajmuje się wyłącznie tematyką regionalną (polityka, tematy społeczno-interwencyjne, kultura, sport, felietony).
Był jednym z pięciu tytułów (obok „Tygodnika Starachowickiego”, „Tygodnika Koneckiego”, „Tygodnika Szydłowieckiego” i „TV Programu Telewizyjnego”) wydawanym przez starachowickie wydawnictwo Starpress Sp. z o.o.
Z reguły ma 20 lub 24 strony formatu A3, z czego cztery w pełnym kolorze. Do każdego egzemplarza dołączony jest program telewizyjny. Własny system kolportażu i współpraca z „Ruchem” sprawiają, że tygodnik dociera do wszystkich gmin, osiedli i wsi powiatu skarżyskiego. 
„Tygodnik Skarżyski” zajął III miejsce w V Konkursie dla Niezależnej Prasy Lokalnej, organizowanym w Warszawie przez Fundację IDEE.
Redakcja Tygodnika Skarżyskiego znajdowała się na Placu Floriańskim w Skarżysku. Obecnie siedziba Tygodnika mieści się w Starachowicach przy ulicy Lipowej. 

</doc>
<doc id="1106137" url="https://pl.wikipedia.org/wiki?curid=1106137" title="Batu Pahat">
Batu Pahat

Batu Pahat (dawn. Bandar Penggaram) – miasto w Malezji, w stanie Johor, na południowozachodnim wybrzeżu. Leży przy ujściu rzeki Batu Pahat. Jest drugim co do wielkości miastem stanu Johor. Jego powierzchnia wynosi 1878 km².
Miasto słynie z wielu barów, z których najsłynniejszym jest "Ach Tiong Bar". Batu Pahat nazywane jest „Małym Paryżem”.

</doc>
<doc id="1106141" url="https://pl.wikipedia.org/wiki?curid=1106141" title="Age of Wonders 2">
Age of Wonders 2



</doc>
<doc id="1106143" url="https://pl.wikipedia.org/wiki?curid=1106143" title="Sungai Ara">
Sungai Ara

Sungai Ara – miasto w Malezji, w stanie Penang.

</doc>
<doc id="1106145" url="https://pl.wikipedia.org/wiki?curid=1106145" title="Ferret Music">
Ferret Music

Ferret Music – nazwa niezależnego wydawnictwa nagraniowego, wydającego w większości albumy grup grających metalcore i post hardcore. Wytwórnia została założona w roku 1996, jest własnością wokalisty zespołu Nora, Carla Seversona. Siedziba znajduje się w New Brunswick w stanie New Jersey.
Artyści.
Również inne zespoły wydawały płyty w Ferret Music, m.in.:

</doc>
<doc id="1106147" url="https://pl.wikipedia.org/wiki?curid=1106147" title="Gelugor">
Gelugor

Gelugor – miasto w Malezji, w stanie Penang, pomiędzy George Town a Sungai Dua. Nazwa pochodzi od drzewa owocowego asam gelugor (łac. Garcinia atroviridis). 171 652
mieszkańców.

</doc>
<doc id="1106150" url="https://pl.wikipedia.org/wiki?curid=1106150" title="Rawang">
Rawang

Rawang – miasto w Malezji, w stanie Selangor, w dystrykcie Gombak (do 1997 jego stolica).
Miejsce bitwy pod Rawang w 1871.

</doc>
<doc id="1106152" url="https://pl.wikipedia.org/wiki?curid=1106152" title="Transport i infrastruktura rzeczna w Toruniu">
Transport i infrastruktura rzeczna w Toruniu

Transport i infrastruktura rzeczna w Toruniu – transport rzeczny po Wiśle oraz porty rzeczne i przystanie żeglarskie na terenie Torunia.
Charakterystyka.
Na terenie Torunia istnieją dwa porty rzeczne (Port Drzewny, Port Zimowy) oraz osiem przystani żeglarskich (AKS, AZS, KS Budowlani, Szkwał, Towimor, Walter, Yacht Klub Toruń, Liga Morska i Rzeczna. 
Ponadto w 2015 roku na rzece Drwęcy w Kaszczorku została wybudowana przystań kajakowa wraz z infrastrukturą turystyczną
Administracja wodna.
W Toruniu swoją siedzibę mają: 
Historia Wisły w Toruniu.
Najważniejszą rzeką Torunia jest dzieląca miasto na dwie części Wisła. Od średniowiecza pomiędzy Ciechocinkiem a Toruniem były najszersze rozlewiska rzeki, dochodzące do 1000-1500 metrów, przez co była ona płytka. Robiły się mierzeje, łachy, wyspy na Wiśle. Stanowiła dogodne miejsce na przeprawę. Główny bród przebiegał przez dzisiejsze centrum Torunia, od Kępy Bazarowej na Starówkę. 
Początki osadnictwa w okolicy Torunia sięgają okresu sprzed 11.000 lat, m.in. na Podgórzu, w Brąchnówku czy w Złotorii. Pierwsza osada łużycka mieściła się już 1000 lat p.n.e. Znaleziono pozostałości pogańskich kultur m.in. na Starówce. Z racji dogodnej przeprawy przez Wisłę - brodu - przez Toruń prowadził bursztynowy szlak.
W 1230 roku Krzyżacy założyli gród. Zgodnie z legendą został on założony w Starym Toruniu na "wielkim dębie". Do dziś w Starym Toruniu trwają poszukiwania archeologiczne w celu odkrycia pierwotnej osady. 28 grudnia 1233 roku nadano prawa miejskie w Starym Toruniu, a po 3 latach z racji walki z powodziami gród przeniesiono kilka kilometrów w górę Wisły, na obecne Stare Miasto, mieszczące się na nieco wzniesionej skarpie.
W średniowieczu Wisła była głównym szlakiem handlowym w Polsce. W Toruniu wyrósł jeden z ważniejszych portów rzecznych w kraju i spełniał rolę miasta składowego w XV wieku. Dzięki Wiśle Toruń stał się członkiem Hanzy (od 1280). Droga rzeczną kupcy dostarczali głównie drewno, zboże i skóry. W portach składano towary na okres 5 dni. W XIX i na początku XX wieku, rozwijał się spływ drewna. Z Toruniem związane były tradycje flisackie. W 1903 roku z powodu ogromnych ilości spływu drewna wybudowano na toruńskim wiślanym nabrzeżu port do przeładunku i przechowywania drewna o powierzchni 66 ha. Spławiane drewno docierało do Gdańska, oraz za pośrednictwem Kanału Bydgoskiego, do Szczecina i następnie do Berlina. Transport drewna Wisłą przez Toruń osiągnął największy poziom w latach 1910-1912 oraz podczas I wojny światowej.
Przykłady.
Przykłady Portów rzecznych i przystani żeglarskich w Toruniu
Mniejsze rzeki w Toruniu.
W Toruniu znajdują się także mniejsze cieki wodne:
Odnogi Wisły w Toruniu.
Wisła ma kilka rozgałęzień na terenie Torunia:
Mosty.
Rozwój rzeki spowodował konieczność budowy mostu. Wzniesiony w 1500 roku most drewniany był jednym z najdłuższych w Europie, ponad kilometr długości. W XVII wieku i XVIII wieku nabrzeże portowe (dziś Bulwar Filadelfijski) znacznie rozbudowano. Nazywało się wówczas ulicą Nadbrzeżną i było gęsto wypełnione cumującymi statkami. 
W 1873 roku zbudowano pierwszy żelazny most (obecnie kolejowy), a około 1890 roku puszczono bulwarem tory kolejowe, jako odgałęzienie dworca Toruń Miasto. Około 1910 roku w Złotorii władze pruskie ulokowały Rejon Dróg Wodnych (obecnie szkoła podstawowa), jako pierwszą pruską placówkę na Wiśle (tuż przed granicą zaborczą). W 1934 roku zbudowano drugi most przez Wisłę. Około 1930 roku ruch rzeczny zaczął maleć, przewidziano gruntowną modernizację pod kątem turystyki na lata 1938-1948, niestety przerwane przez II wojnę światową. 
Po wojnie modernizacje przerwano. Wrócono do niej dopiero pod koniec lat 60. XX wieku, budując betonowe nabrzeże i usuwając tory kolejowe. W 1977 roku zamieniono nazwę z ulicy Nadbrzeżnej na Bulwar Filadelfijski, w związku z podpisaniem umowy partnerskiej z Filadelfią w USA. 
W 1987 roku wiślaną wyspę Kępa Bazarowa uznano za rezerwat leśny.
W 1998 roku w pobliżu toruńskich Czerniewic oddano trzeci most przez Wisłę (drugi drogowy). W 2006 roku rozpoczęto projektowanie czwartego mostu (trzeciego drogowego), który w 2007 roku uzyskał decyzję lokalizacyjną. Otwarcie tego mostu nastąpiło 9 grudnia 2013 roku.

</doc>
<doc id="1106154" url="https://pl.wikipedia.org/wiki?curid=1106154" title="Andrzej Mandalian">
Andrzej Mandalian

Andrzej Mandalian, kryptonim literacki "X-666" (ur. 6 grudnia 1926 w Szanghaju, zm. 24 listopada 2011 w Warszawie) – polski poeta, scenarzysta filmowy, tłumacz literatury rosyjskiej, działacz PZPR, a następnie opozycji demokratycznej.
Życiorys.
Urodził się w rodzinie działaczy Kominternu, uczestników rewolucji w Chinach. Jego matką była Teodora Feder, a ojcem ormiański komunista Tatheos Mandalian. Podczas wielkiej czystki, po powrocie z wojny domowej w Hiszpanii, rodzice zostali aresztowani przez NKWD. Ojca rozstrzelano w 1941 w Lefortowie, a matka została zwolniona po 1945.
Andrzej Mandalian od 1927 przebywał z rodzicami na terenie ZSRR. Studiował w Akademii Medycznej w Moskwie. W 1947 repatriowany z matką do Polski. W 1951 ukończył studia medyczne w Akademii Medycznej w Warszawie. Debiutował jako poeta w 1950. W okresie stalinowskim był jednym z czołowych poetów socrealizmu, zaliczany do pokolenia Pryszczatych. Jego utwory m.in. "Pieśń o walce klasowej" należały do stałego repertuaru oficjalnych akademii i uroczystości. Członek egzekutywy POP PZPR przy Zarządzie Głównym Związku Literatów Polskich w 1953. W latach 1952–1953 oraz 1956–1959 pracował jako redaktor w tygodniku Nowa Kultura. W latach 70. związał się z opozycją demokratyczną. W 1976 roku podpisał protest przeciwko zmianom w konstytucji. 23 sierpnia 1980 dołączył do apelu 64 uczonych, pisarzy i publicystów do władz komunistycznych o podjęcie dialogu ze strajkującymi robotnikami. Publikował w wydawanym w drugim obiegu piśmie Zapis. W 1985 wydał w podziemnym wydawnictwie NOWA pod kryptonimem X-666 pisaną w czasie stanu wojennego powieść "Operacja Kartagina". Pod koniec życia wiele utworów poświęcił żonie.
Tłumaczył z rosyjskiego m.in. poezje Maryny Cwietajewej, Osipa Mandelsztama, Bułata Okudżawy, Josifa Brodskiego i Jewgienija Jewtuszenki, a także wspomnienia łagrowe Eugenii Ginzburg "Stroma ściana". Natomiast z ormiańskiego m.in. klasyczne dzieła Arakela z Tebryzu i Grzegorza z Nareku.
Został odznaczony Krzyżem Kawalerskim Orderu Odrodzenia Polski (1955) i Medalem 10-lecia Polski Ludowej (1955). Dwukrotnie nominowany do Nagrody Literackiej Nike: w 2004 za "Strzęp całunu" i w 2008 za "Poemat odjazdu".
Życie prywatne.
Mieszkał w Warszawie. Był mężem Joanny Rapackiej (1939–2000) – slawistki, eseistki, profesora nauk filologicznych.
Pochowany został w grobie matki i żony na Cmentarzu Wojskowym na Powązkach (kwatera B3, rz. 2, gr. 6).

</doc>
<doc id="1106155" url="https://pl.wikipedia.org/wiki?curid=1106155" title="Kiszenie">
Kiszenie

Kiszenie, kwaszenie – sposób konserwacji żywności przeznaczonej do spożycia (np. ogórek kiszony, kapusta kiszona) lub na paszę (kiszonki), opierający się na procesie fermentacji mlekowej przeprowadzanym przez bakterie mlekowe. 
W wyniku tego procesu cukry proste zawarte w komórkach roślinnych rozkładają się na kwas mlekowy (1–1,8%), hamując m.in. procesy gnicia (przez zahamowanie rozwoju bakterii gnilnych nieodpornych na zakwaszenie środowiska do pH poniżej 5). Prawidłowy przebieg kiszenia zależy od zawartości w surowcu cukrów (1–1,5%) i wody (ok. 70%), utrzymania w temperaturze 15–20 °C w początkowych dniach fermentacji, usunięcia powietrza (bakterie przeprowadzające proces są beztlenowe) np. przez ubicie (kapusta) lub zalanie solanką. Na skalę przemysłową kiszenie przeprowadza się w dużych kadziach lub betonowych silosach.
Produkty kiszone stanowią bardzo cenne pożywienie dietetyczne, bogate w witaminy C (w 100 g kiszonej kapusty – 25 do 30 mg).

</doc>
<doc id="1106159" url="https://pl.wikipedia.org/wiki?curid=1106159" title="Tokushima">
Tokushima

 – miasto w Japonii, w prefekturze Tokushima, na wyspie Sikoku ("Shikoku"), stolica prefektury Tokushima.
Miasto Tokushima powstało, kiedy daimyō Iemasa Hachisuka (1558–1639) wkroczył do regionu Awa, zbudował zamek i rozwinął przyszłe miasto zamkowe jako polityczne i gospodarcze centrum. Rodzina Hachisuka rządziła przez 14 pokoleń. Obecny kształt uzyskało w 1889 roku, poprzez dołączenie kilkunastu okolicznych małych miasteczek i wiosek, w ramach tworzenia nowego systemu administracyjnego.
Miasto jest obsługiwane przez Tokushima Awa-odori Airport.
Awa-odori.
"Awa-odori" w Tokushimie to jeden z wielu najlepiej znanych festiwali tanecznych odbywających się w całej Japonii podczas sezonu "o-bon" w połowie sierpnia. Awa to dawna nazwa prefektury Tokushima, "odori" oznacza taniec. Pomiędzy 12 a 15 sierpnia tysiące widzów i tancerzy przybywają do Tokushimy, aby zobaczyć lub uczestniczyć w zabawie.
Niektóre wydarzenia festiwalu mają miejsce w ciągu dnia, ale główny spektakl odbywa się między 18:00 a 22:30, kiedy grupy tancerzy występują na ulicach śródmieścia miasta. Grupy tańczą w paradzie, grając na tradycyjnych instrumentach muzycznych. Kroki taneczne są proste, ale uczestnicy wyróżniają się wariacjami i kolorowymi strojami. 
Odwiedzający Tokushimę, którzy w ciągu roku pragną zapoznać się z tańcem i festiwalem, mogą to uczynić w Awa Odori Kaikan, gdzie znajduje się muzeum poświęcone "awa-odori" i sala widowiskowa, w której odbywają się pokazy tańca.
Muzeum Zamkowe Tokushima.
Muzeum Zamkowe Tokushima (Tokushima Castle Museum, "Tokushima-jō Hakubutsukan") gromadzi i prezentuje przedmioty związane z domeną feudalną Tokushima-han i rodziną Hachisuka. Budynek w stylu "shoin-zukuri" (tradycyjny styl japońskiej architektury mieszkalnej), znajduje się w miejscu zamku Tokushima. Wewnątrz muzeum można zapoznać się z modelem zamku i jego otoczeniem oraz eksponatami obejmującymi okres od wkroczenia w 1585 roku Iemasy Hachisuka (1558–1639) do prowincji Awa (zbudował zamek i miasto zamkowe "jōka-machi") do obalenia tego klanu feudalnego w XIX wieku.
Awa indygo.
Miasto Tokushima, jak i w znacznej części region, są znane z produkcji barwnika „awa indygo”. Pojawiał się on na targach w całym kraju od okresu Edo (1603–1868) i przyniósł korzyści dla gospodarki i kultury Tokushimy. Barwnik ten jest nadal produkowany przez rzemieślników, którzy przekazują tradycję z pokolenia na pokolenie. Produkcja zajmuje prawie rok: sadzonki sadzi się wiosną, uprawiane rośliny zbiera się latem. Ich liście są drobno mielone, suszone i układane w stosy, które spryskuje się wodą i poddaje fermentacji w ściśle określonej temperaturze przez około 100 dni.
Pochodzenie „awa indygo” nie jest pewne. Prawdopodobnie był produkowany i sprzedawany juź w okresie Muromachi (1336–1573), ponieważ istnieją zapisy dotyczące wysyłki w księdze podatkowej z XV wieku. Wielkość produkcji rosła w latach 1603–1912 (w 1903 r. powierzchnia uprawy osiągnęła swój szczyt 15 tys. ha) z trzech powodów: sprzyjającemu klimatowi, rozpoczęciu uprawy bawełny (farbowanej tym barwnikiem) w okolicach Osaki oraz wsparciu klanu Tokushima w produkcję i doskonalenie jej technologii.
Awa-shijira.
Miasto i region wsławiły się produkcją tkaniny o nazwie "shijira", którą oficjalnie uznano w 1978 roku za tradycyjne rzemiosło narodowe. W procesie wytwarzania wykorzystuje się nić farbowaną indygo. Tkanina charakteryzuje się nierówną powierzchnią ("shibo") i miękką fakturą. Ubrania z tego niedrogiego, lekkiego i chłodnego materiału bawełnianego były popularne m.in. wśród rolników w okresie Edo

</doc>
<doc id="1106161" url="https://pl.wikipedia.org/wiki?curid=1106161" title="Rheine">
Rheine

Rheine (dolnoniem. "Rene", "Reni") − miasto w zachodnich Niemczech, w kraju związkowym Nadrenia Północna-Westfalia, w rejencji Münster, w powiecie Steinfurt, w pobliżu granicy z Holandią. Liczy 76 400 mieszkańców (2010).
W mieście znajduje się stacja kolejowa Rheine.
W mieście rozwinął się przemysł włókienniczy, odzieżowego, maszynowy oraz środków transportu.
Współpraca.
Miejscowości partnerskie:

</doc>
<doc id="1106164" url="https://pl.wikipedia.org/wiki?curid=1106164" title="Ultimate Victory">
Ultimate Victory

Ultimate Victory – drugi solowy album amerykańskiego rapera Chamillionaire'a. Został wydany 18 września 2007.
Na albumie można usłyszać takich gości jak UGK, Krayzie Bone, Lil' Wayne, Pimp C, Slick Rick, Tony Henry, Bun B, Famous i Devin The Dud. Pierwszym oficjalnym singlem do płyty była piosenka "Hip Hop Police". Chamillionaire nagrał całkowicie czysty album. Nie ma tu żadnych przekleństw ani powiązań seksualnych. A więc mogą go słuchać nawet najmłodsi.

</doc>
<doc id="1106167" url="https://pl.wikipedia.org/wiki?curid=1106167" title="Teen Titans">
Teen Titans



</doc>
<doc id="1106168" url="https://pl.wikipedia.org/wiki?curid=1106168" title="Siedem Pieśni Marii">
Siedem Pieśni Marii

Siedem Pieśni Marii – oratorium Zbigniewa Książka i Bartłomieja Gliniaka, przygotowane we współpracy z krakowską agencją koncertową DUO. Wydawnictwo ukazało się 26 października 2007 roku nakładem Magic Records. 
Autorem libretta jest Zbigniew Książek a muzykę skomponował Bartłomiej Gliniak. Warstwę wokalną stanowią Joanna Słowińska, Olga Szomańska-Radwan, Przemysław Branny, Maciej Miecznikowski. W nagraniu udział wzięła Orkiestra Akademii Beethovenowskiej, chór studencki Akademii Świętokrzyskiej oraz kielecki chór kameralny „Fermata” pod kierownictwem Ewy Robak. 
Informacje o wydawnictwie.
Płyta została zarejestrowana podczas koncertu, który odbył się 26 września 2007 roku w Kielcach. Dyrygentem był Michał Dworzyński, wystąpili soliści Joanna Słowińska, Olga Szomańska-Radwan, Przemysław Branny, Maciej Miecznikowski, a rolę narratora objął Igor Michalski.
Spośród 16 pieśni składających się na oratorium siedem dotyczy zdarzeń z życia Marii - matki Jezusa Chrystusa. Jej doświadczenia życiowe, przedstawione w pieśniach, cechowały ludzkie wątpliwości, strach, obawa, odwaga, heroizm, ból i miłość. Biblijną historię Miriam z Nazaretu przeplatają słowa stanowiące jej współczesne komentarze.
Autor słów "Siedmiu pieśni Marii" inspirował się kultem Matki Bożej Patronki Rodzin w sanktuarium w Leśniowie koło Częstochowy. Oratorium zostało wydane na płycie CD i DVD w listopadzie 2007.
17 października 2008 nagrania uzyskały status platynowej płyty.

</doc>
<doc id="1106170" url="https://pl.wikipedia.org/wiki?curid=1106170" title="Nowa Kancelaria Rzeszy">
Nowa Kancelaria Rzeszy

Nowa Kancelaria Rzeszy (niem. "Die Neue Reichskanzlei") – siedziba Kanclerza III Rzeszy, Adolfa Hitlera, w okresie od 1939 do 1945, w Berlinie.
Okoliczności powstania.
W 1935, wkrótce po objęciu władzy, mimo kolejnego remontu siedziby kanclerzy – Pałacu Radziwiłłowskiego – Hitler uznał, że obiekt ten jest godzien być siedzibą co najwyżej „mydlarni”, a nie oficjalnej rezydencji głowy wielkiej Rzeszy jaką zamyślał stworzyć. Na lokalizację nowego obiektu Hitler wybrał północną pierzeję Voßstraße od Wilhelm Platz do Königgrëtzerstraße, zajmowaną do tej pory przez Ministerstwo Sprawiedliwości ("Justizministerium"), placówki dyplomatyczne (poselstwa – Bawarii, Wirtembergii i Saksonii) i kamienice, a przylegającą ogrodami do Starej Kancelarii Rzeszy, w której miał nadal swoje prywatne mieszkanie.
Budowa.
Wstępne studia architektoniczne Hitler powierzył Albertowi Speerowi, zastrzegając jednak, że obiekt ma być monumentalny i wzbudzać u odwiedzających odpowiedni respekt. Prace według ostatecznego projektu rozpoczęły się w styczniu 1938 wyburzeniem starej zabudowy Voßstraße. Kompleks budynków nowej kancelarii powstał w czasie 9 miesięcy i został oddany do użytku na dwie doby przed planowanym terminem, otrzymując oficjalny adres Voßstraße 6.
Opis kompleksu Nowej Kancelarii Rzeszy.
W skład kompleksu Kancelarii wchodziły: dziedziniec honorowy i otaczający go gmach, w którym znajdowała się sala mozaikowa, wielki hall (ok. 145 metrów długości), sala posiedzeń rządu i gabinet Hitlera (ok. 400 m² powierzchni). Wszystkie były przesadnie rozległe. Fasada Kancelarii wynosiła 421 m. Pod kompleksem wybudowano duży, dwukondygnacyjny bunkier szpitalny nazwany później "Voßbunker", którego doskonale zamaskowane wyjścia i wyjazdy prowadziły bezpośrednio na Voßstrasse. Lewe skrzydło obiektu zamykały dwa bloki mieszkalne zamieszkane przez funkcjonariuszy RSD i żołnierzy LSSAH, a potem FBB, a także ordynansów, adiutantów i sekretarki Hitlera. Pod blokami umieszczono garaże. Na zapleczu całości znajdował się ogród graniczący z ogrodem Ministerstwa Spraw Zagranicznych Rzeszy.
Wykorzystanie.
Chociaż wybudowany przez Speera kompleks spełniał postawione mu warunki, to jednak jego wykorzystanie było incydentalne. W monumentalnej sali posiedzeń rządu nie odbyło się żadne posiedzenie. Wybudowana z czerwonego marmuru sala mozaikowa była jedynie miejscem oficjalnej ceremonii pogrzebowej dla dra Fritza Todta. Przez większą część czasu, kancelaria świeciła pustkami. Stopień jej wykorzystania wzrósł dopiero w styczniu 1945, gdy Hitler powrócił na stałe do Berlina i skrył się ostatecznie w swoim bunkrze. W wyniku działań bojowych w kwietniu 1945, będąc pod bezpośrednim ostrzałem, kompleks został poważnie zniszczony.
Powojenne losy.
Przez długi czas istniała teoria, że czerwony marmur Sali Mozaikowej Nowej Kancelarii Rzeszy został użyty w stacji metra Mohrenstraße, lecz późniejsze badania ustaliły, że faktycznie pochodzi on bezpośrednio z kamieniołomu z Turyngii. Został on również wykorzystany do budowy berlińskiego kompleksu „pomników wdzięczności Armii Radzieckiej” w Parku "Treptow" (niem. "Ehrenmal am Treptower Park"). Do roku 1949 Kancelaria została zrównana z ziemią przez władze radzieckie. Od końca lat 80. XX wieku sektor ulic, w którym znajdowały się obie kancelarie (stara i nowa) wraz z ogrodami, został zabudowany blokowiskiem.
W 2015 r. zostały odnalezione na terenie Niemiec trzy rzeźby z Kancelarii: posąg Arno Brekera "Die Wehrmacht" oraz posągi dwóch koni wykonane z brązu autorstwa Josefa Thoraka, które były ustawione przed gmachem Kancelarii.

</doc>
<doc id="1106172" url="https://pl.wikipedia.org/wiki?curid=1106172" title="Triumph Studios">
Triumph Studios

Triumph Studios – producent gier komputerowych z Delftu w Holandii. Firma powstała w 1997, stworzyła serię strategicznych gier turowych "Age of Wonders" oraz przygodowych gier akcji "Overlord".
Paradox Interactive ogłosił 30 czerwca 2017, że nabył firmę Triumph Studios.

</doc>
<doc id="1106173" url="https://pl.wikipedia.org/wiki?curid=1106173" title="Mouton-Duvernet">
Mouton-Duvernet

Mouton-Duvernet – stacja linii nr 4 metra w Paryżu. Stacja znajduje się w 14. dzielnicy Paryża. Została otwarta 30 października 1909 r.

</doc>
<doc id="1106174" url="https://pl.wikipedia.org/wiki?curid=1106174" title="Radomka (dopływ Warty)">
Radomka (dopływ Warty)

Radomka – struga, prawy dopływ Warty o długości 11,76 km i powierzchni zlewni 55,31 km².
Struga płynie w powiecie radomszczańskim. Jej źródło znajduje się w okolicy Bloku Dobryszyce, płynie przez Radomsko, Lipie, Dąbrówkę i uchodzi do Warty w okolicach miejscowości Bobry.

</doc>
<doc id="1106175" url="https://pl.wikipedia.org/wiki?curid=1106175" title="Alésia">
Alésia

Alésia – stacja linii nr 4 metra w Paryżu. Stacja znajduje się w 14. dzielnicy Paryża. Została otwarta 30 października 1909.

</doc>
<doc id="1106176" url="https://pl.wikipedia.org/wiki?curid=1106176" title="Nichinan">
Nichinan

 – miasto w Japonii, na wyspie Kiusiu, w prefekturze Miyazaki.

</doc>
<doc id="1106178" url="https://pl.wikipedia.org/wiki?curid=1106178" title="Paula Montal">
Paula Montal

Paula Montal (ur. 11 października 1799 w Arenys de Mar, zm. 26 lutego 1889) – święta katolicka, założycielka Instytutu Córek Maryi Sióstr Szkół Pobożnych.
Życiorys.
Była najstarszą z piątki rodzeństwa małżeństwa Ramóna Montala i Vicenty Fornés (były to osoby silnie wierzące). Ochrzczono ją w dniu narodzin. W swoim domu rodzinnym nauczyła się czytać i pisać, następnie uczęszczała do szkółki dla dziewcząt, gdzie były nauczane podstawowych przedmiotów. Kiedy Paula miała 10 lat zmarł jej ojciec. Wtedy zaczęła pracować jako hafciarka, koronkarka, by pomoc swej matce w utrzymaniu rodziny. Wkrótce zaczęła także pomagać proboszczowi w katechizowaniu dzieci z parafii. Była członkinią Arcybractwa Matki Bożej Różańcowej.
Obserwując sytuację kobiet wywodzących się z proletariatu dostrzegła wagę zapewnienia im odpowiedniego wykształcenia i formacji chrześcijańskiej. W 1829 przeprowadziła się do Figueres i otworzyła tam szkołę dla dziewcząt. Potem, również z jej inicjatywy, powstały kolejne szkoły: w Arenys de Mar i w Sabadell (obie prowadzone przez pijarów). W placówce w Sabadell nadała wspólnocie ukonkretnioną strukturę opartą na regułach św. Józefa Kalasantego, co było odpowiedzią na sugestie ojców pijarów: Jacinta Felíu i Augustina Casanovasa. 2 lutego 1847 złożyła śluby zakonne wraz z gronem koleżanek, dając tym samym początek Zgromadzeniu Córek Maryi od Szkół Chrześcijańskich. 14 marca 1847 odbyła się w Sabadell pierwsza kapituła generalna zgromadzenia. W 1853 opublikowano konstytucje zgromadzenia. Od 1859 do śmierci przebywała w Olesa de Montserrat, gdzie opiekowała się lokalną szkołą dla dziewcząt.
Zmarła 26 lutego 1889 roku w Olesa de Montserrat. 
Beatyfikacja i kanonizacja.
Beatyfikował ją Jan Paweł II w kwietniu 1993 roku, w listopadzie 2001 roku włączył ją do grona świętych.

</doc>
<doc id="1106179" url="https://pl.wikipedia.org/wiki?curid=1106179" title="Porte d’Orléans (stacja metra)">
Porte d’Orléans (stacja metra)

Porte d’Orléans – stacja linii nr 4 metra w Paryżu. Stacja znajduje się w 14. dzielnicy Paryża. Została otwarta 30 października 1909 r.

</doc>
<doc id="1106180" url="https://pl.wikipedia.org/wiki?curid=1106180" title="Every Six Seconds">
Every Six Seconds

Every Six Seconds – drugi album studyjny amerykańskiej grupy Saliva, po raz pierwszy wydany 27 marca 2001 roku przez wytwórnię Island Records po wygraniu przez grupę konkursu na kontrakt płytowy. Zawiera dwanaście utworów, z których dwa: "Superstar" oraz "Click Click Boom" wykorzystano w ścieżce dźwiękowej filmu "Szybcy i wściekli", nie wymieniono ich jednakże w napisach. W specjalnym wydaniu DVD albumu jako bonus znalazło się nagranie teledysku do utworu "Click Click Boom".

</doc>
<doc id="1106182" url="https://pl.wikipedia.org/wiki?curid=1106182" title="Montevideo (Minnesota)">
Montevideo (Minnesota)

Montevideo - miasto w Stanach Zjednoczonych, w stanie Minnesota. Liczy 5 346 mieszkańców (2000).

</doc>
<doc id="1106187" url="https://pl.wikipedia.org/wiki?curid=1106187" title="Mairie de Montrouge">
Mairie de Montrouge

Mairie de Montrouge – stacja linii nr 4 metra w Paryżu. Znajduje się w gminie Montrouge. Została otwarta 23 marca 2013 r.

</doc>
<doc id="1106188" url="https://pl.wikipedia.org/wiki?curid=1106188" title="As Daylight Dies">
As Daylight Dies

As Daylight Dies – czwarty studyjny album kwartetu z Massachusetts Killswitch Engage. Wydany 21 listopada 2006 nakładem wytwórni Roadrunner Records.
Został sprzedany w nakładzie 60.000 w ciągu pierwszych siedmiu dni. Album wystartował z 32 miejsca z listy The Billboard 200.

</doc>
<doc id="1106190" url="https://pl.wikipedia.org/wiki?curid=1106190" title="2 Pskowski Pułk Lejb-Dragoński">
2 Pskowski Pułk Lejb-Dragoński

2 Pskowski Pułk Lejb-Dragoński Imperatorowej Marii Fiodorowny (ros. 2-й лейб-драгунский Псковский Ея Величества Государыни Императрицы Марии Федоровны полк) – pułk kawalerii okresu Imperium Rosyjskiego, sformowany w dniu 30 sierpnia 1668 za panowania cara Aleksego I Romanowa. Wielokrotnie przemianowywany. W latach 1882–1907 pułk nosił numer 4 (4 Pskowski Pułk Lejb-Dragoński Imperatorowej Marii Fiodorowny).
Święto pułkowe: 6 grudnia. Dyslokacja w 1914: Suwałki.
Został rozformowany w 1918. Po zakończeniu I wojny światowej w koszarach 2 Pskowskiego Pułku Lejb-Dragońskiego stacjonował polski 2 Pułk Ułanów Grochowskich.

</doc>
<doc id="1106201" url="https://pl.wikipedia.org/wiki?curid=1106201" title="4 Lejb-Dragoński Pskowski Pułk">
4 Lejb-Dragoński Pskowski Pułk



</doc>
<doc id="1106207" url="https://pl.wikipedia.org/wiki?curid=1106207" title="Chaoyang (Liaoning)">
Chaoyang (Liaoning)

Chaoyang (chiń. 朝阳; pinyin: "Cháoyáng") – miasto o statusie prefektury miejskiej w północno-wschodnich Chinach, w prowincji Liaoning, na południowy zachód od miasta Shenyang. W 2010 roku liczba mieszkańców miasta wynosiła 500 792. Prefektura miejska w 1999 roku liczyła 3 322 224 mieszkańców. 

</doc>
<doc id="1106208" url="https://pl.wikipedia.org/wiki?curid=1106208" title="Powstanie w kantonie Nidwalden">
Powstanie w kantonie Nidwalden

Powstanie w kantonie Nidwalden (niem. "Schreckenstage von Nidwalden", "Nidwalder Aufstand" lub "Der Überfall in Nidwalden") – trwające w dniach 7–9 września 1798 r. starcia zbrojne między wojskami francuskimi a mieszkańcami kantonu Nidwalden, próbującego utrzymać swoją niezależność i zasady ustrojowe w sytuacji proklamowania przez francuskiego okupanta 12 kwietnia 1798 Republiki Helweckiej.
Geneza.
W styczniu 1798 r. większość obszaru tzw. starej Konfederacji Szwajcarskiej znajdowała się pod okupacją francuską. 5 marca upadło Berno, w związku z czym 12 kwietnia 1798 r. pod presją okupanta dwanaście kantonów szwajcarskich powołało Republikę Helwecką. Niezależność względem niej zachowały jednak katolickie kantony Uri, Schwyz, Nidwalden, Glarus, Zug i Wallis, które przeciwne były narzuconej liberalnej konstytucji, a w szczególności wolności religijnej.
W celu złamania oporu do zbuntowanych kantonów wkroczyły wojska francuskie pod dowództwem generała Balthasara Alexisa Henri Antoine von Schauenburga. Jako pierwsze zaatakowane zostały kantony Glarus i Zug, które poddały się praktycznie bez walki już po pierwszych potyczkach. Zagrożeni mieszkańcy Nidwalden rozpoczęli umacnianie palisad w miejscowości Stansstad, która wytrzymała pierwszy atak francuski. Dnia 9 kwietnia 1798 r. Francuzom udało się przełamać obronę Szwajcarów. Miasto poddało się, a obrońcy dostali się do niewoli.
Pod koniec kwietnia 1798 r. gotowa była armia pięciu kantonów w sile 10 000 ludzi pod przywództwem Aloisa von Redinga ze Schwyz. W jej skład m.in. weszły wojska z kantonów Uri, Schwyz i Unterwalden. W okresie od 30 kwietnia do 3 maja siły te z powodzeniem odpierały ataki 12 000 armii francuskiej. Dnia 3 maja Reding został jednak zmuszony do podpisania zawieszenia broni z Schauenburgiem. Na skutek militarnej przewagi Francuzów kantony Szwajcarii wewnętrznej miały uznać konstytucję podległej Francji Republiki Helweckiej. Karą za opór miało być połączenie zbuntowanych kantonów Szwajcarii wewnętrznej w nowy kanton Waldstätten, co w efekcie przyniosłoby zmarginalizowanie politycznej roli tego regionu we władzach kraju.
Dnia 29 sierpnia Rada kantonu Nidwalden, licząc na ewentualną pomoc austriacką, odrzuciła projekt włączenia do kantonu Waldstätten. W odpowiedzi na to władze Republiki Helweckiej, chcąc uniknąć rozszerzenia się rewolty, zwróciły się do Francuzów z prośbą o interwencję militarną.
Przebieg walk.
Dnia 9 września około 10 000 Francuzów przypuściło atak na zbuntowany kanton. Z militarnego punktu widzenia opór Szwajcarów wydawał się bezcelowy, jednakże miejscowa ludność, zagrzewana do walki przez kapucyna Paula Stygera, podjęła walkę, stawiając zażarty, choć krótkotrwały opór. Walkę z Francuzami podjęło około 1600 powstańców. W rejonie Kehrsitenberg grupie 30 powstańców udało się wprawdzie powstrzymywać przez 5 godzin ataki 800 Francuzów, jednak porażka militarna była nieunikniona. Opór Szwajcarów wywarł na Francuzach duże wrażenie. Zażarty opór Szwajcarów wywołał wbrew rozkazowi Schauenburga odwetowe akcje Francuzów skierowane przeciwko cywilom. Ziemie kantonu Nidwalden zostały splądrowane, a domostwa spalone. Spustoszone zostały miejscowości Ennetmoos, Stansstad i Buochs, znacznie ucierpiało też Stans.
Następstwa.
W trakcie walk poległo około 100 Szwajcarów z Nidwalden, dalszych 300 – wśród nich ponad setka kobiet i 26 dzieci – zginęło w czasie pacyfikowania kantonu. Francuzi w myśl legendy mieli stracić w walkach około 2000 ludzi, jednakże w rzeczywistości ich straty były znacznie niższe (ok. 100-150 osób). Liczne miejscowości kantonu zostały zrównane z ziemią, 600 domów i wiele kościołów zostało spalonych, a ludność cywilna obrabowana doszczętnie, tak że wkrótce sami Francuzi z litości rozpoczęli rozdzielanie dla niej żywności, a Johann Heinrich Pestalozzi zlecił budowę domu dla sierot wojennych w Stans. Dla upokorzenia pokonanych Francuzi pozbawili pomnik Winkelrieda (Bitwa pod Sempach) włóczni i miecza. Opór mieszkańców kantonu wobec francuskiej interwencji odbił się szerokim echem w krajach koalicji antyfrancuskiej, a wywołana pacyfikacją trauma odcisnęła silne piętno na XIX-wiecznej historii Szwajcarii, w której katolickie kantony niechętnie odnosiły się do wszelkich późniejszych projektów reform konstytucyjnych.

</doc>
<doc id="1106220" url="https://pl.wikipedia.org/wiki?curid=1106220" title="AS Capoise Cap-Haitien">
AS Capoise Cap-Haitien



</doc>
<doc id="1106221" url="https://pl.wikipedia.org/wiki?curid=1106221" title="Izumo (miasto)">
Izumo (miasto)

 – miasto w Japonii, na wyspie Honsiu, w prefekturze Shimane.
Położenie.
Miasto leży w północno-wschodniej części prefektury nad Morzem Japońskim graniczy z miastami:
Historia.
Izumo otrzymało prawa miejskie 3 listopada 1941 roku.

</doc>
<doc id="1106224" url="https://pl.wikipedia.org/wiki?curid=1106224" title="Roman Duda">
Roman Duda

Roman Jan Duda (ur. 27 lutego 1935 w Starych Brodach) – polski matematyk i polityk, profesor nauk matematycznych, w latach 1995–1999 rektor Uniwersytetu Wrocławskiego, senator I kadencji, wiceminister edukacji narodowej (1991–1993).
Życiorys.
Wykształcenie i działalność zawodowa.
Urodził się we wsi Stare Brody, położonej na przedmieściach miasta Brody w ówczesnym województwie tarnopolskim. W 1956 ukończył studia na Wydziale Matematyki, Fizyki i Chemii Uniwersytetu Wrocławskiego. Był uczniem Bronisława Knastera i Edwarda Marczewskiego. W latach 1956–1961 był pracownikiem Instytutu Matematyki UWr. W 1961 uzyskał stopień naukowy doktora. Od 1961 był adiunktem w Instytucie Matematycznym PAN w Oddziale Wrocławskim, habilitował się w 1968, od 1972 pracował jako docent, w 1976 mianowany profesorem nadzwyczajnym. W 1980 powrócił do pracy na Uniwersytecie Wrocławskim, w 1981 został kierownikiem Zakładu Historii i Metodyki Nauki, w latach 1984–1985 był dziekanem Wydziału Matematyki, Fizyki i Chemii (został usunięty z przyczyn politycznych). W latach 1995–1999 był rektorem Uniwersytetu Wrocławskiego. Był później wykładowcą na Wydziale Matematyki i Informatyki tej uczelni i w Wyższej Szkole Zarządzania i Finansów we Wrocławiu. Zajmował stanowisko wiceprzewodniczącego jednego z wydziałów w Komitecie Historii Nauki i Techniki Polskiej Akademii Nauk. W latach 1987–1989 był wiceprezesem Polskiego Towarzystwa Matematycznego, którego członkiem jest od 1958. Od 1966 należy do Wrocławskiego Towarzystwa Naukowego, był również członkiem Towarzystwa Popierania i Krzewienia Nauk (od 1980). W latach był 1993–2004 redaktorem naczelnym „Wiadomości Matematycznych”.
Jest autorem i współautorem około 50 publikacji z zakresu topologii i historii matematyki. Napisał m.in.:
Autor haseł "polska szkoła matematyczna" i "dualność" w "Encyklopedii PWN".
Działalność polityczna.
Należał do PZPR (1955–1964). Pod koniec lat 70. współpracował z Komitetem Obrony Robotników, uczestniczył w akcjach protestacyjnych przeciwko zmianom w Konstytucji PRL oraz w obronie ofiar wydarzeń radomskich w 1976. W 1978 podpisał deklarację założycielską Towarzystwa Kursów Naukowych.
W PRL informacje na jego temat podlegały cenzurze. Od 1977 jego nazwisko znajdowało się na specjalnej liście osób objętych szczególną kontrolą cenzury. Zalecenia cenzorskie dotyczące jego osoby zanotował Tomasz Strzyżewski, który w swojej książce o peerelowskiej cenzurze opublikował notkę informacyjną Głównego Urzędu Kontroli Prasy, Publikacji i Widowisk z 7 stycznia 1977. Wytyczne dla cenzorów wymieniały m.in. nazwisko Romana Dudy z adnotacją, by wszelkie próby popularyzowania w środkach masowego przekazu wskazanych osób sygnalizowano kierownictwu GUKPPiW. Zalecenia cenzorskie zezwalały jedynie na publikacje w prasie specjalistycznej, naukowej czy skryptach akademickich.
W 1980 wstąpił do „Solidarności”, współpracował z Ośrodkiem Badań Społecznych przy zarządzie Regionu Dolny Śląsk, brał udział w I Krajowym Zjeździe Delegatów w Gdańsku jako ekspert. Po wprowadzeniu stanu wojennego był internowany od 6 do 14 stycznia 1982. Po zwolnieniu pełnił funkcję przewodniczącego Arcybiskupiego Komitetu Charytatywnego, działającego pod patronatem Henryka Gulbinowicza i zajmującego się udzielaniem pomocy materialnej, prawnej i lekarskiej, internowanym, aresztowanym oraz ich rodzinom, a także dokumentowaniem przejawów represji, w tym przebiegu procesów sądowych. Od 1984 kierował Społeczną Komisją Rewizyjną kontrolującą finanse RKS Dolny Śląsk, od 1985 był członkiem wrocławskiego Społecznego Komitetu Nauki. W 1986 został współtwórcą Studium Społecznego Archidiecezji Wrocławskiej, a w 1988 członkiem Komitetu Obywatelskiego przy przewodniczącym NSZZ „Solidarność” Lechu Wałęsie.
Brał udział w obradach Okrągłego Stołu, w podzespole ds. nauki, oświaty i postępu technicznego. W latach 1989–1991 był członkiem Wojewódzkiego Komitetu Obywatelskiego „Solidarności”. W wyborach w 1989 został wybrany w województwie wrocławskim do Senatu I kadencji – z rekomendacji Komitetu Obywatelskiego. Zasiadał w Komisji Kultury, Środków Przekazu, Nauki i Edukacji Narodowej oraz w Komisji Spraw Zagranicznych. Był wiceministrem edukacji narodowej w randze podsekretarza stanu w rządzie Jana Krzysztofa Bieleckiego i w następnych gabinetach (1991–1993).

</doc>
<doc id="1106228" url="https://pl.wikipedia.org/wiki?curid=1106228" title="Discoglossidae">
Discoglossidae



</doc>
<doc id="1106229" url="https://pl.wikipedia.org/wiki?curid=1106229" title="Aigle Noir Athlétique Club">
Aigle Noir Athlétique Club



</doc>
<doc id="1106232" url="https://pl.wikipedia.org/wiki?curid=1106232" title="Kakogawa">
Kakogawa

 – miasto w Japonii, na wyspie Honsiu, w prefekturze Hyōgo.
Położenie.
Miasto leży w południowej części prefektury Hyōgo. Sąsiaduje z miastami: 
Historia.
Miasto powstało 15 czerwca 1950 roku.

</doc>
<doc id="1106238" url="https://pl.wikipedia.org/wiki?curid=1106238" title="Bognor Regis">
Bognor Regis

Bognor Regis - miasto w południowej Anglii, w hrabstwie West Sussex, uzdrowisko nadmorskie nad kanałem La Manche, ok. 100 km na południowy zachód od Londynu. Liczy ok. 55 000 mieszkańców.
Nazwa.
W przeszłości osada rybacka, znana pod nazwą "Bognor", najstarsza na terytorium West Sussex, wzmiankowana po raz pierwszy w roku 680. W 1929 miejscowość odwiedził król Jerzy V podczas swojej rekonwalescencji po chorobie płuc. Od tego czasu zaczęto używać określenia "Regis" - królewski.

</doc>
<doc id="1106251" url="https://pl.wikipedia.org/wiki?curid=1106251" title="Boss ds-1">
Boss ds-1



</doc>
<doc id="1106258" url="https://pl.wikipedia.org/wiki?curid=1106258" title="Św. Aleksander Sauli">
Św. Aleksander Sauli



</doc>
<doc id="1106260" url="https://pl.wikipedia.org/wiki?curid=1106260" title="Praski zegar astronomiczny">
Praski zegar astronomiczny

Praski zegar astronomiczny lub praski Orloj (, ) – średniowieczny zegar astronomiczny, znajdujący się na południowej ścianie Ratusza Staromiejskiego (cz. ) w Pradze. 
Opis.
Skonstruowany w 1410 roku przez zegarmistrza Mikołaja z Kadania i matematyka, prof. Jana Sindla, a według legendy ukończył go mistrz Hanusz oślepiony następnie przez władze miasta. Zegar jest jednym z najbardziej znanych zegarów astronomicznych na świecie i popularną atrakcją turystyczną. Zegar składa się z trzech głównych części: astronomicznej - pokazującej położenie ciał niebieskich, kalendarzowej – z medalionami reprezentującymi miesiące i animacyjnej – z ruchomymi figurkami dwunastu apostołów i wyobrażeniami Śmierci, Turka, Marności i Chciwości. 
W 2022 r. zegar nadal działał.

</doc>
<doc id="1106262" url="https://pl.wikipedia.org/wiki?curid=1106262" title="Ludność Ostrowca Świętokrzyskiego">
Ludność Ostrowca Świętokrzyskiego



</doc>
<doc id="1106264" url="https://pl.wikipedia.org/wiki?curid=1106264" title="Zaratyt">
Zaratyt

Zaratyt – minerał, po raz pierwszy znaleziony w Galicji w Hiszpanii w 1851 i nazwany na cześć hiszpańskiego dyplomaty i dramaturga Antonio Gil y Zárate (1793–1861). Występuje w skałach serpentynowych.

</doc>
<doc id="1106266" url="https://pl.wikipedia.org/wiki?curid=1106266" title="Zachodniopomorska Chorągiew Harcerek ZHR">
Zachodniopomorska Chorągiew Harcerek ZHR

Zachodniopomorska Chorągiew Harcerek ZHR – jednostka terytorialna Organizacji Harcerek ZHR. Swoim zasięgiem obejmuje: Szczecin, Świnoujście, Gorzów, Koszalin, Karlino, Police, Świebodzin.

</doc>
<doc id="1106267" url="https://pl.wikipedia.org/wiki?curid=1106267" title="Even Flow">
Even Flow

Even Flow (pol. spokojny przepływ) – drugi singel grunge'owego zespołu Pearl Jam, znalazł się on na ich debiutanckiej płycie Ten.

</doc>
<doc id="1106270" url="https://pl.wikipedia.org/wiki?curid=1106270" title="50 m stylem klasycznym">
50 m stylem klasycznym

50 m stylem klasycznym – najkrótszy dystans w tym stylu. Jest to konkurencja nierozgrywana na igrzyskach olimpijskich.
Mistrzostwa Polski.
Obecny mistrz Polski:
Obecna mistrzyni Polski:
Mistrzostwa świata (basen 50 m).
Obecny mistrz świata:
Obecna mistrzyni świata:
Mistrzostwa świata (basen 25 m).
Obecny mistrz świata:
Obecna mistrzyni świata:
Mistrzostwa Europy.
Obecny mistrz Europy:
Obecna mistrzyni Europy:

</doc>
<doc id="1106271" url="https://pl.wikipedia.org/wiki?curid=1106271" title="Zoizyt">
Zoizyt



</doc>
<doc id="1106273" url="https://pl.wikipedia.org/wiki?curid=1106273" title="Ludność Starachowic">
Ludność Starachowic

Ludność Starachowic.
Piramida wieku mieszkańców Starachowic w 2014 roku.

</doc>
<doc id="1106274" url="https://pl.wikipedia.org/wiki?curid=1106274" title="Kongesangen">
Kongesangen

Kongesangen – hymn norweskiej rodziny królewskiej. Pierwsza wersja tekstu ("Gud signe kongen vor") została napisana przez Henrika Wergelanda. Wersja współczesna została ułożona przez na koronację króla Haakona VII w 1906. Kongesangen było inspirowane hymnem Wielkiej Brytanii i jest wykonywane do tej samej melodii.

</doc>
<doc id="1106276" url="https://pl.wikipedia.org/wiki?curid=1106276" title="London Borough of Wandsworth">
London Borough of Wandsworth

London Borough of Wandsworth – jedna z 32 gmin Wielkiego Londynu położona w jego południowo-zachodniej części. Wraz z 11 innymi gminami wchodzi w skład tzw. Londynu Wewnętrznego. Władzę stanowi Rada Gminy Wandsworth (ang. Wandsworth London Borough Council).
Historia.
Gminę utworzono w 1965 na podstawie ustawy London Government Act 1963 ze stołecznych gmin Wandsworth (ang. Metropolitan Borough of Wandsworth) bez dwóch okręgów tj. Streatham i Clapham które zostały dołączone do Lambeth oraz Battersea (ang. Metropolitan Borough of Battersea), które utworzono w 1900 roku w ramach podziału hrabstwa County of London na 28 gmin.
Geografia.
Gmina Wandsworth ma powierzchnię 34,26 km2, graniczy od wschodu z Lambeth, od południa z Merton i Kingston upon Thames, od zachodu z Richmond upon Thames, zaś od północy przez Tamizę z Kensington and Chelsea, Hammersmith and Fulham i Westminster.
W skład gminy miejskiej Wandsworth wchodzą następujące obszary:
Gmina dzieli się na 20 okręgów wyborczych które nie pokrywają się dokładnie z podziałem na obszary, zaś mieszczą się w trzech rejonach tzw. borough constituencies – Battersea, Putney i Tooting.
Demografia.
W 2011 roku gmina Wandsworth miała 306 995 mieszkańców.
Podział mieszkańców według grup etnicznych na podstawie spisu powszechnego z 2011 roku:
Podział mieszkańców według wyznania na podstawie spisu powszechnego z 2011 roku:
Podział mieszkańców według miejsca urodzenia na podstawie spisu powszechnego z 2011 roku:
Transport.
Przez dzielnicę Wandsworth przebiegają dwie linie metra: Northern Line i District Line.
Stacje metra:
Pasażerskie połączenia kolejowe na terenie Wandsworth obsługują przewoźnicy Southern, South West Trains oraz London Overground 
Stacje kolejowe:
Mosty:
Znane osoby.
W Wandsworth urodzili się m.in. 

</doc>
<doc id="1106278" url="https://pl.wikipedia.org/wiki?curid=1106278" title="Wurtzyt">
Wurtzyt



</doc>
<doc id="1106279" url="https://pl.wikipedia.org/wiki?curid=1106279" title="6 Lejb-Dragoński Pawłogradzki Pułk">
6 Lejb-Dragoński Pawłogradzki Pułk



</doc>
<doc id="1106280" url="https://pl.wikipedia.org/wiki?curid=1106280" title="Tanya Segal">
Tanya Segal

Tanya Segal (ros. Таня Сегал; hebr. טניה סגל; ur. w 1957 w Moskwie; alija do Izraela w 1990) – rabin, reżyser teatralny. Pierwsza w historii Polski kobieta rabin i pierwsza kobieta naczelny rabin gminy żydowskiej w historii Czech. Od stycznia 2009 rabin Beit Kraków. Od 2012 roku współpracuje stale z Gminą Żydowską Wyznaniową w Ostrawie, gdzie od 2019 roku została oficjalnie naczelnym rabinem gminy i z tego tytułu członkiem Rady Federacji Gmin Żydowskich w Czechach. Obecnie pracuje jednocześnie jako rabin reformowanej społeczności żydowskiej Beit Kraków i rabin Gminy Wyznaniowej Żydowskiej w Ostrawie.
Od 2008 roku założycielka i reżyser Teatru Żydowskiego w Krakowie - Teatru Midraszowego.
Życiorys.
Urodziła się w Moskwie, gdzie "ukończyła studia na kierunku reżyserii Wyższej Szkole Teatralnej (GITIS)". W młodości pracowała jako aktorka i piosenkarka, m.in. w Moskiewskim Żydowskim Teatrze Muzycznym. W 1990 wyemigrowała do Izraela, gdzie ukończyła studia na wydziale filozoficznym i wydziale Sztuki Teatru Uniwersytetu Tel Awiwu, a później na wyższej szkole rabinackiej - Hebrew Union College w Jerozolimie. Działała tam na polu kultury, wykładała wiedzę o teatrze oraz tłumaczyła książki o tematyce żydowskiej z języka rosyjskiego na hebrajski.
W 1999 wyjechała jako emisariusz do Rygi, gdzie nauczała historii Żydów w Szkole Żydowskiej im. Dubnowa. W 2004 podjęła studia rabinackie na Hebrew Union College-Jewish Institute of Religion w Jerozolimie. Wiosną 2007 jako studentka przyjechała do Polski w ramach programu „Studenci Rabinaccy”, dzięki wsparciu fundacji Dutch Jewish Humanitarian Fund. Wówczas spędziła z Beit Warszawa trzy miesiące, podczas których prowadziła nabożeństwa, wykłady i odwiedzała inne rozwijające się społeczności w Polsce. 2 listopada 2007 została ordynowana na rabina. W grudniu 2007 przyjechała na stałe do Polski.
Ma jednego syna Benyamina (ur. 1988).
Pobyt w Polsce.
Rabin Tanya Segal pracowała jako rabin stowarzyszony Towarzystwa Kultury Żydowskiej Beit Warszawa od grudnia 2007 do 31 października 2008. Wraz z rabinem Burtem Schumanem prowadziła modlitwy i obchody świąt, nauczała w grupach i indywidualnie, wspomagała szkółkę Beit Sefer Alef i organizowała programy kulturalne. Pomagała również i organizowała obchody szabatów dla grup istniejących w Krakowie, Lublinie i Chełmie.
Od 2009 jest rabinem krakowskiej postępowej społeczności żydowskiej Beit Kraków, prowadzi postępowe wieczory szabatowe, obchody świąt, wykłady poświęcone judaizmowi oraz kurs konwersji na judaizm.
Teatr Midraszowy.
Rabin Tanya Segal jest założycielką i reżyserem autorskiego Teatr Midraszowego, którego koncepcja oparta jest na jej tezach akademickich napisanych Wydziale Sztuk Teatralnych Uniwersytetu w Tel Awiwie i Wyższej Szkole Rabinackiej (HUC) w Jerozolimie. Teatr Midraszowy - współczesny teatr żydowski w Krakowie, który łączy – w duchu izraelskiej awangardy teatralnej – twórcze studiowanie tradycyjnych tekstów żydowskich i ich sceniczną interpretację. Wraz z grupą krakowskich artystów i członków społeczności żydowskiej w Krakowie stworzyła przedstawienie "Melodia Ciszy", które opowiada o symbolicznym znaczeniu historii Ofiarowania Izaaka. Zostało ono wystawione w Muzeum Galicja podczas Festiwalu Kultury Żydowskiej w 2008.
W 2009 wystawiła przedstawienie "Tajemnice mojej Babci". Spektakl został oparty na prawdziwych historiach osobistych, midraszu "Eicha" z Księgi Zohar oraz interakcji z wystawą "Śladami Pamięci", zainstalowanej w Muzeum Galicja. Dwie aktorki: Patrycja Zywert i Agnieszka Bala, dwie tożsamości tej samej osoby, próbują uporać się z pomieszaniem polsko-żydowskiej rzeczywistości wypływającej z ich wspomnień.

</doc>
<doc id="1106283" url="https://pl.wikipedia.org/wiki?curid=1106283" title="Zespół Greiga">
Zespół Greiga

Zespół Greiga (zespół Greiga I, cefalopolisyndaktylia Greiga, ang. Greig cephalopolysyndactyly syndrome, CPSG) – rzadki zespół wad wrodzonych, na który składają się wysokie i szerokie czoło, hiperteloryzm oczny, syndaktylia dłoni i stóp z polidaktylią przedosiową.
Historia.
Nazwa zespołu upamiętnia szkockiego lekarza Davida Middletona Greiga, który przedstawił klasyczny opis choroby w 1926 roku.
Etiologia.
Chorobę wywołują mutacje w genie czynnika transkrypcyjnego "GLI3" w "locus" 7p13, w domenie palca cynkowego wiążącej białko GLI3 z DNA. Inne mutacje w genie "GLI3" wywołują fenotyp zespołu Pallistera-Hall (OMIM#) oraz polidaktylii zaosiowej typu A (OMIM#).
Epidemiologia.
Częstość zespołu szacuje się na 1-9:1 000 000. Ze względu na rzadkość rozpoznań, brak ustalonych kryteriów rozpoznania i niedostępność testów genetycznych, dane te mogą być błędne.

</doc>
<doc id="1106294" url="https://pl.wikipedia.org/wiki?curid=1106294" title="Ludność Elbląga">
Ludność Elbląga



</doc>
<doc id="1106299" url="https://pl.wikipedia.org/wiki?curid=1106299" title="Stylon">
Stylon



</doc>
<doc id="1106302" url="https://pl.wikipedia.org/wiki?curid=1106302" title="Forgotten Sunrise">
Forgotten Sunrise

Forgotten Sunrise – estoński zespół muzyczny z nurtu industrial metal, założony w 1992 r. w Tallinnie. 
Grupa oprócz działalności studyjnej (do października 2007 r. wydała osiem albumów) sporo koncertuje. Zaczynała od estońskiej sceny muzycznej, występując jako support przy koncertach takich grup jak: Accessory, Hocico, Dimmu Borgir, Katatonia, Destruction, Combichrist, Moonspell, Mortiis czy Susperia. Występowała także na litewskim festiwalu Mėnuo Juodaragis.

</doc>
<doc id="1106306" url="https://pl.wikipedia.org/wiki?curid=1106306" title="Jaskier lodownikowy">
Jaskier lodownikowy



</doc>
<doc id="1106307" url="https://pl.wikipedia.org/wiki?curid=1106307" title="Witheryt">
Witheryt



</doc>
<doc id="1106309" url="https://pl.wikipedia.org/wiki?curid=1106309" title="Batawowie">
Batawowie

Batawowie () — lud germański, wywodzący się spośród plemienia Chattów (zamieszkującego tereny współczesnej Hesji), po raz pierwszy wzmiankowany przez Cezara w "Wojnie galijskiej". Na skutek wewnętrznych tarć mieli opuścić swe pierwotne siedziby i osiedlić się u ujścia Renu, przede wszystkim na tzw. wyspie batawskiej pomiędzy rzekami Oude Rijn i Waal/Moza (zapewne 55–12 r. p.n.e.). Od 12 r. p.n.e. teren Batawów odgrywał ważną rolę przy organizacji wypraw rzymskich w głąb Germanii.
Batawowie byli szczególnie cenieni jako żołnierze, w zamian za dostarczanie żołnierza zostali zwolnieni z obowiązku płacenia podatku. Wchodzili w skład gwardii cesarskiej. Wobec kryzysu Cesarstwa (tzw. rok czterech cesarzy) Batawowie podnieśli bunt pod wodzą Juliusza Cywilisa (69/70 r. n.e.). Pokonani Batawowie zostali potraktowani stosunkowo łagodnie, ale od tej pory Rzymianie nie dopuszczali do stacjonowania oddziałów pomocniczych w ich rodzinnym kraju. W IV w. n.e. tereny Batawów zajęli Frankowie. Imię Batawów przetrwało do dziś w nazwie krainy Betuwe między rzekami Waal a Leck.

</doc>
<doc id="1106310" url="https://pl.wikipedia.org/wiki?curid=1106310" title="Nymphaea lotus">
Nymphaea lotus



</doc>
<doc id="1106315" url="https://pl.wikipedia.org/wiki?curid=1106315" title="The End of Heartache">
The End of Heartache

The End of Heartache – trzeci album amerykańskiego zespołu metalcorowego Killswitch Engage wydany 11 maja 2004 nakładem Roadrunner Records. 
W chwili premiery krążek znajdował się na 21 miejscu listy The Billboard 200. Album uzyskał status złotej płyty.

</doc>
<doc id="1106334" url="https://pl.wikipedia.org/wiki?curid=1106334" title="Obraz Matki Boskiej Murkowej">
Obraz Matki Boskiej Murkowej

Matka Boża Murkowa - Obrończyni Wiary – obraz Matki Bożej znajdujący się w Kościele Franciszkanów w Krośnie
Nazwa obrazu pochodzi od wnęki w murze (na zewnątrz kościoła, na lewo od wejścia głównego), w której znajdował się on przez długi czas. Obraz Matki Boskiej, zwanej Krośnieńską Panią, znajduje się obecnie w ołtarzu głównym. Pochodzi z XVII lub z końca XVI w. Przedstawia Maryję Pannę Niepokalaną z Dzieciątkiem. 
Historia obrazu.
W 1657 roku książę Jerzy II Rakoczy z 40-tysięczną armią oblegał Krosno. W czasie walk przed tym obrazem mieszczanie złożyli ślubowanie i obrali Matkę Bożą Murkową Patronką Krosna. W czasie walk mieszczanie modlili się przed tym obrazem, błagając o pomoc w ocaleniu miasta. Krośnianie złożyli wtedy ślubowanie, że jeżeli agresorzy odstąpią od oblężenia, to Maryję obiorą i ogłoszą opiekunką i patronką miasta. Według legendy 16 marca 1657 roku, nad miastem ukazała się czerwona włócznia, podobna do tej, którą Maryja na wizerunku dzierży w dłoni. Znak ten odczytano jako zapowiedź ocalenia. Ku zaskoczeniu mieszczan, najeźdźcy nieoczekiwanie wycofali się, a Maryję ustanowiono wtedy Patronką Krosna. 
W 1699 roku w Kaliszu wydrukowano książkę pod tytułem „Regina Poloniae”, w której wspomniany był krośnieński obraz.
Na początku XVIII wieku przed kościołem, wzdłuż fasady po lewej stronie, dobudowano kaplicę, aby osłonić obraz Matki Bożej Murkowej. W 1872 roku, podczas pożaru, kaplica została zniszczona i rozebrano ją ostatecznie podczas odnawiania kościoła w 1902 roku. W XIX wieku obraz zabrano z muru i przechowywano w klasztorze. W 1960 roku obraz odnowiono i umieszczono w ołtarzu głównym kościoła, gdzie obecnie odbiera cześć.
W 2007 roku prezydent Krosna wraz z Radnymi, podczas obchodów Rocznicy 350-lecia, od czasów cudownej obrony Krosna, ponowił ślubowanie uznające Matkę Bożą Murkową, Patronką Krosna. 
10 stycznia 2008 roku ks. abp Józef Michalik podjął decyzję o koronacji obrazu nadając wizerunkowi Madonny tytuł teologiczny: "Najświętsza Maryja Panna Obrończyni Wiary zwana Murkową". 13 czerwca 2010 roku odbyła się koronacja obrazu Matki Boskiej Murkowej.

</doc>
<doc id="1106335" url="https://pl.wikipedia.org/wiki?curid=1106335" title="Krajobraz peryglacjalny">
Krajobraz peryglacjalny

Krajobraz peryglacjalny - rodzaj krajobrazu, który powstał na skutek działania procesów transportu i akumulacji zniszczonego i rozdrobnionego materiału skalnego, występuje w dużych odległościach od przedpola lądolodu. Ważnym czynnikiem kształtującym był także surowy klimat peryglacjalny.
Krajobrazy te znajdują się na południe od granicy zasięgu ostatniego zlodowacenia. Składają się z denudacyjnych równin morenowych, pagórków i wzgórz ostańcowych, będących pozostałością moren czołowych. Roślinność tego krajobrazu to przede wszystkim bory mieszane, a w korzystniejszych warunkach troficznych grądy. Równiny peryglacjalne są intensywnie wykorzystywane do celów gospodarki rolnej i należą do najbardziej wylesionych terenów kraju.
W obrębie krajobrazu peryglacjalnego wyróżniamy trzy rodzaje:

</doc>
<doc id="1106337" url="https://pl.wikipedia.org/wiki?curid=1106337" title="Sister of Night (utwór)">
Sister of Night (utwór)



</doc>
<doc id="1106338" url="https://pl.wikipedia.org/wiki?curid=1106338" title="Kleszczówka">
Kleszczówka



</doc>
<doc id="1106341" url="https://pl.wikipedia.org/wiki?curid=1106341" title="The Bottom Line (utwór)">
The Bottom Line (utwór)



</doc>
<doc id="1106347" url="https://pl.wikipedia.org/wiki?curid=1106347" title="Robert Filmer">
Robert Filmer

Sir Robert Filmer (ur. 1588, zm. 26 maja 1653) – angielski teoretyk polityczny, według którego najlepszym ustrojem była monarchia absolutna.
Życiorys.
Ojcem Roberta Filmera był Sir Edward Filmer z East Sutton w hrabstwie Kent. Robert studiował w Trinity College w Cambridge, na którym naukę rozpoczął w 1604. Pasowany na rycerza przez króla Karola I został jego gorliwym stronnikiem w sporze z parlamentem o władzę.
Filmer był już człowiekiem w średnim wieku, gdy spory parlamentarzystów z władcą skłoniły go do sięgnięcia za pióro. Bronił boskich praw monarchy. W swoim dziele "Patriarcha, lub przyrodzona władza monarsza" ("Patriarcha, or the Natural Power of Kings") z około 1630 roku, lecz wydanego w dopiero po śmierci autora, w 1680 twierdził, że władza monarchy angielskiego wywodzi się z władzy przywódczej patriarchów biblijnych, a pośrednio z władzy jaką Bóg powierzył Adamowi, który zyskał w ten sposób całkowitą kontrolę nad życiem swych następców. Noe miał według Filmera odziedziczyć prerogatywy, a po nim jego trzej synowie (Sem, Cham i Jafet mieli stworzyć władzę monarchiczną na trzech kontynentach Starego Świata (Azja, Afryka, Europa). Ich następcami mieli być królowie. O ich prawie do władzy absolutnej nad poddanymi miały decydować przyrodzone prawa ojcowskie króla nad tłumem.
Filmer miał jak najgorszą opinię o demokracji, twierdził bowiem, że w tak poważanych powszechnie starożytnych Atenach praktykowano "handel sprawiedliwością", zaś Rzym zaczął być rządzony praworządnie dopiero od ustanowienia cesarstwa. Życie w antycznych Atenach i Republice Rzymskiej było, zdaniem Filmera, niewiele warte, ponieważ w każdej chwili niekontrolowany i nieznający żadnej świętości tłum mógł dokonać samosądów.
W piśmie: "Freeholders Grand Inquest touching our Sovereign Lord the King and his Parliament" (1648), Filmer przyznawał Izbie Lordów jedynie prawo udzielania rad monarsze. Jedynie król był twórcą praw. Filmer uważał za potworność sądzenie władcy przez lud, ponieważ wówczas poddani zyskaliby władzę sądzenia samych siebie, co byłoby sprzeczne z naturalnym porządkiem rzeczy.
Tezy zawarte w "Patriarsze" były znane londyńczykom jeszcze przed 1680 rokiem dzięki takim pismom Filmera jak: "Anarchy of a Limited and Mixed Monarchy" ("Anarchia monarchii ograniczonej lub mieszanej") z roku 1648, stanowiącego atak na pisma Philipa Huntona (1604-1682), który bronił praw parlamentu.
John Locke w swych "Traktatach o Rządzie" (1690) atakował wydane w 1680 dzieło Filmera, zauważając, że teza o przekazywaniu władzy począwszy od patriarchów do współczesnych monarchów jest trudna do obronienia, ponieważ prawa pierworodnych wielokrotnie musiały ustępować miejsca wyborom politycznym, gdy np. władzę dziedziczył młodszy książę. Warto dodać, że nie jest to argument nie do obalenia, gdyż Filmer przedstawiał władców jako jedną rodzinę i to miało znaczenie decydujące.
Locke wierzący w teorię pochodzenia władzy od ludu polemizował przede wszystkim z podobnie przedstawiającym genezę państwa i władzy Thomasem Hobbesem, lecz udawał, że jego głównym celem są teorie Filmera. Hobbes był zbyt poważany by bezpośredni atak na niego mógł ujść płazem w oczach opinii społecznej.

</doc>
<doc id="1106348" url="https://pl.wikipedia.org/wiki?curid=1106348" title="Alive or Just Breathing">
Alive or Just Breathing

Alive or Just Breathing – drugi album amerykańskiej grupy Killswitch Engage. Album zadebiutował 21 maja 2002, nakładem Roadrunner Records. Wystartował z 37 miejsca listy The Billboard 200.
Płytę promował teledyski do utworów „Life To Lifeless” (reż. Doug Spangenberg) i „My Last Serenade” (reż. P.R. Brown, nakręcony w Los Angeles).
Opis.
Jak przyznał Leach, w sferze tekstowej na albumie jest wiele walki wewnętrznej. On sam w czasie pisania utworów zmagał się kwestią wiary i religii. Pomimo chrześcijańskiego wychowania kierował się wtedy w stronę rastafarianizmu. Znajduje to odzwierciedlenie w słowach "Numbered Days" (odwołanie do Babilonu).
Tekst utworu "Just Barely Breathing" (zawierający słowa wykorzystane w tytule całego albumu) odnoszą się do rozterek egzystencjalnych, sensu życia, istnienia Boga, które doświadczał Leach

</doc>
<doc id="1106350" url="https://pl.wikipedia.org/wiki?curid=1106350" title="Władimir Bagirow">
Władimir Bagirow

Władimir Bagirow, łot. Vladimirs Bagirovs, ros. Владимир Константинович Багиров (ur. 16 sierpnia 1936 w Baku, zm. 21 lipca 2000 w Jyväskyli) – łotewski szachista i trener pochodzenia azerskiego, arcymistrz od 1978 roku.
Życiorys.
W latach 60. i 70. należał do szerokiej czołówki radzieckich szachistów. Pomiędzy 1960 a 1991 rokiem dziesięciokrotnie uczestniczył w finałach indywidualnych mistrzostw ZSRR, najlepszy wynik osiągając w debiutanckim starcie w Leningradzie, gdzie zajął IV miejsce (za Wiktorem Korcznojem, Tigranem Petrosianem i Jefimem Gellerem, a m.in. przed Lwem Poługajewskim, Jurijem Awerbachem, Wasilijem Smysłowem, Markiem Tajmanowem, Borysem Spasskim i Dawidem Bronsteinem). W roku 1961 wystąpił w Oberhausen w drużynowych mistrzostwach Europy, zakończonych zwycięstwem zespołu ZSRR. W tym samym roku zdobył również dwa złote medale (wraz z drużyną oraz za indywidualny wynik na II szachownicy) w drużynowych mistrzostwach świata studentów, rozegranych w Helsinkach.
W kolejnych latach osiągnął wiele sukcesów w turniejach międzynarodowych, m.in. w Baku (1964, dz. I m. wspólnie z Władimirem Antoszynem), Bai (1971, memoriał Lajosa Asztalosa, II m. za Gyozo Forintosem), Tbilisi (1971, dz. I m. wraz z Eduardem Gufeldem), Banja Luce (1976, dz. III m. za Vlastimilem Hortem i Milanem Vukiciem, wraz z Enverem Bukiciem i Bruno Parmą), Berlinie (1979, III m. za Wasilijem Smysłowem i Istvanem Csomem), Starym Smokovcu (1981, dz. I m.), Erywaniu (1982, dz. II m. za Michaiłem Talem, wraz z Jewgienijem Władimirowem i Symbatem Lyputianem), Lizbonie (1986, I m.), Ter Apel (1990, dz. II m. za Istvanem Csomem, wraz z Wolfgangiem Uhlmannem), Giessen (1993, dz. I m. wraz z Henrikiem Teske) oraz w Würzburgu (1995, dz. II m. za Michaelem Bezoldem i 1998, dz. II m. za Geraldem Hertneckiem).
Z dużym powodzeniem startował w mistrzostwach świata seniorów (zawodników powyżej 60. roku życia), w roku 1998 zdobywając tytuł mistrza świata, a w 1999 – wicemistrza.
Po rozpadzie Związku Radzieckiego należał do podstawowych zawodników reprezentacji Łotwy: dwukrotnie (1992, 1996) brał udział w szachowych olimpiadach, oprócz tego w roku 1992 wystąpił w drużynowych mistrzostwach Europy, a w 1993 – w drużynowych mistrzostwach świata.
Duże osiągnięcia zdobył jako szachowy szkoleniowiec. W roku 1975 trenował narodowy zespół Azerbejdżanu oraz współpracował z Garrim Kasparowem. Pod koniec lat 70. zamieszkał na Łotwie, trenując Michaiła Tala, a w późniejszych latach m.in. Aleksieja Szyrowa i Aleksandra Szabałowa. Uznanie zdobył również jako szachowy teoretyk. Opublikował dwie książki poświęcone partii angielskiej oraz multimedialne opracowanie wariantu wymiennego w gambicie hetmańskim.
Najwyższy ranking w karierze osiągnął 1 stycznia 1980 r., z wynikiem 2560 punktów dzielił wówczas 30-31. miejsce na światowej liście FIDE.
Zmarł w roku 2000 na atak serca w czasie IV rundy turnieju "Heart of Finland", w trzech pierwszych rundach odnosząc komplet zwycięstw.

</doc>
<doc id="1106358" url="https://pl.wikipedia.org/wiki?curid=1106358" title="Edward Załężny">
Edward Załężny

Edward Załężny (ur. 20 grudnia 1957 w Kluczborku) – polski piłkarz, obrońca.
Karierę zaczynał w rodzinnym mieście. W wieku 19 lat trafił do Stali Mielec i w tym klubie debiutował w pierwszej lidze. Od 1979 do 1984 był zawodnikiem warszawskiej Legii. W tym okresie dwukrotnie zdobył Puchar Polski (1980, 1981). Karierę kończył polonijnym klubie SAC Wisła Chicago.
W reprezentacji Polski debiutował 22 czerwca 1980 w meczu z Irakiem, ostatni raz zagrał w tym samym roku. Łącznie w reprezentacji rozegrał 4 spotkania.

</doc>
<doc id="1106359" url="https://pl.wikipedia.org/wiki?curid=1106359" title="Oddawanie honorów na morzu i w porcie">
Oddawanie honorów na morzu i w porcie

Oddawanie honorów na morzu i w porcie.
Okręty w ruchu oddają honory w czasie od wschodu do zachodu słońca, a na postoju – od podniesienia do opuszczenia bandery. Oddawanie honorów obowiązuje przy każdym mijaniu okrętu polskiego lub obcego w odległości mniejszej niż 3 kable (555 m), a także fortu bądź innego miejsca na brzegu, jeśli przepisy miejscowe to nakazują.
Na komendę „Baczność”, „na prawą (lewą) burtę” wszystkie osoby znajdujące się na pokładzie frontują w wyznaczonym kierunku i przyjmują postawę zasadniczą, a oficerowie salutują, do chwili podania komendy „Spocznij”. Od oddawania honorów zwolnione są osoby, którym zajęcia służbowe lub wykonywana praca na to nie pozwala.
Statkom handlowym honory oddaje się przez „ukłon banderą”, czyli chwilowe opuszczenie bandery do połowy masztu.
Honory przy trapie oddaje się tylko osobom, które przybywają na okręt w charakterze oficjalnym. Przełożonym wyższego szczebla, dowódcom zespołów i dowódcom okrętów oddaje się je tylko wtedy, gdy występują w mundurze. Jedną z form uhonorowania osób wchodzących na okręt oraz schodzących z okrętu jest przywitanie przy trapie i odprowadzenie do trapu. Przy wchodzeniu na okręt i opuszczaniu go każdy żołnierz oddaje honory banderze przez zwrot głowy w jej kierunku i salutowanie w momencie przekraczania burty. W czasie podnoszenia (spuszczania) bandery żołnierze znajdujący się na nabrzeżu i niebędący w szyku frontują do bandery i salutują.
Osobom wojskowym świst trapowy oddaje się tylko wtedy, gdy występują w mundurze. Świst trapowy rozpoczyna się, gdy oficer wstępuje na trap, a kończy, gdy schodzi z niego.

</doc>
<doc id="1106370" url="https://pl.wikipedia.org/wiki?curid=1106370" title="Abban z New Ross">
Abban z New Ross

Abban (Abhan) z New Ross, również Kewin z Ros Glas (zm. 22 grudnia w VI wieku w klasztorze Evin w Hrabstwie Kildare w Irlandii) – zakonnik, opat, misjonarz i święty Kościoła katolickiego.
Życiorys.
Był opatem i misjonarzem założonego przez siebie w VI wieku klasztoru w "Rosglas" (irl. "Mainistir Eimhín", ang. "Monasterevin") nad rzeką Barrow (irl. "An Bhearú") w Irlandii błędnie interpretowanego, jako New Ross.
Abban nazywany często jest Ewinem, Evinem, Nevillem, albo Nevienem. Jest mylony ze św. Abbanem z Magheranoidh (lub z Murneave/Murnevin ), który zmarł w Hrabstwie Wexford. Kojarzony jest również ze św. Kewinem, którego był siostrzeńcem.
Jest autorem ang. "Tripartite Life of Saint Patrick" ("Trójstronne życie św. Patryka").
Jego wspomnienie liturgiczne obchodzone jest 27 października.

</doc>
<doc id="1106375" url="https://pl.wikipedia.org/wiki?curid=1106375" title="Killswitch Engage (album)">
Killswitch Engage (album)

Killswitch Engage – debiutancki album zespołu Killswitch Engage wydany 11 lipca 2000. Pierwotnie płytę wydała wytwórnia Ferret Records. W październiku 2004 album został ponownie zremiksowany i zremasterowany, a reedycję wraz z nową okładką wydała Roadrunner Records.
Jako pierwszy utwór stworzony przez muzyków grupy został "Soilborn". Materiał na płytę powstał w wyniku pracy Adam Dutkiewicz i Mike D'Antonio. Do nagranego już materiału na płytę (demo) wybrany na wokalistę Jesse Leach dograł swoje partie śpiewu.

</doc>
<doc id="1106380" url="https://pl.wikipedia.org/wiki?curid=1106380" title="Antoni Kleszczycki">
Antoni Kleszczycki

Antoni Kleszczycki (ur. 16 września 1906 w Trzebini - zm. 4 kwietnia 1974) – chemik, rektor SGGW.
Życiorys.
W latach 1926 – 1930 studiował na Wydziale Filozoficznym Uniwersytetu Jagiellońskiego. W 1932 został doktorem. Od 1949 był profesorem nadzwyczajnym, a od 1968 - profesorem zwyczajnym.
Od 1932 pracował w różnych zakładach chemicznych. W 1939 walczył w kampanii wrześniowej. W 1945 podjął pracę w Poznaniu, a w 1946 przeniósł się do Warszawy. Od 1949 do 1955 i od 1962 do 1969 był rektorem SGGW. Był najdłużej urzędującym rektorem w historii uczelni.
W 1946 odznaczony Srebrnym Krzyżem Zasługi, w 1951 Prezydent RP Bolesław Bierut nadał mu Order Sztandaru Pracy II klasy.
Jego żoną była psycholog doc. Lidia Kleszczycka. Oboje zostali pochowani na służewskim cmentarzu przy ul. Wałbrzyskiej.

</doc>
<doc id="1106382" url="https://pl.wikipedia.org/wiki?curid=1106382" title="University of Münster">
University of Münster



</doc>
<doc id="1106385" url="https://pl.wikipedia.org/wiki?curid=1106385" title="Choroba zasadowa ryb">
Choroba zasadowa ryb



</doc>
<doc id="1106387" url="https://pl.wikipedia.org/wiki?curid=1106387" title="Nikołaj Szaronow">
Nikołaj Szaronow

Nikołaj Iwanowicz Szaronow (ros. "Николай Иванович Шаронов" (ur. 1901, zm. ?) – ambasador ZSRR w Albanii i w Grecji 1937-1939, ambasador i minister pełnomocny ZSRR w II Rzeczypospolitej od 2 czerwca do 17 września 1939. Od 26 października 1939 do 23 czerwca 1941 poseł ZSRR na Węgrzech. Dalsze losy nieznane.
8 maja 1939 prezydent RP Ignacy Mościcki zaakceptował Nikołaja Szaronowa na stanowisku desygnowanego ambasadora ZSRR w Polsce. Szaronow złożył listy uwierzytelniające w Warszawie 2 czerwca 1939 wygłaszając przy tym oświadczenie o "przyjaznych, dobrosąsiedzkich stosunkach" między oboma krajami. Po agresji III Rzeszy na Polskę Nikołaj Szaronow towarzyszył wraz z korpusem dyplomatycznym Ministerstwu Spraw Zagranicznych RP, ewakuowanemu do Krzemieńca. 10 września 1939 uzyskał zgodę ministra Józefa Becka na przekroczenie granicy polsko-radzieckiej, rzekomo w celu nawiązania bezpośredniego połączenia telefonicznego z Moskwą. Nie było mowy o opuszczeniu Polski na stałe, jednak ambasador już nie powrócił. Świadek tych wydarzeń, dyplomata brazylijski mówił, że
Wraz z jego wyjazdem faktycznemu zakończeniu uległa misja dyplomatów ZSRR w Polsce - na tydzień przed agresją ZSRR na Polskę i jednostronnym zerwaniem stosunków dyplomatycznych przez ZSRR.
17 września 1939 ZSRR uznał jednostronnie ustanie stosunków dyplomatycznych z Polską ogłaszając w nocie do ambasadora RP (nieprzyjętej przez ambasadora) "zaprzestanie istnienia państwa polskiego" i w konsekwencji "nieważność" wszystkich umów zawartych pomiędzy ZSRR a Polską, lub umów międzynarodowych z udziałem Polski i ZSRR jako sygnatariuszy. Ambasador RP w ZSRR Wacław Grzybowski po próbie zakwestionowania jego immunitetu dyplomatycznego przez władze ZSRR opuścił ZSRR z polskim personelem dyplomatycznym po interwencji dziekana korpusu, ambasadora III Rzeszy Friedricha von Schulenburg.
30 lipca 1941 po układzie Sikorski-Majski stosunki dyplomatyczne wznowiono wstępnie na poziomie "chargé d’affaires", następnie od września 1941 na poziomie ambasadorów (po nominacji Stanisława Kota na ambasadora Rządu RP w Moskwie, później Kujbyszewie). Ambasadorem ZSRR przy Rządzie RP na uchodźstwie został akredytowany w Londynie Aleksandr Bogomołow, który sprawował swą funkcję do 26 kwietnia 1943 - ponownego zerwania przez ZSRR stosunków dyplomatycznych z Polską.

</doc>
<doc id="1106393" url="https://pl.wikipedia.org/wiki?curid=1106393" title="John Nash (architekt)">
John Nash (architekt)

John Nash (ur. 18 stycznia 1752 w Lambeth, zm. 13 maja 1835 w Cowes) – angielski architekt i urbanista, znany z wkładu w wygląd XIX-wiecznego Londynu.
Życiorys.
W 1811 Książę Regent, późniejszy Jerzy IV Hanowerski, zatrudnił Johna Nasha do stworzenia planu zabudowy Marylebone Park – późniejszego Regent’s Park. Przebudowa rozpoczęła się w 1818. Nash był także autorem planu przebiegu Regent’s Canal. W latach 1825–1835 Nash pracował przy rozbudowie Buckingham Palace. Był autorem łuku triumfalnego Marble Arch, który początkowo stanowił bramę Pałacu Buckingham, ale w 1851 został przeniesiony na obecne miejsce. Legenda głosi, że przyczyną przenosin był fakt, że królewska kareta nie mieściła się pod łukiem. Ślady jego prac widoczne są także na Trafalgar Square czy w St. James’s Park. W latach 1815–1823 przebudował także Royal Pavilion w Brighton.

</doc>
<doc id="1106394" url="https://pl.wikipedia.org/wiki?curid=1106394" title="Bassisters Orchestra">
Bassisters Orchestra

Bassisters Orchestra – polska supergrupa założona w 1997 r. przez Wojtka Mazolewskiego. Muzyka grupy oscyluje wokół transowych improwizacji inspirowanych jazzem z dodatkiem wokalizy.
Od 2008 roku brak jest doniesień o działalności zespołu.

</doc>
<doc id="1106396" url="https://pl.wikipedia.org/wiki?curid=1106396" title="Parafia Najświętszej Maryi Panny Królowej Polski w Dąbrowie">
Parafia Najświętszej Maryi Panny Królowej Polski w Dąbrowie

Parafia pw. NMP Królowej Polski w Dąbrowie – jest jedną z 12 parafii należących do dekanatu mogileńskiego.
Rys historyczny.
Kościół oddany do użytku miejscowej ludności niemieckiej wyznania protestanckiego w roku 1912. Utrzymany w stylu neobarokowym, dzisiaj jeden z czterech (wraz z Kołodziejewem oraz Wszedniem) zachowanych kościołów poluterańskich na terenie dekanatu mogileńskiego. Wybudowany jako kościół jednonawowy z jednym piętrem balkonów wzdłuż nawy oraz prezbiterium przesklepionym półkoliście. Pierwotnie cały kościół zdobiły polichromie. Po dziś dzień zachowały się m.in. witraże ukazujące przymioty oraz atrybuty wiary luterańskiej (w tym róża Lutra) autorstwa firmy Franke, obraz Chrystusa Siewcy, pierwotnie umieszczony w ołtarzu głównym oraz 19-głosowe pneumatyczne organy Paula Voelknera z Bydgoszczy z 1912 roku. Kościół został przekazany w 1945 parafii św. Wawrzyńca w Parlinie. 
W 1967 roku został utworzony ośrodek duszpasterski. W 1973 roku utworzono parafię. Przy kościele w 1973 roku powstał cmentarz.
Dokumenty.
Księgi metrykalne: 
Zasięg parafii.
Miejscowości należące do parafii: Dąbrowa, Parlin (część), Sędowo, Sędówko, Sucharzewo (część), Szubinek.

</doc>
<doc id="1106399" url="https://pl.wikipedia.org/wiki?curid=1106399" title="Fabiana Oliveira">
Fabiana Oliveira

Fabiana de Alvim Oliveira, znana jako Fabí (ur. 7 marca 1980 w Rio de Janeiro) – brazylijska siatkarka, reprezentantka kraju. Obecnie gra w brazylijskiej Superlidze, w drużynie Rexona/Ades Rio de Janeiro.
W 2006 roku zdobyła srebrny medal na Mistrzostwach Świata rozgrywanych w Japonii, powtórzyła to w 2010 roku na Mistrzostwach Świata. Największe sukcesy z reprezentacją zdobyła na Igrzyskach Olimpijskich w 2008 i 2012 roku, zdobywając dwukrotnie Mistrzostwo Olimpijskie.
Sukcesy klubowe.
Mistrzostwo Brazylii: 
Puchar Brazylii: 
Klubowe Mistrzostwa Ameryki Południowej:
Klubowe Mistrzostwa Świata:
Superpuchar Brazylii: 
Sukcesy reprezentacyjne.
Mistrzostwa Ameryki Południowej:
Grand Prix:
Puchar Wielkich Mistrzyń: 
Mistrzostwa Świata:
Igrzyska Panamerykańskie:
Igrzyska Olimpijskie:
Puchar Panamerykański:

</doc>
<doc id="1106401" url="https://pl.wikipedia.org/wiki?curid=1106401" title="Ryszard Milewski">
Ryszard Milewski

Ryszard Milewski (ur. 4 września 1957 w Warszawie) – polski piłkarz, obrońca. Długoletni zawodnik warszawskiej Legii. Członek Galerii Sław tego klubu.
Jest wychowankiem Legii, treningi w tym klubie rozpoczął w 1967. W lidze debiutował w sezonie 1975/1976, jednak stałe miejsce w pierwszym składzie wywalczył dopiero pod koniec dekady. Z warszawskim zespołem dwukrotnie zdobył Puchar Polski (1980, 1981). W 1985 krótko był graczem Motoru Lublin. Ostatni raz w Legii zagrał jesienią 1985, następnie był zawodnikiem Hutnika Warszawa. Później grał w Niemczech (SSG 09 Bergisch Gladbach), Szwecji (Polska IF Kopernik oraz Topkapi IK) i Stanach Zjednoczonych (AAC Eagles Chicago). 
Jako trener pracował m.in. w ŁKS-ie Łomża, Gwardii Warszawa, drugiej drużynie Polonii Warszawa oraz Koronie Góra Kalwaria. W roku 2017 był także drugim trenerem Legionovii Legionowo.
Kariera reprezentacyjna.
W reprezentacji Polski debiutował 7 grudnia 1980 w meczu z Maltą, ostatni raz zagrał w następnym roku. Łącznie w biało-czerwonych barwach rozegrał 3 spotkania.

</doc>
<doc id="1106402" url="https://pl.wikipedia.org/wiki?curid=1106402" title="Boston Blazers">
Boston Blazers

Boston Blazers – zawodowa drużyna lacrosse w National Lacrosse League w dywizji wschodniej. Zespół ten nie jest powiązany w żaden sposób z zespołem o tej samej nazwie, który grał w NLL w latach 1992–1997. Zespół ma rozpocząć rozgrywki w sezonie 2009.

</doc>
<doc id="1106404" url="https://pl.wikipedia.org/wiki?curid=1106404" title="Jakow Dawtjan">
Jakow Dawtjan



</doc>
<doc id="1106405" url="https://pl.wikipedia.org/wiki?curid=1106405" title="Amstel Gold Race 2006">
Amstel Gold Race 2006

41. edycja Amstel Gold Race odbyła się 16 kwietnia 2006. Trasa wyścigu liczyła 253 km ze startem w holenderskim Maastricht i metą w pobliskim Valkenburgu. 107 kolarzy przejechało trasę z 31 podjazdami, w tym trzema na słynne wzgórze Cauberg.

</doc>
<doc id="1106406" url="https://pl.wikipedia.org/wiki?curid=1106406" title="Parafia św. Józefa w Kołodziejewie">
Parafia św. Józefa w Kołodziejewie

Parafia św. Józefa w Kołodziejewie – rzymskokatolicka parafia leżąca w granicach dekanatu mogileńskiego.
Rys historyczny.
Parafia powołana została w 1925 roku na mocy dekretu kardynała Edmunda Dalbora, Prymasa Polski. Początkowo parafianie uczęszczali do kościoła w Trlągu, później korzystano z kaplicy urządzonej w miejscowej szkole ewangelickiej. Plany budowy świątyni katolickiej na terenie dzisiejszej przychodni przerwał wybuch II wojny światowej. Po wojnie wystąpiono do władz państwowych o przyznanie parafii opuszczonego kościoła ewangelickiego. Świątynia została konsekrowana 9 listopada 2008 roku przez abp. Henryka Muszyńskiego. Cmentarz powstał w 1945 roku.
Dokumenty.
Księgi metrykalne: 
Zasięg parafii.
Miejscowości należące do parafii Dębina, Dębowo, Kołodziejewo, Pałuczyna, Sędowo (część), Sosnówiec, Twierdziń (część), Wierzejewice.

</doc>
<doc id="1106407" url="https://pl.wikipedia.org/wiki?curid=1106407" title="Karol Meyzer">
Karol Meyzer

Karol Meyzer (a. Mayzer, Mejzer, ur. 1797 w Nowym Dworze Mazowieckim, zm. 15 lutego 1837 w Kielcach) – architekt, działacz społeczny.
Życiorys.
Pochodził ze szlachty ewangelickiej osiadłej na Mazowszu. Absolwent Wydziału Sztuk Pięknych i Budownictwa Uniwersytetu Warszawskiego. Od 1823 r. pełnił obowiązki inżyniera wojewódzkiego województwa krakowskiego z siedzibą w Kielcach. W 1828 r. oficjalnie mianowany na to stanowisko. Interesował się organizowaniem miejsc wypoczynku dla ludności miejskiej. Opracował koncepcję nowoczesnego urządzenia ogrodu publicznego, w którym do dziś stoi jedna ze sprowadzonych przez niego figur św. Jana Nepomucena. Był również autorem projektu rekreacyjnego wykorzystania doliny Silnicy, który stał się podstawą do urządzenia tego obszaru po drugiej wojnie światowej. W latach 1834–1837 sprawował nadzór nad pracami porządkowymi i brukowaniem rynku. Zaprojektował kanalizację miejską. W roku 1836 współtworzył komitet budowy szpitala miejskiego (św. Aleksandra). Zaprojektował jedyny w Kielcach kościół ewangelicki.
Został pochowany na Cmentarzu Starym.

</doc>
<doc id="1106410" url="https://pl.wikipedia.org/wiki?curid=1106410" title="Zespół Szkół Plastycznych im. Antoniego Kenara w Zakopanem">
Zespół Szkół Plastycznych im. Antoniego Kenara w Zakopanem

Państwowe Liceum Sztuk Plastycznych im. Antoniego Kenara w Zakopanem, założone w 1876 jako szkoła rzemiosła artystycznego; od 1959 nosi imię Antoniego Kenara.
Historia.
Początki.
W roku 1876 Towarzystwo Tatrzańskie otworzyło w Zakopanem szkołę snycerską. Jej pierwszym nauczycielem został Maciej Marduła. 16 listopada 1878 c.k. Ministerstwo Handlu wydało reskrypt o zezwoleniu na założenie państwowej szkoły snycerskiej, a w 1891 nadano jej nazwę C.K. Szkoła Zawodowa Przemysłu Drzewnego. Pierwszym dyrektorem został Czech Franciszek Neużil. Do Zakopanego został przeniesiony służbowo ze szkoły zawodowej w Grulich. Jego zasługą było osiągnięcie przez szkołę w krótkim czasie wysokiego poziomu nauczania. W 1896 dyrektorem został Węgier Edgar Kováts. Zarówno Neużil, jak i Kováts, propagowali w budownictwie i zdobnictwie motywy tyrolskie. Było to powodem krytyki i licznych polemik ze strony Stanisława Witkiewicza. Rodzima sztuka górali podhalańskich została doceniona dopiero przez kolejnego dyrektora, którym w 1901 roku został Stanisław Barabasz.
Dwudziestolecie międzywojenne.
W 1918 szkoła przyjęła nazwę Państwowa Szkoła Przemysłu Drzewnego. W roku 1922 dyrekcję objął Karol Stryjeński. Pomimo ogromnych trudności materialnych, nowy dyrektor rozbudował budynek szkolny i internat, a jednocześnie przeprowadził gruntowną reformę szkoły. Przeprowadzone zmiany szybko zaowocowały sukcesami. Na Wystawie Sztuk Dekoracyjnych w Paryżu w 1925 roku, szkoła otrzymała trzy nagrody za: drzeworyty, metodę nauczania i dyplom złotego medalu za rzeźbę, a także wyróżnienie honorowe dla samego Stryjeńskiego. „Kapliczka polska” autorstwa absolwenta szkoły, Jana Szczepkowskiego otrzymała Grand Prix.
Po pięcioletnim okresie pobytu w Zakopanem Karol Stryjeński przeniósł się do Warszawy, zabierając ze sobą swoich uczniów, Antoniego Kenara i Mariana Wnuka. Od roku 1928, przez trzy lata, dyrektorem był rzeźbiarz Wojciech Brzega. Do czasu wybuchu II wojny światowej placówką kierowali Adam Dobrodzicki i Marian Wimmer. Nadal organizowane były liczne wystawy wewnątrz szkolne, a także w Gdańsku, Warszawie, Bukareszcie, Strasburgu, Berlinie oraz Paryżu w 1937 roku (srebrny medal).
W tym okresie w szkole uczyli tacy pedagodzy jak Władysław Skoczylas, Wojciech Brzega, Roman Olszowski, Marian Wimmer, a od 1938 roku Antoni Kenar.
Okupacja.
Wybuch wojny przerwał rozwój szkoły. Władze okupacyjne przemianowały ją na Berufsfachschule für Goralische Volkskunst. Kilkudziesięciu uczniów zostało wywiezionych na roboty przymusowe do Niemiec.
Po wojnie.
W 1948 roku Państwowa Szkoła Przemysłu Drzewnego rozdzieliła się na trzy resorty, z których wydział rzeźby przejęło MKiSz jako Państwowe Liceum Technik Plastycznych. Dyrektorem tej nowej placówki została Halina Kenarowa, kierownikiem działu rzeźby Antoni Kenar. Staraniem Państwa Haliny i Antoniego Kenarów MKiSz w 1953 roku przejęło zasadniczą szkołę stolarską i lutnictwa jako oddziały Liceum. W tych trudnych i pionierskich zarazem czasach Antoni Kenar samodzielnie formułuje swoje metody pedagogiczne, uwzględniające po pierwsze pełne możliwości indywidualnego rozwoju ucznia, następnie zaś całkowite utożsamianie pedagogiki z twórczością artystyczną. Antoni Kenar starał się zachować i utrzymać równowagę pomiędzy rzemiosłem a twórczością artystyczną. Był wybitnym pedagogiem. Jego praca z młodzieżą przeszła do legendy.
Niestrudzenie towarzyszyła Antoniemu Kenarowi w jego pracy Halina Kenarowa jako dyrektor, nauczyciel wiedzy o sztuce, pedagog i literat. Szkoła kontynuowała coroczne pokazy prac uczniowskich, uczestniczyła w wystawach w Warszawie, Berlinie, Szwecji, Mediolanie, Wenecji – zdobywała nagrody, dyplomy i powszechne uznanie.
Śmierć Antoniego Kenara w 1959 roku przerwała dziesięcioletni okres jego twórczej działalności. Wkrótce szkole nadano jego imię, powszechnie do dziś jest nazywana „Szkołą Kenara”.
Szkołę prowadził przez krótki okres malarz Tadeusz Brzozowski, następnie od 1961 roku rzeźbiarz Kazimierz Fajkosz. W szkole uczył nadal Grzegorz Pecuch, Antoni Rząsa i Władysław Hasior. Dokonano w tym czasie częściowej modernizacji warsztatów, rozbudowano pracownię ceramiczną i metaloplastyki. Wzrosła aktywność szkoły na terenie samego Zakopanego.
Wykonano wiele pamiątkowych tablic, opracowano projekty i zrealizowano wnętrza licznych obiektów publicznych. Z inicjatywy nauczycieli rozpoczęła działalność galeria „Pegaz”, gromadząca zbiory sztuki współczesnej.
W 1973 roku stanowisko dyrektora objął rzeźbiarz Michał Gąsienica Szostak. Szkoła nadal prezentowała swój dorobek na wystawach ogólnopolskich w Białymstoku, Zamościu, Poznaniu, Toruniu, a także w 100-lecie powstania w BWA w Zakopanem. Za dyrekcji Barbary Łuszczek-Adamskiej skatalogowano ostatecznie zbiory szkolnego archiwum (ponad 1000 prac). W 1980 roku szkoła poniosła bolesną stratę, zmarł jeden z najwybitniejszych twórców i nauczycieli, Antoni Rząsa. W latach 80., po objęciu funkcji dyrektora przez Ireneusza Września, nastąpiła ożywiona współpraca kulturalna z Francją (Kraj Basków), Niemcami, Finlandią i Słowacją. Coroczne wystawy i plenery miały miejsce w Bajonnie i Gannat we Francji, w San Sebastián w Hiszpanii, w Siegen w Niemczech, Savonlinna w Finlandii i w Kremnicy na Słowacji. Liceum było także organizatorem ogólnopolskiej wystawy szkół plastycznych w Zakopanem.
W 110-lecie powstania placówki rodzice ufundowali sztandar, a Rada Państwa odznaczyła Liceum Krzyżem Oficerskim Orderu Odrodzenia Polski, przyznano mu także dyplomy honorowe Ministra Kultury i Sztuki. W tych latach przystąpiono do rozbudowy jedynego własnego budynku, jaki szkoła posiadała – „Strugu” i jego całkowitej modernizacji.
W 1989 roku dyrektorem została Anna Wrońska. Po trzech latach zastąpił ją Władysław Hyc, którego w roku 1994 zmienił rzeźbiarz Stanisław Cukier. W tym też roku w budynku „Marilor” rozpoczęła działalność szkolna galeria i zorganizowano I Ogólnopolskie Biennale Rzeźby w Drewnie. Od 1996 roku wszystkie zajęcia odbywają się w wyremontowanym budynku („Strug”) przy ulicy Kościeliskiej 35.
W 120 – lecie powstania szkoły snycerskiej w 1996 roku zorganizowano cykl wystaw, z których najważniejsza miała miejsce w Muzeum Tatrzańskim w Galerii im. Kulczyckich pt. “Absolwenci i profesorowie”. Także i przy tej okazji oddano do użytku nowe pomieszczenia w odremontowanej części starego budynku.
Odnotować należy kolejne wystawy konkursowe rzeźby w drewnie. Ważną imprezą promującą dorobek szkoły, są coroczne prezentacje rzeźb “Szopka Betlejemska” (zw. dworcową) w Stuttgarcie w Niemczech od 1996 roku. W 1999 roku ekspozycję w Stuttgarcie poszerzono o wystawę 17 rzeźb w domu towarowym Karstad. Wydarzeniem nie tylko artystycznym byt w 1998 roku wyjazd młodzieży do Paryża i zaprezentowanie tam dwóch wystaw w polskich kościołach przy współpracy z Polską Misją Katolicką we Francji oraz wystawa w Zurichu w 1999 roku przy współpracy z tamtejszą filharmonią. Corocznie także (poza krajowymi) odbywają się plenery rzeźbiarskie w Niemczech.
Od 1 września 2002 roku szkoła nosi nazwę Zespołu Szkół Plastycznych im. Antoniego Kenara w Zakopanem.
W latach 2004–2008 Szkoła w ramach programu UE Socrates-Comenius nawiązała współpracę z artystycznymi szkołami z Włoch (Liceo Artistico Statale “L. B. Alberti” di Firenze) i Portugalii (Profissional de Oficios Tradicionais da Batalha) realizując wspólny projekt: „Rzemiosła Tradycyjne w XXI wieku”.
W roku 2006 Szkoła zorganizowała I Międzynarodowe Triennale Drzeworytu.
W roku 2007 w Zespole Szkół Plastycznych im. Antoniego Kenara uruchomiono czwartą specjalność artystyczną; Projektowanie Graficzne.
W roku 2008 Szkoła zorganizował I Młodzieżowe Międzynarodowe Triennale Rysunku, konkurs realizowany był pod Honorowym Patronatem Magdaleny Abakanowicz.
W latach 2012–2014 Szkoła w ramach programu UE Socrates-Comenius nawiązała współpracę z Súkromná Stredná Umelecká Škola w Žilinie i zrealizowała wspólny projekt: „Dwugłos”.
W roku 2016 Szkoła obchodziła Jubileusz 140-lecia swojego istnienia. W ramach obchodów jubileuszowych odbyło się szereg wydarzeń towarzyszących, w tym: Uroczysta Gala Jubileuszowa, sesja naukowa poświęcona działalności Szkoły, szereg wystaw prac uczniów, pedagogów i absolwentów oraz Bal Absolwentów Szkoły. Z okazji Jubileuszu 140-lecia Zespół Szkół Plastycznych im. Antoniego Kenara w Zakopanem został odznaczony Złotym Medalem “Zasłużony Kulturze Gloria Artis”, a jej wieloletni dyrektor Stanisław Cukier Medalem za Długoletnią Służbę oraz Srebrnym Medalem “Zasłużony Kulturze Gloria Artis”.
Stanisław Cukier kieruje szkołą do roku 2019. Od 1 września 2019 roku dyrektorem Zespołu Szkół Plastycznych im. Antoniego Kenara w Zakopanem zostaje Marek Król-Józaga absolwent Państwowego Liceum Sztuk Plastycznych im. A. Kenara w Zakopanem oraz Akademii Sztuk Pięknych im. Jana Matejki w Krakowie na Wydziale Form Przemysłowych.
W latach 2021–2022 budynek siedziby Zespołu Szkół Plastycznych im. Antoniego Kenara w Zakopanem w ramach Termomodernizacji przeszedł gruntowny remont. Projekt został sfinansowany ze środków Unii Europejskiej (Funduszu Spójności) w ramach Programu Operacyjnego Infrastruktura i Środowisko 2014-2020 oraz środków MKiDN – budżetu państwa.
W styczniu 2022 roku Szkoła dzięki staraniom dyrektora Marka Króla-Józagi pozyskała budynek byłego Gimnazjum nr 2 im. ks. Józefa Tischnera „Maraton” przy ul. Sienkiewicza 27 w Zakopanem.
Budynek został zakupiony od Gminy Miasta Zakopane przez Ministra Kultury i Dziedzictwa Narodowego Piotra Glińskiego na rzecz Zespołu Szkół Plastycznych im. Antoniego Kenara w Zakopanem. W budynku przy ul. Sienkiewicza 27 od września 2022 roku zostaną uruchomione dodatkowo dwie specjalności artystyczne: Projektowanie Ubioru i Tkanina Artystyczna.
Zgodnie z ogólnopolską reformą systemu edukacji w roku 2022 wygasła 6-letnia Ogólnokształcąca Szkoła Sztuk Pięknych wchodząca w skład Zespołu Szkół Plastycznych im. A. Kenara w Zakopanem, a w roku 2023 również 4-letnie Liceum Plastyczne zakończy swoją działalność. Placówka wraca do 5-letniego systemu kształcenia i tym samym zakopiańska szkoła plastyczna przestała funkcjonować jako Zespół Szkół Plastycznych. Od 1 września 2022 roku Szkoła po blisko dwudziestu latach ponownie wróciła do nazwy Państwowego Liceum Sztuk Plastycznych im. Antoniego Kenara w Zakopanem. W związku z tym faktem, jeszcze w roku 2020 zostało zaprojektowane nowe logo Szkoły. Autorem projektu jest Marcin Tas oraz Agnieszka Rokicka i Magdalenę Wanat, nauczyciele projektowania graficznego w ZSP im. A. Kenara w Zakopanem. Projekt nawiązuje swym charakterem, formą i symboliką do znaków graficznych Pegaza używanych w latach ubiegłych. Nowe logo PLSP im. A. Kenar w Zakopanem zostało zarejestrowane w Urzędzie Patentowym Rzeczypospolitej Polskiej i uzyskało prawo ochronne.
Szczególne miejsce.
Wchodząc w ulicę Kościeliską, by dojść do Państwowego Liceum Sztuk Plastycznych im. Antoniego Kenara przechodzimy koło Cmentarza Zasłużonych na Pęksowym Brzyzku. W szczególny sposób jest on związany z historią Szkoły. Nie tylko spoczywa tu wiele osób z nią związanych, ale również znajduje się tutaj wiele dzieł jej uczniów i nauczycieli. Jest tu pochowany pierwszy dyrektor szkoły Franciszek Neużil. Znajduje się tu grób Karola Stryjeńskiego, z krzyżem wykonanym przez Antoniego Kenara. Z kolei na grobie Antoniego Kenara i jego żony stanął krzyż wykonany przez jego ucznia i przyjaciela Antoniego Rząsę.
W pracowni Władysława Hasiora uczniowie Szkoły wykonali rzeźby, które stanęły na grobach wielu znanych osób, takich jak Maria Witkiewiczowa, Wanda Gentil-Tippenhauer Widigierowa, Józef Fedorowicz, czy Juliusz Zborowski. Tutaj też został pochowany Władysław Hasior. Na jego grobie stanął krzyż wykonany przez Karola Gąsienicę Szostaka.
Znaczenie szkoły.
Podczas całego swojego istnienia, przez szkołę przeszły wszystkie prądy, jakie występowały w sztuce światowej i polskiej na przełomie XIX i XX wieku, od eklektyzmu poprzez secesję, modernizm, prymitywizm, kubizm, aż po poszukiwanie stylu opartego na tradycjach sztuki ludowej. Wśród absolwentów szkoły można spotkać nazwiska znanych i cenionych artystów, ale również rzemieślników snycerzy, meblarzy czy lutników.
Absolwenci.
Wybrani absolwenci według daty ukończenia szkoły

</doc>
<doc id="1106411" url="https://pl.wikipedia.org/wiki?curid=1106411" title="James Broun-Ramsay">
James Broun-Ramsay

James Andrew Broun-Ramsay, KT (ur. 22 kwietnia 1812 w Dalhousie Castle, zm. 19 grudnia 1860 tamże) – brytyjski arystokrata i polityk, gubernator generalny Indii, trzeci i najmłodszy (ale jedyny który przeżył dzieciństwo) syn George’a Ramsaya, 9. hrabiego Dalhousie i Christiny Broun, córki Charlesa Brouna of Coalstoun.
Życiorys.
Przez 8 lat, od 1848 r., był gubernatorem generalnym Perły Korony Brytyjskiej - Indii. Jego kadencja na stanowisku gubernatora jest różnie oceniana. Zwolennicy Dalhousiego przedstawiają go jako reformatora rządów w kolonii i twórcę sprawnej administracji, która pozwoliła jego następcom przetrwać trudny początek powstania sipajów. Krytycy zarzucają mu przenoszenie na grunt indyjski brytyjskiego modelu rządów oraz przekształcenie przynoszącej zyski administracji Kompanii Wschodnioindyjskiej w kosztowną administrację kolonialną.
Wczesne lata życia i początki kariery politycznej.
Ojciec przyszłego gubernatora, lord Dalhousie, miał trzech synów, ale dwóch najstarszych zmarło w młodym wieku. James odziedziczył po ojcu energiczne usposobienie, a po matce głęboką religijność. Młody Ramsay był niewielkiego wzrostu, posiadał wydatne usta i wysokie czoło. Wczesne lata życia spędził w Kanadzie, gdzie jego ojciec był gubernatorem generalnym. Po powrocie do Szkocji w 1825 r. rozpoczął naukę w Harrow School. Po dwóch latach został usunięty ze szkoły. Jego edukacją miał od tamtej pory zajmować się wielebny Temple, duchowny ze Staffordshire.
W październiku 1829 r. Ramsay rozpoczął studia w Christ Church na Uniwersytecie w Oksfordzie. Był dobrym studentem. Uzyskał tam tytuł magistra sztuk. Podczas studiów, w 1832 r., zmarł starszy brat Jamesa. Ten odziedziczył wówczas tytuł lorda Ramsay, przysługujący dziedzicowi tytułu hrabiego Dalhousie. W 1833 r. Ramsay ukończył studia i wyruszył w podróż po Europie, odwiedzając m.in. Włochy i Szwajcarię.
Po powrocie z podróży Ramsay zdecydował się rozpocząć karierę polityczną. Pierwsza próba była nieudana. W 1835 r. przegrał w wyborach do Izby Gmin w okręgu Edynburg. Dopiero w 1837 r. udało mu się wygrać wybory w okręgu Haddingtonshire. Rok wcześniej, 21 stycznia 1836 r. Ramsay poślubił lady Susan Hay (ur. 1817, zm. 6 maja 1853), córkę George’a Haya, 8. markiza Tweeddale, i lady Susan Montagu, córki 5. księcia Manchester. James i Susan mieli dwie córki:
Kariera Ramsaya w Izbie Gmin nie trwała długo. Po śmierci ojca w 1838 r. odziedziczył tytuł 10. hrabiego Dalhousie i zasiadł w Izbie Lordów. Swoją pierwszą mowę ("maiden speech") w Izbie wygłosił 16 czerwca 1840 r. na poparcie kontrowersyjnego projektu ustawy "Church of Scotland Benefices Bill" lorda Aberdeena. W maju 1843 r. został wiceprzewodniczącym Zarządu Handlu w drugim rządzie Roberta Peela. Został również członkiem Tajnej Rady. W 1845 r. zastąpił Gladstone’a na stanowisku przewodniczącego Zarządu Handlu. Podczas kryzysu wywołanego zniesieniem w 1846 r. ustaw zbożowych Dalhousie stanął po stronie premiera Peela. Po upadku jego gabinetu w czerwcu 1846 r. nowy premier, lord John Russell, zaproponował Dalhousiemu pozostanie w gabinecie, ale hrabia odmówił. W 1847 r. przyjął jednak ofiarowane mu stanowisko gubernatora generalnego Indii.
Gubernator generalny Indii.
Dalhousie przejął swoje obowiązki jako gubernatora generalnego Indii i gubernatora Bengalu 12 stycznia 1848 r. Wkrótce potem otrzymał od królowej Wiktorii Order Ostu. W liście wysłanym do przewodniczącego Rady Kontroli sir Johna Hobhouse'a pisał, że sytuacja w Indiach jest stabilna. Wkrótce jednak miało się okazać, że świeżo upieczony gubernator pomylił się w swoich rachubach. Poniekąd było to jego winą, gdyż po objęciu urzędu gubernatora mianował sir Fredericka Curriego brytyjskim rezydentem w Pendżabie, zamieszkanym głównie przez Sikhów.
Currie wkrótce popadł w konflikt z hinduskim wicekrólem miasta Multan, Diwanem Mulrajem. 19 kwietnia 1848 r. brytyjski urzędnik, Patrick, Vans Agnew, i porucznik William Anderson z regimentu Bombay European zostali wysłani do Multan w celu przejęcie od wicekróla władzy nad miastem. Ten odmówił, więc Agnew próbował siłą wejść w posiadanie kluczy od bram miasta, co zakończyło się rozruchami podczas których obaj Brytyjczycy zostali zamordowani. Wieści o tym rozeszły się po Pendżabie i skłoniły Sikhów do ponownego wszczęcia wojny z Brytyjczykami (pierwsza wojska brytyjsko-sikhijska zakończyła się w 1846 r.).
Brytyjczycy nie mieli w Pendżabie zbyt wielkich sił i całą nadzieję pokładali w posiłkach od Kompanii Wschodnioindyjskiej, które jednak z powodów logistycznych dotarły na teren działań wojennych dopiero w listopadzie. Wojna nabrała tempa. Porucznik Herbert Edwardes pokonał siły wicekróla Mulraja, a generał Hugh Gough wygrał bitwy pod Ramnagar, Sadulapur i Chillianwala. 22 stycznia 1849 r. Multan zostało zdobyte przez wojska generała Whisha. 21 lutego doszło do decydującej bitwy pod Gujrat, która zakończyła się zwycięstwem Brytyjczyków. Dalhousie otrzymał za to podziękowania od Parlamentu i tytuł markiza Dalhousie.
Pozostawiony bez instrukcji co do dalszego postępowania Dalhousie dokonał aneksji Pendżabu.
Kolejnym nabytkiem brytyjskiego imperium dokonanego podczas rządów Dalhousiego był podbój Birmy. Po zakończeniu pierwszej wojny brytyjsko-birmańskiej traktat pokojowy z 1826 r. zapewniał ochronę brytyjskim statkom na birmańskich wodach. Na przełomie lat 40. i 50. rozpoczęły się jednak zatargi między brytyjskimi marynarzami a Birmańczykami. Dalhousie próbował rozwiązać narastający konflikt na drodze dyplomatycznej i wysłał na negocjacje komandora Lamberta. Do negocjacji nie doszło, gdyż Birmańczycy wydalili brytyjskiego gubernatora Rangunu, co strona brytyjska uznała za "casus belli". Komandor Lambert rozpoczął blokadę ranguńskiego portu rozpoczynając drugą wojnę brytyjsko-birmańską. W kwietniu zdobyto Rangun i inne miasta portowe. Latem 1852 r. lord Dalhousie osobiście przybył do Rangunu. W październiku wojska brytyjskie przeprowadziły kampanię lądową zakończoną sukcesem. 20 stycznia 1853 r. dokonano oficjalnej aneksji prowincji Pegu, nazwanej przez Brytyjczyków Dolną Birmą. Dalhousie otrzymał za to honorowy urząd lorda strażnika Pięciu Portów.
Dążąc do podporządkowania całych Indii brytyjskiemu panowaniu Dalhousie zastosował tzw. "doctrine of lapse", która polegała na anektowaniu przez Brytyjczyków wszystkich państw, które nie posiadały męskiego następcy tronu. Realizując tę doktrynę anektowano w styczniu 1849 r. Satarę, później w tym samym roku Sambalpur, a w 1853 r. Jhansi i Nagpur. W tych przypadkach aneksja dokonała się za zgodną miejscowych możnowładców. Złożona w 1849 r. propozycja aneksji Karauli została odrzucona, natomiast anektowane w 1851 i 1852 r. Baghat i Udaipur zostały po pewnym czasie przywrócone miejscowym władcom.
Dokonano również reformy zarządu brytyjskimi Indiami. Europeizacja i unifikacja Indii były głównymi celami polityki Dalhousiego. Bengal, zarządzany do tej pory przez gubernatora generalnego lub jego delegata, został poddany władzy osobnego wicegubernatora (maj 1854). W każdej z prowincji utworzono osobny departament prac publicznych oraz kolegia inżynierskie. Wszystkie brytyjskie ośrodki połączono telegrafem. W 1855 r. oddano do użytku pierwszą linię kolejową. Ukończono również budowę kanału Gangesu, budowano drogi i mosty. Utworzono imperialny system urzędów pocztowych i wprowadzono znaczki pocztowe. Zmiany dotyczyły również armii. Zmieniono umundurowanie oraz zreorganizowano służbę sanitarną.
W polityce zagranicznej Dalhousie dążył do ograniczania suwerenności niepodległych indyjskich państewek, a równocześnie do nawiązania jak najlepszych stosunków z ich władcami. Afgańskiemu przywódcy, Dostowi Mahommedowi, wybaczył udział w wojnach sikhijskich. 13 lutego 1856 r. dokonano ostatniej aneksji terytorialnej za gubernatorskiej kadencji Dalhousiego – do brytyjskich Indii przyłączono prowincję Oudh.
Powrót do Wielkiej Brytanii.
W tymże 1856 r. dobiegła końca kadencja Dalhousiego jako gubernatora generalnego. 6 marca odpłynął do Anglii. W Aleksandrii przesiadł się na HMS "Caradoc" i popłynął na nim na Maltę, a następnie do Anglii. W ojczyźnie został przyjęty z wielkimi honorami. Niektórzy politycy chętnie widzieli jego powrót na krajową scenę polityczną, ale Dalhousiemu uniemożliwił to stan zdrowia, który pogorszył się podczas drogi powrotnej do Anglii. Pomimo leczenia w najlepszych zakładach w Edynburgu i Malvern lord Dalhousie zmarł w 1860 r. Jego ostatnim zarządzeniem był zakaz publikowania jego dokumentów przez 50 lat po jego śmierci.
Lord Dalhousie nie pozostawił po sobie męskiego potomka. Wraz z jego śmiercią wygasł tytuł markiza. Tytuł hrabiego odziedziczył jego kuzyn, Fox Maule.

</doc>
<doc id="1106412" url="https://pl.wikipedia.org/wiki?curid=1106412" title="Geotrichosis">
Geotrichosis



</doc>
<doc id="1106414" url="https://pl.wikipedia.org/wiki?curid=1106414" title="Amstel Gold Race 2005">
Amstel Gold Race 2005

40. edycja Amstel Gold Race odbyła się 17 kwietnia 2005 roku. Trasa wyścigu liczyła 251 km ze startem w holenderskim Maastricht i metą w pobliskim Valkenburgu. 131 kolarzy przejechało trasę z 31 podjazdami, w tym trzema na słynne wzgórze Cauberg.

</doc>
<doc id="1106419" url="https://pl.wikipedia.org/wiki?curid=1106419" title="Kvabebihyrax">
Kvabebihyrax

Kvabebihyrax - wymarły rodzaj góralków żyjący w Europie pod koniec pliocenu.
Był znacznie większy od współczesnych góralków z długością 1,60 m. Posiadał mocne i silne ciało i oczy umieszczone wysoko na sklepieniu czaszki podobnie jak u dzisiejszego hipopotama. Miał również duże siekacze z obydwóch stron szczęki.

</doc>
<doc id="1106420" url="https://pl.wikipedia.org/wiki?curid=1106420" title="Lew Karachan">
Lew Karachan

Lew Michajłowicz Karachan (właściwie Lewon Michajłowicz Karachanian) (ros. ("Лев Михайлович Карахан"), ("Левон Михайлович Караханян") (ur. 1 lutego 1889 w Tyflisie – zm. 20 września 1937) – ambasador Związku Radzieckiego w Turcji w 1937, zastępca komisarza ludowego spraw zagranicznych ZSRR 1927-1934, ambasador ZSRR w Chinach 1923-1926, pierwszy po nawiązaniu stosunków dyplomatycznych poseł nadzwyczajny i minister pełnomocny Rosyjskiej Federacyjnej Socjalistycznej Republiki Radzieckiej w II Rzeczypospolitej 1921-1922.
Aresztowany przez NKWD 3 maja 1937 za rzekome szpiegostwo w ramach masowego terroru w ZSRR okresu wielkiej czystki, rozstrzelany 20 września 1937, zrehabilitowany w 1956.

</doc>
<doc id="1106422" url="https://pl.wikipedia.org/wiki?curid=1106422" title="Amstel Gold Race 2004">
Amstel Gold Race 2004

39. edycja Amstel Gold Race odbyła się 18 kwietnia 2004 roku. Trasa wyścigu liczyła 251 km ze startem w holenderskim Maastricht i metą w pobliskim Valkenburgu. 101 kolarzy przejechało trasę z 31 podjazdami, w tym trzema na słynne wzgórze Cauberg.

</doc>
<doc id="1106427" url="https://pl.wikipedia.org/wiki?curid=1106427" title="Oleg Czernikow">
Oleg Czernikow

Oleg Czernikow, ros. Олег Леонидович Черников (ur. 15 października 1936 w Gorkim, zm. 6 lutego 2015 w Niżnym Nowogrodzie) – rosyjski szachista i sędzia klasy międzynarodowej ("International Arbiter" od 2001), arcymistrz od 2000 roku.
Kariera szachowa.
W 1967 r. jedyny raz w swojej karierze wystąpił w finale indywidualnych mistrzostw Związku Radzieckiego, zajmując 55. miejsce wśród 126 uczestników (mistrzostwa rozegrano systemem szwajcarskim). Do połowy lat 80. nie występował w turniejach międzynarodowych. W 1993 triumfował w Brnie (turniej C), natomiast w 1998 podzielił II lokatę (wraz z Aleksiejem Suetinem, za Janisem Klovansem) w międzynarodowych mistrzostwach Niemiec seniorów (zawodników powyżej 60. roku życia). W następnych latach osiągnął znaczne sukcesy w rozgrywkach o mistrzostwo świata w tej kategorii wiekowej: w 1998 roku zajął IV miejsce, w 2000 w Rowach – zdobył tytuł mistrza świata (otrzymując za to osiągnięcie tytuł arcymistrza), natomiast w 2005 – ponownie IV. W roku 2002 podzielił I miejsce (wraz z Władimirem Sawonem) w memoriale Michaiła Botwinnika (turniej B) w Eliście.
Najwyższy ranking w karierze osiągnął 1 lipca 2001 r., z wynikiem 2472 punktów zajmował wówczas 145. miejsce wśród rosyjskich szachistów.

</doc>
<doc id="1106430" url="https://pl.wikipedia.org/wiki?curid=1106430" title="Jan Jerzy Szlichtyng">
Jan Jerzy Szlichtyng

Jan Jerzy Szlichtyng lub Szlichting herbu własnego (ur. w 1597, zm. w 1658) – sędzia ziemski wschowski w latach 1632-1657, sędzia surogator grodzki wschowski, poseł na Sejm, działacz reformacyjny braci czeskich, założyciel miasta Szlichtyngowa.
Życiorys.
Rodzina Szlichtyngów była pochodzenia niemieckiego. 
Był członkiem konfederacji generalnej zawiązanej 16 lipca 1632 roku. Poseł na sejm konwokacyjny 1632 roku z województwa poznańskiego i kaliskiego. Był elektorem Władysława IV Wazy z województwa poznańskiego w 1632 roku. Jako poseł na sejm koronacyjny 1633 roku wyznaczony deputatem do Trybunału Skarbowego Koronnego z województwa poznańskiego. Poseł sejmiku średzkiego na sejm ekstraordynaryjny 1634 roku. Poseł na sejm zwyczajny 1635 roku, sejm zwyczajny 1637 roku, sejm 1638 roku, sejm 1641 roku, sejm 1645 roku, sejm 1646 roku. 
W latach 1634–1643 wykupił majątek ziemski na południe od Wschowy z myślą o osadzeniu tam protestantów, prześladowanych na Śląsku. 20 lipca 1644 otrzymał od króla Władysława pozwolenie na założenie miasta, nazwanego Szlichtyngowa od nazwiska założyciela. W mieście osiedlili się głównie niemieccy luteranie, którym Szlichtyng w przywileju lokacyjnym zagwarantował wolność wyznania. W 1645 wzniósł tam kościół luterański. Jako przedstawiciel braci czeskich został delegatem na rozmowę przyjacielską w Toruniu w 1645 roku.
Jako poseł na sejm konwokacyjny 1648 roku z województwa poznańskiego był członkiem konfederacji generalnej zawiązanej 31 lipca 1648 roku. Był elektorem Jana II Kazimierza Wazy z województwa poznańskiego w 1648 roku, podpisał jego "pacta conventa". Poseł na sejm koronacyjny 1649 roku z województw poznańskiego i kaliskiego.Poseł na sejm 1649/1650 roku z sejmiku średzkiego województw poznańskiego i kaliskiego. Poseł na sejm 1653 roku z województwa poznańskiego i kaliskiego. Jako poseł na sejm nadzwyczajny 1654 roku wyznaczony do lustracji dóbr królewskich w Prusach. 
Szlichtyng mieszkał wraz z żoną w pobliskiej Górczynie. Dwór Szlichtynga był ostoją języka i kultury polskiej w przeciwieństwie do w większości niemieckiej Szlichtyngowej. W latach Potopu poparł Szwedów widząc w nich obrońców polskich protestantów. Zmarł bezpotomnie i został pochowany w kościele w Szlichtyngowej.
Przypisy.
 

</doc>
<doc id="1106434" url="https://pl.wikipedia.org/wiki?curid=1106434" title="Hrabstwo San Luis Obispo">
Hrabstwo San Luis Obispo

Hrabstwo San Luis Obispo (ang. "San Luis Obispo County") – hrabstwo w stanie Kalifornia w Stanach Zjednoczonych. Obszar całkowity hrabstwa obejmuje powierzchnię 3615,54 mil² (9364,2 km²). Według szacunków United States Census Bureau w roku 2009 miało 266 971 mieszkańców.
Hrabstwo powstało w 1850 roku. 
Na jego terenie znajdują się:

</doc>
<doc id="1106435" url="https://pl.wikipedia.org/wiki?curid=1106435" title="Nagi pies peruwiański">
Nagi pies peruwiański

Nagi pies peruwiański - jedna z ras psów, należąca do grupy szpiców i psów pierwotnych, zaklasyfikowana do sekcji ras pierwotnych. Nie podlega próbom pracy.
Nagi peruwiańczyk występuje w trzech wariantach wielkościowych, podobnych pod względem
morfologicznym:
Rys historyczny.
Kultury, jakie miały wpływ na rozwój rasy, to "Mochica" (I w. p.n.e- VIII w .n.e) i "Chimú" (IX- XI w.n.e). Przodkowie nagiego psa peruwiańskiego byli wykorzystywani do pilnowania plantacji orchidei. Zachowały się posążki z wizerunkiem osoby w koronie (najprawdopodobniej władcy) i u jego stóp nagiego psa peruwiańskiego. Inkowie traktowali nagie psy z wyjątkowym szacunkiem. Gdy umierał władca lub inna ważna osobistość, Inkowie chowali zmarłego z nagim psem peruwiańskim. Inkowie uważali, że psy te są wcieleniem bóstw. Wizerunki psów tej rasy istnieją w osadach, w których odkryto ślady cywilizacji wcześniejszych niż cywilizacja Inków.
Ogólna charakterystyka rasy.
Nagi pies peruwiański z usposobienia jest psem spokojnym i przyjaznym, nieufnym wobec obcych. Nagie ciało może być całkiem bezwłose, lub posiadać pojedyncze włoski na głowie i ogonie. Skóra jest koloru szarego, czarnego lub ciemnobrązowego, czasami w jasne różowe łatki na łapach i pysku. Cechuje się także tym, że ma wyższą temperaturę ciała, która wynosi ok. 39 stopni. W większości przypadków peruwiańczyki mają braki w uzębieniu, szczególnie w zębach przedtrzonowych.

</doc>
<doc id="1106438" url="https://pl.wikipedia.org/wiki?curid=1106438" title="Więzadło krzyżowo-kolcowe">
Więzadło krzyżowo-kolcowe

Więzadło krzyżowo-kolcowe, (łac. "ligamentum sacrospinale") – więzadło miednicy przebiegające od kości krzyżowej (od brzegu bocznego jej dolnej części), a częściowo także od początkowych kręgów guzicznych w kierunku przednim, a także nieco w dół obok mięśnia guzicznego do znajdującego się na kości kulszowej kolca kulszowego. Więzadło krzyżowo-kolcowe jest położone bardziej w przodzie niż więzadło krzyżowo-guzowe, które jest od niego dłuższe i grubsze. Wiązadło to jest jednym z narządów tworzących dno miednicy.

</doc>
<doc id="1106439" url="https://pl.wikipedia.org/wiki?curid=1106439" title="Hrabia Dalhousie">
Hrabia Dalhousie

Informacje ogólne.
Hrabiowie Dalhousie 1. kreacji (parostwo Szkocji)
Najstarszy syn 17. hrabiego Dalhousie: Simon David Ramsay, lord Ramsay

</doc>
<doc id="1106443" url="https://pl.wikipedia.org/wiki?curid=1106443" title="Parafia Niepokalanego Poczęcia Najświętszej Maryi Panny w Konarzewie">
Parafia Niepokalanego Poczęcia Najświętszej Maryi Panny w Konarzewie

Parafia pw. Niepokalanego Poczęcia Najświętszej Maryi Panny w Konarzewie – parafia rzymskokatolicka należąca do dekanatu Trzebiatów, archidiecezji szczecińsko-kamieńskiej, metropolii szczecińsko-kamieńskiej. Siedziba parafii mieści się w Konarzewie 
Historia.
Do 1957 r. Konarzewo było filią parafii w Trzebiatowie. Od tego roku stało się samodzielną placówką, w której skład wchodziło 11 wsi. 31 grudnia 1986 r. zmieniono granice parafii – oddzielono Pogorzelicę, Niechorze i Lędzin, tworząc osobną parafię św. Stanisława BM w Niechorzu. 
Obszar parafii.
Miejscowości i ulice.
W granicach parafii znajdują się miejscowości:
Miejsca święte.
Kościół parafialny w Konarzewie.
Kościół zbudowano w 1889 roku na fundamentach dawnej świątyni katolickiej. Poświęcony został 8 grudnia 1945 roku. Na szczególną uwagę zasługuje odrestaurowana chrzcielnica z 1682 roku z warsztatu Christiana Baschego z Trzebiatowa i znajdujące się na niej malowidła. Pierwsze przedstawia świątynię wspartą na pięciu filarach i przykrytą kopułą. Na szczycie budowli – Chrystus, z którego ran tryska krew. Drugie przedstawia klęczącą postać z wagą i mieczem w rękach. Dalej widać mężczyznę siedzącego za stołem na krześle z wysokim oparciem, za krzesłem tablice 10 przykazań. Trzecie malowidło przedstawia mężczyznę z dzieckiem na ręku. Następne malowidła to: postać klęczącego anioła, zdejmującego z twarzy maskę i odwracającego głowę ku bogato ubranej kobiecie z wachlarzem; mężczyzna jadący na jeleniu, w głębi Chrystus, z którego ran tryska krew; wisząca na drążku zasłona, którą odsłania brodaty mężczyzna (Bóg Ojciec).
W kościele zachowała się empora chórowa z organami, na których wyryta jest data: 1889 rok. Empory umocowane na wspornikach z belek o profilowanych czołach, dźwiganych przez czworoboczne słupy, zwieńczone profilowanym gzymsem. Balustrady płycinowe pełne, ozdobione malowidłami o motywach liści ostu i winnych gron. W środkowej płycinie balustrady empory muzycznej malowidło przedstawiające krzyż i kielich z hostią w promienistej glorii, ozdobionej kłosami zbóż i flankowane przez jelenie.
Kościoły filialne i kaplice.
Parafia posiada swój kościół filialny pw. Matki Bożej Częstochowskiej w Sadlnie. 

</doc>
<doc id="1106445" url="https://pl.wikipedia.org/wiki?curid=1106445" title="Jan Sosnowski">
Jan Sosnowski



</doc>
<doc id="1106456" url="https://pl.wikipedia.org/wiki?curid=1106456" title="Life’s What You Make It">
Life’s What You Make It

Life’s What You Make It – singel z albumu Hannah Montana 2: Meet Miley Cyrus, a zarazem piąty singel Hannah Montany. Premiera utworu miała miejsce 9 czerwca 2007 w Radiu Disney.

</doc>
<doc id="1106468" url="https://pl.wikipedia.org/wiki?curid=1106468" title="Placerias">
Placerias

Placerias – nazwa rodzajowa roślinożernego terapsyda z grupy dicynodontów, żyjącego w późnym triasie (około 222-215 milionów lat temu) na obszarze obecnej Ameryki Północnej. Najwięcej szczątków (należących do 40 osobników) odkryto na terenie arizońskiego parku narodowego Petrified Forest („skamieniały las”).
Były to zwierzęta czworonożne. Długość ciała placeriasów dochodziła do 3,5 metra, przy masie około 1 tony. Zwierzęta posiadały krępy korpus z krótką szyją i kończynami. Tak jak inne dicynodonty, placerias posiadał bezzębny dziób, wyposażony jedynie w parę ciosopodobnych zębów. Badania przeprowadzone na kłach placeriasów wykazały obecność na ich powierzchni zadrapań oraz wygładzeń. Uważa się, że placeriasy żywiły się takimi nisko rosnącymi roślinami, jak paprocie i korzenie, które zwierzęta wygrzebywały z ziemi. Część naukowców jest zdania, że wspomniany wyżej schemat śladów na zębach świadczy o tym, że placeriasy żyły w strefie, która podlegała zmianom klimatycznym wraz z nastawaniem kolejnych pór roku. Zadrapania wskazują na rycie w suchej ziemi, a wygładzenia – w ziemi wilgotnej.
Było to zwierzę stadne. Prawdopodobnie taki tryb życia chronił placeriasy przed drapieżnikami pokroju postozucha, którego szczątki odkryto również na terenie parku Petrified Forrest.

</doc>
<doc id="1106472" url="https://pl.wikipedia.org/wiki?curid=1106472" title="Anastomoza">
Anastomoza

Anastomoza (zespolenie, z gr. ἀναστόμωσις) – połączenie (naturalne lub wykonane sztucznie) między dwoma ciągłymi elementami, najczęściej w formie naczyń lub włókien, których komunikacja zostaje zachowana. Pojęcie jest używane najczęściej do określenia relacji zachodzących w naukach medycznych (anatomii i chirurgii), biologii (mykologii czy biologii ewolucyjnej) oraz geografii (geologii i hydrologii). 

</doc>
<doc id="1106477" url="https://pl.wikipedia.org/wiki?curid=1106477" title="Keith Hamilton Cobb">
Keith Hamilton Cobb

Keith Hamilton Cobb (ur. 28 stycznia 1962 w Sleepy Hollow, w stanie Nowy Jork) – amerykański aktor telewizyjny, teatralny i filmowy. 
Życiorys.
Wczesne lata.
Urodził się w Sleepy Hollow, w stanie Nowy Jork jako jedyny syn Jamesa Cobba, inżyniera mechanicznego, i Mary Lane Cobb, lekarki. Dorastał wraz z dwiema siostrami - Pamelą i Lane - w Tarrytown w stanie Nowy Jork, gdzie uczęszczał do Sleepy Hollow High School i Westchester Community College. W 1987 ukończył studia na wydziale sztuki Tisch School przy Uniwersytecie Nowojorskim. Uczył się także w Circle in the Square Theatre School i Playwrights Horizons Theater School.
Kariera.
Swoją przygodę z aktorstwem rozpoczął na nowojorskiej scenie The Actors Theatre of Louisville, The Huntington Theatre Company, North Shore Music Theatre, a także podczas The New Jersey Shakespeare Festival w przedstawieniach szekspirowskich: "Romeo i Julia" jako Tybalt, "Juliusz Cezar" w roli Oktawiusza, "Otello", "Cymbelin", "Hamlet", "Koriolan" i "Sen nocy letniej". 
Po swoich debiutanckich rolach kinowych w niezależnym filmie "Astonished" (1988), zagrał postać Jezusa w filmie "Oczy poza obserwacją" ("Eyes Beyond Seeing", 1995). Następnie trafił na szklany ekran w sitcomie NBC "Bajer z Bel-Air" ("The Fresh Prince of Bel-Air", 1995) z Willem Smithem. 
Sławę zdobył w roli Noaha Keefera w operze mydlanej ABC "Wszystkie moje dzieci" ("All My Children", 1994-1996), która przyniosła mu dwukrotnie nagrodę Soap Opera Digest, w tym w kategorii „najgorętszy romans” z Sydney Penny, i nominację do nagrody Emmy. W 1996 został wybrany jednym z 50. najpiękniejszych ludzi świata według magazynu „People”. Pojawił się w dwóch odcinkach serialu "Władca zwierząt" ("BeastMaster", 1999, 2000) z Danielem Goddardem. 
Popularnością cieszyła się także rola Tyra Anasazi w serialu sci-fi "Andromeda" (2000-2003) u boku Kevina Sorbo oraz kreacja Damona Portera w operze mydlanej CBS "Żar młodości" ("The Young and the Restless", 2003-2005). Pojawił się także w serialu CBS "" ("CSI: Miami", 2007) jako adwokat Oscara.
Życie prywatne.
W 2010 w wywiadzie udzielonym magazynowi „People” wyjawił, że jest homoseksualistą.

</doc>
<doc id="1106479" url="https://pl.wikipedia.org/wiki?curid=1106479" title="Bombina orientalis">
Bombina orientalis



</doc>
<doc id="1106480" url="https://pl.wikipedia.org/wiki?curid=1106480" title="Tomasz Sommer">
Tomasz Sommer

Tomasz Krzysztof Sommer (ur. 16 października 1972 w Puławach) – polski dziennikarz i wydawca, redaktor naczelny i współwłaściciel tygodnika konserwatywno-liberalnego „Najwyższy CZAS!”, doktor nauk społecznych
Życiorys.
Jest absolwentem LX LO im. Wojciecha Górskiego w Warszawie. Studia magisterskie odbył w Instytucie Dziennikarstwa Wydziału Dziennikarstwa i Nauk Politycznych Uniwersytetu Warszawskiego, studia doktoranckie w Szkole Nauk Społecznych przy Instytucie Filozofii i Socjologii PAN. W 2006 uzyskał w IFiS PAN doktorat z socjologii na podstawie rozprawy doktorskiej pod tytułem "Sposoby usprawiedliwiania podatków w świetle ideologii praw człowieka". Jego promotorem była prof. Jadwiga Staniszkis, a recenzentami prof. Aniela Dylus i prof. Marcin Król.
Pracę dziennikarską rozpoczął jeszcze przed podjęciem studiów – pisał wtedy dla działu stołecznego „Expressu Wieczornego”. Później pracował kolejno dla Tygodnika Akademickiego „Auditorium”, dzienników „Nowy Świat” i „Życie”. W 1995 związał się z Oficyną Konserwatystów i Liberałów Janusza Korwin-Mikkego. Zaczął pisać dla tygodników „Najwyższy CZAS!”, „Najwyższy CZAS!-Bis” i „Lux”. Od 1996. był redaktorem naczelnym pisma „Lux”, które jednak w połowie tego roku przestało być wydawane. Od 1996 podjął stałą pracę w tygodniku „Najwyższy CZAS!”, pełniąc w nim funkcję zastępcy redaktora naczelnego (w latach 1996–1999 oraz 2004–2007) i redaktora naczelnego (1999–2003 oraz od 2007). Równocześnie w latach 1996–2002 był reporterem działu zagranicznego w „Super Expressie”. W 2002 założył spółkę 3S Media Sp. z o.o., która rozpoczęła wydawanie sportowego miesięcznika dla młodzieży „GIGA Sport”. W 2004 spółka rozpoczęła wydawanie edycji niemieckiej tego miesięcznika „GIGA Sport – Deutschland”, której redaktorem naczelnym został Tomasz Sommer. W 2007 Tomasz Sommer wraz ze wspólnikami przejął tygodnik „Najwyższy CZAS!”. Współprowadzi program "Ja Panu nie przerywałem" w Superstacji.
Oprócz działalności dziennikarskiej Tomasz Sommer był organizatorem międzynarodowych tzw. konferencji eurosceptycznych w latach 2001, 2002 i 2004, w których jako główny mówca brał udział Władimir Bukowski.
Od 2005 jest wiceprezesem Instytutu Globalizacji wolnorynkowego think-tanku z siedzibą w Gliwicach.
Tomasz Sommer jest także alpinistą: w latach 1993–2007 brał udział w wyprawach w różne pasma górskie, głównie Azji Środkowej. W 2007 brał udział w nieudanej próbie pierwszego polskiego wejścia na Kongur Tagh w paśmie Kunlun (7719 m n.p.m.) będącej oficjalną ekspedycją Polskiego Związku Alpinizmu.
W 2009 kandydował bez powodzenia z pierwszego miejsca na liście KW Libertas w wyborach do Parlamentu Europejskiego w okręgu wyborczym Gdańsk, uzyskując 0,29% głosów w skali województwa (1408 głosów). W 2010 związał się z Wolnością i Praworządnością. Był pełnomocnikiem wyborczym Ruchu Wyborców Janusza Korwin-Mikke w wyborach samorządowych w tym samym roku i otwierał listę komitetu w wyborach do rady Warszawy, jednak RW JKM nie uzyskał mandatów w radzie. W wyborach parlamentarnych w 2011 startował do Sejmu z pierwszego miejsca na liście Kongresu Nowej Prawicy w okręgu wyborczym Siedlce, zdobywając 2652 głosy. W lutym 2014 został rzecznikiem prasowym tej partii. Zasiadał także w jej zarządzie. W styczniu 2015, po odwołaniu Janusza Korwin-Mikkego z funkcji prezesa KNP, podał się do dymisji. Związał się potem z założoną przez Janusza Korwin-Mikkego partią KORWiN, został rzecznikiem jej sztabu przed wyborami parlamentarnymi w 2015 (w wyborach tych kandydował także do Sejmu).
3 grudnia 2013 objął funkcję "Research Fellow w Institute of World Politics" w Waszyngtonie. 

</doc>
<doc id="1106485" url="https://pl.wikipedia.org/wiki?curid=1106485" title="Amasaman">
Amasaman

Amasaman – miasto i stolica dystryktu Ga West w regionie Wielka Akra w Ghanie, około 63 tys. mieszkańców. Miasto położone w połowie drogi między Akrą i Nsawam.

</doc>
<doc id="1106487" url="https://pl.wikipedia.org/wiki?curid=1106487" title="Tamara Chmiadaszwili">
Tamara Chmiadaszwili

Tamara Chmiadaszwili, do 1991 r. Tamara Chugaszwili (ur. 27 listopada 1944, zm. 2019) – gruzińska szachistka i sędzia szachowy ("FIDE Arbiter" od 2007), arcymistrzyni od 1998 roku.
Kariera szachowa.
W latach 1972, 1975 i 1978 trzykrotnie zdobyła mistrzostwo Gruzji. Największe sukcesy osiągnęła w rozgrywkach o mistrzostwo świata seniorek (zawodniczek powyżej 50. roku życia), w których uczestniczy od 1995 roku. Czterokrotnie (1998, 1999, 2003, 2010) zdobyła tytuły mistrzyni świata w tej kategorii wiekowej, ośmiokrotnie (1995, 1996, 1997, 2000, 2002, 2004, 2006, 2012) zdobyła srebrne medale, jak również – medal brązowy (2013). W 2010 r. zdobyła tytuł mistrzyni Europy seniorek, była również dwukrotnie brązową medalistką tych rozgrywek (2011, 2013). Po zmianie kategorii wiekowych, w 2014 r. zdobyła w Katerini brązowy medal mistrzostw świata (wśród zawodniczek powyżej 65 lat).
W 1998 r., po zdobyciu pierwszego złotego medalu mistrzostw świata, Międzynarodowa Federacja Szachowa nadała jej tytuł arcymistrzyni.
Najwyższy ranking w karierze osiągnęła 1 stycznia 2005 r., z wynikiem 2257 punktów zajmowała wówczas 15. miejsce wśród gruzińskich szachistek.

</doc>
<doc id="1106489" url="https://pl.wikipedia.org/wiki?curid=1106489" title="Bombina maxima">
Bombina maxima



</doc>
<doc id="1106494" url="https://pl.wikipedia.org/wiki?curid=1106494" title="Powodzie i regulacja Wisły w Toruniu">
Powodzie i regulacja Wisły w Toruniu

Powodzie i regulacja Wisły w Toruniu - stany wód na Wiśle oraz regulacja tej rzeki na terenie Torunia.
Wisła rozciąga się w Toruniu na długości 21 kilometrów, od 725 kilometra (Czerniewice) do 746 kilometra (Port Drzewny) jej biegu. Obecnie jest rzeką spławną i żeglowną aż do tamy we Włocławku. Najgłębsza i żeglowna jest północna część koryta rzeki.
Historia regulacji rzeki w Toruniu.
Od początku powstania Torunia w 1233 roku Wisła nie była uregulowana. Rozlewała się szeroko, nawet na 1000-1500 metrów, tworząc łachy, zakola i wyspy. Powstające brody ułatwiały przeprawę, dzięki czemu istniało tu osadnictwo od czasów pogańskich (najwcześniejsze 11.000 lat temu). Dzięki temu przez Toruń przebiegał bursztynowy szlak.
Pierwsze próby uregulowania rzeki poczynili Prusacy, w połowie XIX wieku. Polegały one na dokładnym wyznaczeniu koryta o szerokości ok. 500-600 metrów. Następnie przy pomocy barek parowych przemieszczono ogromne ilości piasku w rzece. Tam gdzie były wyspy w nurcie – usunięto je. Tam gdzie płynęła woda poza oznaczonym pasem – zasypywano wybranym piaskiem. Efektem tych prac było nadanie korytu płynnego przebiegu, bez skosów, rozlewisk i o równej szerokości.
Następnym etapem było wybudowanie kilkuset mierzei (tzw. "ostrogi"). Były to półokrągłe nasypy ziemne, obudowane z góry i boków brukiem kamiennym, o szerokości około 5 i długości 20-40 metrów, skierowane w poprzek nurtu. Ich zadaniem było kierowanie głównego nurtu rzeki ku jej środkowi, przez co Wisła automatycznie się pogłębiała środkiem, a piasek osadzał się po bokach. Był to nowatorski pomysł ówczesnych czasów, wykonywany głównie na terenie Prus. W wyniku tych prac znacznie szersze tereny wcześniejszych rozlewisk mogły być podniesione, osuszone i wykorzystywane rolniczo. Pozostałe tereny poza miastem, niżej położone, zabezpieczono wałem, do którego przy największych powodziach od 130 lat, woda sięgała jedynie do ich nasady.
Dzisiaj Wisła jest uregulowana jedynie na dawnym terenie zaboru pruskiego. Pierwszym uregulowanym miastem, przez które przepływa jest Toruń, a wcześniej jest rzeką dziko ("naturalnie") płynącą.
W czasie PRL konserwacji ostróg zaniechano. W wielu miejscach rzeka jest płytka, a przy niskich stanach wody wyłaniają się łachy (piaszczyste wyspy). W Toruniu i okolicy wytyczony jest pas żeglowny, wiodący wzdłuż północnego brzegu rzeki. Jest on na bieżąco utrzymywany, pogłębiany i nadaje się do żeglugi.
Instytucje kontrolujące Wisłę.
Rys historyczny.
Pierwszą instytucją zajmującą się kontrolą Wisły, był Zarząd Dróg Wodnych. Powstał około 1890 roku. Miał on rozmieszczone budynki wzdłuż rzeki. Pierwszy budynek Zarządu stał w Złotorii koło Torunia (obecnie szkoła podstawowa), następny w Pędzewie.
Stan obecny.
W Toruniu swoją siedzibę mają:
Stacje meteorologiczne.
Na terenie miasta zlokalizowanych jest kilka stacji meteorologicznych, m.in.: 
Wahania stanu wody w Toruniu.
W historii Torunia sprzed regulacji Wisły znanych jest kilkanaście wielkich powodzi. Największe potrafiły podpływać pod początek najniżej położonych ulic starówki. Średniowieczne stany powodziowe są zaznaczone tabliczkach, stanowiących atrakcję turystyczną i umieszczonych na Bramie Mostowej (wlot ulicy Mostowej) oraz na Koszarach Racławickich przy Bulwarze Filadelfijskim.
Dzisiaj, po regulacji, podwyższone stany wody mogą nastąpić w przypadku nadmiernych opadów lub wiosennych roztopów na południu Polski. Wówczas woda dopływa do Torunia i nie mieści się w wyznaczonym w XIX wieku korycie. Jej nadmiar rozlewa się na niezabudowanych łąkach przy rzece. Nie uszkadza domów ani osiedli mieszkalnych, gdyż takie nie są lokowane poniżej poziomu tzw. "wody stuletniej". Podtapianiu ulegają łąki i parki przy samej rzece oraz tereny ogródków działkowych (Rudak, Bydgoskie Przedmieście).
Okoliczne miejscowości - Górsk, Mała i Wielka Nieszawka - albo są położone wyżej, albo są chronione wałem.
W okresie powojennym najwyższy stan Wisły w Toruniu wynosił 867 cm w czerwcu 1962 roku, natomiast najniższy miał miejsce 2015 roku i wynosił 108 cm.
Odnogi Wisły w Toruniu.
Wisła ma także kilka rozgałęzień na terenie Torunia:
Galeria.
Powódź.
Powódź w Toruniu w 2010 roku
Susza.
Rozległe łachy wiślane (ławice), które pojawiły się na Wiśle w czasie niskiego stanu wody w sierpniu 2015 roku

</doc>
