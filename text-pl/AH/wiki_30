<doc id="1115355" url="https://pl.wikipedia.org/wiki?curid=1115355" title="Clumsy">
Clumsy

"Clumsy" to piosenka pop stworzona przez Stacy Ferguson, Will.i.ama i Bobby'ego Troupa na debiutancki, solowy album Fergie, "The Dutchess" (2006). Utwór, który zawiera sampel z piosenki Little Richarda "The Girl Can't Help It", wydany został jako piąty singel z krążka. "Clumsy" znajduje się również na soundtracku do filmu "Wpadka" wyreżyserowanego przez Judd Apatow.
Teledysk.
Teledysk do singla nagrywany był dnia 7 września 2007 oraz reżyserowany przez duet Marc Webb i Rich Lee. Oficjalna premiera klipu odbyła się na witrynie internetowej "AOL Music" dnia 12 października 2007 roku.
Videoclip rozpoczyna się otwarciem pewnej książki, w której widnieją imiona reżyserów, wykonawczyni oraz tytuł utworu. Następnie Fergie zaczyna śpiewać na scenie; książka zmienia kartki i nagle artystka patrzy zza kulis wybiegu na mężczyznę, którym jest zauroczona, wychodzi na pokaz jako modelka jednak upada ze sceny, ponieważ rozproszył ją wcześniej wspomniany chłopak. Kartka ponownie się zmienia; możemy zobaczyć Fergie jadącą samochodem ze swoimi przyjaciółkami. Spogląda w lusterko i zauważa przystojnego mężczyznę; aby mu zaimponować artystka pokazuje możliwości swojego auta, które po chwili się rozpada. Potem widzimy wokalistkę śpiewającą na scenie razem ze swoim chórkiem, który przez przypadek potrąca co doprowadza do runięcia wybiegu. Następnie widzimy Ferguson lecącą dookoła świata samolotem obok mężczyzny. W finalnej części teledysku Fergie siada na gzymsie budynku i odczytuje wiadomość z telefonu komórkowego po czym spada. Łapie ją chłopak – obiekt wcześniejszych westchnień artystki. Razem idą ulicą trzymając się za rękę; książka się zamyka.
Wydanie singla.
W Nowej Zelandii, po ogromnym sukcesie poprzedniego singla "Big Girls Don't Cry", "Clumsy" zadebiutował na pozycji #35 notowania iTunes Store co doprowadziło do pojawienia się utworu na oficjalnej, nowozelandzkiej liście przebojów RIANZ na pozycji #31. Po pięciu tygodniach od debiutu utwór osiągnął miejsce #4 na wcześniej wspomnianym notowaniu, czyniąc "Clumsy" piątym singlem Fergie w Top 10 listy RIANZ Singles Chart. Piosenka zadebiutowała również na notowaniu "Billboard Pop 100" na pozycji #82, gdzie po tygodniu osiągnęła miejsce #38; w końcu singel znalazł się na notowaniach "Billboard Hot 100" oraz "Canadian Hot 100" debiutując na pozycjach, odpowiednio, #91 i #79 by jako najwyższe miejsca osiągnąć pozycje odpowiednio, #5 oraz #4. W Wielkiej Brytanii "Clumsy" nie zyskał na popularności co uczyniło z piosenki najgorzej notowany utwór wokalistki w tymże kraju zajmując, jako najwyższą pozycję #62.

</doc>
<doc id="1115367" url="https://pl.wikipedia.org/wiki?curid=1115367" title="Bitwa nad Chałchin-Goł">
Bitwa nad Chałchin-Goł

Bitwa nad Chałchin-Goł – bitwa stoczona nad rzeką Chałchin-Goł w 1939 roku pomiędzy wojskami japońskimi (Armia Kwantuńska) a Armią Czerwoną na pograniczu marionetkowego państwa Mandżukuo i Mongolii, które było granicą stref wpływów Cesarstwa Japonii i ZSRR na kontynencie azjatyckim.
Przebieg walk.
Do pierwszego starcia doszło 11 maja 1939 roku. Japończycy zaatakowali niewielkimi siłami kilkudziesięciu żołnierzy, którzy wypchnęli Mongołów za rzekę. Mongołowie wyprowadzili kontratak i odrzucili Japończyków. 28 maja zaatakowały większe siły – skierowano do walk 200 ludzi, wspartych kilkoma samochodami pancernymi. Atak został powstrzymany przez Mongołów, wspartych przez Armię Czerwoną. 
Japoński Cesarski Sztab Generalny wyraził zaniepokojenie działaniami Armii Kwantuńskiej i zdecydował o wysłaniu obserwatora, mającego załagodzić konflikt. Kiedy informacja dotarła do , zdecydował się on przyspieszyć działania, zanim zostanie powstrzymany. Rankiem 27 czerwca japońskie lotnictwo zbombardowało radzieckie bazy wojskowe i lotniska w Mongolii. 
W nocy z 30 czerwca na 1 lipca 1939 roku duże siły japońskie sforsowały rzekę. Składały się one z 7 Dywizji Piechoty i elementów 23 Dywizji Piechoty, licząc żołnierzy, 310 dział, 135 czołgów i 225 samolotów. W rejonie góry Baian-Cagan (Bajan Cagaan) doszło do ciężkiego boju spotkaniowego. Japończycy zajęli górę i oskrzydlili radzieckie siły, wobec czego Sowieci wyprowadzili kontratak i po trzech dniach ciężkich walk odepchnęli Japończyków za rzekę. Ponowny atak 23 lipca również zakończył się klęską Japończyków. Przerwę w działaniach Japończycy wykorzystali do wzmocnienia swoich sił. Sformowali 6 Armię liczącą żołnierzy, 182 czołgi i 300 samolotów. Powiększeniu uległy także siły Armii Czerwonej. Liczyły żołnierzy, 498 czołgów, 542 działa i 515 samolotów.
20 sierpnia 1939 roku o godz. 5:45, Armia Czerwona pod dowództwem Gieorgija Żukowa ruszyła do natarcia. Zostało ono poprzedzone nalotami bombowców oraz trzygodzinnym ostrzałem artyleryjskim. Japończycy stawili Sowietom silny opór. Wobec niedostatecznej ilości broni przeciwpancernej, Japończycy do walk z radzieckimi czołgami wykorzystywali butelki z benzyną. Wielokrotnie dochodziło do walki wręcz. Po czterech dniach zażartych walk, wojska japońskie zostały okrążone, a po kolejnym tygodniu zniszczone. W ciągu 3 miesięcy walk, straty radzieckie wyniosły (według obecnie dostępnych danych archiwalnych) ok. żołnierzy zabitych, zaginionych, rannych i chorych. Straty japońskie wyniosły (według ówczesnych oficjalnych deklaracji strony japońskiej, dane archiwalne nadal nie są znane) ok. zabitych i rannych. Radzieckie źródła podają znacznie większe straty strony japońskiej: zabitych i 3000 wziętych do niewoli. 
Następstwa.
Klęska nad Chałchin-Goł przesądziła o kierunku dalszej ekspansji japońskiej. Japońskie dowództwo doszło do wniosku, że na północnym kierunku działań napotkają zbyt duże siły radzieckie. Jednoczesny brak decydujących rozstrzygnięć w wojnie z Chinami, spowodował zwrot na południe z zamiarem opanowania rejonów zasobnych w surowce mineralne.
Porażka Japończyków była istotna dla losów II wojny światowej, gdy w grudniu 1941 roku Japończycy odmówili wsparcia III Rzeszy podczas bitwy o Moskwę (kiedy przewaga Sowietów stopniała do około 5 dywizji) i Żukow mógł przerzucić pod Moskwę wypoczęte dywizje syberyjskie.

</doc>
<doc id="1115368" url="https://pl.wikipedia.org/wiki?curid=1115368" title="Wskaźnik Sokołowa">
Wskaźnik Sokołowa



</doc>
<doc id="1115370" url="https://pl.wikipedia.org/wiki?curid=1115370" title="Brijuni">
Brijuni



</doc>
<doc id="1115372" url="https://pl.wikipedia.org/wiki?curid=1115372" title="Ugoda z Cavour">
Ugoda z Cavour

Ugoda z Cavour lub Traktat z Cavour () – traktat pokojowy zawarty 5 czerwca 1561, gwarantujący po raz pierwszy waldensom wolność wyznania.
Książę Sabaudii Emanuel Filibert, pod presją króla Hiszpanii Filipa II, od 1559 nasilił represje przeciwko waldensom, mieszkającym w Sabaudii i Piemoncie. Księciu udało się zniszczyć tylko izolowane osady waldensów na nizinach. Większość waldensów skutecznie broniła się w niedostępnych dolinach Alp przeciwko wojskom książęcym i książę zmuszony był przyznać im prawo do odprawiania publicznych nabożeństw w najbardziej oddalonych miejscowościach (Angrogne, Villesèche, Les Coppiers). Był to pierwszy z kilku aktów prawnych, które umożliwiły przetrwanie tej grupy religijnej.

</doc>
<doc id="1115383" url="https://pl.wikipedia.org/wiki?curid=1115383" title="Sąd Najwyższy Kryminalny Koronny">
Sąd Najwyższy Kryminalny Koronny



</doc>
<doc id="1115390" url="https://pl.wikipedia.org/wiki?curid=1115390" title="Ludność Nysy">
Ludność Nysy



</doc>
<doc id="1115391" url="https://pl.wikipedia.org/wiki?curid=1115391" title="Sąd Kryminalny Wojskowy">
Sąd Kryminalny Wojskowy

Sąd Kryminalny Wojskowy – sąd wojskowy insurekcji kościuszkowskiej powołany 23 sierpnia 1794 przez gen. Tadeusza Kościuszkę, Najwyższego Naczelnika Siły Zbrojnej Narodowej. W jego skład weszli głównie jakobini polscy.
Opieszałość rozpatrywania spraw o zdradę narodu przywódców konfederacji targowickiej przez Sąd Kryminalny Księstwa Mazowieckiego oraz uleganie członków sądu wpływom kół zachowawczych doprowadziły 28 czerwca 1794 do niekontrolowanego wystąpienia ludności warszawskiej, która powywieszała podejrzanych. Kościuszko chcąc spacyfikować nastroje, uległ jakobinom polskim i zawiesił formalnie Sąd Kryminalny Księstwa Mazowieckiego, wprowadzając w jego miejsce Sąd Kryminalny Wojskowy. Posunięcie to sterroryzowało najbliższe otoczenie króla Stanisława Augusta Poniatowskiego, które widziało w tym sądzie odpowiednik Trybunału Rewolucyjnego we Francji.
Kompetencje.
Przejął wszystkie kompetencje Sądu Kryminalnego Księstwa Mazowieckiego. Orzekał jednak według artykułów wojskowych, tylko w wyjątkowych przypadkach odnosił się do zaleceń cywilnych Rady Najwyższej Narodowej.
Skład sędziowski składał się z 3. sędziów, którzy mogli sobie dobrać audytora wojskowego i oskarżyciela publicznego. Swoje wyroki i czynności miał komunikować Wydziałowi Sprawiedliwości RNN. Otrzymywał od Wydziału Bezpieczeństwa RNN listy osób podejrzanych o zdradę narodu i powstania.

</doc>
<doc id="1115392" url="https://pl.wikipedia.org/wiki?curid=1115392" title="Martwy ciąg">
Martwy ciąg

Martwy ciąg () – dyscyplina sportowa oraz ćwiczenie polegające na podnoszeniu z podłoża ciężaru (najczęściej sztangi obciążonej dodatkowo talerzami) do momentu, w którym wykonujący ćwiczenie ma proste plecy oraz nogi w kolanach.
Zaangażowane mięśnie.
Martwy ciąg jest ćwiczeniem rozwijającym prostowniki grzbietu, a także, w mniejszym stopniu, mięśnie czworogłowe i dwugłowe ud, pośladkowe oraz najszersze grzbietu, pośrednio zaś prawie wszystkie mięśnie.
Technika.
Martwy ciąg wykonuje się, podnosząc sztangę z ziemi do momentu, w którym plecy i nogi ćwiczącego są całkowicie wyprostowane, barki odciągnięte do tyłu, a sztanga z ciężarami znajduje się nieco poniżej bioder. Należy stanąć jak najbliżej sztangi, tak aby oglądany z góry gryf znajdował się w połowie długości stopy. Nogi powinny być ustawione w niewielkim rozkroku (technika klasyczna) lub szeroko (sumo). Pozycją wyjściową jest nachwyt, podchwyt lub chwyt mieszany sztangi stojącej na ziemi. W celu uniknięcia uszkodzeń kręgosłupa ważne jest, aby podczas wykonywania ćwiczenia stale utrzymywana była lordoza w lędźwiowej części kręgosłupa (poprzez wypięcie pośladków).
Zastosowanie.
Martwy ciąg jest jednym z podstawowych ćwiczeń kulturystycznych, pozwalającym przygotować ciało, a zwłaszcza plecy i nogi, do dużych obciążeń. Osobom, które dopiero zaczynają ćwiczenia kulturystyczne, zaleca się wykonywanie martwego ciągu stosunkowo małym obciążeniem (to znaczy takim, które pozwoli im wykonać 15–20 powtórzeń w serii) ze względu na duże obciążenie kręgosłupa i nóg oraz ryzyko odniesienia kontuzji spowodowane wykonywaniem ćwiczenia nieprawidłowo technicznie.
Martwy ciąg jest jednym z bojów w trójboju siłowym. Podnoszenie dużych obciążeń w martwych ciągach świadczy o ogólnej dobrej kondycji fizycznej i dużej sile ćwiczącego, ponieważ przy wykonywaniu tego ćwiczenia zaangażowane są prawie wszystkie mięśnie i stawy.
Martwy ciąg jest jedną z konkurencji zawodów siłaczy.

</doc>
<doc id="1115393" url="https://pl.wikipedia.org/wiki?curid=1115393" title="Lucjan Malinowski">
Lucjan Malinowski

Lucjan Feliks Jan Malinowski (ur. 27 maja 1839 w Jaroszewicach, zm. 15 stycznia 1898 w Krakowie) – językoznawca, badacz dialektów śląskich, pierwszy badacz dialektu górnośląskiego, zbieracz i dokumentalista polskiego folkloru, ma szczególny wkład w rozwój regionalizmu, podróżnik, profesor Uniwersytetu Jagiellońskiego, członek Akademii Umiejętności, również miłośnik gór.
Ma swoją ulicę w Gliwicach.
Praca zawodowa.
Był uczniem Schleichera, Webera, Sreznewskiego, Curtiusa i Leskiena. W roku 1887 został dyrektorem Seminarium Słowiańskiego. Zajmował się historią języka polskiego w aspekcie porównawczym oraz etymologią i dialektologią polską, prowadził również zajęcia lituanistyczne. Lucjan Malinowski to współzałożyciel pierwszej na ziemiach polskich slawistycznej jednostki naukowo-dydaktycznej, nazwanej Seminarium Filologii Słowiańskiej. Malinowski głosił wykłady z gramatyki porównawczej języka rosyjskiego i małoruskiego (ukraińskiego), które zapoczątkowały dzieje krakowskiej ukrainistyki. Ustalił specjalny alfabet fonetyczny dla precyzyjnego zapisania gwar. W 1869 r., w czasie podróży na Śląsk i Spisz, zgromadził teksty ludowe posiadające ogromną wartość z punktu widzenia folklorystycznego.
Przekonał znanego śląskiego historyka, Augustina Weltzla, że tworkowianie mówili po morawsku. Lucjana Malinowskiego historycy nauki nazywają „ojcem polskiej dialektologii”, czego zasadność, poza publikacjami, poświadczają postaci uczniów, m.in. Jana Bystronia, Jana Hanusza, Gustawa Blatta, Stanisława Dobrzyckiego czy Kazimierza Nitscha.
Życiorys.
Młodość.
Urodził się w 1839 roku w rodzinie ziemiańskiej na Lubelszczyźnie. Był synem Juliana Malinowskiego herbu Pobóg i Ewy z Górskich (wnuczki Marcina Koźmiana, który był stryjem Kajetana Koźmiana, krytyka literackiego i poety). Pierwsze kroki w nauce stawiał w domu, z pomocą prywatnych nauczycieli: p. Mrozowskiego i p. Kaczkowskiego. Jednak jego rodzice utracili majątek wskutek represji zaborców, ale też własnej niegospodarności, i przenieśli się na Zamojszczyznę, gdzie się dalej uczył. Najpierw w szkole elementarnej p. Jarochowskiego w Tomaszowie Lubelskim, później w gimnazjum w Szczebrzeszynie, a następnie w 4. klasowej szkole realnej w Lublinie.
Młody Lucjan musiał zarabiać na własną edukację (m.in. we wsi Ulów, w gminie Tomaszów Lubelski), przerywając ją z braku środków na 4 lata. Po tej przerwie rozpoczął naukę w gimnazjum w Lublinie, w klasie V., na oddziale filologiczno-historycznym. Ukończył je w 1861 r. z najwyższymi ocenami z wszystkich przedmiotów, z adnotacją: "„O trzymał patent z poświadczeniem, że bez egzaminu do uniwersytetu przyjęty być może i z nagrodą w książce pierwszą.”" Jeszcze w tym roku rozpoczął w Warszawie Kursy Przygotowawcze, a w następnym roku wstąpił do Szkoły Głównej w Warszawie i w 1867 skończył studia na Wydziale Historyczno–Filologicznym, otrzymując stopień magistra nauk filologiczno – historycznych na podstawie rozprawy historycznej: "„O nawróceniu Słowian pomorskich przez Św. Ottona.”". Po otrzymaniu stypendium nauki uzupełniał w Berlinie, Jenie, Petersburgu, Moskwie i Lipsku, poświęcając się dialektologii i prowadząc badania językoznawcze na Śląsku oraz Spiszu.
Natomiast jego brat, Alfons Malinowski był pediatrą w Warszawie.
Podróże na Śląsk i Spisz.
Zachęcony przez prof. Srezniewskiego, podróżował w celach naukowych. Trasa śląskich podróży Malinowskiego wiodła w 1869 r. przez blisko sto miejscowości Śląska Górnego i Cieszyńskiego. Na Górnym Śląsku uczony odwiedził wszystkie charakterystyczne regiony, od powiatu pszczyńskiego na południu po okolice Kluczborka na północy i od Bierunia na wschodzie po okolice Prudnika i Głogówka oraz wsie podopolskie na zachodzie. Na Śląsku Cieszyńskim młody uczony badaniami objął 20 miejscowości w dolinach Wisły, Olzy i Morawki. Był m.in. w Brennej, Ustroniu, Wiśle i Istebnej. Stąd pojechał do Jabłonkowa, gdzie wpadł w zdumienie, ponieważ jego mieszkańcy porozumiewali się po polsku, słowacku i niemiecku, co wtedy było nie do pomyślenia. Penetrując wsie w dolinie Olzy dotarł aż po Nydek u stóp Czantorii. W ostatniej kolejności odwiedził kilka miejscowości w zachodniej części księstwa cieszyńskiego od Morawki pod Ropiczką po Średnią Suchą. Jako bardzo wnikliwy i krytyczny badacz, zbierał wszystkie swoje materiały gwarowe osobiście, przebywając w terenie ponad trzy miesiące. W przeszło 60 miejscowościach, które odwiedził udało mu się zebrać wiele opowieści i pieśni, które mieściły się na około 25 arkuszach. Śląskie badania z zakresu dialektologii stały się później podstawą doktoratu, obronionego w Lipsku w 1873 r. Praca ta ("Beiträge zur slavischen Dialectologie: Ueber die Oppelnsche Mundart"), wydana w Lipsku w tym samym roku, jest dziś uznawana za pierwszy naukowy opis gwary polskiej na Śląsku. O dialekcie górnośląskim Malinowski pisał jako o „dialekcie słowiańskim” i tak był on klasyfikowany przez niemieckich językoznawców w okresie międzywojennym, natomiast polscy uważali go za część języka polskiego.
Praca jako nauczyciel.
Od 1870 roku Malinowski związany był do końca życia z Krakowem, poza krótką przerwą na nauczycielską pracę w ówczesnej stolicy Królestwa Kongresowego, Warszawie, w gimnazjum, w którym w tym czasie uczył się m.in. Roman Dmowski. Po powrocie uczył języka polskiego i języków klasycznych w gimnazjum św. Anny, kontynuując studia na Uniwersytecie Jagiellońskim, gdzie w 1876 roku uzyskał tytuł profesora nadzwyczajnego, a w 1877 r., po śmierci Henryka Sucheckiego objął po nim Katedrę Filologii Słowiańskiej. 30 czerwca 1877 został członkiem Akademii Umiejętności. Był dziekanem wydziału filozoficznego (1887–1888), pełnił też obowiązki rektora tego uniwersytetu. Od 1880 r. był też członkiem komisji egzaminacyjnej kandydatów na nauczycieli gimnazjalnych i egzaminatorem z języka polskiego. 11 listopada 1882 objął stanowisko sekretarza wydziału filologicznego, które sprawował już do końca życia. W ciągu dwudziestu lat intensywnej pracy stworzył podwaliny pod pierwszą w Polsce szkołę lingwistyczną. Wyszło z niej później wielu wybitnych językoznawców. W roku 1883 Malinowski uzyskał tytuł profesora zwyczajnego.
Życie rodzinne.
4 kwietnia 1884 urodził się jego jedyny syn Bronisław Malinowski, który z powodu ciągłych napadów konwulsji i rozdrażnienia wczesne lata życia spędził we wsi Ponice koło Rabki. W 8. roku życia wrócił do Krakowa. Lucjan Malinowski mieszkał wtedy z żoną Józefą z d. Łącką w budynku Bursy Akademickiej. Rodzina była prosta, szczera i surowa. W niedzielę odbywały się zebrania familijne, na których trudne sprawy – awantury i problemy związane z płcią – były rozwiązywane z "patriarchalną rozwagą pod starą gruszą". W domu państwa Malinowskich mówiono i czytano po francusku, śpiewano z upodobaniem francuskie piosenki i pielęgnowano frankofilstwo, które syn Malinowskiego, Bronisław określił później jako "„fałszywe i nierealistyczne”, uznając zarazem za swoje „trzecie medium kulturowe”". Autorytet i osiągnięcia naukowe językoznawcy ukształtowały ambicje intelektualne u jego syna. Jego specjalność (dialektologię) syn rozszerzył na inne obszary zróżnicowań – już nie tylko regionalnych, ale cywilizacyjnych. W 1890 państwo Malinowscy wybudowali dom w Zakopanem. Malinowski zaprzyjaźnił się tam ze Stanisławem Witkiewiczem, a ich przyjaźń przeniosła się później na synów – Bronisława Malinowskiego i Witkacego. Tak bliskie ich kontakty były skutkiem podobnych zainteresowań – obaj byli miłośnikami gór.
Ostatnie lata życia.
Profesor, w jednym ze swoich ostatnich listów odnosząc się do miejsca swoich narodzin pisał tak: "„Urodziłem się w Rzeczypospolitej Babińskiej.”". Rzeczywiście, Jaroszewice są położone o krok od Babina, znanego właśnie głównie z "Rzeczypospolitej Babińskiej", a będąc jeszcze własnością Pszonków, obie miejscowości stanowiły całość. Zmarł nagle, 15 stycznia 1898 roku w Krakowie na atak serca. Został pochowany na Cmentarzu Rakowickim w kwaterze VIII. Jego miejsce na Katedrze Filologii Słowiańskiej zajął Jan Rozwadowski. Kilka miesięcy później opisał jego życie inny językoznawca – Hieronim Łopaciński ("Lucyan Malinowski (1839-1898): wspomnienie pośmiertne", z "Kuryera Niedzielnego" z 12 Maja 1898 r.).

</doc>
<doc id="1115396" url="https://pl.wikipedia.org/wiki?curid=1115396" title="Sonet 144 (William Szekspir)">
Sonet 144 (William Szekspir)

Sonet 144 ("Dwie mam miłości, rozpacz i otucha") – jeden z cyklu sonetów autorstwa Williama Shakespeare’a, opublikowany pierwotnie w 1599 roku, inaczej niż pozostałe utwory z tej serii, które ukazały się drukiem dopiero w 1609 roku.
Treść.
Sonet ten, skierowany do "Czarnej Damy", opisuje rozterki moralne podmiotu lirycznego. Ten musi wybrać między jedną z osób, którą kocha: pomiędzy mężczyzną a kobietą. Zauważa jednocześnie, że kobieta ma w sobie wiele cech diabła.

</doc>
<doc id="1115398" url="https://pl.wikipedia.org/wiki?curid=1115398" title="Suma spójna">
Suma spójna

Suma spójna – konstrukcja topologiczna, w której jedna przestrzeń topologiczna jest "przyklejana" do drugiej za pomocą przekształcenia ciągłego; z tego powodu wynik nazywa się sklejeniem bądź przestrzenią sklejoną.
Dokładniej, niech formula_1 oraz formula_2 oznaczają przestrzenie topologiczne, przy czym niech formula_3 będzie podprzestrzenią w formula_4 Niech formula_5 będzie przekształceniem ciągłym ("przekształcenie klejące"). Sklejenie formula_6 definiuje się jako sumę rozłączną formula_1 oraz formula_8 w której dowolny formula_9 utożsamia się z formula_10 Można to zapisać wzorem
Niekiedy sklejenie zapisuje się jako formula_12
Zbiór formula_6 składa się z sumy rozłącznej formula_1 oraz formula_15 Topologia wyznaczona jest jednak poprzez konstrukcję ilorazową. Jeśli formula_3 jest domkniętą podprzestrzenią formula_8 to można pokazać, że przekształcenie formula_18 jest zanurzeniem domkniętym, zaś formula_19 jest zanurzeniem otwartym.

</doc>
<doc id="1115399" url="https://pl.wikipedia.org/wiki?curid=1115399" title="Ludność Dębicy">
Ludność Dębicy



</doc>
<doc id="1115400" url="https://pl.wikipedia.org/wiki?curid=1115400" title="Sonet 138 (William Szekspir)">
Sonet 138 (William Szekspir)

Sonet 138 ("Gdy miła klnie się, że nią prawda rządzi") – jeden z cyklu sonetów autorstwa Williama Shakespeare’a, opublikowany pierwotnie w 1599 roku, inaczej niż pozostałe utwory z tej serii, które ukazały się drugiem dopiero w 1609 roku.
Treść.
Sonet ten, skierowany do "Czarnej Damy", ma charakter żartobliwy. Podmiot liryczny zarzuca kobiecie, że ta go okłamuje, udając, że nie dostrzega jego wad wynikających z procesów starzenia się. Jednocześnie sam udaje, że wierzy w te kłamstwa, przez co oboje poświadczają nieprawdę.
Sonet ten kończy się następująco:
"Ona mi kłamie, ja ją okłamuję"
"Tak fałsz fałszowi pochlebiać próbuje."

</doc>
<doc id="1115402" url="https://pl.wikipedia.org/wiki?curid=1115402" title="Volare Airlines">
Volare Airlines

Volare Airlines - włoskie tanie linie lotnicze Volare Airlines (również zwane volareweb.com).
Historia.
Tanie linie Volare Airlines zawiesiły swoje loty w listopadzie 2004. Linia lotnicza była już prawie bankrutem, ale później, w 2006 roku jako spółka zależna Alitalii wznowiła loty i wydobyła się z długów.
W Polsce operowała na trasach do Łodzi, Krakowa, Warszawy i Wrocławia.
Linia zbankrutowała w 2009 roku.
Flota.
W latach 2006 - 2009 Volareweb.com używało następujących samolotów:
Ostatnie dwa A320 Volareweb.com zostały przemalowane w marcu 2010 w barwy Air One i są używane razem z trzema innymi dla taniej działalności Air One.

</doc>
<doc id="1115405" url="https://pl.wikipedia.org/wiki?curid=1115405" title="Sonet 126 (William Szekspir)">
Sonet 126 (William Szekspir)

Sonet 126 ("O chłopcze śliczny, który w moc promienną") – jeden z cyklu sonetów autorstwa Williama Shakespeare’a. Po raz pierwszy został opublikowany w 1609 roku. Jest ostatnim z serii utworów skierowanych do "Tajemniczego młodzieńca".
Treść.
W sonecie tym podmiot liryczny ostrzega młodzieńca przed skutkami starzenia się. Jednocześnie wychwala jego urodę zaświadczając, iż ta opiera się działaniu Czasu. Jest także zdania, iż ten jest ulubieńcem Natury, która nie pozwala Czasowi ingerować w jego wygląd.

</doc>
<doc id="1115409" url="https://pl.wikipedia.org/wiki?curid=1115409" title="Michał Wulfers">
Michał Wulfers

Michał Franciszek Wulfers (ur. 1765, zm. 28 czerwca 1794 w Warszawie) – polski prawnik, adwokat.
Życiorys.
Pochodził z rodziny mieszczańskiej, był synem Jana. Karierę prawniczą zrobił w młodym wieku, wyróżniając się jako utalentowany mówca. Otworzyło mu to drogę do nobilitacji – tytuł szlachecki otrzymał razem z grupą warszawskiej inteligencji, między innymi Franciszkiem Barssem, Adamem Mędrzeckim i Antonim Mianowskim. W marcu 1794 został mianowany następcą zmarłego syndyka miasta Warszawy Michała Świniarskiego, z którym przez kilka lat współpracował. Raporty agentów posła rosyjskiego Osipa Igelströma kojarzyły go z konspiracyjną działalnością na rzecz zbliżającej się insurekcji.
Po przejęciu stolicy przez siły Tadeusza Kościuszki Wulfers wszedł do Rady Miejskiej oraz Rady Zastępczej Tymczasowej (organu doradczego naczelnika insurekcji). Pracował także w Komisji Dyplomatycznej, kierowanej przez Jana Kilińskiego; współpraca z tym ostatnim nie układała się dobrze. Jako umiarkowanego działacza powstania i przeciwnika ulicznych samosądów, a zarazem wziętego oratora, Wulfersa kilkakrotnie delegowano do uspokojenia tłumów warszawskich. Czynności te przysporzyły adwokatowi licznych przeciwników wśród radykałów. Wulfersa oskarżano między innymi o ukrywanie dokumentów kompromitujących króla Stanisława Augusta Poniatowskiego oraz utrzymywanie kontaktów z niektórymi więźniami insurekcji, zwłaszcza ze szpiegiem Karolem Boscampem-Lasopolskim.
W obliczu tych oskarżeń radykałowie doprowadzili do usunięcia Wulfersa ze składu Rady Miejskiej, a następnie 18 maja 1794 do jego aresztowania. 28 czerwca 1794 Wulfers zginął na szubienicy przed kościołem bernardynów w Warszawie, powieszony przez podburzony tłum. Śmierć tegoż dnia poniosło kilka innych osób o reputacji zdrajców, między innymi biskup Ignacy Jakub Massalski, kasztelan Antoni Stanisław Czetwertyński-Światopełk czy Karol Boscamp-Lasopolski; pewną formą rehabilitacji Wulfersa, o którym zachowały się pozytywne opinie większości współczesnych mu pamiętnikarzy (w tym samego Jana Kilińskiego a nawet Kościuszki), była zgoda prezydenta Warszawy Ignacego Wyssogoty Zakrzewskiego na pochówek na cmentarzu bernardyńskim, czego odmówiono innym powieszonym.
Dwóch braci Michała Wulfersa było pedagogami Szkoły Rycerskiej – Jan Szczepan wykładał historię i literaturę polską, Piotr opiekował się zbiorami biblioteki. Żoną Wulfersa była córka dyrektora Szkoły Rycerskiej Michała Jana Hubego.

</doc>
<doc id="1115411" url="https://pl.wikipedia.org/wiki?curid=1115411" title="Ignacy Massalski">
Ignacy Massalski



</doc>
<doc id="1115412" url="https://pl.wikipedia.org/wiki?curid=1115412" title="Przywra płucna">
Przywra płucna



</doc>
<doc id="1115414" url="https://pl.wikipedia.org/wiki?curid=1115414" title="Stefan Wicik">
Stefan Wicik

Stefan Wicik (ur. 3 maja 1924 w Kórniku, zm. 10 lutego 2001 w Chicago) – polski śpiewak (tenor).
Rozpoczął studia wokalne w Akademii Muzycznej w Kolonii, w roku 1948. Studia muzyczne kontynuował po osiedleniu się w 1950 r. w Chicago. Studiował najpierw u słynnego tenora Dimitri Onofrei, a następnie w Chicago Musical College, pod kierunkiem pedagoga Roberta Long. W maju 1962 r. Stefan Wicik zadebiutował w słynnym chicagowskim Orchestra Hall. Zaangażowany przez słynnego impresaria Harry Zelzera.
2 sierpnia 1977 został odznaczony przez Prezydenta RP na Uchodźstwie Krzyżem Kawalerskim Orderu Odrodzenia Polski.

</doc>
<doc id="1115415" url="https://pl.wikipedia.org/wiki?curid=1115415" title="Sonet 127 (William Szekspir)">
Sonet 127 (William Szekspir)

Sonet 127 ("Nikt się przed laty czernią nie zachwycał") – jeden z cyklu sonetów autorstwa Williama Shakespeare’a. Po raz pierwszy został opublikowany w 1609 roku. Jest pierwszym z serii utworów skierowanych do "Czarnej Damy".
Treść.
W sonecie tym podmiot liryczny wychwala urodę swojej kochanki. Ta ma ciemną karnację, czarne brwi i piękne oczy; być może jest Afrykanką. Nie wiadomo, czy jest to postać prawdziwa, czy też wytwór wyobraźni autora.
Jej oczy są "płaczkom w żałobie podobne", lecz jednocześnie "Tyle piękna dojrzysz w ich żałości, że wszyscy zwą je obrazem piękności".

</doc>
<doc id="1115418" url="https://pl.wikipedia.org/wiki?curid=1115418" title="Pryjam">
Pryjam



</doc>
<doc id="1115419" url="https://pl.wikipedia.org/wiki?curid=1115419" title="Sonet 152 (William Szekspir)">
Sonet 152 (William Szekspir)

Sonet 152 ("Jest miłość moja wiarołomna może") – jeden z cyklu sonetów autorstwa Williama Shakespeare’a. Po raz pierwszy został opublikowany w 1609 roku. Jest ostatnim z serii utworów skierowanych do "Czarnej Damy".
Treść.
W sonecie tym podmiot liryczny nie ukrywa swojego zdenerwowania postawą kobiety, która go okłamuje. Oznajmia, że sam także nie pozostawał wobec niej szczery, liczył jednak na jej uczciwość. Zawiódł się na jej postawie, liczył, że ta będzie dla niego wyjątkową osobą.
W zakończeniu tego utworu daje do zrozumienia, iż nie uważa, że ta jest piękna, wbrew temu, co wcześniej zaświadczał:
"Przysięgałem, żeś jest piękna. To ogromne,"
"Przeciwko prawdzie, kłamstwo wiarołomne!"

</doc>
<doc id="1115424" url="https://pl.wikipedia.org/wiki?curid=1115424" title="Alberto Zapater">
Alberto Zapater

Alberto Zapater Arjol (ur. 13 czerwca 1985 w Ejea de los Caballeros) – piłkarz hiszpański grający na pozycji defensywnego pomocnika.
Kariera klubowa.
Zapater pochodzi z Saragossy i tam też rozpoczął piłkarską karierę w młodzieżowej drużynie Realu Saragossa. W 2004 roku po raz pierwszy zauważono go w lidze juniorów, gdy zdobył 14 goli. Ówczesny trener klubu Víctor Muñoz postanowił włączyć młodego piłkarza do pierwszoligowej drużyny. Po raz pierwszy w składzie pojawił się już w przegranym 0:1 spotkaniu Superpuchar Hiszpanii z Valencią i był jednym z najlepszych piłkarzem Realu w tym meczu. Udanie spisał się też w rewanżu, wygranym w Saragossie 3:1, dzięki któremu Real wywalczył trofeum. W Primera División Zapater zadebiutował 29 sierpnia w wygranym 3:1 meczu z Getafe CF. Mając 19 lat wywalczył sobie pewne miejsce w składzie grając jako defensywny pomocnik. Wystąpił w 31 spotkaniach ligowych i zdobył 1 gola, w przegranym 1:2 meczu z Realem Sociedad. W lidze zajął z Saragossą 12. pozycję, a zaliczył też występy w Pucharze UEFA.
W sezonie 2005/2006 Zapater doprowadził Real do finału Pucharu Hiszpanii. Po drodze zespół z Aragonii wyeliminował m.in. Barcelonę i Real Madryt, jednak w finale uległ 1:4 Espanyolowi Barcelona. W lidze Alberto wystąpił w 35 meczach, jednak nie zdobył w nich gola. Także w sezonie 2006/2007 ani razu nie trafił do siatki rywali, ale znów był czołowym zawodnikiem zespołu i zajął z nim wysokie 6. miejsce, gwarantujące start w Pucharze UEFA.
W lipcu 2009 roku za 4,5 miliona euro Zapater odszedł do włoskiej Genoi. W Serie A zadebiutował 23 sierpnia w wygranym 3:2 meczu z AS Roma, w którym zdobył gola. Po sezonie Zapater odszedł do lizbońskiego Sportingu w rozliczeniu za Miguela Veloso. Swój debiut w Sportingu zanotował 22 sierpnia 2010 w meczu z CS Marítimo (1:0). W Spotingu spędził jeden sezon.
W 2011 roku Zapater został zawodnikiem Łokomotiwu Moskwa. W Łokomotiwie zadebiutował 10 września 2011 w zwycięskim 4:2 domowym meczu z Zenitem Petersburg. W 2016 wrócił do Realu Saragossa.
Kariera reprezentacyjna.
W 2005 roku Zapater wraz z młodzieżową reprezentacją Hiszpanii U-20 wziął udział w MŚ U-20 w Holandii. Hiszpania dotarła do ćwierćfinału, w którym odpadła po porażce 1:3 z Argentyną. Honorowego gola dla Hiszpanów zdobył Zapater. Następnie piłkarz rozegrał 14 spotkań dla reprezentacji U-21.

</doc>
<doc id="1115426" url="https://pl.wikipedia.org/wiki?curid=1115426" title="Dino Campana">
Dino Campana

Dino Campana (ur. 20 sierpnia 1885 w Marradi, zm. 1 marca 1932 w Scandicci) – włoski poeta należący do grupy poetów wyklętych.
W 1914 roku wydał tomik poezji "Pieśni orfickie" ("Canti orfici").

</doc>
<doc id="1115427" url="https://pl.wikipedia.org/wiki?curid=1115427" title="Klubi Sportiv Apolonia Fier">
Klubi Sportiv Apolonia Fier



</doc>
<doc id="1115430" url="https://pl.wikipedia.org/wiki?curid=1115430" title="Paludyzm">
Paludyzm



</doc>
<doc id="1115433" url="https://pl.wikipedia.org/wiki?curid=1115433" title="Niemenek">
Niemenek

Niemenek (lit. "Nemunėlis", łot. "Mēmele"), rzeka w północnej Litwie i południowej Łotwie.
Wypływa z jez. Lūšna – 6 km na południe od Rakiszek i rozciąga się na dystansie 191 km z czego 75 km leży na Litwie, 76 km stanowi granicę litewsko-łotewską a pozostałe 40 km leży na Łotwie. W Bowsku łączy się z rzeką Musza dając początek Lelupie. W widłach Niemenka i Muszy tuż przed miejscem ich połączenia znajduje się zamek Bowski.

</doc>
<doc id="1115437" url="https://pl.wikipedia.org/wiki?curid=1115437" title="Zaczadzenie">
Zaczadzenie



</doc>
<doc id="1115440" url="https://pl.wikipedia.org/wiki?curid=1115440" title="Park Narodowy Brijuni">
Park Narodowy Brijuni



</doc>
<doc id="1115442" url="https://pl.wikipedia.org/wiki?curid=1115442" title="Vado al massimo">
Vado al massimo

Vado al massimo – album Vasco Rossiego wydany w 1982. 
Utwór "Vado al massimo" zamieszczony na tej płycie zajął ostatnie miejsce w konkursie Festiwalu Piosenki Włoskiej w San Remo.

</doc>
<doc id="1115446" url="https://pl.wikipedia.org/wiki?curid=1115446" title="Rozkład ciągły prawdopodobieństwa">
Rozkład ciągły prawdopodobieństwa



</doc>
<doc id="1115456" url="https://pl.wikipedia.org/wiki?curid=1115456" title="Dyzuria">
Dyzuria



</doc>
<doc id="1115457" url="https://pl.wikipedia.org/wiki?curid=1115457" title="Deficyty bliźniacze">
Deficyty bliźniacze

Deficyty bliźniacze – rodzaj zależności, która występuje w gospodarce pomiędzy deficytem budżetowym a deficytem obrotów bieżących. W praktyce zależność ta oznacza, że utrzymywanie wysokiego deficytu budżetowego może prowadzić do deficytu obrotów bieżących. W powszechnym użyciu występują trzy interpretacje, przy pomocy których tłumaczy się powyższe zjawisko.
Interpretacje.
Pierwsza interpretacja zakłada płynność kursu walutowego oraz swobodny przepływ kapitału – sytuacja gospodarki otwartej. Utrzymywanie przez państwo wysokiego deficytu budżetowego skutkuje wzrostem stopy procentowej. Zwiększona stopa procentowa powoduje napływ zagranicznych inwestycji, w wyniku których waluta zagraniczna zostaje wymieniona na walutę krajową. Prowadzi to do aprecjacji rodzimej waluty. Ceny artykułów importowanych spadają, a ceny dóbr eksportowanych rosną. W takiej sytuacji rośnie deficyt na rachunku obrotów bieżących.
Druga interpretacja związana jest z finansowaniem deficytu budżetowego z oszczędności. Wzrost deficytu budżetowego oznacza obniżenie się oszczędności i powiększenie różnicy między inwestycjami a oszczędnościami. Jedyną alternatywą jest zatem zaciąganie przez budżet państwa pożyczek zagranicznych. To implikuje wzrost deficytu obrotów bieżących.
Trzecia interpretacja dotyczy sposobu wydatkowania pieniędzy pochodzących z emisji obligacji przez budżet państwa. W większości powodują one wzrost popytu konsumpcyjnego, co oddziałuje na gospodarkę. Większe wydatki konsumpcyjne zwiększają import i ograniczają eksport, gdyż w pierwszej kolejności zostaje zaspokojony popyt wewnętrzny. Oznacza to pogłębienie deficytu obrotów bieżących.

</doc>
<doc id="1115460" url="https://pl.wikipedia.org/wiki?curid=1115460" title="Jacqueline de Romilly">
Jacqueline de Romilly

Jacqueline de Romilly, "de domo" Jacqueline David (ur. 26 marca 1913 w Chartres, zm. 18 grudnia 2010 w Boulogne-Billancourt) – francuska filolog klasyczna. Była członkiem Akademii Francuskiej i pierwszą kobietą, która została profesorem Collège de France. Światową sławę przyniosły jej badania nad językiem i cywilizacją starożytnej Grecji, zwłaszcza prace o Tukidydesie. 
Życiorys.
Urodziła się w 1913 jako córka profesora filozofii Maxime'a Davida (który w 1914 zginął na wojnie) i Jeanne Malvoisin. Jako uczennica lycée Molière zdobyła w 1930 pierwszą nagrodę w "Concours général" z języka łacińskiego i drugą z języka greckiego – był to pierwszy rok, w którym do tego prestiżowego konkursu uczniowskiego mogły przystępować dziewczęta. Po ukończeniu kursu przygotowawczego w Lycée Louis-le-Grand podjęła studia w paryskiej École normale supérieure. Jako uczennica grecysty Paula Mazona w 1936 uzyskała "agrégation", a w 1947 obroniła doktorat. W 1940 poślubiła Michela Wormsa de Romilly.
Od 1939 była nauczycielką w Bordeaux, Wersalu i innych miastach. Wkrótce po asystenturze w Sorbonie została profesorem grecystyki na Uniwersytecie w Lille (1949–1957). Następnie (1957–1973) była profesorem Sorbony. W 1973 otrzymała katedrę o nazwie "Grecja a rozwój myśli politycznej i moralnej" ("La Grèce et la formation de la pensée morale et politique") w Collège de France – jako pierwsza kobieta w dziejach tej instytucji. W 1988 została drugą (po Marguerite Yourcenar) kobietą członkiem Akademii Francuskiej. Objęła fotel 7. po André Roussinie. Przewodniczyła Association Guillaume Budé, a następnie była prezesem honorowym tej organizacji. Była członkiem korespondentem kilkunastu państwowych akademii nauk i doktorem "honoris causa" uniwersytetów w Oksfordzie, Atenach, Dublinie, Heidelbergu, Montrealu i Yale. Otrzymała także austriacki order Ehrenzeichen für Wissenschaft und Kunst.
W 1995 nadano jej obywatelstwo Grecji, a w 2000 została przez rząd tego kraju mianowana ambasadorem kultury.
Zainteresowania naukowe Jacqueline de Romilly obejmowały przede wszystkim twórczość pisarzy greckich okresu klasycznego – zwłaszcza Tukidydesa i wielkich tragików oraz historię idei. Pisała także wiele o nauczaniu. Dwie jej książki nie są związane z działalnością naukową: książka o Prowansji "Sur les chemins de Sainte-Victoire" z 1987 i powieść z 1990. 
W języku polskim ukazała się w 1994 jej książka "Tragedia grecka" ("La tragédie grecque") w przekładzie Ireny Sławińskiej. Obejmuje ona wprowadzenie, pięć rozdziałów i zamknięcie. Książka ma układ zbliżony do chronologicznego, nie jest jednak typowym kompendium – koncentruje się na związkach tragedii ze światem idei społecznych, antropologicznych i religijnych.

</doc>
<doc id="1115461" url="https://pl.wikipedia.org/wiki?curid=1115461" title="Konfetti">
Konfetti

Konfetti (confetti) – miniaturowe ścinki papieru (czasem tworzyw sztucznych), rozsypywane w powietrzu w salach balowych podczas karnawałowych zabaw, podczas wesel i innych świąt, a także na zabawach sylwestrowych, na meczach, np. piłkarskich.
W najprostszej formie są to pozostałości wycięte z papieru przez różnego rodzaju dziurkacze (np. biurowe) i perforatory. Niegdyś powszechnie wykorzystywano do tego celu skrawki wykrojone przez perforatory papierowych taśm dziurkowanych i kart dziurkowanych, używanych w dalekopisach, a później również komputerach starszego typu.

</doc>
<doc id="1115462" url="https://pl.wikipedia.org/wiki?curid=1115462" title="Lobbing polityczny">
Lobbing polityczny

Lobbing polityczny, zwany także rzecznictwem interesów (z ) – pojęcie opisujące działania zgodne z prawem, zmierzające do wywarcia wpływu na organy decyzyjne w państwie (w szczególności legislatywę, egzekutywę lub władze samorządowe) w celu uzyskania korzystnej decyzji. Przez lobbing polityczny rozumie się także pewien układ powiązań instytucjonalnych, które służą dostarczaniu rzetelnych informacji przydatnych w procesie tworzenia i stosowania prawa.
Definicje lobbingu politycznego są odmienne w zależności od dziedziny nauki badającej to zjawisko.
Lobbing polityczny w naukach społecznych.
W naukach społecznych (politologia, socjologia) lobbing polityczny wiąże się z działalnością grup interesów wywierających wpływ na proces decyzyjny w państwie. Wśród odmian lobbingu wyróżnia się:
1. lobbing ad hoc – występuje, gdy rzecznictwo interesów stanowi działalność sporadyczną, podejmowaną w związku z konkretną sprawą, przez osobę prywatną lub organizację, która zajmuje się lobbingiem przy okazji wypełniania swoich podstawowych zadań statutowych.
2. „Dziki” lobbing – uprawiają go indywidualni „załatwiacze” lub grupy interesu wykorzystujące różne środki nacisku. Często wywodzą się oni z kręgu byłych decydentów, którym pozostały kontakty w świecie polityki i wykorzystują je dla uzyskania własnych korzyści majątkowych. Podmioty uprawiające tę odmianę lobbingu często stosują działania nieetyczne (pozyskują poparcie decydentów poprzez nierzetelne informacje lub stosowanie zachęt materialnych tj. korupcja, usługi wymienne, itp.). Jednym z najgłośniejszych przypadków takiego lobbingu stała się tzw. afera żelatynowa, która zapoczątkowała nowa falę dyskusji na temat ustawowej regulacji tej sfery życia społecznego w Polsce.
3. Lobbing profesjonalny – w odróżnieniu od dwóch wyżej wymienionych form lobbingu, lobbing profesjonalny przejawia się w wykorzystaniu strategii i technik działania opartych m.in. na marketingu. Osoby uprawiające ten rodzaj lobbingu uczyniły z tego swój zawód. Ten rodzaj rzecznictwa interesów występuje w kilku formach:
Profesjonalny lobbing oprócz kontaktów bazuje na racjonalnej, popartej faktami argumentacji. Prawidłowo prowadzony, powinien polegać na profesjonalne zbieranie informacji, analizy i badania. Chcąc wywrzeć wpływ na decydentach, przygotowuje się plan działań lobbingowych w oparciu o następujące etapy:
a) Monitoring oraz zbieranie informacji o sytuacji wyjściowej 
Ten etap polega na śledzeniu zmian prawnych w konkretnej branży, sektorze lub biznesie. Na tym etapie powinny zostać uwzględnione działania pozostałych podmiotów dążących do zmiany danego prawa oraz reprezentowanych przez nich kierunków zmian. Należy również spojrzeć na główne siły polityczne oraz instytucje publiczne w ramach danej polityki oraz dokonać przeglądu prasy w poszukiwaniu proponowanych zmian prawnych.
b) Analiza – oznacza zdefiniowanie potencjalnych skutków proponowanych zmian prawnych Ocena intencji twórców zmian i regulacji prawnych umożliwia określenie potencjalnych skutków nowelizacji prawnych. Na tym etapie następuje zatem ocena czy dany podmiot, którego nowe regulacje miałyby dotyczyć, jest przygotowany na nadchodzące zmiany i czy będą one stanowić dla niego istotne zagrożenie. Następnie przewiduje się, jakie będą kolejne kroki legislacyjne oraz co można zrobić, aby, w ramach danej zmiany prawa, zbudować przewagę dla danego podmiotu.
c) Określenie kierunku i sposobu działania 
Następnie, po stworzeniu strategii działania (określeniu ewentualnych zagrożeń i znalezieniu ewentualnych rozwiązań), należy przystąpić do ich realizacji. Istotne jest wypracowanie własnego stanowiska i jasne jego sformułowanie w materiałach informacyjnych, które zostaną wręczone decydentom. Należy również zadbać o możliwość przedstawienia swoich racji i stanowiska w danej sprawie.
d) Działania informacyjne i edukacyjne 
Bardzo istotne jest zarówno prowadzenie działań informacyjnych, jak i edukacja oraz pozostawanie w ciągłym kontakcie z ważnymi decydentami.
Lobbing w naukach prawnych.
Nauki prawne kładą nacisk na zgodność podejmowanych działań z prawem oraz na regulacji prawnej lobbingu. Działalność lobbingowa wymaga uprzedniej rejestracji oraz składania regularnych sprawozdań z działalności, w których lobbiści wykazują wydatki poniesione na swoją działalność, jej adresatów, zastosowane metody oraz osiągnięte rezultaty. Rejestr lobbistów oraz sprawozdania są jawne. Lobbing może być podejmowany wyłącznie za wynagrodzeniem i w interesie osób trzecich. Zleceniodawcą lobbingu są na ogół, choć nie tylko, grupy interesów. Działalność wykonywana bez wynagrodzenia i we własnym interesie to wykonywanie obywatelskiego prawa petycji lub w przypadku takich grup interesów jak stowarzyszenia branżowe lub związki zawodowe – realizacja prawa do konsultowania projektów aktów prawnych przez branżowe reprezentacje interesów. Większość działań określanych przez politologów, socjologów, specjalistów public relations czy dziennikarze jako lobbing, nie spełnia wymienionych przesłanek i nie jest przez naukę prawa w ogóle uważane za lobbing.
Regulacja prawna lobbingu na świecie.
Pierwsze regulacje prawne lobbingu pojawiają się w Stanach Zjednoczonych, gdzie początkowo zakazano lobbingu i karano jego uprawianie grzywną lub pozbawieniem wolności (Konstytucja stanu Georgia z 1877, Konstytucja stanu Kalifornia z 1879 r.). Pierwsza szczątkowa regulacja prawna zezwalająca na prowadzenie działalności lobbingowej pod warunkiem rejestracji i złożenia sprawozdania z działalności została uchwalona w stanie Massachusetts w 1890 r. Pierwsza ustawowa regulacja lobbingu "Federal Regulation of Lobbying Act" pochodzi z 1946 r. W 1995 została zastąpiona przez "Lobbying Disclosure Act". Do dnia dzisiejszego ustawowe regulacje lobbingu posiadają jedynie kilka państw na świecie: Filipiny (1957), Kanada (1988), Stany Zjednoczone (1995), Gruzja (1998), Litwa (2000), Peru (2003), Polska (2005) i Węgry (2006). Ponadto wszystkie stany Stanów Zjednoczonych oraz prowincje Kanady posiadają odrębne regulacje ustawowe lobbingu. Spotyka się także regulacje szczątkowe lobbingu zawarte w regulaminach izb parlamentu (m.in. Austria, Brazylia, Kanada, Norwegia, Polska, USA, Walonia (Belgia), Węgry, Parlament Europejski) oraz aktach prawnych niższej rangi.
Początki lobbingu na świecie.
Lobbing istnieje odkąd powstały pierwsze państwa i ich organy decyzyjne. Wśród najstarszych, znanych przykładów lobbingu politycznego wymienia się działalność retorów i demagogów w starożytnej Grecji. Badacze dopatrują się lobbingowej gry interesów w działalności średniowiecznego kościoła katolickiego, szczególnie dyplomatów, prawników i dworzan kościelnej proweniencji. Wpływowi mieszczanie i ich organizacje: gildie, cechy i hanza często korzystały z usług zawodowych lobbystów. Za autorów nowoczesnych, wolnych od korupcji, metod prowadzenia działalności lobbingowej, w części wykorzystywanych do dzisiaj, uchodzą kwakrzy.
Istotny wpływ na rozwój nowoczesnych technik lobbystycznych (wykorzystanie gazet i druków ulotnych, pamiętników, manifestów, analiz teoretycznych, drukowanych mów retorycznych, a także lobbingu zagranicznego) wywarła rewolucja francuska.
Historia lobbingu w Polsce.
Początki zawodowego rzecznictwa interesów w Polsce sięgają XVI w. Do pierwszych polskich lobbistów zalicza się rzeczników reprezentujących interesy miast (tzw. "ablegaci" lub "internuncjusze") oraz gmin żydowskich (tzw. "sztadlanie"), którzy uczestnicząc nieoficjalnie w obradach sejmików szlacheckich lub sejmów walnych wywierali wpływ na podejmowane decyzje.
Najbardziej zaawansowana pod względem stosowanych metod i najbardziej skuteczna polska grupa lobbingowa działała w latach 1834–1857 przy brytyjskiej Izbie Gmin w interesie polskiej emigracji popowstaniowej. Grupa ta składała się z przedstawicieli polskiej arystokracji (m.in.: książę Adam Czartoryski, hrabia Aleksander Colonna-Walewski, hrabia Władysław Zamoyski, Julian Ursyn Niemcewicz). Udało się jej zdobyć wiele korzystnych dla polskich emigrantów rozstrzygnięć, w tym wymierną pomoc finansową ze strony państwa brytyjskiego.
Regulacja lobbingu w Polsce.
Ustawa "o działalności lobbingowej w procesie stanowienia prawa" () została uchwalona 7 lipca 2005 roku, a weszła w życie 7 marca 2006 roku. Jest to regulacja szczątkowa, która obejmuje wyłącznie ustawy i rozporządzenia ministrów, Prezesa Rady Ministrów i Rady Ministrów. Lobbista jest zobowiązany wyłącznie do rejestracji. Polska ustawa nie przewiduje składania przez lobbistów sprawozdań, a obowiązek sprawozdawczy nałożyła na adresatów lobbingu, czyli organy państwa. Jednocześnie lobbiści otrzymali szerokie uprawnienia, jak możliwość wykonywania swojej działalności w siedzibie urzędu obsługującego organ władzy publicznej. Ustawa jest powszechnie krytykowana jako niespełniająca swojej roli i fasadowa. Ponadto, w ustawie uregulowano zagadnienia nie związane wprost z lobbingiem, a dotyczące: zasady jawności procesu tworzenia prawa (obowiązkowe programy prac legislacyjnych publikowane przez Radę Ministrów i poszczególnych ministrów), środków antykorupcyjnych, czy realizacji obywatelskiego prawa petycji do władz (wysłuchanie publiczne). 1 kwietnia 2009 roku weszła w życie pierwsza nowelizacja ustawy lobbingowej dokonana przy okazji nowelizacji ustawy o Radzie Ministrów. Miała ona charakter marginalny (wynikała z wprowadzenia instytucji „założeń projektu ustawy”).

</doc>
<doc id="1115467" url="https://pl.wikipedia.org/wiki?curid=1115467" title="Radobýl">
Radobýl

Radobýl (niem. "Radobil", "Radebeule") – góra w północnych Czechach, niedaleko Litomierzyc, w pasmie Czeskiego Średniogórza. Jej wysokość wynosi 399,4 m n.p.m. Zbudowana jest głównie z bazaltów, które przyjmują charakterystyczny kształt słupów. W celu wydobycia bazaltu został uruchomiony kamieniołom (obecnie nieczynny).
Góra ma charakterystyczny dla Czeskiego Średniogórza stożkowaty kształt. Południowe stoki góry pokrywa trawiasta roślinność stepowa. Występują liczne gatunki mięczaków i motyli.
Człowiek pojawił się na Radobýlu już w epoce brązu, góra służyła wówczas jako miejsce kultu. Od średniowiecza na żyznych, wulkanicznych glebach uprawiana jest winorośl (okolice Litomierzyc słyną z produkcji wina). Od XVII wieku na szczycie znajduje się krzyż.

</doc>
<doc id="1115468" url="https://pl.wikipedia.org/wiki?curid=1115468" title="British Rail Class 43">
British Rail Class 43

British Rail Class 43 jest określeniem podwójnych lokomotyw składu High Speed Train InterCity 125, produkowanych przez BREL od 1976 do 1982 roku.
HST jest oficjalnie uznawany za najszybszy na świecie skład spalinowy, osiągając 238 km/h w składzie testowym i 201 km/h na regularnej trasie.
InterCity 125 jest zwrotem określającym pociąg złożony z dwóch lokomotyw Class 43, wraz z wagonami Mark 3 pomiędzy nimi.
Produkcja.
We wczesnych latach '70 Zarząd British Railways (BRB) stanął przed koniecznością unowocześnienia trakcji i taboru spalinowego w przeciągu 10 lat.
Środki finansowe były ograniczone, więc kosztowna elektryfikacja linii nie wchodziła w grę. Tak powstała idea bardzo szybkiego pociągu spalinowego.
Zarząd British Railways poszukiwał tańszego i bardziej ekonomicznego odpowiednika APT (brytyjskiego prototypu elektrycznego szybkiego składu, podobnego do HST). W ten sposób powstały prototypy lokomotyw, z nazwą Class 41 (później zwane Class 252).
Skład prototypowy został stworzony w Railway Technical Centre w Derby. Lokomotywy spalinowe zostały zbudowane przez należące do BREL zakłady Crewe Works, natomiast wagony Mk3, przystosowane do prędkości większej niż 160 km/h, przez BREL w Litchurch Lane Works. Silnik użyty w prototypowych lokomotywach to Paxman 'Valenta' 12RP200L o mocy 2250 KM, z prądnicą firmy Brush. Obie lokomotywy znajdowały się na końcach składu, co nadawało mu zarazem dobre własności aerodynamiczne, jak i "płaski" koniec pomocny podczas przetaczania.
Dwie pierwsze prototypowe lokomotywy zbudowano w czerwcu i sierpniu 1972 roku. Przydzielone im zostały numery 41001 i 41002, ale po krótkim czasie użytkowania nazwę zmieniono na Class 252.
Po okresie próbnym prototypy HSDT (Szybki Pociąg Spalinowy) zostały wprowadzone na regularną trasę London Paddington - Bristol.
Po dostrzeżeniu niewątpliwych zalet projektu złożono zamówienia przez koleje Western, Eastern, Scottish i London Midland.
Operatorzy.
W lipcu 2007 roku 194 istniejące lokomotywy Class 43 zostały rozdystrybuowane.
Midland Mainline posiadają nadwyżkę jednostek, i wiele z nich jest wypożyczonych innym operatorom, m.in. Virgin CrossCountry.
Od rozkładu jazdy 2007/2008 składy należące do GNER przeszły w ręce National Express East Coast w związku ze zmianą operatora franczyzy InterCity East Coast, która została zerwana 13 listopada 2009 roku i 13 składów trafiło do powołanego przez rząd operatora East Coast.
British Rail.
197 wyprodukowanym lokomotywom zostały przydzielone numery od 43002 do 43198. 43001 został zastosowany w drugim w dwóch prototypowych składów; natomiast pierwszy - 43000, jest do dziś zachowany (żadna inna lokomotywa nie miała numeru "trzy zera").
Do momentu wprowadzenia HST prędkość pociągów w Wielkiej Brytanii była ograniczona do 160 km/h. Dobre przyspieszenie i duża prędkość HST zapewniła mu popularność wśród pasażerów. Prototyp InterCity 125, numery 43000 i 43001 ustanowiły światowy rekord prędkości spalinowego pociągu pasażerskiego 12 czerwca 1973 roku. Do dziś niepobity rekord z 1 listopada 1987 roku wyniósł 238 km/h (148 mil/h).
Wypadki.
Ze wszystkich 197 wyprodukowanych lokomotyw, trzy uległy wypadkom:
Jedna z dwóch prototypowych lokomotyw, 43000 jest wystawiona w Narodowym Muzeum Kolejnictwa w Yorku, gdy druga, 43001, została pocięta na złom w Roterham, w grudniu 1990 roku.
Wykorzystanie.
W 2004 roku HST były używane przez First Great Western (84 lokomotywy), Midland Mainline (63 lokomotywy) i GNER (23 lokomotywy).
Od 1997 do 2003 roku HST były używane przez Virgin Trains, do czasu gdy zostały zastąpione przez składy spalinowe Voyager (Class 220) i Super Voyager (Class 221) .
W 2004 roku Midland Mainline zmniejszyła flotę HST na korzyść składów Meridan (Class 222). Network Rail przystosowały HST w celu testów stanu szyn.
HST obsługiwany przez First Great Western HSTs ma 472 siedzenia pasażerskie i miejsce na sześć rowerów.
Na podstawie designu HST powstał australijski XPT, o innym układzie siedzeń, rozwijający prędkość 160 km/h (100 mph).
W 2006 roku ogłoszono, że Grand Central zastosuje HST na trasie Londyn - Sunderland.
Wymiana HST.
Pierwsze zastąpienie HST miało miejsce w 1988 roku na linii East Coast Main Line przez InterCity 225, po elektryfikacji linii do Edynburga.
W bardziej nieodległych czasach HST zostawały zastępowane przez dieslowe zespoły trakcyjne, jak Class 180, Class 220, Class 221 czy Class 222. Składy te miały lepsze przyspieszenie od HST poprzez wyższy wskaźnik moc/waga, zwykle o 30%. Mimo to panuje powszechne przekonanie, że składy te nie dorównują wysokiemu komfortowi czy niskim hałasie cechującym wagony Mark3 w HST. Dziś hałas silników pod wagonami składów kursujących jako InterCity jest uznawany za nieodpowiedni.
W 2005 roku koncepcja HST2 była poddana pod dyskusję przez rząd i przemysł kolejowy. Skutkiem tych decyzji było unowocześnienie floty HST. Frima Brush zainstalowała nowoczesne, ciche i oszczędne generatory dieslowe MTU4000 i nowe systemy chłodzenia.
Przewoźnicy mają nadzieję, że to zapewni HST kolejne 10 lat efektywnej pracy.

</doc>
<doc id="1115471" url="https://pl.wikipedia.org/wiki?curid=1115471" title="InterCity 125">
InterCity 125



</doc>
<doc id="1115473" url="https://pl.wikipedia.org/wiki?curid=1115473" title="Intercity 125">
Intercity 125



</doc>
<doc id="1115474" url="https://pl.wikipedia.org/wiki?curid=1115474" title="Armen Takhtajan">
Armen Takhtajan



</doc>
<doc id="1115475" url="https://pl.wikipedia.org/wiki?curid=1115475" title="High speed train">
High speed train



</doc>
<doc id="1115476" url="https://pl.wikipedia.org/wiki?curid=1115476" title="Garcia Alabiano">
Garcia Alabiano

Garcia Alabiano (ur. 1549 w Tarragonie, zm. 27 kwietnia 1624 w Saragossie) – hiszpański jezuita, profesor i rektor Akademii Wileńskiej.
Kształcił się w Alcalá de Henares, gdzie w 1567 wstąpił do zakonu Jezuitów. Studiował filozofię w Saragossie w latach 1569-1572 oraz teologię w Walencji 1573-1575 a następnie do 1577 w Rzymie. W 1577 przybył do Poznania, a 1578 objął katedrę teologii scholastycznej w Akademii Wileńskiej, a w roku 1585 drugim, po Piotrze Skardze, jej rektorem; rozbudował siedzibę Akademii. Zostając spowiednikiem kardynała Jerzego Radziwiłła zrzekł się profesury i wyjechał z Wilna w 1592 przenosząc się do Krakowa. Od sierpnia 1593 do kwietnia 1594 pełnił urząd wiceprowincjała. W 1599 towarzyszył Radziwiłłowi w podróży do Włoch. Po jego śmierci w Rzymie 1600 powrócił do Hiszpanii obejmując stanowisko rektora kolegium językowego w Saragossie.

</doc>
<doc id="1115479" url="https://pl.wikipedia.org/wiki?curid=1115479" title="Leki przeciwnadciśnieniowe">
Leki przeciwnadciśnieniowe



</doc>
<doc id="1115480" url="https://pl.wikipedia.org/wiki?curid=1115480" title="Jan Zydler">
Jan Zydler

Jan Zydler (ur. 1867, zm. 9 czerwca 1934) – polski matematyk, pedagog, autor podręczników.
Absolwent Wydziału Matematycznego Uniwersytetu Warszawskiego. Autor wielokrotnie wydawanych podręczników geometrii. 
Organizator i pierwszy (w latach 1906–1927 z przerwą w roku szkolnym 1913/1914) dyrektor Szkoły Realnej im. Stanisława Staszica, w której był również nauczycielem matematyki i geometrii. W latach 1913–1914 był dyrektorem Kaliskiej Szkoły Handlowej.

</doc>
<doc id="1115481" url="https://pl.wikipedia.org/wiki?curid=1115481" title="Vir">
Vir

Vir – północnodalmatyńska wyspa u wybrzeży Chorwacji (żupania zadarska), jedna z wysp archipelagu Zadarskiego, położona na północ od Zadaru, połączona mostem z kontynentem. Najwyższe wzniesienie wyspy to Barbinjak (116 m n.p.m.). Jej powierzchnia wynosi 22,08 km²; długość 10,12 km; szerokość do 4,25 km; a długość linii brzegowej 31,94 km.

</doc>
<doc id="1115483" url="https://pl.wikipedia.org/wiki?curid=1115483" title="Sibutramina">
Sibutramina

Sibutramina – organiczny związek chemiczny stosowany jako lek anorektyczny (hamujący łaknienie) w leczeniu otyłości "(obesitas)". Mechanizm działania polega na hamowaniu wychwytu zwrotnego noradrenaliny, serotoniny i dopaminy. 
Farmakokinetyka.
W przeważającym stopniu lek wywiera efekt poprzez swoje metabolity. Sibutramina oraz jej metabolity nie wykazują działania cholinolitycznego, przeciwhistaminowego; charakteryzuje się małym powinowactwem do receptorów serotoninowych, adrenergicznych, dopaminowych, benzodiazepinowych i kwasu glutaminowego.
Nie hamuje MAO. Podana doustnie wchłania się szybko, równoczesne spożywanie posiłku zwalnia wchłanianie. Podlega efektowi pierwszego przejścia przez wątrobę, jest metabolizowana w obecności izoenzymu cytochromu P-450 (3A4) do czynnych farmakologicznie metabolitów (demetylowe pochodne M-1 i M-2), które są inaktywowane w wyniku hydroksylacji i koniugacji do nieaktywnych M-5 i M-6. Czas po którym sibutramina osiąga maksymalne stężenie we krwi (tmax) wynosi 1,2 h, tmax czynnych metabolitów – 3 h.
Z białkami surowicy sibutramina wiąże się w 97%, metabolity M-1 i M-2 w 94%. Stężenie stacjonarne metabolitów jest osiągane w ciągu 4 dni stosowania leku i jest w przybliżeniu 2 razy większe niż po podaniu pojedynczej dawki. t½ metabolitów wynosi odpowiednio 14 i 16 h i nie ulega zmianie podczas dłuższego stosowania. Lek jest wydalany głównie z moczem w postaci nieczynnych metabolitów.
Działania niepożądane.
Stosowanie sibutraminy powoduje wzrost ryzyka wystąpienia zawałów serca oraz udarów, zwłaszcza u osób ze schorzeniami układu krążenia.
Do innych działań niepożądanych sibutraminy należą: wzrost ciśnienia tętniczego krwi, przyśpieszone bicie serca, bezsenność, niepokój, wahania nastroju, u osób z zaburzeniami psychicznymi mogą wystąpić myśli samobójcze, obniżenie progu drgawkowego i wzrost ryzyka wystąpienia napadów padaczkowych, uderzenia gorąca, potliwość, nudności, biegunki, zaburzenia widzenia, parestezje, uczucie suchości w ustach, ryzyko uzależnienia od sibutraminy. 
Przeciwwskazania.
Przyjmowanie preparatów zawierających sibutraminę bez konsultacji z lekarzem, może prowadzić do powikłań stanowiących istotne zagrożenie dla zdrowia i życia. Stosowanie sibutraminy jest przeciwwskazane w następujących sytuacjach:
Interakcje.
Sibutramina może powodować poważne, zagrażające życiu interakcje z różnymi lekami, w tym lekami przeciwdepresyjnymi takimi jak inhibitory monoaminooksydazy, selektywne blokery wychwytu zwrotnego serotoniny, czy też blokery wychwytu zwrotnego serotoniny i noradrenaliny.
Historia i dostępność na rynku.
Dostępna w postaci chlorowodorku sibutraminy, została wprowadzona do lecznictwa w 1997 roku – wypierając powoli starsze leki anorektyczne, które wykazują wiele działań niepożądanych (np. mazindol – "Mazindol, Teronac", deksfenfluraminę – "Isolipan", chlorowodorek chlorfenterminy – "Avipron", fenterminę – "Adipex").
21 stycznia 2010 roku Komitet ds. Produktów Leczniczych u Ludzi ("Comittee for Medicinal Products for Human Use") działający w ramach Europejskiej Agencji Leków (EMA, "European Medicines Agency") zalecił zawieszenie pozwolenia na dopuszczenie do obrotu na rynkach Unii Europejskiej wszystkich preparatów zawierających sibutraminę. Było to związane z wynikami badania SCOUT (Sibutramine Cardiovascular OUTcomes), które wykazało wzrost z 10,0% do 11,4% ryzyka wystąpienia zawału mięśnia serca nie skutkującego zgonem, udaru mózgu nie skutkującego zgonem, zatrzymania czynności serca z pozytywnie zakończoną resuscytacją lub zgonu z przyczyn sercowo-naczyniowych, u pacjentów powyżej 54. roku życia obciążonych chorobą układu krążenia lub cukrzycą typu 2 przyjmujących sibutraminę w porównaniu z placebo. Wzrost ryzyka związany był głównie ze zwiększeniem częstości zawału serca lub udaru mózgu, które nie skutkowały zgonem. Osobom stosującym lek zalecono zgłoszenie się do lekarza.
Preparaty zawierające chlorowodorek sibutraminy, które były dostępne w Polsce :
Po wycofaniu z oficjalnego rynku sibutramina jest jednym z najczęściej wykrywanych nielegalnych dodatków do "naturalnych" suplementów diety wspomagających chudnięcie.

</doc>
<doc id="1115484" url="https://pl.wikipedia.org/wiki?curid=1115484" title="Ludność Jarosławia">
Ludność Jarosławia



</doc>
<doc id="1115485" url="https://pl.wikipedia.org/wiki?curid=1115485" title="Korozja uderzeniowa">
Korozja uderzeniowa

Korozja uderzeniowa – degradacja materiału, na które działa szybko przepływająca ciecz, stąd nazywa się ona też erozją-korozją. Może wystąpić w miejscu gdzie medium nie wykazuje przepływu laminarnego, np. w rurociagach. 

</doc>
<doc id="1115486" url="https://pl.wikipedia.org/wiki?curid=1115486" title="Falconer (zespół muzyczny)">
Falconer (zespół muzyczny)

Falconer – szwedzka grupa muzyczna tworząca power metal z elementami folku. Została założona w 1999 roku przez byłego gitarzystę grupy Mithotyn, Stefana Weinerhalla.
Historia.
Początek.
Po rozpadzie Mythotynu w 1999 roku Stefan Weinerhall postanowił stworzyć nową grupę o podobnym brzmieniu i tematyce, ale z czystym wokalem. Po pewnym czasie nagrane zostało demo z udziałem Mathiasa Blada jako wokalisty.
Demo zostało rozesłane do różnych wytwórni w Europie i po niedługim czasie zespół miał już kilka potencjalnych kontraktów. Następnie rozpoczęto poszukiwania perkusisty, ponieważ demo zostało nagrane z pomocą automatu perkusyjnego, którym nie mogli posłużyć się przy nagrywaniu pełnego albumu. Perkusistą zespołu został znajomy Stefana z Mythotyn – Karsten Larsson.
Ostatnim krokiem na drodze do kariery było podpisanie kontraktu płytowego. Wybór padł na Metal Blade Records.
Falconer.
W listopadzie 2000 roku grupa weszła do Los Angered Studio z Andym LaRocque i Jacobem Hansenem w roli producentów. Nagrania trwały trzy tygodnie, a ich wynikiem był pierwszy album zespołu zatytułowany po prostu "Falconer", który został wydany w marcu 2001 roku w Europie, a następnie w maju w Ameryce.
Reakcja mediów na płytę była lepsza niż się spodziewano, zebrała ona wysokie oceny w większości recenzji.
Wraz z sukcesem płyty zaczęły pojawiać się prośby fanów o to, by Falconer zagrał na żywo. Zespół jednak nie miał przygotowanego zaplecza, postanowił natomiast ruszyć w trasę po nagraniu drugiego albumu.
Chapters From a Vale Forlorn.
Rok po nagraniu pierwszego albumu zespół wrócił do studia Los Angered by w ciągu 24 dni zarejestrować materiał na drugi studyjny album.
Tym razem, dzięki kontraktowi z Soundholic, krążek ukazał się również w Japonii dnia 7 lutego 2002 roku. 11 marca odbyła się premiera europejska oraz amerykańska.
Zgodnie z wcześniejszym postanowieniem grupa zaczęła przygotowywać się do trasy koncertowej. Na potrzeby koncertów do zespołu dołączył Anders Johansson (Hammerfall) w roli drugiego gitarzysty oraz Peder Johansson jako basista. Mimo że Falconer nigdy wcześniej nie grał koncertów, został zaproszony od razu na festiwal Wacken Open Air, następnie na Rock Machina oraz Bang Your Head.
Wraz z zaproszeniami na kolejne festiwale członkowie grupy dostrzegli, że Mathias nie ma wystarczająco dużo czasu, żeby grać tyle koncertów. Postanowili więc poszukać nowego wokalisty, mimo świadomości, że to głównie przez oryginalny głos Blada Falconer stał się tak popularny.
W listopadzie 2002 roku do zespołu dołączył wokalista grupy Destiny, Kristoffer Göbel.
Sceptre of Deception.
W tym samym czasie muzycy koncertowi dołączyli do zespołu na stałe i grupa zaczęła pisać nowy materiał.
W końcu, w maju, Falconer po raz trzeci wszedł do studia Los Angered, gdzie w ciągu pięciu tygodni został nagrany materiał na nową płytę. Tym razem był to album koncepcyjny, opowiadający wydarzenia z ojczyzny muzyków. Ukazał się on 4 listopada 2003, ponownie nakładem wydawnictwa Metal Blade.
Po nagraniu albumu pojawiły się problemy z czasem braci Johansson i ostatecznie zostali oni wykluczeni z zespołu, zastąpieni przez Jimmy'ego Hedlunda i Magnusa Linhardta.
Grime vs. Grandeur.
W nowym składzie Falconer nagrał swój czwarty studyjny album, który tym razem zwracał się bardziej w stronę klasycznego heavy metalu, bez folkowych naleciałości.
Album ten nie został jednak zbyt dobrze przyjęty przez fanów, którzy twierdzili, że zespół stracił swoją unikatowość.
Northwind.
W listopadzie 2005 roku Kristoffer Göbel ogłosił na forum Falconera, że został zwolniony, jak się niedługo okazało, na rzecz powrotu Mathiasa Blada, który od razu ogłosił "powrót do korzeni".
W 2006 roku, w nowym-starym składzie (i stylu), została nagrana piąta płyta grupy, wydana we wrześniu tego samego roku.
Among Beggars and Thieves.
W roku 2008 Falconer nagrał kolejną płytę. Muzycy stwierdzili iż nie chcą odchodzić od starego stylu, ale nie chcą też, żeby płyta była taka sama jak poprzednie. Widać to szczególnie w tytule i tekstach. Na poprzednich albumach dominującą tematyką był etos rycerski. Tu, zgodnie z tytułem – średniowieczne miasto widziane jest "od dołu", od strony żebraków i złodziei.

</doc>
<doc id="1115490" url="https://pl.wikipedia.org/wiki?curid=1115490" title="Teofil Wojciech Załuski">
Teofil Wojciech Załuski

Teofil Wojciech Załuski herbu Junosza (ur. 19 kwietnia 1760 w Krakowie, zm. 9 sierpnia 1831 w Andrychowie) – hrabia, kasztelan buski 1786–1791, podskarbi nadworny koronny od 1793, starosta grodzki chęciński, poseł na sejm grodzieński, rotmistrz Kawalerii Narodowej, tajny radca rosyjski od 1801, szambelan i tajny radca austriacki od 1808.
Przeciwnik Konstytucji 3 maja, konsyliarz konfederacji generalnej koronnej w konfederacji targowickiej, członek konfederacji grodzieńskiej 1793 roku.
Pochodzenie i rodzina.
Był protoplastą jednej z linii rodu Załuskich. Ojcem jego był Ignacy Załuski a matka Marianna Dębińska. Poślubił Honoratę Stępkowską (1750–1819) - córkę Józefa - wojewody kijowskiego, z którą miał synów późniejszych powstańców listopadowych; gen. Józefa Bonawenturę (1787–1866), Karola Załuskiego (1794–1845) i córki; Franciszkę Marię Załuską (1793–1844), Marię (1800) i Helenę (1800). Ponownie ożenił się w 1820 r. z Marianną Górską (1800–1833) i miał z nią syna Jana Konrada Załuskiego.
Kariera.
Poseł z województwa sandomierskiego na sejm 1784.
W 1784 został odznaczony Orderem św. Stanisława, a 7 września 1787 Orderem Orła Białego.
Był członkiem konfederacji Sejmu Czteroletniego. Przeciwnik Konstytucji 3 maja, po jej uchwaleniu ostentacyjnie zrzekł się swojego krzesła w Senacie.
Od 9 września 1792 był konsyliarzem konfederacji targowickiej, wszedł w skład Rady Nieustającej. Jako poseł z województwa sandomierskiego na sejm grodzieński posłusznie wypełniał polecenia posła rosyjskiego Jakoba Sieversa. Na sejmie grodzieńskim w 1793 roku został mianowany przez króla Stanisława Augusta Poniatowskiego członkiem deputacji do traktowania z posłem rosyjskim Jakobem Sieversem. 22 lipca 1793 roku podpisał traktat cesji przez Rzeczpospolitą ziem zagarniętych przez Rosję a 25 września cesji ziem zagarniętych przez Prusy w II rozbiorze Polski.
Dzięki poparciu Osipa Igelströma, który był kochankiem jego żony został 11 lipca 1793 podskarbim nadwornym koronnym. Rankiem 17 kwietnia 1794 po wybuchu insurekcji warszawskiej opuścił w popłochu Warszawę.
Zmarł 9 sierpnia 1831 w Andrychowie.

</doc>
<doc id="1115491" url="https://pl.wikipedia.org/wiki?curid=1115491" title="Ludność Krosna">
Ludność Krosna



</doc>
<doc id="1115492" url="https://pl.wikipedia.org/wiki?curid=1115492" title="TuS Lipine">
TuS Lipine



</doc>
<doc id="1115493" url="https://pl.wikipedia.org/wiki?curid=1115493" title="Echo serca">
Echo serca



</doc>
<doc id="1115494" url="https://pl.wikipedia.org/wiki?curid=1115494" title="Badanie echokardiograficzne">
Badanie echokardiograficzne



</doc>
<doc id="1115495" url="https://pl.wikipedia.org/wiki?curid=1115495" title="Ludność Rumi">
Ludność Rumi

Powierzchnia Rumi.
Źródła:
1955-1979 Roczniki statystyczne GUS
1980-1994 Roczniki demograficzne GUS
1995-2006 Bank danych regionalnych GUS

</doc>
<doc id="1115499" url="https://pl.wikipedia.org/wiki?curid=1115499" title="Opatowice (Tarnowskie Góry)">
Opatowice (Tarnowskie Góry)

Opatowice (niem. "Opattowitz") – dzielnica Tarnowskich Gór, położona w zachodniej części miasta. Graniczy ze Starymi Tarnowicami, Rybną oraz Śródmieściem-Centrum.
W skład współczesnych Opatowic wchodzą: dawna wieś Opatowice (niem. "Opattowitz") z centrum wzdłuż obecnej ulicy Wiejskiej oraz osada Słomianka (niem. "Strohkretscham") znajdująca się u zbiegu dzisiejszych ulic Jana Pastuszki i Słomianki. Do dawnej gminy Opatowice należały również Repecko (niem. "Repetzko") oraz część Puferek (niem. "Gruschkamühle") położone na północ od drogi łączącej Tarnowskie Góry ze Strzybnicą, nad rzeką Stołą. Obecnie znajdują się one w granicach dzielnicy Sowice.
Nazwa.
Według jednej z teorii nazwa osady pochodzi od „opata”, tj. przełożonego zakonu, któremu obowiązana była płacić dziesięcinę. Według innej, nazwę miejscowości należy łączyć ze słowem „łopata” (gwarowo „opata”) wskazującym na rolniczy i pierwotnie gospodarczy charakter tej wsi.
Historia.
Opatowice to jedna ze starszych osad ziemi tarnogórskiej. Według Jana Nowaka, tarnogórskiego kronikarza okresu międzywojennego, osada miała zostać założona w 1201 roku przez cystersów, kiedy to zakon ten osiedlił się w Polsce i otrzymał od księcia Mieczysława ziemię leżącą między Tarnowicami, Rybną i Sowicami.
Zdaniem historyka dra hab. inż. arch. Marka Wrońskiego jest to jednak informacja błędna, powielana wielokrotnie w licznych publikacjach, nawet naukowych. Prof. Jan Drabina w monografii „Historia Tarnowskich Gór” przytacza dokument wystawiony przez papieża Innocentego III z 1201 roku, w którym potwierdza wszystkie posiadłości należące do zakonu premonstratensów. Wśród nich została wymieniona osada "Reptones", czyli dzisiejsze Repty.
Opatowice należały do parafii repeckiej, a w 1415 roku weszły w skład utworzonej wówczas parafii w Starych Tarnowicach i utrzymały się przy tej parafii aż 570 lat. Parafia w Opatowicach została erygowana 29 grudnia 1985 roku, a nową świątynię pw. Matki Boskiej Piekarskiej – Matki Sprawiedliwości i Miłości Społecznej konsekrował uroczyście biskup Jan Wieczorek w dniu 12 września 1996 roku.
Górnictwo kruszcu rozwinęło się tutaj w XVI wieku i trwało z małymi przerwami do 1621 roku. Wtedy to trudniono się kopalnictwem kruszców szlachetnych, zwłaszcza srebra i ołowiu. W roku 1573 na polach opatowickich wybito aż 232 szyby wydobywcze. W kościele parafialnym w Tarnowicach Starych znajduje się pod organami herb dla Opatowic wyobrażający łopatę.
W 1885 roku założono w Opatowicach jednoklasową szkołę, drugą klasę dobudowano dziesięć lat później. Dzieci najstarszych klas kończyły edukację elementarną w Starych Tarnowicach. Dzisiaj budynek tej szkoły, po gruntownej przebudowie, stał się siedzibą przedszkola.
Po I wojnie światowej i plebiscycie (za Polską oddano 277 głosów, a za Niemcami 80) Opatowice znalazły się w granicach państwa polskiego. W 1926 roku w 101 domach mieszkało 828 osób.
W czasie II wojny światowej niemiecka nazistowska administracja III Rzeszy zmieniła nazwę na nową, całkowicie ahistoryczną – "Kraftfelde".
Po wojnie w 1954 roku Opatowice wraz z Rybną utworzyły gromadę Rybna, którą włączono w 1961 roku do Strzybnicy.
Od 1975 roku Opatowice stanowią dzielnicę Tarnowskich Gór.
Herb.
Według statutu dzielnicy Opatowice do 2015 roku herbem dzielnicy był:
Zabytki.
Opatowice charakteryzują się niewielką liczbą obiektów zabytkowych, brak jest na przykład obiektów wpisanych do rejestru zabytków, zaś w Gminnej Ewidencji Zabytków (GEZ) Miasta Tarnowskie Góry figuruje jedynie 9 obiektów z czego 5 to dawne stanowiska archeologiczne:
Pozostałe zabytki ujęte w GEZ to kapliczka z początku XX wieku znajdująca się przy ul. Pastuszki 58 oraz krzyże przydrożne: kamienny z 1896 roku przy ul. Opatowickiej, pochodzący z 1917 roku kamienny krzyż na postumencie stojący przy ul. Wiejskiej 63 oraz krzyż z ok. 1930 roku u zbiegu ulic Wiśniowej i Zagórskiej.
Kultura.
Życie społeczno-kulturowe Opatowic skupia się wokół oddziału Tarnogórskiego Centrum Kultury (TCK) przy ul. Pastuszki 9.
Oświata.
Na terenie dzielnicy znajduje się Publiczne Przedszkole nr 26 (ul. Pastuszki 3). Dzieci mieszkające w Opatowicach podlegają terenowo Zespołowi Szkolno-Przedszkolnemu nr 4 w Rybnej (obejmującemu Publiczną Szkołę Podstawową nr 14 oraz Publiczne Przedszkole nr 18), Szkole Podstawowej nr 15 im. Gwarków Tarnogórskich lub Szkole Podstawowej nr 8 im. Pułku 3. Ułanów Śląskich w Starych Tarnowicach (dawne Gimnazjum nr 4).
Religia.
Największą wspólnotą religijną w Opatowicach jest katolicka parafia pod wezwaniem Matki Boskiej Piekarskiej-Matki Sprawiedliwości i Miłości Społecznej, która swoim zasięgiem obejmuje całe Opatowice oraz północną część Starych Tarnowic (ulice: Duńską, Estońską, Francuską, Hiszpańską, Litewską, Łotewską, Morcinka, Saperów, Sielankę, Szwedzką) i w 2010 liczyła ok. 6700 wiernych. Została ona erygowana 29 grudnia 1985 roku przez biskupa katowickiego Damiana Zimonia, zaś 12 września 1996 roku po ośmiu latach od rozpoczęcia budowy, kościół parafialny został konsekrowany przez biskupa gliwickiego Jana Wieczorka.
Transport.
Transport drogowy.
Najważniejszą ulicą dzielnicy jest prowadząca początkowo na północ, następnie na północny zachód w kierunku Rybnej i Strzybnicy, wchodząca w skład drogi powiatowej nr 3310S ulica Jana Pastuszki. Tworzy ona układ ulicówkowy dawnej wsi. Na wysokości przedszkola rozwidla się na ulicę Starotarnowicką (która ma status drogi powiatowej nr 3309S powiatu tarnogórskiego) oraz Wiejską ("ul. XX-lecia PRL" w latach 1964–1990). Biegną one na południe, tworząc owalnicowy układ starej części Opatowic, a kończą się na skrzyżowaniu z ulicą Sielanką, która prowadzi w kierunku zachodnim do Laryszowa. Kontynuacją ulicy Starotarnowickiej jest ulica Wincentego Janasa w Starych Tarnowicach, natomiast kontynuacją ul. Sielanki biegnącą w kierunku wschodnim do centrum miasta jest ulica Opatowicka. Ze śródmieściem łączy Opatowice również biegnąca w kierunku północno-wschodnim ulica Wiśniowa oraz tworząca północną granicę Opatowic ulica Zagórska, będąca częścią drogi krajowej nr 11.
Komunikacja miejska.
Publiczny transport zbiorowy na terenie dzielnicy obejmuje przewozy autobusowe, których organizatorem od 1 stycznia 2019 jest Zarząd Transportu Metropolitalnego.
Według stanu z grudnia 2022 przez Opatowice przejeżdżają i zatrzymują się autobusy kursujące na liniach:
Na terenie dzielnicy znajdują się przystanki: "Opatowice Pastuszki" i "Opatowice Wiejska" oraz przystanek na żądanie "Opatowice Wiśniowa".

</doc>
<doc id="1115502" url="https://pl.wikipedia.org/wiki?curid=1115502" title="Meridia">
Meridia



</doc>
<doc id="1115503" url="https://pl.wikipedia.org/wiki?curid=1115503" title="Ekati">
Ekati

Kopalnia diamentów Ekati w północnej Kanadzie. Wydobywane są tam diamenty metodą odkrywkową. Oficjalnie otwarta została 14 października 1998 roku, jej wydajność to około jednego karata diamentów z tony surowca. Do wywożenia materiału z terenów odkrywkowych używanych jest 13 specjalnych ciężarówek wyprodukowanych przez firmę Caterpillar, ciężarówka nazywana jest "The Cat". Do załadunku ciężarówek służą dwie 700 tonowe koparki Demag. Niedawno rozpoczęto wydobycie za pomocą nowej technologii. Dalsze wydobywanie tradycyjną metodą powoli przestaje być opłacalne. Nowa metoda polega na wykopaniu tunelu z powierzchni na sam spód kimberlitowego komina, w którym znajdują się diamenty. Komin ten jest w kształcie leja, górna część tego leja (nazywana Lisią Jamą) zawierająca kimberlit, została w większości wykopana tradycyjnymi metodami – za pomocą sprzętu ciężkiego. W tunelu tym poprowadzony został taśmociąg transportujący kimberlit do hangarów, w których diamenty oddzielane są od skał.
Ciekawostką jest sposób zaopatrywania kopalni znajdującej się w klimacie subpolarnym. Możliwe jest to jedynie przez kilka zimowych tygodni w roku. Spowodowane jest to tym, że jedyną trasą jest droga przez bagna i jeziora, które podczas reszty roku są nieprzejezdne. Lód i śnieg przykrywający je w zimie umożliwia przejazd.

</doc>
<doc id="1115504" url="https://pl.wikipedia.org/wiki?curid=1115504" title="Tango Notturno">
Tango Notturno

Tango Notturno – niemiecki film z 1937 roku oraz słynne tango z tego filmu skomponowane przez Hans-Otto Borgmanna.
Akcja rozgrywa się w Londynie około połowy lat 30. XX w., bohaterowie są Francuzami, ścieżka dźwiękowa w języku niemieckim.
Reżyseria: Fritz Kirchhoff. Obsada: Pola Negri, Lina Carstens, Elisabeth Flickenschildt, Waldemar Leitgeb, Albrecht Schoenhals. Film został pierwszy raz pokazany w grudniu 1937 roku.
"Tango Notturno" było m.in. wykonywane przez Polę Negri i Wierę Gran. W Polsce powstały dwa tłumaczenia: jedno z tekstem Seweryna Mendelsona, napisane dla Wiery Gran, i wersja ze słowami Józefa Lipskiego i Władysława Szlengela; tę ostatnią śpiewali m.in. Mieczysław Fogg i Sława Przybylska.

</doc>
<doc id="1115505" url="https://pl.wikipedia.org/wiki?curid=1115505" title="Herb Lipian">
Herb Lipian

Herb Lipian – jeden z symboli miasta Lipiany i gminy Lipiany w postaci herbu.
Wygląd i symbolika.
Herb przedstawia na tarczy dwudzielnej w słup w heraldycznie prawym polu półorła czerwonego na srebrnym tle, w lewym polu trzy złote gwiazdy sześcioramienne ułożone w słup na błękitnym tle. 
Czerwony orzeł nawiązywał do herbu margrabiów brandenburskich.
Historia.
Wizerunek herbowy pochodzi z XIV wieku. Pierwotnie na pieczęciach obok orła znajdowały się trzy gwiazdy w pas. Później miasto zaczęło używać wzoru czerwonego orła bez korony, który został wzięty z godła Polski, a gwiazdy były pięcioramienne. W statucie gminy Lipiany z 2004 roku orzeł był cały czerwony tj. miał czerwony dziób i czerwone szpony.
W 2008 roku gmina Lipiany uchwalając nowy statut unieważniła posiadanie herbu i nie ustaliła nowego. Ponownie herb ustanowiono 25 czerwca 2013 uchwałą rady miejskiej.

</doc>
<doc id="1115506" url="https://pl.wikipedia.org/wiki?curid=1115506" title="Herb gminy Lipiany">
Herb gminy Lipiany



</doc>
<doc id="1115510" url="https://pl.wikipedia.org/wiki?curid=1115510" title="PKB na jednego mieszkańca">
PKB na jednego mieszkańca



</doc>
<doc id="1115512" url="https://pl.wikipedia.org/wiki?curid=1115512" title="Lata siedemdziesiąte XX wieku">
Lata siedemdziesiąte XX wieku



</doc>
<doc id="1115513" url="https://pl.wikipedia.org/wiki?curid=1115513" title="Dyspnnoe">
Dyspnnoe



</doc>
<doc id="1115516" url="https://pl.wikipedia.org/wiki?curid=1115516" title="Dipylidium caninum">
Dipylidium caninum



</doc>
<doc id="1115519" url="https://pl.wikipedia.org/wiki?curid=1115519" title="Dystrofia Jeunego">
Dystrofia Jeunego



</doc>
<doc id="1115525" url="https://pl.wikipedia.org/wiki?curid=1115525" title="Rocznik statystyczny">
Rocznik statystyczny

Rocznik statystyczny – periodyczne wydawnictwo urzędu statystycznego (w Polsce – Głównego Urzędu Statystycznego) zawierające najważniejsze informacje o jego mieszkańcach i gospodarce. Roczniki statystyczne są wydawane również przez organizacje międzynarodowe, takie jak Unia Europejska czy Organizacja Narodów Zjednoczonych.
Polski rocznik (Rocznik Statystyczny Rzeczypospolitej Polskiej) jest wydawany regularnie od 1921 roku, z przerwą w czasie II wojny światowej.

</doc>
<doc id="1115529" url="https://pl.wikipedia.org/wiki?curid=1115529" title="Pocisk rakietowy woda-woda">
Pocisk rakietowy woda-woda



</doc>
<doc id="1115530" url="https://pl.wikipedia.org/wiki?curid=1115530" title="Jessica Louise Origliasso">
Jessica Louise Origliasso



</doc>
<doc id="1115531" url="https://pl.wikipedia.org/wiki?curid=1115531" title="Herb Choszczna">
Herb Choszczna

Herb Choszczna – jeden z symboli miasta Choszczno i gminy Choszczno w postaci herbu.
Wygląd i symbolika.
Herb przedstawia na srebrnej tarczy wizerunek czerwonego orła z głową zwróconą w prawo (heraldycznie) ze złotym dziobem i szponami, w których trzyma zielone gałązki dębu z trzema liśćmi i dwoma złotymi żołędziami na każdej z nich.
Orzeł nawiązuje do herbu margrabiów brandenburskich, którzy zakładali miasta na ziemi choszczeńskiej. Orzeł w heraldyce jest uosobieniem wspaniałomyślności, łaskawości, odrodzenia, chwały i wiary. Gałązki dębowe z liśćmi nawiązują do lasu rozciągającego się dawniej na zachód od miasta, są atutem wolności, siły, potęgi i odwagi. Żołędzie to elementy życia, siły i zdrowia. Kolor srebrny w heraldyce odnosi się do pokoju, szczerości, sprawiedliwości, mądrości, zwycięstwa, czystości i może być zastąpiony przez kolor biały. Kolor czerwony oznacza wspaniałomyślność, władzę i odwagę. Kolor zielony symbolizuje wolność, miłość, piękno, przyjaźń, nadzieję i łagodność. 
Historia.
Wizerunek herbowy widnieje na pieczęciach miejskich pochodzących z XIV wieku. W 1879 roku na ratuszu w Choszcznie namalowano herb przedstawiający mur z trzema basztami. Ta wersja herbu nie była nigdy w użyciu.
Po II wojnie światowej używano też herbu, w którym zamiast orła brandenburskiego był orzeł „piastowski”. 26 czerwca 1993 roku uchwałą Rady Miejskiej Choszczna ustanowiono oficjalnie herb z czerwonym orłem.
Herb miasta i gminy znajduje się także na fladze Choszczna.

</doc>
<doc id="1115532" url="https://pl.wikipedia.org/wiki?curid=1115532" title="Herb gminy Choszczno">
Herb gminy Choszczno



</doc>
<doc id="1115533" url="https://pl.wikipedia.org/wiki?curid=1115533" title="Pierre Bouguer">
Pierre Bouguer

Pierre Bouguer (polska wersja imienia: Piotr); (ur. 16 lutego 1698 w Le Croisic k. Saint-Nazaire, zm. 15 sierpnia 1758 w Paryżu) – francuski uczony: geodeta, astronom i matematyk, nazywany „ojcem nauki o architekturze okrętów”.
Życiorys.
Był synem Jeana Bouguera, jednego z najlepszych hydrografów swoich czasów, profesora stworzonej przez króla katedry hydrografii w Croisic w dolnej Bretanii – autora traktatu o nawigacji. W roku 1713 po śmierci ojca Piotr w wieku piętnastu lat objął profesurę hydrografii. W 1727 zdobył (do spółki z Karolem Camusem wielką nagrodę ("Grand Prix") Francuskiej Akademii Nauk za pracę na temat omasztowania okrętów, wyprzedziwszy w konkursie Leonarda Eulera. Tę doroczną nagrodę zdobywał jeszcze dwukrotnie: w roku 1729 za pracę dotyczącą obserwowania elewacji gwiazd na morzu i w roku 1731 za traktat związany z morskimi pomiarami deklinacji magnetycznej.
W 1729 opublikował "Essai d'optique sur la gradation de la lumière" – rozprawę, której przedmiotem było określenie ilości światła traconego przy jego przechodzeniu przez atmosferę o danej grubości. Odkrył w ten sposób prawo znane dziś szerzej pod nazwą prawa Lamberta-Beera. Odkrył też, że światło Słońca jest 300 razy intensywniejsze od światła Księżyca – były to najwcześniejsze pomiary fotometryczne. Wynalazł heliometr udoskonalony później przez Józefa von Fraunhofera. W 1730 otrzymał stanowisko profesora hydrografii w Hawrze; w tym samym roku został też współpracownikiem Akademii Nauk w sekcji matematyki – objął tę funkcję po Piotrze Maupertuisie. W 1735 Piotr Borguer uzyskał pełne członkostwo Francuskiej Akademii Nauk.
W tym samym roku udał się do Peru w ramach francuskiej misji naukowej mającej na celu zmierzenie na równiku długości 1° południka. Głównymi członkami ekspedycji byli obok niego Karol de La Condamine i Ludwik Godin. Wyprawa ta trwała dziesięć lat; jej pełny opis zawarł Borguer w opublikowanej w 1749 pracy "Figure de la terre determine". Okazało się, że 1° południka w okolicach równika jest krótszy niż jednostopniowy wycinek południka we Francji (równolegle prowadzona wyprawa do Laponii wykazała, że analogiczny odcinek na północy był dłuższy niż we Francji), co wykazało słuszność teorii spłaszczenia Ziemi na biegunach.
W 1746 opublikował traktat na temat konstrukcji okrętów: "Traite du navire", w którym jako pierwszy opisał zastosowanie wysokości metacentrycznej jako miary stabilności okrętów i położył podwaliny pod wiele aspektów architektury okrętowej które zostały rozwinięte w XVIII wieku. Jego późniejsze pisma dotyczyły nawigacji i architektury okrętowej. Na cześć Bouguera jego imieniem został nazwany jeden z kraterów na Marsie.

</doc>
<doc id="1115534" url="https://pl.wikipedia.org/wiki?curid=1115534" title="FastCGI">
FastCGI

FastCGI – interfejs programistyczny zwiększający szybkość oraz zapewniający lepszą skalowalność aplikacji internetowych opartych na technologii CGI.
Nie posiada wielu wad rozwiązań opartych na interfejsie API: jest niezależny od języka i serwera WWW, nie wymaga skomplikowanego kodu – różnice ze standardowym CGI są niewielkie, lepiej zapewnia ciągłość funkcjonowania serwera i obsługę ruchu.
Zasada działania polega na tym, że w odróżnieniu od CGI, gdzie dla każdego zapytania uruchamiany był od nowa skrypt, który po jego obsłużeniu kończył pracę, tu mamy jeden proces (lub wiele procesów) pracujący w sposób ciągły. Po obsłużeniu zapytania oczekują one na kolejne, nie kończąc pracy, to pozwala na znacznie lepsze gospodarowanie zasobami serwera, zwłaszcza informacjami z baz danych, które mogą być zachowane w pamięci i nie muszą być za każdym razem wczytywane od nowa.
FastCGI powstało jako odpowiedź firmy Open Market, Inc., na standard Netscape API w połowie lat 90., a następnie zostało udostępnione bezpłatnie w ramach próby utworzenia otwartego standardu.

</doc>
<doc id="1115536" url="https://pl.wikipedia.org/wiki?curid=1115536" title="Ukyō Katayama">
Ukyō Katayama

 – były japoński kierowca Formuły 1.
Największym sukcesem Katayamy przed debiutem w Formule 1 było zdobycie tytułu mistrza japońskiej Formuły 3000 w sezonie 1991. W 1992 roku Katayama zadebiutował w zespole Formuły 1, Larrousse.
Katayama debiutował w Grand Prix RPA, które ukończył na dwunastym miejscu. Ostatecznie w sezonie nie zdobył ani jednego punktu (najwyżej został sklasyfikowanym na dziewiątym miejscu, w Grand Prix Brazylii oraz Grand Prix Włoch); główną przyczyną takiego stanu rzeczy był dość słaby zespół.
W następnym sezonie za sprawą Japan Tobacco (producenta m.in. papierosów Camel) przeszedł do zespołu Tyrrell. W pierwszym sezonie startów dla brytyjskiego zespołu Japończyk nie ukończył 11 spośród 16 wyścigów, nie zdobył także ani punktu. Najlepszym jego rezultatem było dziesiąte miejsce w Grand Prix Węgier.
Już w pierwszym wyścigu sezonu 1994 (Grand Prix Brazylii) Katayama zdobył 2 punkty za piąte miejsce. Taki sam wynik powtórzył w Grand Prix San Marino. Ponadto dwukrotnie startował z piątej pozycji. Ostatecznie zajął 17. miejsce z 5 punktami, jednakże Katayama ukończył zaledwie 4 z 16 wyścigów.
W sezonie 1995 japoński kierowca nadal startował w Tyrrellu, ale nie zdobył punktów. Najlepszym wynikiem Japończyka było siódme miejsce w Grand Prix Niemiec. Sezon 1996 Katayama ponownie zakończył bez punktów. Zespół, nie będąc zadowolonym z nieregularności Japończyka (spośród 63 wyścigów dla Tyrrella ukończył jedynie 21), zwolnił go. Mimo to Katayama znalazł angaż w Minardi. Ponownie jednak Katayama nie zdobył punktów (najlepiej wypadł w Monako oraz na Węgrzech - dziesiąte miejsce).
Po sezonie 1997 Katayama zakończył karierę w Formule 1. Próbował swoich sił m.in. w wyścigu 24 godziny Le Mans (gdzie w 1999 wraz z Keiichi Tsuchiyą oraz Toshio Suzukim zdobył Toyotą GT-One drugie miejsce) oraz w Rajdzie Dakar.

</doc>
<doc id="1115539" url="https://pl.wikipedia.org/wiki?curid=1115539" title="Mats Hummels">
Mats Hummels

Mats Julian Hummels (ur. 16 grudnia 1988 w Bergisch Gladbach) – niemiecki piłkarz występujący na pozycji obrońcy w niemieckim klubie Borussia Dortmund. Złoty medalista Mistrzostw Świata 2014. Uczestnik Mistrzostw Świata 2018, Mistrzostw Europy 2012 i 2016.
Życiorys.
Kariera klubowa.
Hummels w 1995 dołączył do juniorskiego składu Bayernu Monachium&lt;ref name="Youth Bundesliga Süd/Südwest 2004/2005"&gt;&lt;/ref&gt;. 27 maja 2006 na stadionie Städtisches Stadion an der Grünwalder Straße (Monachium, Niemcy) zadebiutował w rezerwach tego klubu w zremisowanym 1:1 meczu przeciwko Eintrachtowi Trewir. W 2006 został włączony do kadry Bayernu. W Bundeslidze zadebiutował 19 maja 2007 na stadionie Allianz Arena w wygranym 5:2 meczu z 1. FSV Mainz 05, zmieniając w 52. minucie Martína Demichelisa. 3 stycznia 2008 Hummels został wypożyczony do Borussii Dortmund. W klubie z Dortmundu zadebiutował 16 lutego 2008 na stadionie der Freundschaft (Chociebuż, Niemcy) w wygranym 2:0 meczu ligowym przeciwko Energie Cottbus, zaś pierwszego gola zdobył 18 października na stadionie Weserstadion (Brema, Niemcy) w zremisowanym 3:3 spotkaniu z Werderem Brema. W lutym 2009 Bayern porozumiał się z Borussią i ostatecznie za 4,2 miliona euro sprzedał Hummelsa do drużyny z Westfalenstadion. 3 czerwca 2012 przedłużył kontrakt z Borussią Dortmund do 2017. 10 maja 2016 potwierdzono, że Hummels od 1 lipca powróci do Bayernu Monachium.
19 czerwca 2019 powrócił do Borussii Dortmund.
Kariera reprezentacyjna.
Reprezentował Niemcy w kategorii U-21.
W seniorskiej reprezentacji Niemiec zadebiutował 13 maja 2010 na stadionie New Tivoli (Akwizgran, Niemcy) w wygranym 3:0 meczu towarzyskim przeciwko Malcie.

</doc>
<doc id="1115540" url="https://pl.wikipedia.org/wiki?curid=1115540" title="Benito Jerónimo Feijóo e Montenegro">
Benito Jerónimo Feijóo e Montenegro

Benito Jerónimo Feijóo e Montenegro (ur. 8 października 1676 w Casdemiro (prow. Orense) – zm. 26 września 1764 w Oviedo) – hiszpański mnich, filozof, przedstawiciel hiszpańskiego katolickiego Oświecenia i myśliciel polityczny.
W wieku 14 lat wstąpił do zakonu Benedyktynów. Naukę pobierał w Galicji, Leonie i na uniwersytecie w Salamance. W 1709 został profesorem filozofii i teologii na uniwersytecie w Oviedo. W mieście tym przebywał i nauczał aż do śmierci.
Uważany jest za pierwszego eseistę w literaturze hiszpańskiej i zaliczany do tzw. pierwszego pokolenia hiszpańskiego Oświecenia, czyli pisarzy i myślicieli aktywnych w latach 1720-1750, podobnie jak np. Gregorio Mayáns y Siscar. Publikować zaczął dopiero około 1725 r., mając prawie pięćdziesiąt lat. Pisał przede wszystkim eseje, które sam nazywał "dyskursami". Składały się one na dwie główne serie: "Teatro crítico universal" (8 tomów w latach 1726-1739 i Suplement (1740), zawierające 118 artykułów) i "Cartas eruditas y curiosas" (5 tomów w latach 1742-1760, 164 listy).
Jego twórczość miała przede wszystkim charakter edukacyjny i popularyzatorski, typowy dla okresu Oświecenia. Podejmował najróżniejsze różne tematy: prawo, edukacja, medycyna, historia, ale także zjawiska takie jak duchy, magia czy horoskopy. Za główny cel stawiał sobie walkę z przesądami i ignorancją, w nadziei na podniesienie poziomu kulturalnego i intelektualnego społeczeństwa hiszpańskiego. Propagował nowe odkrycia w dziedzinie nauk ścisłych i przyrodniczych oraz wynalazki techniczne. Jego postawę intelektualną cechował racjonalizm i empiryzm, sądził jednak, że kwestie wiary i religii powinny być wyłączone spod oceny rozumowej.
Swymi pracami wywoływał zażarte spory i był celem licznych krytyk. Zostały one powstrzymane edyktem króla Hiszpanii Ferdynanda VI wydanym w roku 1750.
Był autorem powiedzenia o Machiavellim: "Połowa Ziemi przeklina jego nauki, lecz prawie wszyscy działają zgodnie z nimi".

</doc>
<doc id="1115545" url="https://pl.wikipedia.org/wiki?curid=1115545" title="Eugenio Espejo">
Eugenio Espejo

Francisco Javier Eugenio de Santa Cruz y Espejo urodzony jako Luis Chuzhig (1747-1795) był pionierem badań medycznych nad ospą, prawnikiem i pisarzem mieszkającym w Quito w kolonialnym Ekwadorze.
Espejo był uważany za jedną z najważniejszych postaci Ekwadoru swych czasów – wielkim higienistą oraz pionierem badań nad mikroorganizmami przenoszącymi choroby. Był także pierwszym dziennikarzem publikującym artykuły w mieście Quito. Od 1767 roku pełnił funkcję bibliotekarza pierwszej biblioteki publicznej (obecnie Biblioteki Narodowej).
Znany był też jako zdolny pisarz-satyryk i zwolennik liberalnych reform w duchu oświecenia.

</doc>
<doc id="1115548" url="https://pl.wikipedia.org/wiki?curid=1115548" title="Herb Gryfina">
Herb Gryfina

Herb Gryfina – jeden z symboli miasta Gryfino i gminy Gryfino w postaci herbu.
Wygląd i symbolika.
Herb przedstawia na białej tarczy zwróconego w heraldycznie prawą stronę czerwonego półgryfa z żółtym dziobem i szponami, pod którym znajduje się konar (ostrzew) zielony oraz złota gwiazda sześcioramienna. Wszystkie kontury w herbie są koloru czarnego.
Półgryf nawiązuje do dynastii Gryfitów, którzy rządzili Pomorzem Zachodnim, a także nadali miastu prawa miejskie.
Historia.
Wizerunek przedstawiający półgryfa widnieje na pieczęciach miejskich począwszy od XIII wieku, w czasach późniejszych używano także całego gryfa.

</doc>
<doc id="1115549" url="https://pl.wikipedia.org/wiki?curid=1115549" title="Herb gminy Gryfino">
Herb gminy Gryfino



</doc>
<doc id="1115550" url="https://pl.wikipedia.org/wiki?curid=1115550" title="Martín Sarmiento">
Martín Sarmiento

Martín Sarmiento, brat Sarmiento lub ojciec Sarmiento (ur. 9 marca 1695 w Villafranca del Bierzo, zm. 7 grudnia 1772 w Madrycie) – hiszpański benedyktyn, erudyta i pisarz, przedstawiciel hiszpańskiego Oświecenia katolickiego.
Gdy miał 4 miesiące, jego rodzina przeniosła się do Pontevedra, gdzie spędził dzieciństwo i młodość. 3 maja 1710 roku wyruszył do Madrytu by wstąpić do zakonu Benedyktynów. Po ukończeniu studiów w Salamance, pracował jako profesor teologii w kilku placówkach: San Pedro Eslonza (León), Celorio (Asturia) i Oviedo. W tym ostatnim mieście przebywał od maja 1723. Nauczał tam wówczas Benito Jerónimo Feijóo e Montenegro. Uczył się przez jakiś czas od mistrza sławnego w całej Europie. W czerwcu 1725 powrócił do Galicji i zatrzymał się na krótko w Pontevedrze. W 1726 zamieszkał w Madrycie, w 1727 przeniósł się do Toledo, by katalogować tam księgozbiór katedralny. Odwiedzał czasami rodzinną Galicję, do której powrócił ostatecznie w 1745.
Pisał zarówno po hiszpańsku (tj. kastylijsku), jak i w języku galicyjskim, w którym było napisane jego: "Coloquio de veinticatro galegos rústicos".

</doc>
<doc id="1115552" url="https://pl.wikipedia.org/wiki?curid=1115552" title="Herb Myśliborza">
Herb Myśliborza

Herb Myśliborza – jeden z symboli miasta Myślibórz i gminy Myślibórz w postaci herbu.
Wygląd i symbolika.
Herb przedstawia na srebrnym polu tarczy o szpiczastym spodzie czerwonego orła ze złotą koroną typu otwartego na głowie. Między rozpostartymi skrzydłami a szyją orła dwie sześcioramienne złote gwiazdy. W złotych szponach trzyma czarne pióropusze rycerskie. Tarczę herbową zwieńczają mury miejskie koloru czerwonego z trzema basztami i centralną zamkniętą bramą w białym kolorze – element ten określany jest mianem corona muralis.
Historia.
Wizerunek herbowy z orłem brandenburskim w różnych odmianach występuje na szeregu pieczęciach miejskich od XIV wieku. Do 2003 był używany herb Myśliborza w wersji bez "corona muralis".

</doc>
<doc id="1115553" url="https://pl.wikipedia.org/wiki?curid=1115553" title="Herb gminy Myślibórz">
Herb gminy Myślibórz



</doc>
<doc id="1115554" url="https://pl.wikipedia.org/wiki?curid=1115554" title="Lessing">
Lessing



</doc>
<doc id="1115555" url="https://pl.wikipedia.org/wiki?curid=1115555" title="Beaumarchais">
Beaumarchais



</doc>
<doc id="1115556" url="https://pl.wikipedia.org/wiki?curid=1115556" title="Der Mann ohne Vorurtheil">
Der Mann ohne Vorurtheil

Der Mann ohne Vorurtheil ("Człowiek bez Przesądu") – czasopismo wydawane w Wiedniu w latach 1765-1767 i znów w latach 1769-1775. Było jednym z głównych organów Oświecenia w stolicy Cesarstwa Habsburskiego. Jego redaktorem naczelnym był Joseph von Sonnenfels (1733-1817).

</doc>
<doc id="1115559" url="https://pl.wikipedia.org/wiki?curid=1115559" title="Michael Denis">
Michael Denis

Johann Nepomuk Cosmas Michael Denis (ur. 27 września 1729, zm. 29 września 1800 w Wiedniu) – był austriackim bibliografem, poetą i entomologiem.
Urodzony w Schärding nad rzeką Inn, w 1759 wstąpił do jezuitów. Pracował jako profesor w wiedeńskiej cesarskiej uczelni Theresianum będącej jezuickim kolegium. W roku 1784 poz rozwiązaniu kolegium został kustoszem biblioteki dworskiej, a po 7 latach głównym bibliotekarzem. 
Podziwiał poezję Klopstocka. Sam należał do tzw. "bardów" – klubu poetów Wiednia. W roku 1772 wydał swe poezje w tomie: "Die Lieder Sineds des Barden". Przetłumaczył słynne "Pieśni Osjana" (1768–1769), które rzekomo odnalazł, a tak naprawdę stworzył szkocki poeta James Macpherson). Przetłumaczone dołączył do 5 tomów wydanych w 1674 pod tytułem: "Ossians und Sineds Lieder".
. W latach 1762–1766 wydał w trzech tomach "Sammlung kürzerer Gedichte aus den neuern Dichtern Deutschlands". 
Pozostawił też kilka bibliograficznych kompilacji takich jak: "Grundriss der Bibliographie und Bücherkunde" (1774), "Grundriss der Literaturgeschichte" (1776), "Einleitung in die Bücherkunde" (1777), i "Wiens Buchdruckergeschichte bis 1560" (1782).
Ignaz Schiffermüller pomagał mu stworzyć wspaniała kolekcję motyli, przechowywaną w Hofburgu, lecz zaginioną w rewolucji 1848 roku.

</doc>
<doc id="1115562" url="https://pl.wikipedia.org/wiki?curid=1115562" title="Paul Joseph Riegger">
Paul Joseph Riegger

Paul Joseph Riegger (ur. 1705, zm. 1775) – prawnik austriacki i najważniejszy teoretyk tzw. kościoła państwowego i józefinizmu.
Riegger urodził się 29 czerwca 1705 we Freiburgu Bryzgowijskim, zmarł w grudniu 1775 w Wiedniu. 
Jego ojciec Johann Baptist Riegger był urzędnikiem kancelarii Austrii Przedniej ("Vorderösterreich"). Paul Joseph od jesieni roku 1720 studiował na jezuickim fryburskim uniwersytecie. Do roku 1722 studiował filozofię (obowiązkowo), zaś po 1722 - prawo (fakultatywnie). 
Po egzaminie w roku 1726 rozpoczął praktykę. W 1729 powrócił na uczelnię by uzyskać stopień "Licentiatus Juris". Od roku 1731 studiował w Lejdzie (Holandia), gdzie uczył go Johann Jacob Vitriarius (1679-1745). 
W 1733 powrócił do Freiburga jako "Doctor Juris Utriusque". W tym samym roku został profesorem prawa naturalnego i stosowanego i historii niemieckiej na uniwersytecie w Innsbrucku. Działał tam przez 16 lat. Wśród jego uczniów z tych lat był Karl Anton von Martini, późniejszy kolega na fakultecie. Dwukrotnie zostawał Riegger rektorem, a osiem razy dziekanem fakultetu prawniczego. Następnie przeniósł się do Collegium Theresianum, od roku 1753 działał na zreformowanym uniwersytecie wiedeńskim, na którym przed reforma dominowali jezuici. Tu rozwijał koncepcję józefinizmu. 
Okres ten nazywano "złotym okresem Alma mater Rudolfina". W roku 1764 Riegger został nobilitowany do stanu szlacheckiego. Następnie wydał podręcznik prawa: "Institutiones iurisprudentiae ecclesiasticae", który zaakceptowała Maria Teresa Habsburg w 1768 jako obowiązujący. Biskup Wiednia zwalczał tezy pracy.

</doc>
<doc id="1115563" url="https://pl.wikipedia.org/wiki?curid=1115563" title="Karl Anton von Martini">
Karl Anton von Martini



</doc>
<doc id="1115564" url="https://pl.wikipedia.org/wiki?curid=1115564" title="Karl Anton Martini">
Karl Anton Martini

Karl Anton von Martini, baron zu Wasserburg (ur. 15 sierpnia 1726, Revò, (Włochy), zm. 7 sierpnia 1800, Wiedeń) – austriacki prawnik i filozof prawa.
Martini i jego uczeń Franz von Zeiller (1751-1828) uchodzą za najważniejszych przedstawicieli „prawa rozsądku” w Austrii. Jego nauczycielem na uniwersytecie w Innsbrucku buł Paul Joseph Riegger, później obaj prawnicy byli kolegami z wydziału. W roku 1754 Martini został profesorem wiedeńskiego Uniwersytetu, w 1782 radcą stanu, a w 1792 drugim prezesem "Oberste Justizstelle", austriackim zalążkiem późniejszego sądu najwyższego ("Oberstes Gericht").
Martini uchodzi za autora księgi ustaw zachodniogalicyjskich ("Westgalizisches Gesetzbuches") z roku 1797, na której opierała się późniejsza "Allgemeines bürgerliches Gesetzbuch" (ABGB).

</doc>
<doc id="1115566" url="https://pl.wikipedia.org/wiki?curid=1115566" title="ISM Kroton">
ISM Kroton

Inżynieryjny System Minowania (ISM) Kroton – polski system minowania narzutowego zabudowany na przystosowanym transporterze opancerzonym (TMN), przeznaczony do szybkiego stawiania przeciwpancernych lub przeciwpiechotnych zapór minowych przez pododdziały wojsk inżynieryjnych szczebla taktycznego. Opracowany został na podwoziu transportera opancerzonego SPG-2 (rozwinięcia MT-LB) i był produkowany w Polsce przez Hutę Stalowa Wola.
Prace nad systemem o kryptonimie Kroton rozpoczęto w Wojskowym Instytucie Techniki Inżynieryjnej we Wrocławiu w 1993 roku, w odpowiedzi na wymaganie ze strony Sztabu Generalnego. Jako podwozie użyto transporter SPG-2 w wersji wydłużonej z siedmioma parami kół, w którym pozostawiono opancerzoną kabinę i przedział silnikowy, a w tylnej części zabudowano cztery obrotowe bloki wyrzutni. Modelowy pojazd zbudowano w 1994 roku, a w 1995 roku zakończono próby kwalifikacyjne. Plany rozwoju Sił Zbrojnych przewidywały posiadanie 81 takich pojazdów, lecz ze względu na brak funduszy, program w 1997 roku zamrożono. Publicznie pojazd Kroton został zaprezentowany w 2001 roku na salonie MSPO w Kielcach. Dopiero w 2002 roku wojsko zamówiło dwa transportery minowania narzutowego partii próbnej. W stosunku do pojazdu modelowego wprowadzono pewne zmiany, w tym dodano opancerzone rozkładane burty, częściowo chroniące bloki wyrzutni oraz stanowiące podesty dla obsługi podczas przeładowania. Latem 2003 roku ukończono zmodyfikowany prototyp i skierowano go do prób.
Z uwagi na produkcję zarówno sprzętu do masowego minowania powierzchniowego (narzutowego) jak i samych min kasetowych, Polska nie podpisała międzynarodowej konwencji zakazującej używania tego rodzaju uzbrojenia.
System ten nie został wprowadzony na szerszą skalę – Wojsko Polskie do 2019 roku zakupiło i używało jedynie 6 transporterów TMN (Transporter Minowania Narzutowego) Kroton. Pierwsze cztery dostarczono w latach 2004-2006.
W 2005 roku HSW opracowała także wersję na podwoziu kołowym Star 1466, z taką samą liczbą czterech bloków miotaczy min.
Wykorzystywane są przede wszystkim miny przeciwpancerne MN-123, opracowane w 2004 roku, zawierające dwustronną głowicę z penetratorem formowanym wybuchowo, mogącą przebić pancerz denny o grubości 60 mm stali. Mina wyposażona jest w zapalnik elektromagnetyczny, w kasecie znajdują się cztery miny z zapalnikiem natychmiastowym i jedna z zapalnikiem o działaniu zwłocznym.

</doc>
<doc id="1115567" url="https://pl.wikipedia.org/wiki?curid=1115567" title="Rusałka drzewoszek">
Rusałka drzewoszek

Rusałka drzewoszek ("Nymphalis xanthomelas") – motyl z rodziny rusałkowatych, bardzo podobny do rusałki wierzbowca i rusałki pokrzywnika. 
W odróżnieniu od wierzbowca, drzewoszek ma białą, półksiężycowatą plamkę w okolicach wierzchołka przedniego skrzydła. Wierzch ciemnobrązowy z licznymi rozjaśnieniami. Spód czaro-brązowy, maskujący. Ważną cechą rozpoznawczą są żółte nogi. Długość przedniego skrzydła około 3 cm.
Lata od lipca do czerwca, z przerwą na sen zimowy, który odbywa w dziuplach, ruderach, na strychach i w piwnicach.
W odróżnieniu od wierzbowca gatunek ten woli widne lasy liściaste i mieszane od sadów owocowych. Częstokroć widywany na wsiach, gdzie wygrzewa się w słońcu siedząc na składach drewna, stodołach itp. Chętnie spija sok wyciekający z owoców i zranionych drzew, nie gardzi padliną. Nader często odpoczywa także na mokrej glebie, skąd również pobiera płyny. Rzadko odwiedza kwiaty.
Gąsienica jest czarna, kolczasta, z brązowymi plamkami. Żyje we wspólnym oprzędzie. Żeruje na iwie i wierzbie białej. Poczwarka jest szaro-brązowa, wisząca, niejednokrotnie fioletowa. Imago jest wytrzymały, choć wrażliwy na zanieczyszczenia.

</doc>
<doc id="1115568" url="https://pl.wikipedia.org/wiki?curid=1115568" title="Hieronymus Gmainer">
Hieronymus Gmainer

Hieronymus Gmainer (ur. 1663, zm. 1729) – dziennikarz i redaktor austriacki.
Hieronymus Gmainer był jednym z edytorów gazety "Wiennerisches Diarium" (dzisiejsze "Wiener Zeitung") założonej w roku 1703 w Wiedniu. Początkowo pracował w niej na pół etatu. Gdy jednak pierwszy edytor gazety Johann Baptist Schönwetter odszedł, jego następca Johann Peter van Ghelen zatrudnił Gmainera jako generalnego redaktora.
Gmainer uczynił z gazety zbiór reportaży dotyczących wszystkich dziedzin życia. Dotychczas zajmowała się ona niemal jedynie wieściami z frontu wojny o sukcesję hiszpańską.

</doc>
<doc id="1115570" url="https://pl.wikipedia.org/wiki?curid=1115570" title="Nymphalis polychloros">
Nymphalis polychloros



</doc>
<doc id="1115571" url="https://pl.wikipedia.org/wiki?curid=1115571" title="Rusałka laik">
Rusałka laik

Rusałka laik ("Nymphalis vaualbum") – motyl z rodziny rusałkowatych.

</doc>
<doc id="1115572" url="https://pl.wikipedia.org/wiki?curid=1115572" title="Balijczycy">
Balijczycy

Balijczycy (balijski ) – grupa etniczna zamieszkująca indonezyjską wyspę Bali. W 1993 roku ich liczebność wynosiła 3,6 miliona. Posługują się językiem balijskim z rodziny malajsko-polinezyjskiej. W średniowieczu podlegali wpływom kultury indyjskiej za pośrednictwem państwa Madżapahit. Do dziś zachowali hinduizm i system kastowy (kasty braminów, wojowników, kupców i chłopów). Kobiety i mężczyźni mają równe prawa w życiu rodzinnym i społecznym, a młodzież cieszy się dużą swobodą obyczajową w życiu przedmałżeńskim.
Tradycyjnymi zajęciami Balijczyków są tarasowa uprawa ryżu oraz chów bydła, bawołów i koni.

</doc>
<doc id="1115573" url="https://pl.wikipedia.org/wiki?curid=1115573" title="Argas persicus">
Argas persicus



</doc>
<doc id="1115575" url="https://pl.wikipedia.org/wiki?curid=1115575" title="Gorczańska Chata">
Gorczańska Chata

Gorczańska Chata – „GoCha” (dawniej Hawiarska Koliba oraz przez krótki czas Gorczańsko-Ochotnicka Chatka Akademicka „Gocha”) – nieistniejąca chatka studencka w Gorcach, będąca własnością Oddziału Akademickiego PTTK w Krakowie, ostatnio prowadzona przez Stowarzyszenie Turystyczno - Krajoznawcze GUG.
Znajdowała się na południowych stokach Pasma Gorca, w zalesionej i górzystej części miejscowości Ochotnica Górna. Położona była z dala od centrum wsi, w bocznej dolinie potoku Jamne, ok. 25 min. pieszo od drogi prowadzącej wzdłuż tego potoku. Do budynku nie był możliwy dojazd samochodem; dojście wyłącznie pieszo, stromą drogą przez świerkowy las.
Po zachodniej stronie obiektu znajduje się eksklawa Gorczańskiego Parku Narodowego (fragment odizolowany od właściwego obszaru parku).
Pożar.
Chatka uległa całkowitemu zniszczeniu na skutek pożaru, który wybuchł około godz. 21 w dniu 29 października 2022 roku. Problemem okazało się położenie budynku, co uniemożliwiło wjazd ciężkiego sprzętu pożarniczego oraz dostarczenie wody dla lekkich jednostek straży pożarnej w akcji gaśniczej. Osoby przebywające w tym czasie na terenie budynku zostały ewakuowane.
Warunki pobytu.
Obiekt oferował 43 miejsca noclegowe w trzech dużych pokojach (11-, 14- i 18-osobowym) na pryczach piętrowych z materacami i kocami (konieczny był śpiwór). Posiadał prąd elektryczny, bieżącą zimną wodę i węzeł sanitarny. Okresowo mogły występować problemy z dostawą wody. Od 2012 roku budynek był wyposażony w biologiczną oczyszczalnię ścieków. „Gorczańska Chata” funkcjonowała na zasadzie studenckich chatek. Stosowany był rozwinięty system zniżek wewnętrznych oraz PTTK. 
Oferowała ona swoim gościom i bywalcom ciepłą herbatę oraz kawę. Nie oferowała wyżywienia, do dyspozycji była natomiast duża kuchnia, w której można samodzielnie przyrządzić sobie posiłki z własnego prowiantu. Kuchnia wyposażona była we wszelki niezbędny do tego sprzęt. Obok chatki znajduje się miejsce do palenia ogniska.
Czas otwarcia.
Obiekt był czynny przez cały rok; w niektórych terminach konieczne było wcześniejsze uzgodnienie pobytu.
Pochodzenie nazwy.
Dawna nazwa pochodzi od nazwy Studenckiego Klubu Organizatorów i Sympatyków Turystyki "„Hawiarska Koliba”" przy AGH w Krakowie. "Koliba" w gwarze góralskiej oznacza po prostu szałas, bacówkę, zaś "hawiarzami" dawniej nazywano górniko-hutników zajmujących się poszukiwaniem, wydobywaniem i wytapianiem rud.
Szlaki turystyczne.
 – żółty z Ochotnicy Górnej, doliną potoku Jamne, obok chatki, przez Kosarzyska i Polanę Przysłop Dolny na grzbiet Pasma Gorca, do połączenia ze szlakiem zielonym na Gorc.

</doc>
<doc id="1115577" url="https://pl.wikipedia.org/wiki?curid=1115577" title="Mieniak metisowy">
Mieniak metisowy

Mieniak metis ("Apatura metis") – gatunek motyla z rodziny rusałkowatych (Nymphalidae). Jest podobny do formy "Apatura ilia f. clytie" mieniaka strużnika. Nazwa "mieniak metisowy" powstała w wyniku spolszczenia. Nie ma jeszcze oficjalnej polskiej nazwy gatunku. Metis to greckie bóstwo, pierwsza żona Zeusa.
Samiec tego gatunku, jak i innych z tego rodzaju, mieni się na fioletowo, jeśli spojrzeć nań pod odpowiednim kątem. Samica bez połysku. Na szarobrązowym tle (samiec) widnieje jasnożółty lub pomarańczowy wzór. Samica jest brązowa, a jej rysunek jest mniej efektowny. Spód jest kremowo żółty. Rozpiętość skrzydeł: 75 mm.
Od czerwca, do sierpnia. Zimuje gąsienica. Motyl jest wytrwałym lotnikiem. Samce rywalizują o samice. Siedzą na liściach i wyczekują przelatujących w pobliżu samic. Gatunek ten związany jest z drzewami.
Polany leśne, skraje lasów, leśne drogi w pobliżu rzek, jezior, stawów i potoków lub bagien. Występuje wszędzie tam, gdzie wierzba biała. Chętnie siada na gnijących resztkach padliny, odchodów lub na mokrej glebie. Wygrzewa się w słońcu, prezentując ubarwienie. 
Gąsienica przypomina ślimaka nagiego, tj. jest zwężona na obu końcach, obła, zielona w jasne paski i na szczycie głowy ma dwa długie wyrostki. Żyje na wierzbie białej. Poczwarka, zielona w ciemne plamki, jest wisząca.
Zamieszkuje basen Morza Śródziemnego, a szczególnie Półwysep Bałkański. W Polsce nie stwierdzono, często mylnie określa się mianem mieniaka metisowego formę mieniaka strużnika – "clytie". Prawdopodobnie zalatujące osobniki notowano jeszcze wówczas, gdy gatunek ten żył w Czechach.

</doc>
<doc id="1115578" url="https://pl.wikipedia.org/wiki?curid=1115578" title="Schronisko PTTK &quot;Hawiarska Koliba&quot;">
Schronisko PTTK &quot;Hawiarska Koliba&quot;



</doc>
<doc id="1115580" url="https://pl.wikipedia.org/wiki?curid=1115580" title="Stephen Borough">
Stephen Borough

Stephen Borough lub Stephen Burrough (ur. 25 września 1525 w Northam w hrabstwie Devonshire, zm. 12 lipca 1584 tamże) – angielski żeglarz i odkrywca.
Początki jego kariery nie są znane. W roku 1553, jako kapitan przystosowanego do żeglugi na morzach północnej Europy statku "Edward Bonaventure", został zaciągnięty przez znanego badacza Sebastiana Cabota jako członek wyprawy odkrywczej, pod dowództwem sir Hugh Willougby'ego, która miała odkryć Przejście Północno-Wschodnie i otworzyć drogę kupcom angielskim wzdłuż brzegów syberyjskich do krajów Dalekiego Wschodu. Głównym pilotem wyprawy, zaokrętowanym na pokładzie "Edwarda Bonaventure'y", był znany i poważany żeglarz Richard Chancellor.
Po przemierzeniu odcinka zachodnich wybrzeży Norwegii statki dotarły do Nordkappu, ale wkrótce potem przyszedł sztorm, który rozdzielił jednostki flotylli. "Edward Bonaventura" skierował się na wschód, ale wkrótce - zatrzymany przez pola lodowe - skierował się na południowy zachód i – po podróży przez Morze Białe dotarł do ujścia rzeki Dwina, gdzie Anglicy założyli faktorię handlową St. Nicholas (w miejscu tym później powstało portowe miasto Archangielsk).
Po powrocie z tej wyprawy, która zaowocowała nawiązaniem stosunków handlowych i dyplomatycznych z dworem cara Iwana Groźnego, Borough ponownie wyruszył w morze szukając – nadal na zlecenie Cabota – drogi do Azji. W roku 1556 dotarł, na pokładzie statku "Searchthrift" do cieśniny Karskie Wrota pomiędzy Nową Ziemią, a Wyspą Wajgacką. Miał zamiar dopłynąć do ujścia rzeki Ob, ale masy lodu kazały mu zawrócić. Przed powrotem do Anglii w roku 1557 dokładnie spenetrował wybrzeża półwyspu Kola i sporządził pierwsze mapy tych okolic. 
W roku 1561 dowodził statkiem "Swallow", którym popłynął do Rosji nowy szef Muscovy Company, Anthony Jenkinson, który miał spenetrować całą Rosję, aż po Morze Kaspijskie i wytyczyć szlak handlowy do Persji. Prawdopodobnie w roku 1558 Borough odbył swą jedyną podróż na południe – do Hiszpanii.
W 1563 został przyjęty do służby w marynarce wojennej i przez ponad dwadzieścia lat pełnił obowiązki głównego pilota flotylli okrętów stacjonujących w ujściu rzeki Medway w południowo-wschodniej Anglii. W podróżach na północ towarzyszył mu młodszy brat, William Borough, który kontynuował dzieło Stephena w latach późniejszych.
Stephen Borough otworzył dla Anglii drogę do Rosji, a także wytyczył początki szlaku znanego jako przejście północno-wschodnie.

</doc>
<doc id="1115581" url="https://pl.wikipedia.org/wiki?curid=1115581" title="Toradżowie">
Toradżowie

Toradżowie ("Toradża", "Toraja", toradża: "Toraa" lub "Toraya", ) – grupa etniczna zamieszkująca środkową część indonezyjskiej wyspy Celebes, w latach 90. XX wieku ich liczebność wynosiła ok. 1,5 miliona. Posługują się językami toradża z rodziny austronezyjskiej. Ich tradycyjną religią były wierzenia animistyczne, współcześnie Toradżowie wyznają jednak w większości protestantyzm. Podstawą gospodarki jest uprawa ryżu, rybołówstwo i myślistwo. Wyroby rzemieślnicze oraz domy Toradżów cechuje bogactwo zdobień geometrycznych.

</doc>
<doc id="1115582" url="https://pl.wikipedia.org/wiki?curid=1115582" title="Toradża">
Toradża



</doc>
<doc id="1115583" url="https://pl.wikipedia.org/wiki?curid=1115583" title="Toraja">
Toraja



</doc>
<doc id="1115585" url="https://pl.wikipedia.org/wiki?curid=1115585" title="Instytut Rybactwa Śródlądowego im. Stanisława Sakowicza w Olsztynie">
Instytut Rybactwa Śródlądowego im. Stanisława Sakowicza w Olsztynie



</doc>
<doc id="1115588" url="https://pl.wikipedia.org/wiki?curid=1115588" title="Srebrna (dopływ Mieni)">
Srebrna (dopływ Mieni)

Srebrna – struga, prawostronny dopływ Mieni o długości 13,86 km.
Swoje źródła ma na północny wschód od Mińska Mazowieckiego. W mieście tym przepływa przez Park im. Dernałowiczów, między Starym Rynkiem i Sendomierzem i przy Górkach, następnie wyznacza granicę miasta (dokładnie Kędzieraku), a następnie po krótkim fragmencie przez gminy Mińsk Mazowiecki i Dębe Wielkie wpada do Mieni w miejscowości Podrudzie.
 Największym i lewobrzeżnym dopływem jest Wiśniówka, która uchodzi do Srebrnej w Karolinie.

</doc>
<doc id="1115593" url="https://pl.wikipedia.org/wiki?curid=1115593" title="Stanisław Roman Sakowicz">
Stanisław Roman Sakowicz

Stanisław Roman Sakowicz, Korwin-Sakowicz (ur. w Pskowie, zm. 28 kwietnia 1969 w Dąbrowie koło Warszawy), ichtiolog polski, profesor Wyższej Szkoły Rolniczej w Olsztynie, organizator, pierwszy dyrektor i patron Instytutu Rybactwa Śródlądowego w Olsztynie.
Życiorys.
Był synem Leonarda, inżyniera budowy mostów, i Heleny z Malickich. Uczęszczał do gimnazjum realnego w rodzinnym Pskowie, gdzie w 1914 uzyskał maturę; podjął w tymże roku studia w Instytucie Inżynierii Lądowej w Piotrogrodzie, ale po kilku miesiącach musiał przerwać naukę, powołany do armii Imperium Rosyjskiego. Udział w walkach okupił ciężką raną i w efekcie amputacją prawej ręki. Pozostawał na terenie Rosji także w okresie kolejnych rewolucji i wojny domowej, do Polski powrócił dopiero w 1921.
Pracował początkowo w dziale gospodarczym Banku Angielsko-Polskiego w Warszawie. Od 1922 zatrudnienie to łączył ze studiami na Wydziale Rolniczym Szkoły Głównej Gospodarstwa Wiejskiego, by w 1926, wsparty stypendium naukowym, skoncentrować się wyłącznie na studiach ze specjalizacją w Zakładzie Ichtiologii i Rybactwa, pod kierunkiem Franciszka Staffa i Teodora Spiczakowa. Tamże w kwietniu 1927 otrzymał dyplom inżyniera rolnika z odznaczeniem. W latach 1927-1933 był kolejno asystentem i starszym asystentem w Zakładzie Ichtiologii i Rybactwa, kierowanym przez prof. Staffa. Od grudnia 1928 jednocześnie pracował jako referent rybacki w Ministerstwie Rolnictwa i Reform Rolnych, a od września 1930 aż do wybuchu II wojny światowej jako inspektor rybacki.
W latach międzywojennych ogłosił kilkadziesiąt prac, propagujących racjonalną gospodarkę rybną i oparcie jej na podstawach naukowych. Publikacje te ukazywały się na łamach „Archiwum Hydrobiologii i Rybactwa”, „Roczników Nauk Rolniczych i Leśnych”, „Kwartalnika Statystycznego”, „Przeglądu Rybackiego”. Brał aktywny udział w pracach nad nowoczesną ustawą o rybołówstwie z 1932. Udzielał się w pracy szkoleniowej w terenie, prowadząc zajęcia z wojewódzkimi inspektorami rybactwa. Wielkopolskie i Pomorskie Towarzystwo Rybackie nadało mu w 1935 dyplom mistrza rybackiego, który stał się po latach najwyżej przez samego Sakowicza cenionym wyróżnieniem. Z okresu międzywojennego pochodzi również praca monograficzna "Węgorz (Anguilla vulgaris Turt). Biologia i zarys produkcji" (1930).
W okresie okupacji Sakowicz nadal pracował w rybactwie; kierował warszawskim oddziałem Związku Organizacji Rybackich, zorganizował tajną drukarnię związku w Warszawie, a nowe kadry szkolił w liceum rybackim w Warszawie, działającym jako Prywatna Szkoła Rybacka II stopnia Franciszka Staffa, a faktycznie stanowiącym konspiracyjną kontynuację studiów rybackich Szkoły Głównej Gospodarstwa Wiejskiego. Uczył też w Niższej Szkole Rybackiej w Tatarze pod Rawą Mazowiecką. Pod kierunkiem Staffa pracował nad rozprawą doktorską o stawach rybnych. Po powstaniu warszawskim został w listopadzie 1944 wysiedlony z rodziną z Łomianek i do lutego 1945 przebywał w Pruszkowie.
W marcu 1945 obronił w Szkole Głównej Gospodarstwa Wiejskiego pracę doktorską "Stawy rybne w Polsce. Rozmiar, rozmieszczenie, produkcja i charakterystyka sztucznego gospodarstwa rybnego oraz jego rozwój w okresie lat 1923–1938" i miesiąc później został adiunktem w Zakładzie Ichtiologii i Rybactwa tej uczelni. W latach 1945-1947 był zarazem konsultantem rybackim Ministerstwa Rolnictwa i Reform Rolnych. Pełnił w tym okresie także inne funkcje - urzędującego wiceprezesa Związku Organizacji Rybackich (1945-1950), prezesa Rady Nadzorczej „Centrali Rybnej” (1946–1948), członka kolegium redakcyjnego „Przeglądu Rybackiego", przewodniczącego Komitetu zarządzającego Funduszem Ochrony Rybołówstwa, przewodniczącego Zespołu Rybackiego Rady Naukowej przy Ministrze Rolnictwa. 13 stycznia 1948 na Wydziale Rolniczym Szkoły Głównej Gospodarstwa Wiejskiego przedstawił rozprawę "Zarys akcji zarybiania na wodach otwartych", na podstawie której habilitował się i w 1950 został docentem urządzeń i organizacji rybactwa. 
W czerwcu 1950 minister rolnictwa powierzył mu pełnomocnictwo do zorganizowania Instytutu Rybactwa Śródlądowego. Instytut, pod kierownictwem Sakowicza, rozpoczął działalność wraz z początkiem roku 1951, tymczasowo z siedzibą w stolicy; jesienią tegoż roku został przeniesiony do Olsztyna. Stanisław Sakowicz, który w 1951 odebrał kolejno nominacje na zastępcę profesora i profesora nadzwyczajnego, poza kierowaniem Instytutem otrzymał w Olsztynie także obowiązki w powstałej rok wcześniej Wyższej Szkole Rolniczej. Zajął się organizacją Wydziału Rybackiego (pełnił funkcję pierwszego dziekana, w 1954 zastąpiony przez Roberta Towarnickiego), w tym Katedry Rybactwa, którą kierował aż do przejścia na emeryturę. W ramach Katedry działały w tym okresie trzy zakłady, a bliskimi współpracownikami Sakowicza byli profesor Władysław Mańkowski stojący na czele Zakładu Łowisk i Zasobów Morza oraz magister Tadeusz Wojno (późniejszy profesor) z Zakładu Gospodarki Stawowej. 
Instytut Rybactwa Śródlądowego, który otrzymał siedzibę w olsztyńskim miasteczku akademickim Kortowo wraz z Wyższą Szkołą Rolniczą (późniejszą Akademią Rolniczo-Techniczną), składał się u progu swojej działalności z działów i zamiejscowych stacji badawczych, a od 1955 z zakładów. W okresie dyrekcji profesora Sakowicza powstały też filie w Gdańsku-Oliwie, Giżycku, Żabieńcu pod Warszawą. Sakowicz dbał zarówno o rozwój instytucji pod względem bazy techniczno-badawczej, jak i personelu naukowego; krótko po jego odejściu na emeryturę zatrudnionych było w Instytucie pięciu profesorów i pięciu docentów, a łącznie niemal 150 osób.
Od września 1961 nosił tytuł profesora zwyczajnego. Poza pracą naukowo-dydaktyczną i organizacyjną w Olsztynie pełnił szereg funkcji naukowych z wyboru i mianowania, m.in. wchodził w skład Komitetu Hydrobiologicznego i Komitetu Zootechnicznego Polskiej Akademii Nauk, był członkiem rzeczywistym Sekcji Rybackiej Polskiego Komitetu Współpracy z FAO, członkiem Redakcji Naczelnej "Roczników Nauk Rolniczych", członkiem Rady Naukowo-Technicznej przy Ministrze Rolnictwa, członkiem Rad Naukowych: Zakładu Biologii Wód PAN, Morskiego Instytutu Rybackiego, Instytutu Biologii Stosowanej Wyższej Szkoły Rolniczej w Olsztynie, Instytutu Rybactwa Śródlądowego w Olsztynie. Przeszedł na emeryturę w 1967, otrzymując specjalne świadczenie w uznaniu zasług w dziedzinie rybactwa; znaczna część tworzonego niegdyś przez niego wydziału była już wówczas przeniesiona do Wyższej Szkoły Rolniczej w Szczecinie, Sakowicz pozostał jednak w Olsztynie i jeszcze przez rok kierował Instytutem Rybactwa Śródlądowego, do jesieni 1968. Na stanowisku dyrektora Instytutu zastąpił go wówczas profesor Bronisław Dąbrowski.
Po ostatecznym odejściu z pracy w placówkach olsztyńskich Stanisław Sakowicz osiadł w podwarszawskiej Dąbrowie, pozostawał jednak czynny naukowo i utrzymywał kontakt z Olsztynem. Zmarł nagle wiosną 1969, pochowany został na cmentarzu Powązkowskim w Warszawie.
Łączny dorobek naukowy profesora Sakowicza liczy 116 pozycji - prac naukowych, popularnonaukowych, skryptów, z czego 89 w okresie powojennym. W końcu lat 40. XX wieku kierował prowadzonymi na szeroką skalę badaniami biologiczno-rybackimi Wisły. Zajmował się też poszukiwaniem przyrodniczych podstaw produkcji rybackiej jezior, czego efektem stała się monografia zespołowa "Projekt urządzenia gospodarki rybackiej w jeziorze Tajty"; badania kontynuowano w jeziorach okolic Węgorzewa, a potem całej Polski. Szczególną uwagę Sakowicz poświęcił troci jeziorowej, organizując badania zespołowe nad tą rybą. Redagował pracę zbiorową "Monografia biologiczno-gospodarcza troci (Salmo trutta morpha lacustris L.) jeziora Wdzydze" (1961), w której ogłosił swoją pracę "Rozród troci (Salmo trutta morpha lacustris) z jeziora Wdzydze". Ogłosił ponadto m.in. "Urządzenia rybackie wód otwartcyh" (1948), "Zarys gospodarki rybackiej na wodach otwartych", część 2: "Podniesienie liczebności pogłowia ryb" (1952), "Przepławki komorowe. Biologiczne zasady projektowania" (1954, ze Stanisławem Żarneckim), "Rybactwo a problemy żywnościowe świata" (1956).
Pod kierunkiem Stanisława Sakowicza dyplomy magisterskie uzyskało ponad 40 osób, stopień doktora uzyskało 16 naukowców, habilitacje - 3 osoby. Wśród jego uczniów byli m.in. przyszli profesorowie - Tadeusz Wojno, Jan Szczerbowski, Rajmund Trzebiatowski. Cieszył się opinią utalentowanego pedagoga, a skrupulatni studenci potrafili z jednego jego wykładu wyłowić 83-krotnie powtórzone, charakterystyczne "właściwie rzecz biorąc" czy niemal równie częste "proszę pana". W 1987 jego imię nadano Instytutowi Rybactwa Śródlądowego w Olsztynie, został również patronem jednej z olsztyńskich ulic. Jego imię nosi ponadto stypendium dla studentów i młodych pracowników naukowych, przyznawane przez sekcję rybacką Stowarzyszenia Inżynierów i Techników Rybactwa.
Profesor Sakowicz był odznaczony m.in. Krzyżem Kawalerskim (1945), Oficerskim (1959) i Komandorskim (1967) Orderu Odrodzenia Polski, Złotym Krzyżem Zasługi (przed II wojną światową), Medalem 10-lecia Polski Ludowej. Był dwukrotnie żonaty; pierwsza żona Zenobia z Bordziłowskich zmarła w 1948, drugą żoną była Krystyna, I voto Piotrowska (nazwisko panieńskie nieznane). Nie miał własnych dzieci, wychowywał dwójkę dzieci przybranych.

</doc>
<doc id="1115594" url="https://pl.wikipedia.org/wiki?curid=1115594" title="WSR w Olsztynie">
WSR w Olsztynie



</doc>
<doc id="1115602" url="https://pl.wikipedia.org/wiki?curid=1115602" title="Pressing">
Pressing

Pressing () – sposób prowadzenia gry w piłce nożnej, który ma na celu jak najszybsze odebranie piłki drużynie przeciwnej, jak najdalej od własnej bramki.
Wyróżnia się trzy formy pressingu: niski, średni i wysoki. W przypadku pressingu niskiego zawodnicy próbują odebrać piłkę przeciwnikowi na własnej połowie, w przypadku pressingu średniego w okolicach linii środkowej, w przypadku pressingu wysokiego – już na połowie przeciwnika. Dobór formy pressingu powinien zależeć od przygotowania kondycyjnego zawodników (wysoki pressing jest najbardziej wymagający kondycyjnie) oraz od potencjału drużyny przeciwnej (z przeciwnikiem słabszym od siebie raczej stosuje się pressing wysoki, z mocniejszym – niski).
Pojęcie pressingu występuje również w innych grach zespołowych. W koszykówce jako pressing określa się krycie indywidualne na całym boisku (nie tylko na własnej połowie).

</doc>
<doc id="1115609" url="https://pl.wikipedia.org/wiki?curid=1115609" title="Warmińskie Towarzystwo Historyczne">
Warmińskie Towarzystwo Historyczne

Warmińskie Towarzystwo Historyczne (niem. "Historischer Verein für Ermland e.V, skrót HVE") – stowarzyszenie założone 29 października 1856 roku we Fromborku w siedzibie diecezji warmińskiej w dawnych Prusach Wschodnich. Założycielami byli uczeni z Braniewa i kuria warmińska.
Celem stowarzyszenia było "Badanie historii i zabytków przeszłości Warmii, nie tylko pod świeckim - lecz także pod kościelnym względem (...) na gruncie czysto naukowym" (ze statutu z 1857 r.).
W roku 1945 tymczasowo stowarzyszenie zawiesiło działalność, jednakże na początku 1955 r. zostało reaktywowane z siedzibą w Münster (Westfalia).
Obecnie stowarzyszenie liczy około 320 członków, posiada bibliotekę i wydaje czasopismo "Zeitschrift für die Geschichte und Altertumskunde Ermlands". Podczas reaktywacji w 1955 r. zakres pracy został poszerzony o badania naukowe historii Kościoła w całych dawnych Prusach, z uwzględnieniem historii kultury. Od lat siedemdziesiątych XX w. stowarzyszenie budowało bliskie kontakty z polskimi historykami i instytucjami naukowymi w Polsce.
W czasie obchodów 150-lecia w 2006 stowarzyszenie przygotowało wystawę oraz sesję naukową, wspólnie z Muzeum Warmii i Mazur w Olsztynie.
Od 2014 przewodniczącym Warmińskiego Towarzystwa Historycznego jest Hans-Jürgen Bömelburg. W 2009 roku po raz pierwszy do zarządu towarzystwa weszli polscy historycy, wiceprezesem towarzystwa został ks. prof. Andrzej Kopiczko, członkiem zarządu został prof. Robert Traba.

</doc>
<doc id="1115610" url="https://pl.wikipedia.org/wiki?curid=1115610" title="Wieża słoneczna">
Wieża słoneczna

Wieża słoneczna jest urządzeniem do pozyskiwania energii słonecznej. Powietrze nagrzewa się w ogromnym kolektorze słonecznym (podobnie jak w szklarni), unosi się i ucieka poprzez wysoką wieżę-komin. Poruszające się powietrze napędza turbiny, produkując elektryczność. Pilotażowa instalacja działała w Hiszpanii w latach osiemdziesiątych XX wieku.
Opis konstrukcji.
Wydajność energetyczna wieży słonecznej zależy pośrednio od dwóch czynników: wielkości kolektora oraz wysokości komina. Przy dużym kolektorze, większa objętość powietrza ulega nagrzaniu, co powoduje jego większą prędkość przepływu przez komin. Teoretyczne rozważania przewidują powierzchnię o promieniu 3,5 km. Przy wyższym kominie następuje z kolei większa różnica ciśnień wywołana przez tzw. efekt kominowy, co z kolei wymusza większą prędkość przepływającego powietrza. Elektrownia o mocy 100 MW wymagałaby 1000 m wieży i szklarni o powierzchni 20 kilometrów kwadratowych. Zwiększenie wysokości komina oraz powierzchni kolektora zwiększy przepływ powietrza przez turbiny, a więc ilość produkowanej energii.
Ciepło może być gromadzone pod powierzchnią kolektora, gdzie będzie używane do pozasłonecznej pracy wieży, poprzez oddawanie ciepła do chłodnego powietrza, wymuszając jego cyrkulację nocą. Woda, która ma stosunkowo dużą pojemność cieplną może wypełniać rury znajdujące się pod kolektorem, powiększając ilość oddawanej energii w razie potrzeby.
Turbiny wiatrowe mogą być zamontowane poziomo przy połączeniu kolektora z wieżą, podobnie jak jest to w planach budowy wieży w Australii (widoczne na schemacie). W prototypie pracującym w Hiszpanii oś turbiny pokrywała się z osią komina.
Wadą wież słonecznych jest konieczność pracy w obszarach silnie nasłonecznionych oraz zajęcie znacznej powierzchni pod kolektor. Tereny nadające się do budowy to tereny o niskiej wartości, takie jak np. pustynie.
Małoskalowe wieże słoneczne (o małej mocy) mogą być interesującą alternatywą w pozyskiwaniu energii dla krajów rozwijających się, gdyż do ich budowy nie są wymagane kosztowne materiały i urządzenia ani wysoko wykwalifikowana kadra w trakcie eksploatacji konstrukcji.
Historia.
Pierwsza wzmianka na temat wież słonecznych pojawiła się w 1903 w magazynie "La energía eléctrica", jednak podstawy teoretyczne konstrukcji opracowane zostały przez Hannsa Günthera dopiero w 1931 r. Z początkiem 1975 Robert E. Lucier przedstawił patenty na wieżę słoneczną, które w ciągu kilku lat zostały wykupione przez Australię Kanadę, Izrael, oraz USA.
Prototyp.
W 1982 obiekt o średniej skali został wzniesiony w Hiszpanii, 150 km na południe od Madrytu. Projekt został w całości opłacony przez rząd Niemiec. Konstrukcja składała się z komina o wysokości 195 m i średnicy 10 m, oraz kolektora o całkowitej powierzchni 46000 metrów kwadratowych (o średnicy 244 m), uzyskując na wyjściu moc elektryczną 50 kW. Podczas pracy instalacji zgromadzono wiele danych, niezbędnych do zaprojektowania, budowy i eksploatacji większych konstrukcji. Konstrukcja pilotażowa pracowała około 8 lat, lecz z powodu "niestabilności komina wywołanej przez wiry", została rozebrana w roku 1989.
Planowane konstrukcje.
„Ciudad Real Torre Solar”.
Konstrukcja ta planowana jest w miejscowości Ciudad Real w Hiszpanii. Jeśli zostanie wybudowana, będzie to pierwsza taka instalacja w Unii Europejskiej. Planowana konstrukcja ma obejmować obszar 350 hektarów, co w połączeniu z kominem o wysokości 750 metrów pozwoli na uzyskanie 40 MW energii wyjściowej.
„Solar Tower Buronga”.
Od roku 2001 trwały przygotowania firmy EnviroMission do budowy wieży słonecznej w Australii, wspomagane przez władze lokalne, liczące na dodatkowe zyski z turystyki (według planów władz lokalnych, na szczycie komina miał znajdować się punkt widokowy). Wieża miała powstać w okolicy Buronga w stanie Nowa Południowa Walia. Ze względu na brak wsparcia ze strony władz australijskich EnviroMission porzuciła te plany i zdecydowała się wybudować wieżę w Arizonie w Stanach Zjednoczonych.
Opłacalność.
Budowa wieży słonecznej wymaga wysokich nakładów początkowych, które są z kolei rekompensowane przez niski koszt obsługi, możliwy do uzyskania poprzez brak kosztów paliwa. Wadą jest jednak niższa efektywność konwersji energii słonecznej niż np. w konstrukcjach lustrzanych elektrowni słonecznych. Jest to spowodowane większą powierzchnią zajmowaną przez kolektor oraz wyższy koszt konstrukcji.
Przyjmuje się, iż wieża słoneczna będzie wymagała dużo mniejszej rezerwy energetycznej niż w przypadku elektrowni wiatrowych czy tradycyjnych elektrowni słonecznych. Związane jest to z faktem gromadzenia energii cieplnej, która może być oddawana w nocy. Umożliwi to pracę wieży przez całą dobę, czego nie mogą zagwarantować elektrownie wiatrowe czy ogniwa fotowoltaiczne, dla których muszą istnieć w systemie energetycznym rezerwy energetyczne w postaci tradycyjnych elektrowni o mocy i dyspozycyjności umożliwiającej zastąpienie tych elektrowni.
Nie wiadomo dokładnie jaki byłby koszt energii wytwarzanej przy użyciu konstrukcji wież słonecznych. Niektóre źródła szacują koszt na 7-21 centów/kWh, inne zakładają, iż koszt energii musiałby wynosić nie mniej niż 25-35 centów za kWh. Rzeczywisty poziom kosztów będzie znany podczas pracy działającej instalacji.
Stopień konwersji energii słonecznej.
Podstawową wadą wież słonecznych jest niski stopień konwersji energii słonecznej w energię elektryczną. Wiele projektów bazujących na wykorzystaniu ciepła słonecznego posiada wyższą sprawność w przeliczeniu na metr kwadratowy. Jednak w przypadku wież rekompensowane jest to znacznie mniejszym kosztem nakładów na jednostkę powierzchni.
Według szacunków, wieża słoneczna o mocy 200 MW wymaga kolektora o średnicy 7 km i komina wysokości 1000 metrów. Instalacja ta może zapewnić energię dla 200 tysięcy typowych gospodarstw domowych. W przypadku tradycyjnych elektrowni, produkcja tej energii spowodowałaby wydzielanie do atmosfery 900 tys. ton gazów cieplarnianych w ciągu roku. Wydajność takiej elektrowni szacuje się na około 5 W/m² (sprawność klasycznych fotoogniw wynosi około 20-40%, średnio około 50 W/m²), jednak wartości te mogą zostać potwierdzone dopiero przy pracy pełnoskalowej instalacji.
Nie wiadomo także, jak zachowywać się będzie komin pod wpływem silnych wiatrów, które będą wywoływać naprężenia materiału użytego do budowy komina. Czynnikiem, który także należy wziąć pod uwagę jest poziom nasłonecznienia. Przykładowo kominy słoneczne pracujące w Kanadzie produkowałyby około 85% energii podobnych konstrukcji pracujących w rejonach równikowych.

</doc>
<doc id="1115615" url="https://pl.wikipedia.org/wiki?curid=1115615" title="Kozietulszczyzna">
Kozietulszczyzna

Kozietulszczyzna (lub bliskie terminy: "bohaterszczyzna" i "jeremiada") – termin powstały od nazwiska Jana Leona Kozietulskiego, który 30 listopada 1808 roku dowodził w bitwie pod Somosierrą szarżą szwadronu polskich szwoleżerów, mający świadczyć o niepotrzebnej, właściwej Polakom skłonności do brawury i osiąganiu mało znaczących zwycięstw kosztem ogromnych strat.
Historia pojęcia.
Termin ten został stworzony na kanwie dyskusji nad filmem "Popioły" Andrzeja Wajdy, gdzie przedstawiono scenę bitwy pod Somosierrą będącą artystyczną wizją reżysera. 
Znani publicyści jak: Krzysztof Teodor Toeplitz, Kazimierz Koźniewski, Zygmunt Kałużyński, Stefan Bratkowski, na łamach ówczesnej prasy kulturalnej i codziennej („Polityka”, „Kultura”, „Życie Literackie”, „Przekrój”, „Szpilki”, „Życie Warszawy”) ośmieszali i wyszydzali wydarzenia i postaci (m.in. księcia Józefa Poniatowskiego) z historii Polski używając terminów: "kozietulszczyzna", "bohaterszczyzna", "kabotyństwo" (Stefan Bratkowski: „...co te bohaterskie niedouki jak Kozietulski mogłyby zrobić dla kraju – w kraju?”). Tego szyderczego określenia używano w różnych kontekstach społecznych np. „Kozietulscy za kierownicą” – o podobnym znaczeniu jak współczesne hasło „Stop wariatom drogowym” ("Przekrój"). 
Obrony krytykowanych postaci i sensowności ich działań (m.in. wskazując na bezsens porównań przykładających współczesne znaczenie do broni historycznej np. – „z kosą na armaty” – powstanie kościuszkowskie, „z dubeltówką na karabiny” – powstanie styczniowe) podjął się w wydanej w 1962 roku książce „7 polskich grzechów głównych” i w innych publikacjach historyk, członek PZPR płk Zbigniew Załuski, zarzucając twórcom pojęcia "kozietulszczyzny" ignorancję, nieznajomość historii i historycznych militariów, broniąc postawy m.in. Kozietulskiego i księcia Poniatowskiego.
W połowie lat sześćdziesiątych XX wieku zaczął ukazywać się cykl napoleoński Mariana Brandysa („Kozietulski i inni”, „Koniec świata szwoleżerów”, „Oficer największych nadziei”) przybliżająca czasy Księstwa Warszawskiego i epoki napoleońskiej stanowiący polemikę z pojęciem „kozietulszczyzny”.
Również współcześnie ukazują się artykuły powielające krytykowane przez Załuskiego przykładanie pojęć XXI-wiecznych do militariów XIX wieku, a mające dowieść, że minione pokolenia Polaków zachowywały się nieodpowiedzialnie.

</doc>
<doc id="1115617" url="https://pl.wikipedia.org/wiki?curid=1115617" title="Robert Jungk">
Robert Jungk

Robert Jungk, właśc. Robert Baum (ur. 11 maja 1913 w Berlinie, zm. 14 lipca 1994 w Salzburgu) – austriacki publicysta, zajmujący się futurologią.
Jako student pochodzenia żydowskiego, studiujący w Berlinie, kiedy Hitler doszedł do władzy, został aresztowany i odesłany do Francji. W latach 1933-1945 mieszkał w Paryżu, Pradze i Zurychu. W tym czasie studiował na Sorbonie, kręcił filmy dokumentalne, pisał do prasy antyfaszystowskiej. Do Niemiec wrócił w roku 1945 jako korespondent prasowy na procesie norymberskim. Po wojnie kontynuował działalność dziennikarską, angażując się jednocześnie w badania futurologiczne, w działania na rzecz pokoju i w ruch antynuklearny. Współpracował m.in. z Bertrandem Russellem i .
W 1965 zaczyna kierować wiedeńskim Institut für Zukunftsfragen.
W 1986 otrzymał nagrodę honorową Right Livelihood Award za działania na rzecz pokoju i ekologii.
W roku 1992 był kandydatem Zielonych na prezydenta Austrii.
Bibliografia.
 

</doc>
<doc id="1115631" url="https://pl.wikipedia.org/wiki?curid=1115631" title="1,2 step">
1,2 step



</doc>
<doc id="1115634" url="https://pl.wikipedia.org/wiki?curid=1115634" title="Germinal (powieść)">
Germinal (powieść)

Germinal – powieść Émile’a Zoli, napisana w 1885 roku, trzynasta część cyklu Rougon-Macquartowie.
Tytuł.
"Germinal" to nazwa jednego z miesięcy we francuskim kalendarzu rewolucyjnym, przypadającego na przełomie marca i kwietnia według kalendarza gregoriańskiego. Zdaniem A. Viala Zola nawiązał w tytule powieści do powstania 12 germinala roku III, które wybuchło w Paryżu pod hasłem "chleba i konstytucji roku I".
Okoliczności powstania utworu.
Po wydarzeniach Komuny Paryskiej Émile Zola postanowił napisać na ten temat powieść. Projekt ten został jednak zarzucony, szkicując cykl "Rougon-Macquartowie" pisarz nie uwzględnił już całego utworu na ten temat, a jedynie przeznaczył dla Komuny Paryskiej kilka rozdziałów w powieści "Klęska". Według Paula Alexisa pierwotna koncepcja wróciła częściowo w 1872 roku – już nie jako opis wydarzeń Komuny, ale jako dzieło ogólniejsze, poświęcone społecznej analizie położenia robotników. Jak wielokrotnie podkreślał Zola już po publikacji "Germinala", o potrzebie podjęcia tego tematu ostatecznie przekonał go wzrost popularności ruchu socjalistycznego.
Zola pisał "Germinal" między 2 kwietnia 1884 a 23 stycznia 1885. Właściwą pracę nad tekstem powieści poprzedzało skompletowanie szczegółowego "dossier" poświęconego warunkom pracy i życia górników. Materiały do "dossier" Zola zebrał w miejscowości Anzin w 1884 roku. Do Anzin Zola przybył dnia 20 lutego 1884 roku, trzy dni po rozpoczęciu w miejscowości strajku, i pozostawał tam do 18 kwietnia tego samego roku. Sporządził również notatki opisujące inne znane strajki (w La Ricamarie i w Rive-de-Gier w 1869 roku, w Creusot i w Fourchambault w 1870 roku). Szczególną uwagę zwrócił na przypadki, gdy strajkujący starli się z wojskiem i padły wśród nich ofiary śmiertelne. Na podstawie prac lekarzy Fabre'a i Boensa-Boisseau sporządził listę chorób występujących szczególnie często wśród francuskich górników.
Szczególne miejsce w procesie zbierania materiałów do powieści odegrało poznawanie ideologii socjalistycznej, z którą Zola zapoznawał się, czytając francuską prasę lewicową i teksty Jules’a Guesde'a. Działania te doprowadziły do utożsamienia się pisarza z przynajmniej niektórymi postulatami socjalizmu. W lutym 1884 roku Zola, w ślad za marksistami, upatrywał już głównej siły decydującej o przemianach społecznych w walce klasowej. Uważał, że jej przebieg zadecyduje o obliczu XX wieku. Pod wpływem dalszego poznawania ekonomii marksistowskiej Zola uznał również, iż prawdą są twierdzenia o działaniu państwa jako narzędzia klasy dominującej oraz o dehumanizacji robotników.
W założeniach autora "Germinal" miał stanowić kontynuację powieści "W matni". Do opisanych w niej warunków życia robotników i rzemieślników zamierzał, poprzez "Germinal", dodać szerszy kontekst polityczny i społeczny. Zola podkreślał, iż nie jest to kronika jednego strajku w Anzin, ale próba zestawienia wydarzeń z różnych protestów robotniczych w epoce II Cesarstwa.
Publikacja.
"Germinal" został po raz pierwszy wydrukowany na łamach pisma "Gil Blas" jako powieść w odcinkach (pierwsza część – 26 listopada 1884). W roku następnym dzieło zostało wydane w formie książkowej.
Treść.
Akcja utworu rozgrywa się między rokiem 1866 a 1867. Stefan Lantier, bezrobotny maszynista, przybywa w poszukiwaniu pracy do miejscowości Montsou i zatrudnia się w kopalni Le Voreux. Wynajmuje pokój w górniczym osiedlu, u rodziny Maheu, w której większość członków również pracuje w Le Voreux. Zakochuje się w Katarzynie Maheu, jednak ta, chociaż darzy go sympatią, zostaje kochanką innego górnika, brutalnego Chavala. Przerażony warunkami pracy i życia górników Stefan zaczyna interesować się ideami socjalistycznymi i doprowadza do powołania w Montsou komórki I Międzynarodówki. Kiedy Kompania zarządzająca kopalnią ogłasza obniżkę płac, uzasadniając ją kryzysem ekonomicznym, Stefan wzywa kolegów do strajku.
Do protestu początkowo przyłącza się większość górników, jednak Kompania go ignoruje. W osiedlu zaczyna się głód. Stopniowo robotnicy tracą wiarę w zwycięstwo, wielu z nich podejmuje pracę. Stefan, który początkowo cieszył się wielkim poważaniem kolegów, zaczyna spotykać się z ich niechęcią. W końcu tłum wymyka się spod jego kontroli, a on sam mu ulega. Ludzie niszczą kopalnie, maszyny, atakują domy zamożnych zarządców kopalni. Gdy w Montsou pojawia się grupa robotników sprowadzonych z Belgii w zastępstwie strajkujących, górnicy atakują ich kamieniami, rzucają nimi również w eskortujący przybyłych oddział wojska. Żołnierze otwierają ogień, zabijając kilka osób, w tym Maheu. Śmierć towarzyszy doprowadza do końca strajku. Kolejno górnicy podejmują pracę.
Rosyjski anarchista Suwarin, pracujący w Le Voreux jako mechanik, uważa, że górnicy ustępując zdradzili idee rewolucji, dokonuje sabotażu i uszkadza szyb windy. Gdy robotnicy są na dole, następuje awaria i cała kopalnia zostaje zalana. Wielu mężczyzn ginie, a na dnie kopalni zostają uwięzieni Stefan, Chaval i Katarzyna. Po kolejnej kłótni Stefan zabija swojego rywala odłamkiem skały. Następnie w końcu wyznają sobie z Katarzyną dawno skrywaną miłość, jednak dziewczyna po kilku dniach umiera z głodu.
Akcja ratunkowa przynosi ostatecznie ocalenie tylko Stefanowi. Ten odchodzi, przekonany, że mimo tej klęski kolejny społeczny przewrót przyniesie zwycięstwo robotników.
Cechy utworu.
Obraz środowiska robotniczego.
Centralne miejsce w powieści zajmuje obraz codziennego życia i pracy górników. Zola ukazuje to środowisko jako silnie zintegrowaną poprzez stały kontakt grupę, gotową do wzajemnego wsparcia i pomocy. Równocześnie fatalne warunki życia górników sprawiają, że mężczyźni zatrudnieni w kopalni są w większości uzależnieni od alkoholu, dzieci nie odbierają żadnego wykształcenia, powszechny jest analfabetyzm. Panuje całkowita rozwiązłość obyczajowa: nieliczne zawierane małżeństwa traktowane są przez rodziców młodych jako zubożenie rodziny, z której odchodzi jedna zarabiająca osoba, wolne związki, przypadkowe kontakty seksualne i zdrady małżeńskie nie oburzają nikogo. Stosunek górników do religii jest obojętny lub nieprzychylny, chociaż wszyscy są formalnie katolikami. Wśród górników istnieje pewna hierarchia: istnieją mniej lub bardziej prestiżowe prace w kopalni.
Zola ukazuje w utworze proces osiągania przez robotników świadomości społecznej, przynależności do pokrzywdzonej ekonomicznie warstwy społecznej. Jest ona jednak ograniczona: górnicy nigdy nie zdobywają pełnej wiedzy o swoim znaczeniu w gospodarce, mają jedynie poczucie wyzysku i pracy na cudzą korzyść. Zyskanie częściowej świadomości nie jest równoznaczne z buntem przeciwko swojej sytuacji. Najstarsi górnicy (jak Bonnemort) są całkowicie pogodzeni z losem, inni przez dłuższy czas za bardzo obawiają się swoich przełożonych i pracodawców, by zaprotestować. Kiedy jednak bunt wybucha, przybiera charakter masowy i łączy się z aktami bezrefleksyjnej przemocy i zniszczenia. Zdaniem André Viala obraz społeczności górników przedstawiony w "Germinalu" jest zgodny z ich rzeczywistą sytuacją w opisywanej epoce. Jedynym elementem wynikającym z wyobraźni autora, nie zaś z pozyskanej przez niego wiedzy o francuskich protestach robotniczych, są dramatyczne sceny zamordowania Cecylii przez Bonnemorta oraz wykastrowanie martwego ciała Maigrata przez grupę kobiet. Momenty te mają charakter symboliczny, ukazują szaleństwo i upadek wszystkich reguł społecznych w zbuntowanym, doprowadzonym do ostateczności tłumie.
Fakt zatrudnienia w kopalni nie oznacza jeszcze pełnej przynależności do środowiska górniczego: postacią, która wyraźnie odcina się od swoich kolegów z pracy, jest anarchista Suwarin. W momencie dokonywania aktu sabotażu zupełnie nie martwi się on o to, że część z nich może zginąć w momencie jej zawalenia się.
Powieść przekazuje optymistyczne przesłanie, pełne wiary w poprawę sytuacji robotników w przyszłości. Drogą do tego ma być rewolucja społeczna – podczas gdy strajk w Le Voreux został przegrany, robotnicy zdobyli w jego czasie doświadczenie, które pozwoli im przeprowadzić w przyszłości zwycięskie protesty.
Opis środowiska pracodawców.
Środowisko pracodawców, akcjonariuszy i kierowników kopalń jest bardziej zróżnicowane niż społeczność robotników. Deneulin, właściciel kopalni Jean-Bart, jest człowiekiem kompetentnym i pracowitym, nie unika bezpośrednich kontaktów ze swoimi pracownikami, u których zdobywa w ten sposób pewien szacunek. Z kolei dyrektor Hennebeau zostaje ukazany jako bezwzględny karierowicz, traktujący robotników jako ludzi gorszych od siebie, niemal barbarzyńców. Rodzina Gregoire reprezentuje podejście paternalistyczne: zamknięci we własnym świecie, wyrażają żal nad nędzą robotników, okazjonalnie udzielają im drobnej pomocy
Ideologia "Germinala".
Pisarz podkreślał, iż "Germinal" ma ilustrować konflikt między kapitałem i pracą. 16 marca 1884 w liście do E. Roda pisał, iż tworzy „powieść socjalistyczną”. W innym liście zastosował wobec siebie określenie „powieściopisarz socjalistyczny”. Nigdy jednak nie zaangażował się w żadnej partii ani organizacji lewicowej, zaś w grudniu 1885 roku pisał, iż "Germinal" nie jest dziełem rewolucyjnym, a jedynie tekstem powstałym z powodu współczucia.
Zola oddał w "Germinalu" różnice między współczesnymi mu prądami ideowymi na francuskiej lewicy: konflikt między Stefanem i umiarkowanym Rasseneurem oddaje dyskusję między Jules’em Guesde’em i Paulem Brousse’em. Postać Suwarina ma cechy Kropotkina i Bakunina, jej obecność w powieści jest odniesieniem do działalności Federacji Jurajskiej. W odróżnieniu jednak od poprzednich bohaterów, reprezentujących nurty faktycznie obecne wśród robotników w latach, w których rozgrywa się "Germinal", anarchista Suwarin reprezentuje ideologię cieszącą się wśród nich w tym czasie śladowym poparciem.
Naturalistyczny determinizm.
W okresie pracy nad "Germinalem" Zola częściowo zmodyfikował deterministyczną koncepcję człowieka, z jaką przystępował do pisania utworu. Zgodnie z wymienioną koncepcją osobowość każdego człowieka miała być formowana wyłącznie przez cechy odziedziczone po przodkach; to z nich wynika postępowanie jednostek przez całe życie. W trakcie pracy nad "Germinalem" pisarz doszedł do wniosku, że niemal tak samo poważny wpływ na człowieka ma jego pozycja wewnątrz klasy społecznej. Pod wpływem swoich obserwacji uznał również, iż kluczowe znaczenie dla osobowości postaci ma przynależność do klasy „kapitału” lub „pracy” – stąd zauważalny w powieści schematyzm zachowań w grupie bohaterów-górników oraz bohaterów-właścicieli. Jest to jedyna powieść Zoli, w której ten dualizm jest zauważalny – w kolejnych tekstach pisarz powrócił do koncepcji "stricte" naturalistycznej.

</doc>
<doc id="1115636" url="https://pl.wikipedia.org/wiki?curid=1115636" title="Tonight">
Tonight



</doc>
<doc id="1115641" url="https://pl.wikipedia.org/wiki?curid=1115641" title="Pasmo Gorca">
Pasmo Gorca

Pasmo Gorca – jedno z głównych odgałęzień rozrogu Turbacza w Gorcach.
Topografia.
Jest to długie, biegnące na wschód od Turbacza pasmo górskie, charakteryzujące się długim, wielokilometrowej długości kopulastym grzbietem, którego wysokość w żadnym miejscu nie schodzi poniżej 1000 m n.p.m. W grzbiecie tym wyróżnia się kilka szczytów; w kierunku od Turbacza (1315 m) na wschód są to: Trzy Kopce (1279 m), Jaworzyna Kamienicka (1288 m), Przysłop (1187 m), Gorc (1228 m). Od północnej stromy niemal całkowicie porośnięte lasem zbocza tego pasma stromo opadają do doliny potoku Kamienica Gorczańska, po południowej zaś stronie odchodzi kilka bocznych grzbietów, pomiędzy którymi znajdują się głębokie kotliny potoków Łopuszanka, Chłapkowy Potok, Furcówka, Forędówka, Jaszcze, Jamne, Gorcowski Potok, stanowiących lewobrzeżne dopływy Ochotnicy.
Historia.
W wyniku kilkuwiekowej eksploatacji rolniczej znaczne części zboczy pasma Gorca, szczególnie po południowej stronie, ponad wsią Ochotnica Górna i Dolna zostały zamienione na pola uprawne (w dolnej części) i polany (w górnej części zboczy i na grzbiecie). Największe z polan na grzbiecie pasma Gorca to: Hala Młyńska, Jaworzyna Kamienicka, Średniak, Przysłop Górny, Przysłop Dolny, Bieniowe, Gorc Gorcowski, Gorc Młynieński i Gorc Kamienicki. Z polan tych roztaczają się bardzo rozlegle widoki na Tatry, Beskid Wyspowy, Beskid Sądecki i Pieniny. Jeszcze w latach 80. polany te tętniły intensywnym życiem pasterskim, po włączeniu ich do Gorczańskiego Parku Narodowego i zaprzestaniu pasterstwa zaczęły zarastać stopniowo lasem. Po kilkudziesięciu latach od swojego powstania park rozpoczął koszenie niektórych polan, by zapobiec ich zalesieniu. Koszone i wypasane są jeszcze niżej położone polany prywatne, ale i tutaj z przyczyn ekonomicznych stopniowo zaprzestaje się ich użytkowania, niektóre są zalesiane.
Na grzbiecie pasma Gorca, pomiędzy polaną Przysłop Dolny a Gorcem, w odległości kilkudziesięciu metrów od zielonego szlaku turystycznego, znajduje się w lesie grób Władysława Pisarskiego – partyzanta IV baonu 1 PSP Armii Krajowej, który poległ tu 20 października 1944 r. Był jedynym poległym partyzantem w czasie operacji „bitwa nad Ochotnicą”, do przeprowadzenia której Niemcy ściągnęli oddziały SS „Galizien” w liczbie ok. 600 żołnierzy (w dywizji tej służyli głównie Ukraińcy i niemieccy żołnierze z karnej kompanii). Chcieli zniszczyć zgrupowania partyzanckie w Gorcach. Doskonale znający teren partyzanci AK wspólnie z partyzantką sowiecką zorganizowali zasadzki, w których zabili kilkudziesięciu żołnierzy po stronie niemieckiej. Walki toczyły się na całych południowych zboczach pasma Gorca. Wobec znacznej przewagi wroga partyzanci wycofali się w dalsze rejony Gorców. W odwecie Niemcy spacyfikowali później Ochotnicę, zabijając 53 osoby i paląc 29 gospodarstw.
Turystyka.
Pod szczytem Gorca w okresie letnim działa sezonowa studencka baza namiotowa na Gorcu, a na zboczach bocznego, odchodzącego na południe od Przysłopu grzbietu (ponad doliną potoku Jamne) znajduje się schronisko Gorczańska Chata „Gocha” (d. Hawiarska Koliba)

</doc>
<doc id="1115646" url="https://pl.wikipedia.org/wiki?curid=1115646" title="Half Japanese">
Half Japanese

Half Japanese – amerykański zespół muzyczny z Uniontown (Maryland) zaliczany do wykonawców gatunku noise rock, założony w 1975 roku jako szkolny projekt muzyczny.

</doc>
<doc id="1115649" url="https://pl.wikipedia.org/wiki?curid=1115649" title="Dienofil">
Dienofil



</doc>
<doc id="1115655" url="https://pl.wikipedia.org/wiki?curid=1115655" title="Kotlina Wielkich Jezior">
Kotlina Wielkich Jezior

Kotlina Wielkich Jezior (także Płaskowyż Jeziorny; mong.: Их Нууруудын хотгор, "Ich Nuuruudyn chotgor") – rozległa kotlina w zachodniej Mongolii. 
Rozciąga się ona pomiędzy pasmami górskimi: Tannu-Oła (na północy), Changaj (na północnym wschodzie i wschodzie), Ałtaj (na zachodzie), Ałtaj Mongolski (na południowym zachodzie i południu). Powierzchnia dna kotliny jest bardzo zróżnicowana morfologicznie, zawiera szereg niskich grzbietów górskich i wzgórz. Najniższy punkt kotliny jest na wysokości 759 m n.p.m., jednak przeważająca część kotliny leży na wysokościach powyżej 1000 m n.p.m. Większość kotliny porośnięta jest roślinnością półpustynną lub suchych stepów, w jej wschodniej części znajdują się pola barchanów i ma tam ona charakter pustynny. Na terenie Kotliny Wielkich Jezior znajduje się szereg jezior zaliczanych do największych w Mongolii, zarówno słonych: Uws-nur, Chjargas nuur, Dörgön nuur, jak i słodkowodnych: Char Us nuur, Char nuur, Ajrag nuur, Bajan nuur. Do kotliny przefiltrowują się wody z leżącego poza nią jeziora Char nuur, leżącego w Górach Changajskich.

</doc>
<doc id="1115657" url="https://pl.wikipedia.org/wiki?curid=1115657" title="Manuel Vicent">
Manuel Vicent

Manuel Vicent (ur. 1936 w Villavieja) - współczesny pisarz hiszpański.

</doc>
<doc id="1115659" url="https://pl.wikipedia.org/wiki?curid=1115659" title="Przysłop">
Przysłop

Etymologia słowa "Przysłop" nie jest jednoznacznie rozstrzygnięta. Występuje na terenie całych Karpat (i nie tylko) w różnych formach: "Przysłop", "Prislop", "Przysłup", "Prislopul". Najprawdopodobniej pochodzi od starosłowiańskiego słowa "prislop" („przejście przez górski masyw, przełęcz”). W języku rumuńskim słowo "prislopul" oznacza „wąwóz górski, górską przełęcz” (np. przełęcz Prislopul Negru – 1848 m n.p.m., Prislop w górach Piatra – 1317 m n.p.m. i inne). Nasuwa się więc wniosek, że nazwa ta została rozpropagowana przez Wołochów. Na Słowacji nazwę "Prislop" noszą przełęcze (Prislop na wschód od Kubińskiej Holi – 840 m n.p.m., Sedlo Prislop w Małej Fatrze – 909 m n.p.m., Prislop i Velky Prislop w Niżnych Tatrach i inne). W Polsce "Przysłop" i "Przysłup" to często występujące nazwy przełęczy w Karpatach. Nazwy szczytów utworzone zostały przez kartografów.

</doc>
<doc id="1115660" url="https://pl.wikipedia.org/wiki?curid=1115660" title="Herb Dobrej (powiat łobeski)">
Herb Dobrej (powiat łobeski)

Herb Dobrej – jeden z symboli miasta Dobra i gminy Dobra w postaci herbu.
Wygląd i symbolika.
Herb przedstawia na niebieskiej tarczy herbowej czerwonego gryfa pomorskiego skierowanego w prawo, stojący w żółtej gotyckiej bramie i na żółtej murawie. Łuk bramy zdobiony jest sześcioma sterczynami i zwieńczony kwiatonem.
Gryf nawiązuje do herbu Gryfitów – dynastii książąt Pomorza Zachodniego.
Historia.
Najstarsza pieczęć miejska przedstawiała zamek o trzech wieżach, gryfa oraz chorągiew. Począwszy od XV wieku, na pieczęciach znajduje się już tylko gryf na tle bramy.

</doc>
<doc id="1115663" url="https://pl.wikipedia.org/wiki?curid=1115663" title="Tawan Bogd uul">
Tawan Bogd uul

Tawan Bogd uul (, tzn. "Góra Pięciu Świętych") – masyw górski leżący na styku trzech państw – zachodniej Mongolii (w ajmaku bajanolgijskim z najwyższym szczytem kraju górą Chüjten o wysokości 4374 m n.p.m.), Rosji (południowa część Syberii Zachodniej w Republice Ałtaju) oraz Chin (północna część zachodnich Chin, region autonomiczny Sinciang).
Masyw zbudowany jest ze skał paleozoicznych. Posiada 14 szczytów. Ze względu na dużą wysokość masywu, wyższe partie są pokryte polami wiecznego śniegu i lodowcami, największymi w Mongolii. Tu leży największy lodowiec Mongolii – Lodowiec Potanina długości 19 km i powierzchni ponad 50 km2. Na południowych zboczach masywu znajdują się źródła dopływów największej rzeki Mongolii Zachodniej Chowd gol (Kobdo). 
Masyw Tawan Bogd uul wznosi się na styku trzech łańcuchów górskich: z zachodu – tzw. Ałtaju Południowego (stanowiącego granicę Chin i Rosji), z południa – Ałtaju Mongolskiego (stanowiącego granicę Chin i Mongolii), oraz ze wschodu – Sajlugemu (, , należącego do Ałtaju właściwego), który stanowi granicę Rosji i Mongolii. Granica Kazachstanu (skrajny wschodni punkt tego kraju) jest zaledwie 38,5 km na zachód od Tawan Bogd uul. 
Masyw ten był i nadal jest celem licznych wypraw alpinistycznych. Pierwsze polskie wejście na najwyższe wierzchołki masywu miało miejsce w 1967.

</doc>
<doc id="1115665" url="https://pl.wikipedia.org/wiki?curid=1115665" title="Herb gminy Dobra (powiat łobeski)">
Herb gminy Dobra (powiat łobeski)



</doc>
<doc id="1115668" url="https://pl.wikipedia.org/wiki?curid=1115668" title="2C-B-FLY">
2C-B-FLY

2C-B-FLY – organiczny związek chemiczny, psychodeliczna fenetylamina z rodziny 2C. Po raz pierwszy została otrzymana przez Aarona P. Monte.
Średnia dawka doustna to około 10 mg, choć efekt progowy występuje już przy 1 mg. Inne drogi przyjęcia wykazują znacznie wyższą biodostępność. Czas działania wynosi 8 do 12 godzin po zażyciu. Mechanizm działania 2C-B-FLY polega na działaniu agonistycznym na receptory serotoninowe. Toksyczność tej substancji nie jest znana.

</doc>
<doc id="1115673" url="https://pl.wikipedia.org/wiki?curid=1115673" title="Cmentarz żydowski w Pyskowicach">
Cmentarz żydowski w Pyskowicach

Cmentarz żydowski w Pyskowicach – kirkut w Pyskowicach położony przy drodze wojewódzkiej nr 901 w kierunku do Gliwic przy ul. Zaolszany 12.
Kirkut ten został założony w 1830 r., a ostatniego pochówku dokonano w czasie II wojny światowej. W 1988 r. postawiono na cmentarzu pomnik z inskrypcją w języku hebrajskim, polskim i niderlandzkim: "Tutaj spoczywają przez hitlerowców zamordowani Żydzi". Nieopodal cmentarza znajduje się stary dom przedpogrzebowy, w którym do niedawna mieściła się tapicernia. Cmentarz ma powierzchnię 0,6 ha i zachowało się na nim około 220 nagrobków.

</doc>
<doc id="1115676" url="https://pl.wikipedia.org/wiki?curid=1115676" title="Sysoj Borodin">
Sysoj Borodin

Sysoj Kapitanowicz Borodin, ros. Сысой Капитонович Бородин (ur. 18 lipca 1883 w Rosji, zm. 20 lutego 1961 r. we Francji) – rosyjski wojskowy formacji Kozaków Dońskich (generał major), dowódca pułku Kozaków Dońskich w służbie niemieckiej pod koniec II wojny światowej, emigracyjny działacz ruchu Kozaków Dońskich.
Ukończył junkierską szkołę kozacką w Nowoczerskasku. Służył w 6 Pułku Kozaków Dońskich. W 1912 r. ukończył nikołajewską akademię wojskową sztabu generalnego. W momencie wybuchu I wojny światowej służył w sztabie 1 Dywizji Kawalerii Kozaków Dońskich. W sierpniu 1916 r. awansował do stopnia podpułkownika. Od 27 listopada tego roku pełnił funkcję oficera sztabowego do specjalnych poruczeń przy sztabie XIV Korpusu Armijnego. W 1917 r. został szefem sztabu Turkiestańskiej Dywizji Strzeleckiej. Pod koniec tego roku przyjechał nad Don, gdzie w marcu-kwietniu 1918 r. brał udział w powstaniu antybolszewickim, wystawiając kozacki pułk kawalerii. W maju został szefem sztabu w randze pułkownika korpusu kawaleryjskiego gen. Konstantina K. Mamontowa. Po wyrzuceniu bolszewików znad Donu wybrano go członkiem kozackiego wojskowego kręgu, gdzie był przedstawicielem komisji wojskowej. Jednocześnie pełnił funkcję szefa sztabu VIII Korpusu Dońskiego. Od lutego 1919 r. był szefem sztabu generalnego Wojska Dońskiego w stopniu generała majora. W marcu 1920 r. wycofał się wraz ze swoimi wojskami na Krym, gdzie podporządkował się głównodowodzącemu armii białych gen. Piotrowi Wranglowi. Objął funkcję szefa sztabu 3 Dońskiej Dywizji Kawalerii. Po ewakuacji z Krymu do Turcji w listopadzie 1920 r., przebywał krótko na wyspie Lemnos, a następnie zamieszkał w Bułgarii. W połowie lat 20. przeniósł się do Francji, gdzie pracował jako górnik i paryski taksówkarz. Po zajęciu Francji przez wojska niemieckie w 1940 r., podjął współpracę z Niemcami. Służył u atamana Piotra N. Krasnowa. W grudniu 1944 r. został nominowany na komendanta kozackiej szkoły oficerskiej przy Kozackim Stanie atamana Timofieja Domanowa w północnych Włoszech. Jednakże szkoła nie została uruchomiona. Był oskarżany o sympatie do gen. Andrieja Własowa, stąd do końca marca 1945 r. nie pełnił żadnej funkcji. W kwietniu tego roku został dowódcą pułku Kozaków Dońskich w składzie Kosaken-Reiter-Brigade „Turkul” gen. Antona W. Turkula. W maju przedostał się do Niemiec na tereny zajęte przez Amerykanów. Uniknął repatriacji do ZSRR. W 1950 r. wyjechał do Paryża. Działał w kozackim ruchu emigracyjnym. W 1953 r. był jednym z kandydatów na stanowisko atamana Wojska Dońskiego, ale zrezygnował na rzecz gen. P.K. Pisajewa. Zmarł 20 lutego 1961 r. pod Paryżem.

</doc>
<doc id="1115679" url="https://pl.wikipedia.org/wiki?curid=1115679" title="Strei">
Strei

Strei – miejscowość położona w Rumunii, w południowej części Siedmiogrodu, w okręgu Hunedoara; pierwszy raz wzmiankowana w 1392, już wtedy jednak uznawana za starożytną.
We wsi wznosi się niewielka kamienna cerkiew, zbudowana w XIII w. w stylu romańskim (być może pierwotnie był to kościół katolicki). Zbudowana została z materiału pochodzącego z rozbiórki ruin rzymskich budowli. Składa się z prostokątnej nawy i malutkiego kwadratowego prezbiterium. Od zachodu do nawy przylega wieża, przez którą prowadzi wejście do świątyni. W ścianach górnej kondygnacji wieży znajdują się biforia. Wśród najcenniejszych elementów świątyni znajdują się malowidła wewnętrzne z XIV w. a także romański portal i sklepienie krzyżowe w prezbiterium.

</doc>
<doc id="1115681" url="https://pl.wikipedia.org/wiki?curid=1115681" title="Marek Dietrich">
Marek Dietrich

Marek Stanisław Dietrich (ur. 14 listopada 1934 w Warszawie, zm. 31 lipca 2009) – inżynier mechanik, profesor nauk technicznych, specjalista w zakresie układów mechanicznych i biomechaniki kręgosłupa człowieka, w latach 1990–1996 rektor Politechniki Warszawskiej.
Życiorys.
W 1951 ukończył Gimnazjum im. Stefana Batorego w Warszawie.
W latach 1973-1975 był dziekanem na Wydziale Mechanicznym Energetyki i Lotnictwa Politechniki Warszawskiej. W 1989 został członkiem korespondencyjnym, a w 2004 – członkiem rzeczywistym PAN.
W latach 1990-1996 był rektorem Politechniki Warszawskiej. W 2001 roku otrzymał doktorat honoris causa tej uczelni. Był też doktorem honoris causa Wojskowej Akademii Technicznej (1996).
Był założycielem i pierwszym prezesem (1992-1998) Polskiego Forum Akademicko-Gospodarczego, a później (1998-2009) jego prezesem honorowym.
Za swoją pracę odznaczony między innymi: Krzyżem Kawalerskim, Oficerskim (1993) i Komandorskim Orderu Odrodzenia Polski oraz Medalem Komisji Edukacji Narodowej.
Zmarł 31 lipca 2009. 6 sierpnia 2009 został pochowany na cmentarzu Powązkowskim (kw. 15-III-27).
Wybrane publikacje.
Autor lub współautor 80 artykułów, 60 referatów, 8 monografii, 2 podręczników oraz 7 skryptów akademickich, między innymi:

</doc>
<doc id="1115686" url="https://pl.wikipedia.org/wiki?curid=1115686" title="Podlinnik">
Podlinnik

Podlinnik (rus.), zwany również hermeneją (grec.) – podręcznik zawierający reguły pisania ikon.
Najstarszy zachowany podlinnik pochodzi z 1523 roku. Podręczniki pisania ikon oparte były na "hermenejach" greckich. Z XVIII w. pochodzi "Hermeneja" autorstwa Dionizego z Furny.
Treść.
Przepisy zawarte w podlinnikach dotyczyły zarówno ikonografii, schematów przedstawień akceptowanych przez Kościół, jak i szczegółów technicznych, a nawet jakości użytych tworzyw. Opisom niekiedy towarzyszyły wzorniki w formie luźnych kart lub książek, z zaznaczeniem obowiązujących kolorów. Kanonom podlegał również ściśle przestrzegany program przestrzenny malowideł we wnętrzu cerkwi, rozmieszczeniu kolejnych scen objawiających podstawowe prawdy wiary.
Podlinniki zawierały także reguły życia. Tak w ikonie, jak i w życiu malarza, nie mogło być nic przypadkowego, dlatego twórcom ikon stawiano wysokie wymagania moralne. Ta precyzyjna regulacja prowadziła do twórczej stagnacji i monotonii. Wciąż jednak wybór środków, przekazywanych nastrojów i emocji, należał do artysty. Dlatego w sztuce ikon można rozróżnić wiele różnych stylów i szkół artystycznych.

</doc>
<doc id="1115687" url="https://pl.wikipedia.org/wiki?curid=1115687" title="Ignacio Eizaguirre">
Ignacio Eizaguirre

Ignacio Eizaguirre Arregui (ur. 7 listopada 1920 w San Sebastián, zm. 1 września 2013 tamże) − hiszpański piłkarz występujący na pozycji bramkarza i trener piłkarski.
Z reprezentacją Hiszpanii, w której w latach 1945–1952 rozegrał 18 meczów, wystąpił na mistrzostwach świata 1950.

</doc>
<doc id="1115688" url="https://pl.wikipedia.org/wiki?curid=1115688" title="Szeszauen">
Szeszauen



</doc>
<doc id="1115690" url="https://pl.wikipedia.org/wiki?curid=1115690" title="Adam Daraż">
Adam Daraż

Adam Andrzej Daraż (ur. 26 września 1953 w Łańcucie, zm. 2 czerwca 2008 w Chicago) – polski polityk, rolnik, senator III kadencji.
Życiorys.
Syn Bronisława i Zofii. Absolwent Technikum Mechanicznego w Łańcucie, które ukończył w 1973, następnie do 1976 pracował jako konstruktor w Fabryce Śrub w tym mieście. Od 1978 prowadził gospodarstwo rolne. W latach 80. był członkiem Niezależnego Samorządnego Związku Zawodowego Rolników Indywidualnych „Solidarność”. Od 1978 należał do Zjednoczonego Stronnictwa Ludowego, następnie przystąpił do Polskiego Stronnictwa Ludowego, zasiadał w radzie naczelnej tej partii.
Z ramienia PSL w wyborach w 1993 został wybrany na senatora z województwa rzeszowskiego do Senatu III kadencji. W latach 1993–1997 pełnił funkcje zastępcy przewodniczącego Komisji Inicjatyw i Prac Ustawodawczych, członka Komisji Ochrony Środowiska (od 1996), Komisji Samorządu Terytorialnego i Administracji Państwowej (do 1993), Komisji Spraw Emigracji i Polaków za Granicą (do 1996), Komisji Konstytucyjnej Zgromadzenia Narodowego.
W 1997 nie został ponownie wybrany, później wycofał się z bieżącej polityki. Przeszedł na rentę, w 2000 wyjechał do Stanów Zjednoczonych, gdzie w 2008 zmarł. Pochowany na cmentarzu parafialnym w Łańcucie Podzwierzyńcu.
W 2000 otrzymał Krzyż Kawalerski Orderu Odrodzenia Polski.

</doc>
<doc id="1115692" url="https://pl.wikipedia.org/wiki?curid=1115692" title="Warhammer 40000 Dawn of War">
Warhammer 40000 Dawn of War



</doc>
<doc id="1115693" url="https://pl.wikipedia.org/wiki?curid=1115693" title="Polenlieder">
Polenlieder

Polenlieder (z jęz. niemieckiego: "pieśni polskie") – polityczne pieśni i wiersze skomponowane przez niemieckojęzycznych poetów i literatów na cześć powstania listopadowego z 1830 i polskich powstańców. Znanych jest ponad tysiąc takich utworów, które powstały w okresie 1830–1849. Najwięcej pieśni napisano podczas i bezpośrednio po powstaniu, z którym sympatyzowały niemieckie kręgi liberalno-demokratyczne. Z kręgów tych często wywodzili się autorzy pieśni. Wśród nich można wymienić poetów jak np. Franz Grillparzer, Ludwig Uhland, Gottfried Keller i Annette von Droste-Hülshoff.
Kontekst polityczny.
Początek XIX wieku odznaczał się w Europie narastającym napięciem między formującymi się siłami liberalno-demokratycznymi i narodowowyzwoleńczymi z jednej strony, oraz rządami państw – w większości o ustroju monarchii absolutystycznej – z drugiej. W końcu doszło do szeregu zrywów przeciwko panującym: wojna o niepodległość Grecji, rewolucja lipcowa we Francji (1830), rewolucja belgijska w sierpniu i powstanie listopadowe w Królestwie Polskim w 1830. Niemieckie grupy liberalno-demokratyczne, które działały w niezależnych od siebie i połączonych jedynie luźną konfederacją – w ramach Związku Niemieckiego – księstwach i królestwach, widziały w tych zrywach przykłady dla własnej walki o zjednoczenie narodowe i stworzenie jednej parlamentarnej republiki.
W przeciwieństwie do rządów Królestwa Prus i Cesarstwa Austriackiego, niemieccy liberałowie byli zachwyceni polskimi powstańcami i darzyli ich wielką sympatią, łącząc z nimi nadzieję na nastanie nowej epoki. Polacy byli dla nich potencjalnymi sprzymierzeńcami w walce z absolutyzmem państw Świętego Przymierza. Stąd też podczas powstania zgłosiło się wielu ochotników do walki po stronie Polaków z wojskami carskiej Rosji – do nich należał np. generał Daniel Gottfried Georg Langermann – a ze Stuttgartu do Warszawy przybywali lekarze, by opiekować się rannymi powstańcami.
Po upadku powstania prawie 10 tys. Polaków emigrowało z terytorium Królestwa Polskiego przez Prusy i inne państwa niemieckie na zachód, znajdując schronienie przede wszystkim w Belgii i we Francji, gdzie mieszczańska rewolucja lipcowa obaliła monarchię absolutną. Na pomoc emigrującym w wielu niemieckich państwach – przede wszystkim w Badenii i Wirtembergii – zakładano tzw. "Polenvereine" (stowarzyszenia pomocy Polakom), które wspierały materialnie i duchowo emigrujących na zachód powstańców. Zachowała się wypowiedź mieszkańca Stuttgartu, który w lutym 1832 doczekał się "nareszcie szczęścia", że może "serdecznie ugościć resztki polskiej armii w swoim gronie". Między innymi na cześć Polaków zorganizowano w 1832 demonstrację na zamku w Hambach an der Weinstraße (Palatynat), w której udział wzięło kilkadziesiąt tysięcy osób. Podczas tego tzw. "Hambacher Fest" obok sztandaru niemieckich demokratów (czarno-czerwono-złoty) powiewał sztandar biało-czerwony. Poza tym kolportowano liczne ulotki i grafiki oraz komponowano "Polenlieder" – pieśni i wiersze, które poświęcone były walce Polaków i losowi Polski.
Zarówno demonstracja w Hambach an der Weinstraße, otwarte wyrażanie sympatii, jak i wspieranie polskich powstańców były nieufnie postrzegane przez niemieckie monarchistyczne kręgi rządzące, które obawiały się przeskoczenia iskry rewolucyjnej z Francji i Polski na tereny swoich księstw i królestw. Jak się później okazało, niebezpodstawnie; w 1848, w ramach Wiosny Ludów, doszło i w Niemczech do rewolucji marcowej, w której przeciwko rządom absolutystycznym walczyło wielu polskich powstańców listopadowych, np. gen. Franciszek Sznajde, Aleksander Zurkowski i przede wszystkim gen. Ludwik Mierosławski, najpierw przywódca powstania w Księstwie Poznańskim, a rok później głównodowodzący powstaniem badeńskim.
Literatura niemieckojęzyczna na początku XIX w..
"Polenlieder" powstawały najczęściej w duchu niemieckiego nurtu literackiego "Vormärz" (okres przedmarcowy), który tworzy wraz z równocześnie trwającym nurtem "Biedermeier" jedną epokę literacką "Biedermeier/Vormärz". "Vormärz" jest określeniem dla opozycyjnej i rewolucyjnej literatury dziesięcioleci z okresu przed niemiecką rewolucją marcową 1848. Autorzy zaliczani do tego nurtu tworzyli pod wrażeniem ruchów rewolucyjnych we Francji oraz w Polsce i dążyli do zmian ustrojowych w monarchiach niemieckich i do zjednoczenia Niemiec. Odrzucali tym samym uprzednią epokę literacką – klasykę Goethego i Schillera – oraz nurt "Biedermeier", którego autorzy wobec zmian ustrojowych byli nastawieni apolitycznie albo konserwatywnie.
Do najważniejszych stylów literackich nurtu "Vormärz" należała m.in. liryka polityczna, która była pasującą, uroczystą formą dla tematu walki Polaków o wolność. Wielu autorów nurtu, np. należących do grupy poetów "Junges Deutschland" (Młode Niemcy), było zaangażowanych politycznie, prześladowanych przez rządzących i zmuszonych do emigracji. Ich dzieła często były zabronione i niszczone przez cenzurę, stąd też zachowane wydania pieśni są dzisiaj antykwarystycznymi rarytasami, jak np. "Die Polenlieder" Ernsta Ortleppa wydane w 1831 przez nadworną drukarnię księstwa Saksonia-Altenburg w Altenburgu, których rozpowszechnianie zabroniła cenzura von Metternicha – kanclerza Cesarstwa Austriackiego. Inni autorzy publikacji swoich pieśni ze względu na cenzurę nie dożyli – cykl wierszy "Polenlieder" Augusta von Platena wydany został w ramach "Gedichte aus dem ungedruckten Nachlasse" (Wiersze niedrukowane za życia) dopiero kilka lat po jego śmierci. Publikację wierszy wspomagała też niemieckojęzyczna liberalna prasa – np. redagowana w Szwajcarii gazeta "Schweizerische National-Zeitung" przedstawiła w 1846 wiersze Georga Herwegha: "Polens Sache" (Polska sprawa) oraz "Polen an Europa" (Polska zwraca się do Europy). Wiele utworów powstało anonimowo, co utrudnia przypisanie ich ówczesnym autorom tego nurtu.
Jednak pieśni o Polsce pisali również poeci zaliczani do drugiego nurtu: "Biedermeier", jak np. już wymienieni Annette von Droste-Hülshoff i Franz Grillparzer oraz Nicolaus Lenau. "Polenlieder" autorstwa Augusta Grafa von Platen z lat 1830–1831 są natomiast – ze względu na ich formę – zaliczane do najlepszych klasycznych wierszy tego czasu. Poza tym wiele pieśni i wierszy tego okresu nie było w całości poświęcone Polakom, ale w strofach czy wersach nawiązywały do losu Polski. Przykładem może być tu hymn demonstrantów z Hambach an der Weinstraße: "Hinauf, Patrioten, zum Schloß!" (Naprzód, patrioci, na zamek!) Philippa Jakoba Siebenpfeiffera.
Przykłady pieśni o Polsce.
Przykładami pieśni zaliczanych do tego nurtu jest np. apel Carla Harlaßsohna "An die Polen" (do Polaków), który powstał w 1830 i był drukowany na ulotkach razem ze szkicem nieznanego autora. Szkic przedstawia powstańca listopadowego stojącego na skale wśród szturmowej wody, który trzymając biało-czerwony sztandar i szablę zrzuca kajdany. W tle widać pokonanego dwugłowiego orła carskiego, ginącego w toni. W swoim apelu Harlaßsohn wychwala powstańców, ale jednocześnie wzywa Polaków do jedności narodowej, przypominając szczególnie o uwzględnieniu chłopstwa (tu przytoczone tylko ostatnie wersy):
Jedną z niewielu przetłumaczonych na jęz. polski pieśni jest utwór Juliusa Mosena (tu ostatnie dwie zwrotki):
Innym przykładem dla tego nurtu jest sam hymn festynu na zamku Hombach Siebenpfeiffera "Hinauf, Patrioten, zum Schloß". (2 i 3 strofa):
Do autorów tego nurtu zaliczany jest Nikolaus Lenau i jego pieśń "In der Schenke" (Tu przytoczona druga strofa):

</doc>
<doc id="1115694" url="https://pl.wikipedia.org/wiki?curid=1115694" title="Steel Meets Steel – Ten Years of Glory">
Steel Meets Steel – Ten Years of Glory

Steel Meets Steel – Ten Years of Glory – album zawierający 25 utworów z repertuaru Hammerfall. Ukazał się on z okazji dziesiątej rocznicy istnienia zespołu. Znalazły się na nim także cztery nowe piosenki.

</doc>
<doc id="1115695" url="https://pl.wikipedia.org/wiki?curid=1115695" title="Roman Karaś">
Roman Karaś

Roman Władysław Karaś (ur. 9 czerwca 1953 w Sielnicy) – polski polityk i prawnik, senator III kadencji.
Życiorys.
Ukończył studia prawnicze na Wydziale Prawa i Administracji Uniwersytetu Jagiellońskiego. W 1977 rozpoczął aplikację prokuratorską, a po jej zakończeniu i zdaniu egzaminu został mianowany asesorem Prokuratury Rejonowej w Brzozowie. W 1980 rozpoczął aplikację adwokacką, w 1983 podjął pracę w Zespole Adwokackim w tym samym mieście. W latach 90. rozpoczął prowadzenie tam własnej kancelarii notarialnej.
Jako działacz Zjednoczonego Stronnictwa Ludowego w 1989 bezskutecznie kandydował do Senatu I kadencji. W latach 1993–1997 z ramienia Polskiego Stronnictwa Ludowego zasiadał w Senacie III kadencji, reprezentując województwo krośnieńskie. Był wiceprzewodniczącym Komisji Praw Człowieka i Praworządności oraz członkiem Komisji Obrony Narodowej. Nie uzyskał reelekcji w 1997. W wyborach parlamentarnych w 2001 bezskutecznie ubiegał się o ponowny wybór. Później wystąpił z PSL. W przedterminowych wyborach w 2007 bez powodzenia kandydował do Senatu z ramienia koalicji Lewica i Demokraci, a w 2011 ubiegał się o mandat senatora z ramienia SLD. W 2019 był kandydatem Koalicji Obywatelskiej do Sejmu.
W 2000 otrzymał Złoty Krzyż Zasługi.
Życie prywatne.
Żonaty (żona Danuta), ma dwóch synów.

</doc>
<doc id="1115703" url="https://pl.wikipedia.org/wiki?curid=1115703" title="Software developer">
Software developer



</doc>
<doc id="1115704" url="https://pl.wikipedia.org/wiki?curid=1115704" title="Dword">
Dword



</doc>
<doc id="1115705" url="https://pl.wikipedia.org/wiki?curid=1115705" title="Kompensacja przyrodnicza">
Kompensacja przyrodnicza

Kompensacja przyrodnicza (łac. "compensatio" - równoważenie) – procedura zdefiniowana w ustawie Prawo Ochrony Środowiska jako "zespół działań (...) prowadzących do przywrócenia równowagi przyrodniczej na danym terenie, wyrównania szkód dokonanych w środowisku przez realizację przedsięwzięcia i zachowania walorów krajobrazowych". Powinna być stosowana zawsze, jeżeli w wyniku realizacji przedsięwzięcia powstają negatywne oddziaływania na środowisko.
Szczególnym przypadkiem jest procedura jej stosowania w przypadku obszarów Natura 2000. Zgodnie z ustawą z dn. 16 kwietnia 2004 r. o ochronie przyrody, procedura ta stosowana jest w wyjątkowym przypadku, gdy z koniecznych przyczyn nadrzędnego interesu publicznego i wobec braku możliwości zastosowania rozwiązań alternatywnych, zezwala się na realizację planu lub przedsięwzięcia, które może mieć negatywny wpływ na siedliska przyrodnicze oraz gatunki roślin i zwierząt, dla których ochrony został wyznaczony lub zaprojektowany obszar Natura 2000. Dokonanie kompensacji jest wówczas obligatoryjnym warunkiem zgody na realizację takiego przedsięwzięcia. Kompensacja musi być wykonana przed realizacją przedsięwzięcia i musi być odpowiednia do strat powodowanych przez przedsięwzięcie (w praktyce musi odtwarzać kilkakrotnie większą powierzchnię siedlisk niż jest niszczona). Program działań kompensacyjnych musi być uzgodniony z Komisją Europejską, Miejsce realizacji działań kompensacyjnych musi w wyniku tych działań uzyskać walory kwalifikujące do włączenia go do sieci Natura 2000 i musi być wyznaczone jako obszar Natura 2000.
Według stanowiska Krajowej Komisji ds. Ocen Oddziaływania na Środowisko
Zgodnie z art. 75 ustawy Prawo Ochrony Środowiska kompensacja przyrodnicza może być realizowana tylko wówczas, gdy "ochrona elementów przyrodniczych nie jest możliwa".
Realizacja kompensacji przyrodniczej powinna zapewnić spójność i właściwe funkcjonowanie sieci obszarów Natura 2000. 
Odrębnym zagadnieniem jest określone także w ustawie Prawo Ochrony Środowiska postępowanie kompensacyjne, realizowane w sytuacji, gdy przedsięwzięcie, wymagające wydania pozwolenia na wprowadzanie gazów lub pyłów do powietrza, planowane jest obszarze, na którym zostały przekroczone standardy jakości powietrza.
Odrębnym zagadnieniem są także tzw. działania kompensacyjne, podejmowane w przypadku zaistnienia tzw. szkody w środowisku. Są one "kompensacją" czasu, jaki upłynął od spowodowania szkody do jej naprawienia, i przez jaki elementy środowiska nie mogły spełniać swoich funkcji .

</doc>
<doc id="1115706" url="https://pl.wikipedia.org/wiki?curid=1115706" title="Qword">
Qword



</doc>
<doc id="1115707" url="https://pl.wikipedia.org/wiki?curid=1115707" title="Oword">
Oword



</doc>
<doc id="1115708" url="https://pl.wikipedia.org/wiki?curid=1115708" title="Dqword">
Dqword



</doc>
<doc id="1115710" url="https://pl.wikipedia.org/wiki?curid=1115710" title="Słowo podwójne">
Słowo podwójne



</doc>
<doc id="1115711" url="https://pl.wikipedia.org/wiki?curid=1115711" title="Słowo poczwórne">
Słowo poczwórne



</doc>
<doc id="1115714" url="https://pl.wikipedia.org/wiki?curid=1115714" title="Pieśni o Polsce">
Pieśni o Polsce



</doc>
<doc id="1115717" url="https://pl.wikipedia.org/wiki?curid=1115717" title="Wojna grecko-turecka (1919–1922)">
Wojna grecko-turecka (1919–1922)

Wojna grecko-turecka (tur. "Türk-Yunan Savaşı", Front zachodni wojny o niepodległość Turcji tur. "Türk Kurtuluş Savaşı Batı Cephesi") – działania wojenne w latach 1919–1922 w zachodniej Azji Mniejszej, wywołane przez zbrojną agresję Grecji na terytorium Turcji, zakończone ostatecznie traktatem w Lozannie (Szwajcaria).
Impulsem do podjęcia agresji przez Grecję była klęska Imperium Osmańskiego w wyniku I wojny światowej. Rząd w Atenach widział możliwość zaanektowania obszarów Turcji zamieszkiwanych częściowo przez ludność grecką i konsekwentną realizację Megali Idea – planu budowy Wielkiej Grecji. Plany ekspansji do Azji Mniejszej w początkowej fazie były popierane przez zwycięskie mocarstwa. Szczególną rolę w skłonieniu Grecji do interwencji, a zwłaszcza w jej kontynuacji w zakresie wykraczającym poza międzynarodowy mandat, odegrała Wielka Brytania.
Rozpoczęta w maju 1919 roku inwazja grecka na wybrzeża Jonii oraz zajęcie Smyrny (Izmiru) zapoczątkowały wojnę.
W wyniku wojny przegranej militarnie przez Grecję nastąpił kryzys polityczny, gospodarczy i ludnościowy w Grecji zakończony upadkiem monarchii i wprowadzeniem republiki. Traktat z Lozanny z 1923 roku, rewidujący na korzyść Turcji postanowienia traktatu z Sèvres z 1920 roku, zawierał postanowienia o wymianie ludności pomiędzy Grecją a Turcją. W konsekwencji tereny zachodniej Anatolii (starożytna Jonia) oraz Pontu musiało opuścić ok. 1,5 mln Greków, którzy zamieszkiwali te ziemie nieprzerwanie od 2500 lat. Z Grecji wysiedlono równolegle ok. 250–300 tys. muzułmanów różnych narodowości. Wymiana, do której przyłączyła się także Bułgaria, oparta została ściśle o kryterium wyznania. Nie objęła okręgu Konstantynopola i całej Tracji, gdzie obowiązywać miała dobrowolność.
Motywy polityki Grecji wobec Turcji na terenie zachodniej Anatolii.
Podstawowym powodem podjęcia działań zbrojnych Grecji wobec Imperium Osmańskiego była chęć zrealizowania idei, jaka przyświecała Grekom od czasów odzyskania niepodległości w 1830: Megali Idea – Wielkiej Idei (wyzwolenia – zjednoczenia w jednym państwie wszystkich ziem uważanych za greckie). Ruch, realizowany przez kolejne rządy w Atenach polegał na stopniowym przyłączaniu do Grecji wszystkich ziem zamieszkiwanych przez ludność grecką od czasów starożytnych i restauracji Bizancjum ze stolicą w Konstantynopolu. W ten sposób konsekwentnie poszerzane było terytorium Grecji, co przybrało szczególnie spektakularny obrót w czasie wojen bałkańskich (1912–1913). W latach tych Imperium Osmańskie straciło na rzecz Serbii, Bułgarii i Grecji prawie wszystkie terytoria europejskie, zaś granice Grecji powiększyły się niemal dwukrotnie.
Megali Idea przyczyniła się do rozpowszechnienia się w społeczeństwie nastrojów nacjonalistycznych i dążenia do włączenia do Grecji także terenów z ludnością grecką w Jonii, Tracji, Konstantynopolu i Poncie. Zwolennikiem „Grecji dwóch kontynentów i pięciu mórz” (rozciągającej się nad morzami Marmara, Czarnym, Jońskim, Egejskim i Śródziemnym) był urzędujący od 1916 (po raz czwarty) premier Grecji Elefterios Wenizelos.
Na podjęcie decyzji o wojnie miała wpływ trudna sytuacja, w jakiej znaleźli się Grecy w Turcji w miarę rozwoju ruchu młodotureckiego. Tereny Zachodniej Anatolii i Pontu zamieszkiwali od czasów starożytnych w liczbie ok. 2,5 mln. Pod wpływem nacjonalizmu, jaki rozpowszechnił się w Turcji w XIX w. nastąpiły procesy, które zburzyły dotychczasową koegzystencję różnych narodowości. Ruch młodoturecki pod hasłami liberalizmu i modernizacji kraju, odwoływał się do nacjonalistycznych haseł panturkizmu. Mniejszości narodowe (Grecy, Ormianie, Arabowie) z kolei od roku 1916 żądały pełnej niepodległości w oparciu o hasło samostanowienia narodów wysuwane przez Ententę, co oznaczało w praktyce rozbiór Imperium Osmańskiego na zasadzie rozgraniczenia etnicznego. Podział stref wpływów na terenie azjatyckich posiadłości Imperium Osmańskiego przewidywała zawarta 16 maja 1916 tzw. umowa Sykes-Picot.
Hasło wyzwolenia chrześcijan w imperium osmańskim było oficjalnym celem politycznym wypowiedzenia Turcji wojny przez Imperium Rosyjskie. Mniejszość chrześcijańska w Turcji była traktowana instrumentalnie jako narzędzie polityki zagranicznej Rosji. Stąd też należący do Kościołów wschodnich Ormianie i Grecy byli traktowani przez nacjonalistów tureckich jako zagrożenie dla integralności terytorialnej i samego istnienia państwa tureckiego. Po wypowiedzeniu Turcji wojny przez Rosję (4 listopada 1914) i pozostałe państwa Ententy, w 1915 rząd młodoturecki rozpoczął budowę państwa o charakterze etnicznie tureckim. Jako pierwsi ofiarą tej polityki padli Ormianie, którzy w latach 1915–1917 zostali poddani eksterminacji w czystkach etnicznych określanych jako rzeź Ormian (w tym okresie dotknęło to także Greków pontyjskich). Europejscy Grecy też nieraz doświadczyli krwawych tureckich represji, ponadto wieści pochodzące od ormiańskich i pontyjskich świadków tych wydarzeń wzbudziły głęboki niepokój odnośnie do ich własnej przyszłości. W czasie I wojny światowej nie nastąpiły żadne działania wojenne pomiędzy Grecją a Imperium Osmańskim. Grecja pomimo nabytków terytorialnych wojen bałkańskich nie graniczyła bowiem bezpośrednio z Turcją i nie znajdowała się z nią w stanie wojny w okresie 1914-1919. 
Udział Eleutheriosa Venizelosa w konferencji pokojowej w Paryżu.
Zawarcie 30 października 1918 rozejmu w Mudros między państwami Ententy a Imperium Osmańskim, narzucającego Turcji twarde warunki rozejmowe, było przesłanką decyzji o okupacji przez wojska greckie okręgu Smyrny w Azji Mniejszej. W rozbiorze państwa osmańskiego obok Grecji i Wielkiej Brytanii miały uczestniczyć Włochy, Francja oraz na wschodzie Armenia.
W czasie konferencji pokojowej w Paryżu Elefterios Wenizelos domagał się przyznania Grecji Izmiru (Smyrny), Tracji oraz Epiru północnego. W czasie konferencji pojawiły się spory między sojusznikami, dotyczące ustalania granic stref wpływów greckich i włoskich w Azji Mniejszej (w kwietniu 1917 okręg Izmiru, o który szczególnie zabiegała Grecja, został przyznany Włochom). Grecki premier apelował również o przekazanie Konstantynopola pod kontrolę międzynarodową (mandat Ligi Narodów). W razie spełnienia tego postulatu, razem z przekazaniem Grecji Smyrny oraz Tracji zachodniej i wschodniej, Wenizelos był skłonny zrezygnować z roszczeń do Dodekanezu i północnego Epiru. W maju 1919 Wenizelos, w rozmowach z francuskim premierem Georges’em Clemenceau, prezydentem USA Woodrowem Wilsonem i premierem Wielkiej Brytanii Davidem Lloyd George’em, poruszył kwestię prześladowań niemuzułmanów w regionie Smyrny, „przedstawiając je jako wyjątkowo dramatyczne”.
Przed ostatecznym ustaleniem stref wpływów w Turcji wojska włoskie wylądowały w Antalyi i skierowały się w kierunku Izmiru. Krok ten z niepokojem przyjął nie tylko rząd grecki, ale i koła rządowe brytyjskie, francuskie i amerykańskie. W tym kontekście rządy tych krajów wyraziły zgodę na podjęcie przez Grecję interwencji w Turcji. Zwolennikiem takiego rozwiązania był zwłaszcza premier Wielkiej Brytanii.
Interwencja grecka.
Początek interwencji.
Wojska greckie zajęły Izmir (największy ośrodek greckiej społeczności w Turcji) 15 maja 1919, pod osłoną wojsk Ententy. Jako przyczynę interwencji podano ochronę greckiej społeczności w regionie. W dniu zajęcia miasta doszło do walk z oddziałami tureckimi, w których zginęło 350 osób. Opór turecki był niewielki. Armia turecka wycofała się w głąb lądu, na wschód. Ludność grecka i ormiańska miasta wojska desantowe przyjęła jak wyzwolicieli, wyrażając nadzieję na przyłączenie Smyrny do Grecji. Na terenie Izmiru zaczęto tworzyć grecką administrację, co spotykało się z oporem pomijanych przy dzieleniu stanowisk miejscowych Turków. Zaczęli oni wspierać tworzący się turecki ruch oporu. Tendencji tej nie zdołały odwrócić działania greckiego komisarza Aristidesa Stergiadisa, który chcąc załagodzić sytuację zaoferował część pozycji w sądownictwie Turkom (narażając się tym z kolei Grekom). Postawa Stergiadisa należała do wyjątków, gdyż administracja grecka stosowała represje i ograniczenia wobec tureckiej ludności cywilnej. Do zimy 1919 wojska greckie przygotowywały nową ofensywę, która miała zlikwidować turecki ruch oporu i zwiększyć stan posiadania Greków w Azji Mniejszej.
Traktat w Sèvres.
Wiosną 1920, po zakończeniu konferencji w San Remo, plany rozbioru Turcji dyskutowane wcześniej w gronie sojuszników, zostały ujawnione. W sierpniu 1920 zawarto je w traktacie pokojowym podpisanym w Sèvres.
10 sierpnia 1920 sułtanat podpisał traktat (nie został on ratyfikowany przez Turcję), w którym zrzekł się na rzecz Grecji Tracji Wschodniej, aż do Chatalji. Turcja zrzekła się również na rzecz Grecji praw do wysp Imbros i Tenedos, zachowując Konstantynopol, morze Marmara i wąski pas europejskiego terenu na zachód od Konstantynopola. Cieśnina Bosfor miała być zdemilitaryzowana i administrowana przez Międzynarodową Komisję. Okręg Smyrny miał pozostać pod nominalną zależnością sułtana, jednak pod własną flagą i z własnym lokalnym parlamentem. Po pięciu latach mieszkańcy Smyrny mieli zadecydować w plebiscycie nadzorowanym przez Ligę Narodów o ewentualnym przyłączeniu do Grecji. Elefterios Wenizelos był pewien, że plebiscyt zakończy się sukcesem Greków, dzięki migracjom Greków z innych regionów Turcji do okręgu Smyrny. W Grecji sukcesy wojskowe w Azji Mniejszej zostały przyjęte z entuzjazmem. Tymczasem armia grecka korzystała z brytyjskiej pomocy wojskowej; dzięki temu mogła z Izmiru i Bursy podjąć marsz w głąb Anatolii, jak również wejść do Tracji wschodniej. Ofensywa grecka przeprowadzona do jesieni 1920 zakończyła się opanowaniem Eskişehiru.
Zwołane 23 kwietnia 1920 w Ankarze przez Kemala Atatürka Wielkie Zgromadzenie Narodowe Turcji (pierwszy parlament turecki) odrzuciło postanowienia traktatu jako prowadzące do rozbioru Turcji. Oznaczało to wojnę z Ententą. W krytycznej sytuacji Turcy nawiązali współpracę polityczną i wojskową z Rosją Sowiecką, czego ceną polityczną i konsekwencją było opanowanie przez Armię Czerwoną Kaukazu Południowego i sukcesywna likwidacja niepodległych: Demokratycznej Republiki Azerbejdżanu, Demokratycznej Republiki Armenii oraz Demokratycznej Republiki Gruzji i przekształcenie ich w republiki radzieckie (maj 1920 – marzec 1921). Oznaczało to rezygnację Turków z tzw. idei turańskiej – po rezygnacji z ekspansji w Europie – z prowadzenia aktywnej polityki w pasie państw Azji Środkowej (Azerbejdżan, Chiwa, Buchara).
Linia frontu i zmiana sytuacji politycznej w Grecji jesienią 1920.
Greccy dowódcy, bez porozumienia z nieobecnym w kraju premierem Eleutheriosem Venizelosem, za namową i z pomocą wojskową Wielkiej Brytanii wznowili ofensywę w głąb Anatolii, nie napotykając silniejszego oporu. Tym samym, wojska greckie zajęły obszar znacznie wykraczający poza tereny zamieszkiwane, w większości lub w znacznym stopniu, przez ludność etnicznie grecką. Sytuacja międzynarodowa uległa ponadto niekorzystnej dla Grecji zmianie po śmierci króla Aleksandra Greckiego. Jego zgon doprowadził do ponownego wybuchu schizmy narodowej. Wybory parlamentarne w Grecji w listopadzie 1920 zdominowała rywalizacja między zwolennikami Venizelosa a rojalistami, popierającymi wygnanego ojca Aleksandra, Konstantyna I Glücksburga. Mimo euforii towarzyszącej traktatowi w Sèvres stronnictwo Venizelosa przegrało wybory – rojaliści uzyskali 246 mandatów z 370 możliwych. Ich zwycięstwo było efektem zmęczenia społeczeństwa wojnami oraz poczuciem upokorzenia z powodu otwartego ingerowania Francji i Wielkiej Brytanii w wewnętrzne sprawy Grecji.
Na dworze zakładano, że po pierwsze należy odepchnąć Turcję jak najdalej od głównego greckiego celu i marzenia Wielkiej Idei – Konstantynopola. Po drugie, należy zająć i zniszczyć zaplecze wrogiej armii, czyli zakłady zbrojeniowe okręgu Ankary, w Anatolii, a w wersji minimum, należy przeciąć tureckie połączenia kolejowe z wybrzeżami tak, by uniemożliwić tureckiej armii zaopatrywanie się za granicą. Po trzecie, te rozległe i ważne dla Turcji terytoria mogłyby wówczas zostać wymienione, w drodze układów, na okręg Konstantynopola. Udana, zwycięska wyprawa miałaby też wzmocnić pozycję króla Konstantyna, wobec niedarzących go sympatią państw zachodnich, zwłaszcza przywracając współpracę Wielkiej Brytanii z Grecją. N. Nairmark twierdzi również, że na słabego Konstantyna znaczny wpływ miał Venizelos, który z łatwością przekonywał go do swojej wizji Wielkiej Grecji.
Włochy, Francja i Wielka Brytania jednoznacznie opowiedziały się przeciwko powrotowi proniemieckiego Konstantyna I, jednak mimo świadomości tego faktu zwolennicy monarchii zorganizowali plebiscyt, którego wyniki zostały następnie sfałszowane na korzyść władcy (według oficjalnych wyników 999 960 głosów za jego powrotem przeciw 10 383 przeciwko).
Nowy premier Dimitrios Gunaris zmienił kadrę dowódczą na mniej doświadczoną, uważaną jednak za lojalną politycznie. Sojusznicy Grecji potraktowali to jako pretekst do cofnięcia dotychczasowego poparcia politycznego, a co za tym idzie odcięcia pomocy militarnej, w dalszej zaś perspektywie – zawarcie pokoju z Mustafą Kemalem przy rezygnacji z wcześniejszych roszczeń terytorialnych.
Wyprawa anatolijska.
Maksymalne możliwości kadrowe i sprzętowe armii greckiej nie przekraczały ówcześnie 200 tysięcy żołnierzy, których zaopatrzenie, w trakcie kampanii, utrudniane było następnie przez zachodnie floty wojenne. Królowi i jego otoczeniu dysponowane siły wydawały się wystarczające dla pokonania niedorównujących oddziałom regularnym powstańców młodotureckich, odcięcia im kontaktu z Europą i zmuszenia Kemala Atatürka do podjęcia układów. W przełomowym momencie kampanii, na wyniku zaważyło, że Grecy nie uwzględnili możliwości wsparcia Turcji przez niektóre państwa zachodnie oraz Rosję sowiecką.
Kontynuacja ofensywy greckiej doprowadziła do wydłużenia się linii zaopatrzeniowych armii, co stanowiło dla strony greckiej poważną trudność. Ponadto zdemoralizowane oddziały armii sułtańskiej i nieliczna turecka partyzantka została zastąpiona przez lepiej zorganizowane siły kemalistów. 10 stycznia 1921 armia turecka, dowodzona przez Ismet Beya, odniosła pierwsze zwycięstwo w wojnie w bitwie pod Inönü. W lutym 1921 delegacja grecka z premierem Nikolaosem Kalojeorjopoulosem na czele udała się do Londynu, ubiegając się o przyznanie kredytu w wysokości 15 milionów funtów szterlingów na kontynuację działań wojennych. Polityk twierdził, że problemy wojsk greckich są przejściowe, a ofensywa pozwoli usunąć z Anatolii tureckich nacjonalistów. Wielka Brytania odmówiła jednak wszelkiej pomocy, deklarując neutralność. Premierowi Grecji zasugerowano, że przyczyną takiej zmiany polityki jest osoba króla Konstantyna, zaś najlepszym rozwiązaniem dla kraju będzie podjęcie z Turcją rozmów pokojowych.
W marcu 1921 armia grecka podjęła drugą ofensywę i po raz kolejny została zatrzymana w drugiej bitwie pod Inönü (30 marca – 1 kwietnia). Po tym wydarzeniu wszyscy sprzymierzeni zadeklarowali neutralność wobec konfliktu, jednak "de facto" rządy włoski i francuski zaangażowały się w uzbrajanie Turków przeciwko Grekom. Jednak w czerwcu grecka armia po impasie spowodowanym klęskami pod Inönü rozwinęła nową, największą w tej wojnie ofensywę skierowaną do rzeki Sakarya (gr. Sangarios), ok. 100 km od Ankary. Jej celem było wyparcie rządu Mustafy Kemala z Ankary. Wycofujące się nieregularne oddziały tureckie okopały się na linii rzeki, ok. 75 km od tego miasta. Nie mogąc kontynuować marszu, armia grecka podjęła nowe represje wobec tureckiej ludności cywilnej na zdobytym terytorium, paląc tureckie wsie, w odwecie za wcześniejsze działania Turków wymierzone w Greków. Osoby uważane za nielojalne wobec Greków były wysiedlane z dotychczasowych miejsc zamieszkania i osadzane w innych miejscowościach. Dochodziło do aktów grabieży, gwałtów i podpaleń. Grecki pochód w głąb Anatolii przyczynił się do ożywienia tureckiego ruchu nacjonalistycznego i zjednoczenia Turków wokół Mustafy Kemala. Do kontynuowania ofensywy zachęcał Greków Lloyd George, jednak jego prohelleńskie deklaracje nie łączyły się z oczekiwaną przez rząd grecki pomocą ani kredytami. W celu podniesienia morale wojska do Smyrny przeniósł się król Konstantyn I wraz z rządem.
Bitwa nad Sakaryą.
Grecy byli pewni zdobycia Ankary. Sytuacja Turków nie układała się pomyślnie, ponieważ pomoc uzyskana od Rosji Radzieckiej była niewystarczająca, brakowało amunicji i karabinów. Broni i zapasów odzieży musiała dostarczyć ludność cywilna. W tym decydującym momencie tureckie władze powierzyły naczelne dowództwo Mustafie Kemalowi. Dzięki dotychczasowej taktyce sił tureckich, polegającej na ustępowaniu pola udało się w pełnym stanie zachować armię i uniknąć okrążenia.
Przeprowadzenie ofensywy greckiej było możliwe dzięki zmobilizowaniu kolejnych roczników rezerwistów, dzięki czemu wystawiona armia liczyła 140 tys. ludzi. Starcie grecko-tureckie trwało nad rzeką Sakarya od 23 sierpnia do 13 września 1921. Tureckie pozycje obrony zostały skoncentrowane na okolicznych wzgórzach, które utrudniały atakującym zajęcie ich, szczególnie wobec zaciekłego oporu Turków. Niektóre z okolicznych wzgórz przechodziły wielokrotnie z rąk do rąk. Pomimo liczebnej przewagi wojsk greckich, kolejne ataki na tureckie linie obrony były odpierane. Dopiero decydujący atak Greków na miejscowość Haymana, leżącą ok. 40 km od Ankary miał przesądzić o losie bitwy. Atak został zdecydowane odparty przez Turków, co ostatecznie pogrzebało szanse Greków nie tylko na zdobycie Ankary, ale też na odzyskanie inicjatywy strategicznej w tej wojnie. Duża zaciętość bitwy wyczerpała obie strony, jednak brak amunicji zmusił Greków do wycofania się, w uporządkowanym szyku, na linię frontu sprzed bitwy. W walce zginęło 13 tys. Turków i 18 tys. Greków, a obie strony na nowo okopały się na swoich pozycjach, zbierając siły do ostatecznego starcia. Równolegle na obrzeżach Tracji toczyły się pomniejsze starcia grecko-tureckie.
Za zwycięstwo nad Sakaryą tytuł marszałka Turcji otrzymali uchwałą parlamentu Turcji Mustafa Kemal Atatürk i Fevzi Çakmak, jedyni dowódcy tureccy do dnia dzisiejszego uhonorowani tą rangą. Mustafa Kemal otrzymał prawo do posługiwania się honorowym tytułem Zwycięzcy („Gazi”).
W październiku Venizelos prosił brytyjskiego premiera o udzielenie armii greckiej wsparcia przez siły brytyjskie stacjonujące w Ismid. Apelował także o wsparcie w zakresie zaopatrzenia. Nie tracąc wiary w zdobycie Ankary, przyznawał, że nawet przejęcie kontroli nad tym miastem nie oznaczałoby ostatecznego zwycięstwa nad Turkami.
Sytuacja państw walczących.
Zatrzymanie greckiego natarcia nad Sakaryą był momentem decydującym w rozgrywającej się wojnie. Inicjatywa strategiczna przeszła ostatecznie na stronę turecką. Grecy zmagali się z brakiem realnego wsparcia od dotychczasowego sojusznika, podczas gdy Francja i Włochy, oficjalnie neutralne, udzielały wsparcia Turcji. Włosi jeszcze w lipcu wycofali się z okupowanego wcześniej regionu Antalyi, Francja zawarła 20 października 1920 umowę z Turcją, na mocy której także zaprzestała interwencji w Azji Mniejszej. Znaczenie dla Turcji miała również pomoc udzielana stale przez Rosję Radziecką. Na niekorzyść Greków zaczął działać nie tylko czas, ale i zbyt rozciągnięty front. Również gospodarka grecka nie sprostała wyzwaniu, jakim było prowadzenie długotrwałej wojny ofensywnej na dużym obszarze wrogiego państwa.
Linia frontu w marcu 1922 i propozycje pokojowe.
Patowa sytuacja na froncie panowała przez kilka miesięcy. Grecy nie zdoławszy rozstrzygnąć wyniku wojny na polu bitwy rozpoczęli zabiegi dyplomatyczne wśród mocarstw o udzielenie im pomocy wojskowej i politycznej. Jednak rządy Francji, Wielkiej Brytanii i Włoch porozumiały się, że traktat z Sèvres powinien zostać renegocjowany, co z góry skazywało te starania na porażkę. Na początku 1922 mocarstwa zainicjowały nowe rozmowy z Turkami, proponując na konferencji w Paryżu 22 marca tego roku następujące rozwiązania: Grecja miała zwrócić Turcji Smyrnę (Izmir) i część Tracji, zachowując pozostałe nabytki, Turcja przekazywała również Armenii przyznane jej wcześniej obszary, armia turecka miała zachować stan 85 tys. osób, zaś mocarstwa zachodnie – wybrane przywileje gospodarcze w kraju. Grecy mieli wycofać wojska z Azji Mniejszej, zaś gwarancją dla miejscowej społeczności tej narodowości miał być protektorat Ligi Narodów. O ile Grecja (mimo protestów wenizelistów i środowisk diaspory) zgodziła się na przedstawianą propozycję, Turcja, widząc, jak korzystna jest dla niej sytuacja militarna, odrzuciła ją, żądając natychmiastowego i bezwarunkowego wycofania się Greków z jej terytorium.
Zastój na linii frontu i niekorzystne decyzje mocarstw nie wpłynęły na reorganizację polityki Aten i nie skłoniły do opracowania nowej strategii wojskowej. W szeregach armii greckiej, która się okopała, pojawiła się demoralizacja i oznaki rozkładu. Greccy dowódcy i politycy tymczasem snuli nierealne plany utrzymania dotychczasowych zdobyczy terytorialnych, a nawet zajęcia Konstantynopola, czego musieli zaniechać wobec zdecydowanego sprzeciwu mocarstw.
Turecka kontrofensywa w sierpniu 1922.
Podczas gdy dowództwo greckie planowało nową ofensywę w kierunku Menderes, Mustafa Kemal rozpoczął ofensywę 26 sierpnia. Główne greckie pozycje obronne zostały zaatakowane w rejonie Izmitu, który padł tego samego dnia. Strona grecka była całkowicie zaskoczona szybkością i rozmachem ofensywy, co praktycznie uniemożliwiło skuteczną obronę okopanym oddziałom greckim. 30 sierpnia w bitwie pod Dumlupinar Grecy zostali rozgromieni i stracili prawie połowę swojej armii oraz duże ilości sprzętu bojowego. Do niewoli dostał się cały grecki korpus oficerski z głównodowodzącym gen. Chadzianestisem. Od tego momentu wojska greckie w panice wycofywały się na zachód, dokonując po drodze kolejnych ataków na tureckie wioski. W pierwszych dniach września część oddziałów greckich ewakuowała się już na wyspy Lesbos i Chios. Razem z wycofującymi się wojskami greckimi na zachód uciekała miejscowa ludność grecka, obawiając się tureckiego odwetu, który wielokrotnie faktycznie następował.
1 września Kemal wydał rozkaz: „Armie, waszym pierwszym celem jest Morze Śródziemne. Naprzód!”. Gdy 2 września Eskişehir zostało zdobyte przez armię turecką, rząd grecki zwrócił się z prośbą o mediację do Wielkiej Brytanii aby ta skłoniła Turcję do rozejmu, licząc jeszcze, że Grecji uda się zachować przynajmniej okręg Smyrny.
Zdobycie i zniszczenie Smyrny.
Armia turecka zbliżająca się błyskawicznie do Smyrny (Izmiru) była realnym zagrożeniem dla ludności miasta zamieszkiwanego przeważnie przez ludność grecką i ormiańską (stąd jego potoczna nazwa „niewierne miasto” używana przez Turków), z czego zdawał sobie sprawę Kemal. Jako głównodowodzący wydał pośpiesznie rozkaz, na mocy którego każdy żołnierz który zabije osobę cywilną poniesie śmierć. W ten sposób starał się zapobiec zniszczeniu miasta i uchronić ludność przed odwetem armii tureckiej. Ulotka z tym rozkazem została rozpowszechniona w języku greckim. Zaznaczył też, że rząd w Ankarze nie może być odpowiedzialny za ewentualną masakrę mieszkańców.
Zabiegi Mustafy Kemala zostały zignorowane. 9 września oddziały tureckiej kawalerii pod wodzą Nureddina Paszy, dzięki nagłemu manewrowi, weszły do Izmiru. Nureddin Pasza wydał rozkaz eksterminacji ludności chrześcijańskiej miasta: Greków i Ormian. W dzielnicach zamieszkanych przez te nacje rozpoczęła się ich masakra. Jej ofiarą padło co najmniej 30 tys. osób, podawane są również szacunki 50 tys. ofiar, czy nawet 125 tys. zabitych.
W dniach 13–17 września Smyrnę ogarnął wielki pożar, który zniszczył całkowicie dzielnice chrześcijańskie (grecką, francuską i ormiańską), nie wyrządzając równocześnie żadnych strat w kwartałach żydowskim i tureckim. W literaturze przeważa pogląd o spowodowaniu kataklizmu przez Turków. Jest to wersja powszechnie przyjęta w historiografii greckiej. Pojawiają się także relacje o Ormianach przebranych w mundury tureckiej armii, którzy w obliczu masakr chcieli wytworzyć całkowitą anarchię. Informacje o podpaleniu Smyrny przez Ormian, z własnej inicjatywy lub z poduszczenia ustępujących wojsk greckich, przekazywali dyplomatom brytyjskim i amerykańskim tureccy urzędnicy po przywróceniu w Izmirze tureckiej administracji. Zdaniem N. Nairmarka istnieją poważne przesłanki wskazujące na tureckie sprawstwo pożaru (relacje świadków mówiących o polewaniu przez nich budynków benzyną, brak zniszczeń w dzielnicy muzułmańskiej). Autor ten uważa jednak, że także społeczności ormiańska i grecka miały motyw, by doprowadzić do zniszczenia miasta. Grecy winą za rzezie i plan zniszczenia nietureckich elementów architektonicznych miasta bez wahań obciążają zarówno dowództwo tureckie w Smyrnie, jak i tureckiego przywódcę Mustafę Kemala, nie wierząc w „niesubordynację oddziałów”.
Symbolem zagłady greckiej społeczności Izmiru stał się samosąd, jakiego tłum miejscowych Turków dokonał na prawosławnym biskupie Smyrny Chryzostomie.
Uciekająca przed pożarem i tureckim odwetem ludność grecka usiłowała dostać się na ewakuujące się statki greckie, by w ten sposób ratować życie. W Smyrnie stały również okręty flot zachodnich, jednak powołując się na swoją neutralność w konflikcie odmawiały one pomocy uchodźcom. Ocalałych Greków zmuszono do wyjazdu do Grecji pod rygorem deportacji.
16 września, czyli jeszcze w trakcie pożaru, turecki dowódca Smyrny wydał rozkaz deportacji chrześcijan, w wieku 18–45 lat. Smyrnę opuszczać mogli tylko obywatele państw zachodnich oraz protestanci i katolicy, jeśli znajdowali się pod ochroną swych misji kościelnych. Prawosławnych zamykano w zatłoczonych obozach, stąd kierowano ich do pracy niewolniczej. Pomoc licznym greckim rodzinom, okazali wtedy pracownicy konsulatu USA, przyjmując uciekinierów w dniach pożaru i wydając im następnie zaświadczenia o amerykańskim obywatelstwie. Pod naciskiem Zachodu Turcy wyrazili następnie zgodę na wyjazd kobiet, dzieci oraz osób starszych do Grecji, jednak z wyłączeniem mężczyzn w wieku 18–45 (powtórzono rozkaz o ich deportacji do obozów, skąd większość nie powróciła).
Skutki wojny.
Bunt wojska greckiego zmusił króla Konstantyna do abdykacji na rzecz syna Jerzego II. Do władzy powrócił Elefterios Wenizelos, przywracając do stanowisk uprzednio odsuniętych, doświadczonych oficerów. W dniu 11 października 1922 został zawarty rozejm w Mudanya. Na jego mocy Grecy ewakuowali swoje wojska z terenów wciąż zajmowanych, czyli Tracji Wschodniej i Cieśniny Bosfor.
Rozejm, który wszedł w życie 15 października, przekreślał postanowienia nieuznanego przez Turcję traktatu z Sèvres i został potwierdzony traktatem z Lozanny. Grecja utraciła na korzyść Turcji wschodnią Trację, kontrolę nad cieśninami (wyspy Imroz i Tenedos) i opcję na okręg Smyrny (Izmiru). Grecy zapewnili sobie jednak potwierdzenie niemal całości stanu posiadania na Morzu Egejskim, a pośrednio – poprzez umowy graniczne turecko-włoskie, także Grecy uzyskali też potwierdzenie dla korzystnych granic Dodekanezu. Nie zostały spełnione obietnice o przyznaniu Cypru Grecji – wyspa stała się kolonią brytyjską.
Traktat z Lozanny rozstrzygnął jednocześnie o wymianie ludności między Grecją i Turcją, co Venizelos postulował jeszcze przed 1914. Traktat zakładał wysiedlenie z Azji Mniejszej, wszystkich prawosławnych Greków (wyznanie było kryterium narodowości, niezależnie od języka, jakim posługiwała się ludność) w liczbie ok. 1,1 mln, a z Grecji większość muzułmanów (ok. 300 tys.). Obligatoryjność procesu wysiedleń nie objęła muzułmanów greckiej części Tracji, prawosławnego Patriarchatu Konstantynopola, Greków z Konstantynopola, wysp Imbroz i Tenedos.
Zdaniem Richarda Clogga
W wyniku przegranej wojny i dokonanego transferu ludności, Grecja zarzuciła politykę Wielkiej Idei, która determinowała działania kraju przez prawie sto lat. Dla społeczeństwa katastrofa armii na froncie małoazjatyckim i jej całkowita utrata (z tureckiej niewoli prawie nikt nie wrócił), masakra mieszkańców Smyrny, pogromy oraz deportacja Greków były doświadczeniami wstrząsającymi. W kraju zapanowało olbrzymie niezadowolenie i chęć ukarania winnych.
Pod zarzutem zdrady stanu (pozostawienie własnemu losowi licznej greckiej ludności cywilnej Azji Mniejszej) stracono gen. Jeorjosa Chadzianestisa wraz z trzema politykami, byłymi premierami Grecji (Dimitriosem Gunarisem, Nikolaosem Stratosem i Petrosem Protopapadakisem) i dwoma generałami (Georgios Baltatzis i Nikolaos Theotokis) obciążanymi odpowiedzialnością za klęskę Grecji w wojnie. Sądom wojskowym oddano też tych spośród oficerów armii, na których ciążyły konkretne, udokumentowane zarzuty dokonywania zabójstw na cywilach, w trakcie kampanii anatolijskiej.
Mustafa Kemal Pasza po odparciu greckiej inwazji i wycofaniu się armii interwencyjnych rozpoczął budowę świeckiego państwa – Republiki Tureckiej, opartego na autorytarnych rządach armii, i modernizację społeczeństwa tureckiego.

</doc>
<doc id="1115721" url="https://pl.wikipedia.org/wiki?curid=1115721" title="Edward Kienig">
Edward Kienig

Edward Kienig (ur. 20 listopada 1936 w Wólce Lipowej) – polski geolog, polityk, senator III kadencji.
Życiorys.
Ukończył studia na Wydziale Geologiczno-Poszukiwawczym Akademii Górniczo-Hutniczej w Krakowie. W 1977 uzyskał stopień doktora. Pracował następnie w przemyśle miedziowym, m.in. w Zakładach Badawczych i Projektowych Miedzi „Cuprum” we Wrocławiu. Przewodniczył Związkowi Zawodowemu Pracowników Technicznych i Administracyjnych „Dozór”.
W latach 1993–1997 z ramienia Polskiego Stronnictwa Ludowego zasiadał w Senacie III kadencji, reprezentując województwo legnickie. Przewodniczył Komisji Gospodarki Narodowej, po 1997 wycofał się z polityki.
Jest żonaty, ma jedno dziecko
W 2000 odznaczony Krzyżem Oficerskim Orderu Odrodzenia Polski.

</doc>
<doc id="1115722" url="https://pl.wikipedia.org/wiki?curid=1115722" title="The Trials of Brother Jero">
The Trials of Brother Jero

"The Trials of Brother Jero" – sztuka napisana w 1960 roku jako jedna z pierwszych sztuk Wole Soyinki, jest satyrą na afrochrześcijańskie kościoły modlitewne. Opowiada o przygodach Brata Jero, założyciela jednego z takich kościołów, oraz jego kongregacji. Wydaje się, iż tematyka ta jest wyjątkowo bliska Soyince, nie tylko ze względu na jego chrześcijańskie korzenie, ale również ze względu na związek z Ibadanem, który był tradycyjnym centrum nigeryjskiego afrochrześcijaństwa.
Brat Jero jest postacią o typowo komercyjnym nastawieniu. Jest nazywany “Plażowym Świętym” (“Beach Divine”), ponieważ należy do niższej klasy kaznodziejów, którzy nie dorobiwszy się własnego budynku kościelnego, modlą się na otwartym powietrzu, na publicznej plaży Bar Beach. Jest on zwykłym biznesmenem bardziej niż kaznodzieją, traktującym wyznawców jak klientów w sklepie. Jego skromna kongregacja składa się z niego samego, jego asystenta Chume i żony tegoż, Amope. Brat Jero, wyklęty przez swojego mentora, walczy z targającymi nim pokusami erotycznymi, jednocześnie dzieląc swój czas pomiędzy modlitwę, obsługę wiernych i negocjacje z członkiem parlamentu, mające na celu rozwinięcie biznesu. Sztuka podzielona jest na pięć scen. Za sprawą Chume, pojawia się w niej obfita ilość zwrotów i wyrażeń w Pidgin English.

</doc>
<doc id="1115727" url="https://pl.wikipedia.org/wiki?curid=1115727" title="Felonion">
Felonion

Felonion, Fiełoń, Ryza (gr. φαιλόνιον) – szata liturgiczna w obrządku bizantyjskim, oraz wielu innych obrządkach wschodnich, odpowiednik rzymskiego ornatu, używana do sprawowania liturgii przez prezbiterów. 
Wierzchnia szata, pozbawiona rękawów, nakładana na sticharion i epitrachelion. Symbolizuje szkarłatny płaszcz, w który ubrano Chrystusa na dworze Piłata, przed ukrzyżowaniem.
Szata istnieje od początku chrześcijaństwa, nosili już ją apostołowie.
Podczas nakładania Felonionu kapłan odmawia modlitwę:

</doc>
<doc id="1115729" url="https://pl.wikipedia.org/wiki?curid=1115729" title="Herb Darłowa">
Herb Darłowa

Herb Darłowa – jeden z symboli miasta Darłowo w postaci herbu.
Wygląd i symbolika.
Herb przedstawia na tarczy dzielonej w pas, na której w górnej większej części przedstawiony jest biały rybogryf z żółtymi szponami i dziobem oraz białym jęzorem. Głowa i ogon rybogryfa skierowane w prawą stronę. W dolnej części schodzące się dwie rzeki w jeden nurt. Tarcza herbowa zwieńczona jest żółtą "corona muralis", na którym pośrodku pomiędzy dwiema wieżami znajduje się koło młyńskie. 
Rybogryf jest herbem rodu Święców z Pomorza Gdańskiego, którego trzej synowie nadali miastu prawa miejskie w XIV wieku. Dwie rzeki w dole tarczy herbowej symbolizują Wieprzę i Grabową łączące się i uchodzące do Bałtyku w Darłowie. Koło młyńskie na koronie herbowej świadczy o posiadaniu przez miasto prawa młyńskiego.
Historia.
Herb z drobnymi odmianami na pieczęciach miejskich znany jest począwszy od XIV wieku.

</doc>
<doc id="1115738" url="https://pl.wikipedia.org/wiki?curid=1115738" title="BNP Paribas Masters 2007">
BNP Paribas Masters 2007

BNP Paribas Masters 2007 – tenisowy turniej ATP z cyklu BNP Paribas Masters rozgrywany w dniach 27 października–4 listopada 2007 roku w Paryżu na kortach twardych w hali o puli nagród 2 082 500 euro.

</doc>
<doc id="1115741" url="https://pl.wikipedia.org/wiki?curid=1115741" title="The Road (sztuka)">
The Road (sztuka)

The Road – sztuka teatralna Wolego Soyinki opublikowana w 1965 roku, której akcja rozgrywa się w latach 60. XX wieku w Nigerii. Sztuka miała premierę podczas Commonwealth Arts Festival w Londynie w 1965. 
Treść.
Bohaterowie sztuki "The Road" to postacie mieszkające w baraku, służącym jednocześnie za sklep z częściami z wypadków samochodowych. Właścicielem sklepu "Aksident Store–all parts availebul" jest Profesor – były nauczyciel szkółki niedzielnej dorabiający fałszowaniem dokumentów, (aktualnie ze względu na podeszły wiek – jedynie na pół etatu). Pozostałe mieszkające w szopie postaci są w ten czy inny sposób powiązane interesami z postacią Profesora. Kotonu, były kierowca obecnie cierpiący na "fobię szosową", jeździ na miejsca wypadków i zbiera używane części samochodowe, które następnie wystawiane są na sprzedaż w "Aksident Store". Pomaga mu w tym jego były naganiacz Samson, była gwiazda firmy "Motor Parks", który z wyjątkową biegłością posługuje się Pidgin English. Jego najlepszy kolega, Salubi, zamierza namówić Profesora, aby sfałszował dla niego zawodowe prawo jazdy. Sklep jest też miejscem spotkań dla innych postaci – polityk Chief-In-Town rekrutuje tutaj zbirów dla ochrony swoich politycznych mityngów; za kilka gramów marihuany pomaga mu w tym szef miejscowej szajki Say Tokyo Kid, a całości dogląda policjant Particulars Joe. 
"The Road" jest osadzona w scenerii społecznego marginesu, gdzie fałszerstwo, przemyt czy narkotyki są chlebem powszednim bohaterów, a nawet morderstwo nie jest im obce. Bohaterowie uczestniczą w życiu kościoła chrześcijańskiego, natomiast kultura i wierzenia tradycyjne wydają się być im obce. Poza ulicznymi obchodami Święta Kierowców (z użyciem jorubskiej maskarady i tańców), które jednak odbywają się na marginesie akcji dramatu oraz skromną wiarą w duchy drewna Say T. Kida, w życiu bohaterów brak jest tradycyjnych wierzeń. Tradycyjna kultura jorubska niepodzielnie włada za to ulicami miejscowości, którymi paraduje maskarada egungun. 
Zarówno praca jak i styl życia, ubiór i zachowania bohaterów, przejęte są z kultury europejskiej. Aktywni od samego rana borykają się z typowymi dla ludzi zachodu problemami: bezrobociem, zmęczeniem zawodem, narkotykami. Żyją nadzieją na lepszą przyszłość, spędzając całe godziny na jałowych dyskusjach. Podstawą ich utrzymania jest sprzedaż części z wypadków samochodowych. Z braku lepszego zajęcia, jeżdżą oni na miejsca wypadków i jak hieny oczyszczają wraki ze wszystkich użytecznych jeszcze części i ubrań, by sprzedawać je później w swoim warsztacie. Droga jest ich religią i filozofią. Wielokrotnie nawiązują do niej w swoich dialogach. Nawet policjant Particulars Joe wierzy, że bóg jest Drogą. Samson przyrównuje z kolei drogę do kobiety. Jedyną osobą, której filozofia wykracza poza pojęcia związane z transportem jest Profesor, który jawi się nam jako wierny sługa Słowa.
Sztuka podzielona jest na dwie, mniej więcej równej długości części. W pierwszej powoli zapoznajemy się z bohaterami. Z ich dialogów dowiadujemy się o ich problemach i poznajemy ich styl życia. Część ta kończy się sceną walki o władzę w sklepie, pomiędzy Samsonem a Profesorem i jego pomocnikiem Murano. W drugiej części sceny dochodzenia prowadzonego przez Particulars Joe w związku z zabójstwem popełnionym na Święcie Kierowców przeplatają się ze wspomnieniami i wynurzeniami Samsona. Pod koniec drugiej odsłony Profesor ginie ugodzony nożem podczas przypadkowej szamotaniny z Say Tokio Kidem.
Na końcu dramatu zamieszczony jest praktyczny, krótki słownik wyrażeń Pidgin English oraz tłumaczenie niektórych użytych w tekście zwrotów jorubskich.

</doc>
<doc id="1115742" url="https://pl.wikipedia.org/wiki?curid=1115742" title="Rybnik Towarowy">
Rybnik Towarowy

Rybnik Towarowy – stacja kolejowa położona w Rybniku, w dzielnicy Niedobczyce.
W roku 2017 stacja obsługiwała 20–49 pasażerów na dobę.
Historia.
Od momentu powstania do 1922 roku stacja nosiła nazwę "Niedobschütz", po włączeniu do Polski w 1922 roku - "Niedobczyce", natomiast podczas okupacji niemieckiej od września 1939 roku do marca 1945 roku – ponownie "Niedobschütz". Obecna nazwa obowiązuje od 1980 roku.
Informacje.
Stacja towarowa połączona z siecią kolejową PTKiGK w Rybniku.
W 2017 r. z powodu złego stanu technicznego dokonano rozbiórki budynku dworca kolejowego Rybnik Towarowy. Od tego czasu stacja kolejowa posiada tylko wyremontowane przez Polskie Linie Kolejowe perony.

</doc>
<doc id="1115747" url="https://pl.wikipedia.org/wiki?curid=1115747" title="Atlantis II">
Atlantis II

Atlantis II – kontynuacja gry przygodowej Atlantis wyprodukowanej przez Cryo Interactive w 1997 roku.
Fabuła gry.
Pojawienie się supernowej w gwiazdozbiorze Kraba wysoko w niebiosach przebudziło jasną połowę Mocy. Ten, potomek Setha, bohatera poprzedniej części, nosi w sobie klucz niezbędny do rozwikłania tajemnicy. Wyrusza w podróż do Tybetu, gdzie z pomocą sędziwego mędrca stopniowo odkryje swoje przeznaczenie.
Jego droga ku gwiezdnemu przeznaczeniu będzie pełna pułapek i tajemnic. Mimo przeszkód musi przywrócić porządek i równowagę ustalone tysiące lat temu. Jeśli zawiedzie wtedy ciemna część Mocy zwycięży i świat stopniowo pogrąży się w chaosie.

</doc>
<doc id="1115750" url="https://pl.wikipedia.org/wiki?curid=1115750" title="Death and the King’s Horseman">
Death and the King’s Horseman

Death and the King’s Horseman – sztuka teatralna autorstwa Wole Soyinka. Utwór powstał w 1975 roku. Został oparty na autentycznych wydarzeniach mających miejsce za czasów kolonii brytyjskiej w Nigerii. Wole Soyinka napisał go po śmierci swojego ojca Ayodele i jemu go dedykował. 
Historia opowiedziana w dramacie "Death and the King’s Horseman" dotyczy przypadku koniuszego jednego z miejscowych wodzów plemiennych (Elesin), który zgodnie z tradycją miał popełnić samobójstwo po śmierci władcy. Na skutek interwencji brytyjskiego namiestnika do samobójstwa jednak nie dochodzi. Przybyły na uroczystość z Europy syn koniuszego (Olunde) przejmuje rolę ojca i w obronie honoru rodziny sam popełnia rytualne samobójstwo. W konsekwencji popełnionych czynów Elesin również popełnia samobójstwo, skazując swoją duszę na wieczne potępienie w tym i w następnym świecie. 
Sztuka obrazuje konflikt powstały na styku tradycji rdzennej ludności Nigerii i narzuconych siłą praw kolonizatorów oraz konsekwencji, do jakich one prowadzą.

</doc>
<doc id="1115751" url="https://pl.wikipedia.org/wiki?curid=1115751" title="Mirosław Danielak">
Mirosław Danielak

Mirosław Danielak, pseudonim „Malizna” (ur. 1950) – polski gangster, przestępca, członek zarządu gangu pruszkowskiego.
Życiorys.
Uzyskał wykształcenie średnie techniczne. W latach 80. był taksówkarzem. Wówczas zaczął pracować dla półświatka przestępczego jako kierowca. Później został cinkciarzem. Jako jedyny z władz gangu pruszkowskiego nie był recydywistą. Działalność przestępczą rozpoczął od kradzieży i włamań. W 1994 postawiono mu zarzut nielegalnego posiadania broni. W tym samym roku wszedł w skład zarządu gangu pruszkowskiego, później jednak oficjalnie był zatrudniony na stanowisku zastępcy dyrektora warszawskiej firmy budowlanej Gredbud. W końcowym okresie działalności grupy pozostawał w konflikcie z innym jej członkiem Andrzejem Kolikowskim, ps. „Pershing”. W kwietniu 2001 został zatrzymany w okolicach Otwocka przez funkcjonariuszy Centralnego Biura Śledczego i Komendy Stołecznej Policji.
W 2003 został skazany przez Sąd Okręgowy w Warszawie na karę siedmiu lat i trzech miesięcy pozbawienia wolności za założenie i kierowanie gangiem pruszkowskim. Wyrok ten został utrzymany w mocy przez sąd apelacyjny w 2004, a później przez Sąd Najwyższy w 2005.
Również w 2003 Sąd Okręgowy w Nowym Sączu skazał Danielaka na karę 10 lat pozbawienia wolności za zlecenie zabójstwa w 1999 Andrzeja Kolikowskiego, ps. „Pershing”. Sąd uznał, że powodem zabójstwa była chęć zajęcia przez zleceniodawcę wyższej pozycji w gangu pruszkowskim. W 2004 Sąd Apelacyjny w Krakowie utrzymał wyrok w mocy. W 2006 Sąd Najwyższy oddalił kasację obrony jako „oczywiście bezzasadną”.
Młodszy brat, Leszek Danielak, ps. „Wańka”, był również członkiem zarządu gangu pruszkowskiego.

</doc>
<doc id="1115756" url="https://pl.wikipedia.org/wiki?curid=1115756" title="Malizna">
Malizna



</doc>
<doc id="1115763" url="https://pl.wikipedia.org/wiki?curid=1115763" title="Kość guziczna">
Kość guziczna

Kość guziczna, kość ogonowa (, , skrót: Co) – końcowy odcinek kręgosłupa człowieka, złożony z trzech do pięciu (zwykle czterech) zrośniętych ze sobą kręgów guzicznych (ogonowych, rzekomych), z których największy jest pierwszy (Co1). Co1 zawiera wyrostki stawowe służące do połączenia z kością krzyżową, a pozostałe kręgi zbudowane są tylko z trzonów. Część ogonowa kręgosłupa nie spełnia funkcji dźwigania ciężaru tułowia.

</doc>
<doc id="1115767" url="https://pl.wikipedia.org/wiki?curid=1115767" title="Iminoboran">
Iminoboran



</doc>
<doc id="1115770" url="https://pl.wikipedia.org/wiki?curid=1115770" title="Katalizator Grubbsa">
Katalizator Grubbsa



</doc>
<doc id="1115776" url="https://pl.wikipedia.org/wiki?curid=1115776" title="Symfony">
Symfony

Symfony – framework dla aplikacji internetowych napisany w języku PHP bazujący na wzorcu projektowym MVC. Wydany na licencji X11, zaliczany jest do wolnego oprogramowania.
Techniczne.
Framework Symfony był silnie inspirowany projektem Spring Framework.
Symfony wykorzystuje wiele istniejących projektów open-sourcowych takich jak:
Korzysta także z własnych komponentów, które są dostępne w witrynie Symfony Components

</doc>
<doc id="1115777" url="https://pl.wikipedia.org/wiki?curid=1115777" title="Egungun">
Egungun

Egungun (czyt. e-gugu) – tradycja obrzędowa nigeryjskiego plemienia Joruba polegająca na komunikowaniu woli zmarłych przodków (tzw. "żywych zmarłych") żyjącym członkom plemienia za pomocą zamaskowanej postaci.
Kostium "egungun" obejmuje pełny strój oraz maskę, często pięknie rzeźbioną i pomalowaną w symboliczne kolory. "Egungun" używane jest w trakcie obrzędów inicjacji oraz jako instrument promowania tradycyjnego ładu społecznego, będąc symbolem autorytetu władzy wodza i starszyzny plemienia.
Tradycje o podobnym znaczeniu i podobnie brzmiącej nazwie znane są również w innych afrykańskich tradycjach plemiennych (np. Ibo – "egwugwu").

</doc>
<doc id="1115778" url="https://pl.wikipedia.org/wiki?curid=1115778" title="23 Niżowski Pułk Piechoty">
23 Niżowski Pułk Piechoty

23 Niżowski Pułk Piechoty Generał-Feldmarszałka Sałtykowa () - oddział piechoty Armii Imperium Rosyjskiego.
Pułk został sformowany 9 maja 1726 roku za panowania carycy Katarzyny I.
Święto pułkowe: 9 maja (rocznica sformowania).
Pułk wziął udział w działaniach zbrojnych epoki napoleońskiej, a także działaniach zbrojnych okresu I wojny światowej. Został rozformowany w 1918.
W 1914 roku pułk stacjonował w garnizonie Ostrów-Komorowo, w ówczesnej guberni łomżyńskiej, w koszarach "Sałtykowski sztab". Razem z 24 Symbirskim Pułkiem Piechoty tworzył 2 Brygadę 6 Dywizji Piechoty, która wchodziła w skład 15 Korpusu Armijnego.

</doc>
<doc id="1115779" url="https://pl.wikipedia.org/wiki?curid=1115779" title="Karbonylek">
Karbonylek



</doc>
<doc id="1115780" url="https://pl.wikipedia.org/wiki?curid=1115780" title="Pi kompleks">
Pi kompleks



</doc>
<doc id="1115782" url="https://pl.wikipedia.org/wiki?curid=1115782" title="Kryptand">
Kryptand



</doc>
<doc id="1115783" url="https://pl.wikipedia.org/wiki?curid=1115783" title="Kompleks arenowy">
Kompleks arenowy



</doc>
<doc id="1115784" url="https://pl.wikipedia.org/wiki?curid=1115784" title="Kompleks alkinowy">
Kompleks alkinowy



</doc>
<doc id="1115786" url="https://pl.wikipedia.org/wiki?curid=1115786" title="Kompleks alkilowy">
Kompleks alkilowy



</doc>
<doc id="1115787" url="https://pl.wikipedia.org/wiki?curid=1115787" title="Ryszard Bogucki">
Ryszard Bogucki

Ryszard Bogucki (ur. 1969) – polski przedsiębiorca, gangster skazany na łączną karę 25 lat więzienia za zabójstwo w 1999 r. Andrzeja Kolikowskiego ps. „Pershing” oraz podejrzany o zabójstwo byłego Komendanta Głównego Policji nadinsp. Marka Papały w 1998 r.
Życiorys.
Absolwent technikum elektromechanicznego i niedoszły student sinologii.
Ryszard Bogucki był biznesmenem, właścicielem sklepów, kantorów, hoteli w Cieszynie i Szczecinie, współwłaścicielem firmy "High-Life", sprzedającej samochody marki Ferrari, Porsche czy Rolls-Royce.
W 1992 r., Ryszard Bogucki był głównym sponsorem wyborów Miss Polonia. W tym samym roku ożenił się z Elżbietą Dziech, zwyciężczynią konkurencyjnego konkursu Miss Polski 1992 (małżeństwo to było później głośno komentowane w mediach). Małżeństwo zakończyło się rozwodem w 1997 r. Za "szczególne zasługi dla gospodarki i prężne wejście w branżę hotelarską" przyznano mu prestiżową nagrodę "Srebrnego Asa Polskiego Biznesu".
Kariera kryminalna.
W połowie lat 90. stanął przed sądem za wyłudzenia i oszustwa. W areszcie poznał gangstera Ryszarda Niemczyka ps. Rzeźnik. Wtedy to zdaniem śledczych nawiązał współpracę z członkami mafii pruszkowskiej.
Według prokuratury w 1998 r. współorganizował zamach w Warszawie na generała komendanta głównego policji Marka Papałę, a rok później dostał zlecenie zabicia szefa mafii pruszkowskiej Andrzeja Kolikowskiego ps. Pershing, w zamian za wejście do zarządu gangu. W grudniu 1999 r. w Zakopanem Bogucki wraz z Ryszardem Niemczykiem dokonali egzekucji na Pershingu na oczach kilkudziesięciu świadków i uciekli.
Poszukiwany listem gończym, został zatrzymany w styczniu 2001 r. w Meksyku. W Meksyku w kurorcie Cancún razem z Ryszardem Boguckim została zatrzymana również Karolina N., skazana następnie na karę 2 lat pozbawienia wolności z warunkowym zawieszeniem wykonania kary na okres próby lat pięciu.
W 2007 r. Ryszard Bogucki został skazany prawomocnym wyrokiem na karę 25 lat pozbawienia wolności za udział w zabójstwie Andrzeja Kolikowskiego.
W lutym 2010 r. w Sądzie Okręgowym w Warszawie odbyła się rozprawa w sprawie zabójstwa byłego Komendanta Głównego Policji nadinsp. Marka Papały, na ławie oskarżonych zasiedli Andrzej Zieliński, ps. „Słowik” i Ryszard Bogucki. 31 lipca 2013 r. Sąd Okręgowy w Warszawie uniewinnił Ryszarda Boguckiego i Andrzeja Zielińskiego, ps. „Słowik” od zarzutów w sprawie zabójstwa byłego Komendanta Głównego Policji nadinsp. Marka Papały. W związku z niesłusznym tymczasowym aresztowaniem przez okres dziewięciu lat Bogucki w 2013 r. wystąpił o zadośćuczynienie w wysokości 9 milionów złotych. Sąd Okręgowy w Warszawie 2 lutego 2017 r. przyznał Boguckiemu zadośćuczynienie w wysokości 264 tys. złotych, jednak 5 lipca 2017 r. sąd apelacyjny obniżył ostatecznie jego wysokość do 30 tys. zł.

</doc>
<doc id="1115788" url="https://pl.wikipedia.org/wiki?curid=1115788" title="Kompleks alkilidynowy">
Kompleks alkilidynowy



</doc>
<doc id="1115790" url="https://pl.wikipedia.org/wiki?curid=1115790" title="Medullary sponge kidney">
Medullary sponge kidney



</doc>
<doc id="1115791" url="https://pl.wikipedia.org/wiki?curid=1115791" title="Gąbczastość rdzenia nerki">
Gąbczastość rdzenia nerki



</doc>
<doc id="1115793" url="https://pl.wikipedia.org/wiki?curid=1115793" title="24 Symbirski Pułk Piechoty">
24 Symbirski Pułk Piechoty

24 Symbirski Pułk Piechoty Generała Newerowskiego (ros. "24-й пехотный Симбирский генерала Неверовского полк") - oddział piechoty Armii Imperium Rosyjskiego.
Pułk został sformowany 6 listopada 1811 roku za panowania cara Aleksandra I Romanowa.
Święto pułkowe: 29 czerwca.
Pułk wziął udział w działaniach zbrojnych epoki napoleońskiej, a także działaniach zbrojnych okresu I wojny światowej. Został rozformowany w 1918.
W 1914 roku pułk stacjonował w garnizonie Ostrów-Komorowo, w ówczesnej guberni łomżyńskiej, w koszarach "Sałtykowski sztab". Razem z 23 Niżowskim Pułkiem Piechoty tworzył 2 Brygadę 6 Dywizji Piechoty, która wchodziła w skład 15 Korpusu Armijnego.

</doc>
<doc id="1115797" url="https://pl.wikipedia.org/wiki?curid=1115797" title="St. Petersburg Open 2007">
St. Petersburg Open 2007

St. Petersburg Open 2007 – tenisowy turniej ATP z cyklu St. Petersburg Open rozgrywany w dniach 20–28 października 2007 roku w Petersburgu na kortach dywanowych w hali o puli nagród 1 000 000 dolarów amerykańskich.

</doc>
<doc id="1115801" url="https://pl.wikipedia.org/wiki?curid=1115801" title="Xerez CD">
Xerez CD

Xerez Club Deportivo - hiszpański klub piłkarski, grający obecnie w Tercera División, mający siedzibę w mieście Jerez de la Frontera leżącym w Andaluzji.
Historia.
CD Xerez został założony w 1947 roku. W sezonie 1953/1954 po raz pierwszy awansował do Segunda División. Jednak najlepszym sezonem w historii był sezon 2001/2002, gdy był na dobrej drodze do awansu do Primera División, jednak pod koniec sezonu został wyprzedzony przez Racing Santander i Recreativo Huelva ostatecznie zajmując 4. miejsce. W sezonie 2008/2009
w rozgrywkach Segunda División zajął 1. miejsce i wywalczył awans do La Liga.
Stadion.
Swoje domowe mecze Xerez rozgrywa na stadionie Estadio Municipal de Chapín. Inauguracja miała miejsce 10 lipca 1988 roku podczas towarzyskiego spotkania z Realem Madryt. Poprzednio Xerez występował na obiekcie Estadio Domecq.

</doc>
<doc id="1115809" url="https://pl.wikipedia.org/wiki?curid=1115809" title="Campionato Nazionale Primavera">
Campionato Nazionale Primavera



</doc>
<doc id="1115810" url="https://pl.wikipedia.org/wiki?curid=1115810" title="Campionato Primavera">
Campionato Primavera



</doc>
<doc id="1115811" url="https://pl.wikipedia.org/wiki?curid=1115811" title="Trofeo Giacinto Facchetti">
Trofeo Giacinto Facchetti



</doc>
<doc id="1115813" url="https://pl.wikipedia.org/wiki?curid=1115813" title="Park Praski w Warszawie">
Park Praski w Warszawie



</doc>
<doc id="1115816" url="https://pl.wikipedia.org/wiki?curid=1115816" title="Krucjata przeciwko waldensom">
Krucjata przeciwko waldensom

Krucjata przeciwko waldensom – kilkanaście wypraw wojsk królestwa Francji i księstwa Sabaudii w latach 1487–1489 w celu eliminacji grupy religijnej waldensów.
Przyczyny.
Waldensi byli jedyną niekatolicką grupą religijną, która od XII w. opierała się prześladowaniom i przetrwała w trudno dostępnych regionach Alp na pograniczu Francji i Sabaudii. Nawet Inkwizycja nie mogła ich skutecznie prześladować w odizolowanych dolinach górskich, gdzie waldensi skutecznie bronili się i korzystali z animozji politycznych i wzajemnych roszczeń terytorialnych władców Francji i Sabaudii.
Po przeniesieniu siedziby papieży do Awinionu, problem waldensów nabrał nowego znaczenia. Papieże nie chcieli tolerować „niebezpiecznej sekty” w pobliżu swojej siedziby i zaczęli wywierać naciski w celu eliminacji waldensów.
Historia.
Papież Benedykt XII, jeszcze jako biskup Pamiers w Langwedocji, prowadził wiele procesów przeciwko waldensom. Po zamieszkaniu w Awinionie zaczął domagać się od biskupa Embrun i od księcia Delfinatu Humberta II skutecznych działań. Od drugiej połowy XIV w. do końca XV w. Inkwizycja nasiliła wobec waldensów procesy, aresztowania, konfiskaty mienia i palenie skazanych na stosach. Te prześladowania były przerywane, kiedy uwagę papieży przyciągały inne, ważniejsze problemy, np. powstanie husytów w Czechach lub interwencje króla Francji Ludwika XI w 1457, który obawiał się, że działania Inkwizycji wyludnią Delfinat.
Gdy okazało się, że same działania Inkwizycji były nieskuteczne, król Francji Karol VIII w 1487 ogłosił krucjatę przeciwko waldensom. Wojska królewskie nie mogły jednak skutecznie działać przeciwko partyzantce waldensów w górskim terenie. Walki koncentrowały się w dolinie Angrogne i nie przynosiły rezultatu. Bitwa w Prali koło Perrero zakończyła się zwycięstwem waldensów. Wówczas gubernator Sabaudii, pod naciskiem króla Francji i papieża Innocentego VIII, rozpoczął systematyczną pacyfikację osad waldensów. Tym działaniom towarzyszyło wyjątkowe okrucieństwo; przykładem tego była masakra waldensów (w tym wielu dzieci), którzy schronili się w grocie La Balme-Chapelue.
Krucjata zakończyła się w 1489 bez osiągnięcia celu: chociaż wielu waldensów zginęło i zniszczono wiele ich osad, to jednak większość z nich uciekła, a po zakończeniu krucjaty powrócili i rozpoczęli ożywioną działalność misjonarską, korzystając z drukarni, które publikowały ich pisma religijne. Ponadto prześladowania waldensów zwróciły uwagę innych innowierców na ich los, a po pojawieniu się państw protestanckich, zaczęli oni otrzymywać od tych państw pomoc finansową i organizacyjną. Marcin Luter wykorzystywał doświadczenie duchownych waldensów, wysyłając ich na misje do Szwajcarii i państw niemieckich.

</doc>
<doc id="1115817" url="https://pl.wikipedia.org/wiki?curid=1115817" title="Chryzostom ze Smyrny">
Chryzostom ze Smyrny

Chrysostomos Kalafatis, gr. Χρυσόστομος Καλαφάτης (ur. 1867 w Triglii, zm. 9 września 1922 w Smyrnie) – biskup greckiego Kościoła prawosławnego w Smyrnie, Święty Kościoła prawosławnego.
Urodził się w Triglia w dawnej Bitynii.
Podczas wojny grecko-tureckiej w momencie zajmowania Smyrny przez armię turecką, nastąpiła masakra ludności chrześcijańskiej miasta. Chryzostom został brutalnie zlinczowany (odcięcie rąk, wydłubanie oczu) 9 września 1922 przez Turków.
Kościół prawosławny ogłosił go świętym.

</doc>
<doc id="1115821" url="https://pl.wikipedia.org/wiki?curid=1115821" title="Herb Nowego Warpna">
Herb Nowego Warpna

Herb Nowego Warpna – jeden z symboli miasta Nowe Warpno i gminy Nowe Warpno w postaci herbu.
Wygląd i symbolika.
Herb przedstawia na białej tarczy czerwonego gryfa książęcego trzymającego srebrną rybę. Tarczę herbową zwieńcza corona muralis z trzema wieżami, spośród których środkowa jest większa. Przy prawej i lewej stronie tarczy herbowej umieszczone jest po pięć liści dębu oraz po dwa żołędzie.
Czerwony gryf to częsty element miast Pomorza Zachodniego nawiązujący do rodu Gryfitów. Ryba podkreśla znaczenie rybołówstwa tego regionu oraz samo położenie miasta.
Historia.
Wizerunek herbowy pochodzi z XVI wieku. Współczesny herb jest używany z dewizą herbową tj. z napisem miasta (Nowe Warpno), co jest niezgodne z zasadami heraldyki miejskiej.

</doc>
<doc id="1115822" url="https://pl.wikipedia.org/wiki?curid=1115822" title="Ferdynand von Quast">
Ferdynand von Quast



</doc>
<doc id="1115827" url="https://pl.wikipedia.org/wiki?curid=1115827" title="Herb gminy Nowe Warpno">
Herb gminy Nowe Warpno



</doc>
<doc id="1115831" url="https://pl.wikipedia.org/wiki?curid=1115831" title="Ligand chelatujący">
Ligand chelatujący



</doc>
<doc id="1115833" url="https://pl.wikipedia.org/wiki?curid=1115833" title="Zabójcze umysły">
Zabójcze umysły

Zabójcze umysły (tytuł oryg. "Criminal Minds") – serial kryminalny o jednostce FBI, która zajmuje się tworzeniem profili psychologicznych groźnych przestępców, głównie seryjnych morderców. 
Serial oryginalnie emituje stacja CBS w Stanach Zjednoczonych; w Polsce nadaje go kanał AXN. Każdy z odcinków "Zabójczych umysłów" trwa około czterdziestu pięciu minut. Do 2017 roku powstało trzynaście sezonów serialu.
11 stycznia 2019 roku, stacja CBS ogłosiła zamówienie 15 sezonu serialu, który będzie finałowym.

</doc>
<doc id="1115834" url="https://pl.wikipedia.org/wiki?curid=1115834" title="Drowning Man">
Drowning Man

Drowning Man – piosenka rockowej grupy U2, pochodząca z wydanego w 1983 roku albumu "War". Różni się ona od pozostałych utworów z płyty, będąc cichą, atmosferyczną piosenką. Nie została ona nigdy wykonana na żywo, jednak podczas kilku koncertów w ramach trasy War Tour Bono dołączył jeden z wersów „Drowning Man”: „hold on, hold on tightly”. do piosenki „11 O’Clock Tick Tock”. Istnieją także niepotwierdzone informacje, że U2 zagrało utwór w trakcie koncertu w Salt Lake City 3 czerwca 1983.

</doc>
<doc id="1115835" url="https://pl.wikipedia.org/wiki?curid=1115835" title="Dubai Duty Free Women’s Open 2007">
Dubai Duty Free Women’s Open 2007

Tenisowy turniej WTA Dubai Duty Free Women’s Open 2007 odbył się w dniach 19 – 24 lutego w Dubaju położonym w Zjednoczonych Emiratach Arabskich na kortach twardych. Pula nagród wyniosła 1 500 000 dolarów amerykańskich.

</doc>
<doc id="1115845" url="https://pl.wikipedia.org/wiki?curid=1115845" title="Proguanil">
Proguanil



</doc>
<doc id="1115846" url="https://pl.wikipedia.org/wiki?curid=1115846" title="Luxeon">
Luxeon

"Luxeon" - nazwa handlowa diod świecących LED dużej mocy, produkowanych przez dział Philips Lumileds Lighting Company firmy Philips.
Diody Luxeon posiadają obecnie moce 1, 3 lub 5 watów i emitują światło białe, niebieskie, bursztynowe lub czerwone.
Istnieje kilka modeli diod Luxeon, np. Luxeon I, Luxeon III, Luxeon V, Luxeon K2, Luxeon K2 TFFC, Luxeon Star oraz Luxeon Rebel.
Różnice między tymi modelami obejmują rodzaj obudowy oraz zakres kątowy emitowanego światła.
Aby dioda mogła w sposób ciągły emitować światło o mocy zbliżonej do maksymalnej, konieczne jest zastosowanie odpowiednich radiatorów rozpraszających ciepło. Widoczne na zdjęciu egzemplarze osadzone są fabrycznie na sześciokątnych płytkach aluminiowych, ułatwiających chłodzenie (płytkę należy przykręcić lub przykleić do radiatora z użyciem pasty lub kleju przewodzącego ciepło). Obecnie coraz częściej sprzedawane są diody bez płytek, zatem rozwiązanie kwestii montażu i chłodzenia diody leży całkowicie w gestii użytkownika. Diody Luxeon charakteryzują się silną zależnością spadku napięcia w stanie przewodzenia od temperatury. Zasilanie ich ze źródeł napięcia jest niebezpieczne (łatwo o przepalenie diody) i mało sensowne. Chcąc uzyskać moc bliską maksymalnej należy użyć raczej źródła prądu o natężeniu od 0.3 do 1.5 A, jednak nawet wówczas rozgrzana dioda będzie świecić słabiej. 
Chcąc uzyskać węższy i bardziej skupiony strumień światła, należy użyć odpowiednich soczewek (obecnie kilka firm produkuje nadające się do tego celu soczewki polimerowe). 
Diody Luxeon wykorzystywane są często w latarkach, oświetlaczach punktowych i źródłach światła przeznaczonych do współpracy ze światłowodami oświetleniowymi. Obecnie wśród producentów źródeł światła daje się zauważyć wyraźny wzrost zainteresowania silnymi i wydajnymi diodami LED - wkraczają one również w nowe dla siebie
obszary, takie, jak oświetlenie samochodowe. 
Inne źródła światła LED.
Dostępne w handlu moduły diodowe:

</doc>
<doc id="1115849" url="https://pl.wikipedia.org/wiki?curid=1115849" title="Nymphalis xanthomelas">
Nymphalis xanthomelas



</doc>
<doc id="1115850" url="https://pl.wikipedia.org/wiki?curid=1115850" title="Nymphalis vaualbum">
Nymphalis vaualbum



</doc>
<doc id="1115851" url="https://pl.wikipedia.org/wiki?curid=1115851" title="Apatura metis">
Apatura metis



</doc>
<doc id="1115852" url="https://pl.wikipedia.org/wiki?curid=1115852" title="Karen Lea Fonstad">
Karen Lea Fonstad



</doc>
<doc id="1115854" url="https://pl.wikipedia.org/wiki?curid=1115854" title="Herb Bornego Sulinowa">
Herb Bornego Sulinowa

Herbem Bornego Sulinowa jest zielona lipa na złotym tle. Lipa nawiązuje do małej wioski "Linde" (po polsku "lipa"; wioska nosiła nazwę Lipie), którą było kiedyś miasto Borne Sulinowo.

</doc>
<doc id="1115859" url="https://pl.wikipedia.org/wiki?curid=1115859" title="R'n'b">
R'n'b



</doc>
<doc id="1115862" url="https://pl.wikipedia.org/wiki?curid=1115862" title="Winston Dookeran">
Winston Dookeran

Winston Dookeran (ur. 24 czerwca 1943 w Rio Claro, Trynidad), trynidadzko-tobagijski polityk, ekonomista, lider Kongresu Ludu ("Congress of the People", COP), członek parlamentu. Pełnił obowiązki premiera w czasie zamachu stanu w lipcu 1990. 
Życiorys.
W 1966 ukończył ekonomię i matematykę na Uniwersytecie Manitoba w Kanadzie. Następnie do 1969 kontynuował naukę w London School of Economics w Wielkiej Brytanii. 
Po zakończeniu nauki wykładał ekonomię na Uniwersytecie Indii Zachodnich (1971-1986). W 1981 został po raz pierwszy wybrany członkiem parlamentu jako kandydat Zjednoczonego Frontu Pracy ("United Labour Front") w okręgu Chaguanas. W 1986 wszedł po raz drugi do parlamentu z listy Narodowego Sojuszu na rzecz Odbudowy ("National Alliance for Reconstruction"), koalicji wyborczej Zjednoczonego Frontu Pracy. W gabinecie premiera Arthura Robinsona objął stanowisko ministra planowania i mobilizacji (1986-1991). Został również wybrany wiceprzewodniczącym Narodowego Sojuszu na rzecz Odbudowy. 
27 lipca 1990 muzułmańskie ugrupowanie Jamaat al Muslimeen dokonało zamachu stanu. W wyniku opanowania siedziby rządu, premier Robinson i większość członków jego gabinetu zostali wzięci na 6 dni jako zakładnicy. W tym czasie Dookeran, przebywający w chwili zamachu poza budynkiem rządu, pełnił obowiązki szefa rządu. 1 sierpnia 1990 zamachowcy poddali się, a premier został uwolniony. 
W wyborach parlamentarnych w 1991 poniósł porażkę i nie zdobył mandatu. W latach 1996-1997 był ekonomistą w Komisji Gospodarczej Narodów Zjednoczonych ds. Ameryki Łacińskiej i Karaibów (UNECLAC). 
W lipcu 1997 został prezesem Banku Centralnego Trynidadu i Tobago. Stanowisko zajmował do 2002, kiedy po raz trzeci dostał się do parlamentu jako członek Zjednoczonego Kongresu Narodowego ("United National Congress", UNC). W październiku 2005 zastąpił na stanowisku przewodniczącego UNC Basdeo Panday'a. 
10 września 2006 ogłosił rezygnację ze stanowiska lidera Zjednoczonego Kongresu Narodowego i powołanie własnej partii - Kongresu Ludu ("Congress of the People", COP).
W wyborach parlamentarnych w listopadzie 2007 COP nie zdobył żadnego mandatu. Przed wcześniejszymi wyborami parlamentarnymi w maju 2010 jego partia zawarła koalicję Partnerstwo Ludowe z największą partią opozycyjną Zjednoczony Kongresem Ludowym (UNC). Koalicja odniosła zwycięstwo zdobywając 29 z 41 miejsc w parlamencie.

</doc>
<doc id="1115863" url="https://pl.wikipedia.org/wiki?curid=1115863" title="Anioł ciemności">
Anioł ciemności

Anioł ciemności (ang. "Angel") – amerykański serial telewizyjny, nadawany przez stację WB Television Network. W Polsce serial wyemitował kanał TV4. Powstało pięć sezonów "Anioła ciemności", łącznie sto dziesięć odcinków, każdy trwający ok. 45 minut. Projekt jest spin-offem (projektem pobocznym) serialu ". Główną rolę powierzono Davidowi Boreanazowi.
Opis fabuły.
Serial kontynuuje przygody znanego z " wampira Angela, seryjnego mordercy, którego dusza została przywrócona mu przez Cyganów jako kara za morderstwo jednego z nich. Od tego momentu minęło wiele lat, teraz próbuje naprawić swe błędy pomagając ludziom jako prywatny detektyw zajmujący się sprawami paranormalnymi. W prowadzeniu agencji pomaga mu w tym Doyle – półdemon mający wizje, Cordelia – znajoma z Sunnydale oraz łowca demonów Wesley.

</doc>
<doc id="1115865" url="https://pl.wikipedia.org/wiki?curid=1115865" title="Keyshia Cole">
Keyshia Cole

Keyshia Cole, właściwie Keyshia Michelle Cole (ur. 15 października 1981 w Oakland w stanie Kalifornia) – amerykańska wokalistka R&amp;B i autorka tekstów nominowana do Grammy. Jej debiutancki album "The Way It Is" wydany w 2005 roku został zatwierdzony jako platyna. Natomiast w 2007 wydała swoją drugą płytę "Just Like You". W Polsce znana jest szczególnie z piosenek „Last Night” z udziałem P. Diddy oraz „Give It Up to Me” z Sean Paul.
Pod koniec października 2007 roku wzięła udział w telewizyjnej gali stacji VH1, "Hip Hop Honors 2007".
Życiorys.
Młodość.
Biologiczna matka Keyshy jest czarnoskórą Amerykanką a ojciec Włochem. Ponieważ jej matka była uzależniona od narkotyków, została zabrana rodzicom kiedy miała 2 lata. Keyshia mając 5 lat została adoptowana przez Yvonne Cole. Dorastała w Oakland.
Jej brat Sean Cole i Tupac Shakur byli bliskimi przyjaciółmi. Sean występował pod pseudonimem „Nutt-So”. Zanim 2pac zmarł nagrali razem wiele kawałków.
Keyshia zaczęła nagrywać w wieku 12 lat, we współpracy z MC Hammerem. Na początku lat '90 pojawiła się na krążku, u boku artystów z San Francisco Bay Area takich jak Tony! Toni! Toné!, D’Wayne Wigginsa oraz Messy Marva.
Jej chłopak inspirował ją, by dalej rozwijała swoją muzyczną karierę. Mając 16 lat przyłapała go na zdradzie. Opuściła wtedy Bay Area mając przy sobie jedynie wynajęty samochód i 200 dolarów. Przeniosła się do Los Angeles. Kilka miesięcy po ucieczce, zwróciła uwagę wytwórni A&amp;M. Niedługo potem Keyshia zaczęła nagrywać swój pierwszy album. W 2004 roku nagrała swój pierwszy singiel „Never” z soundtracku "" razem z Eve.
Życie prywatne.
W maju 2009 roku Cole zaczęła spotykać się z byłym graczem NBA, Danielem Gibsonem. Zaręczyli się 1 stycznia 2010 roku. 2 marca 2010 roku powitali na świecie swoje pierwsze dziecko, Daniela Hirama Gibsona, Jr. Pobrali się 21 maja 2011 roku . W kwietniu 2017 r. Cole ogłosiła, że ona i Gibson się rozwiedli. 3 maja 2019 r. Cole ogłosiła za pośrednictwem swojego Instagrama, że spodziewa się drugiego dziecka, od swojego chłopaka Niko Khale. Cole powitała swoje drugie dziecko, chłopca, 1 sierpnia 2019 r. 
W maju 2016 r. poznała swojego biologicznego ojca, Virgila Huntera, który jest znanym trenerem boksu. 

</doc>
<doc id="1115866" url="https://pl.wikipedia.org/wiki?curid=1115866" title="Anioł Ciemności">
Anioł Ciemności



</doc>
<doc id="1115867" url="https://pl.wikipedia.org/wiki?curid=1115867" title="Olib">
Olib

Olib (wł. "Ulbo", niem. "Lüb") – wyspa w północnej Dalmacji, jedna z wysp Archipelagu Zadarskiego, położona na północ od Zadaru, na południowy zachód od Pagu, południowy wschód od Lošinj i na wschód od Silby. Jej powierzchnia wynosi 26,14 km² a długość linii brzegowej 33,34 km.
Zasiedlona od czasów rzymskich, po raz pierwszy wspomniana w dokumentach z X wieku pod nazwą Aloep. Najwyższe wzniesienie na wyspie to Kalac (74 m n.p.m.). Na wyspie wciąż jest używana čakavica, dialekt języka chorwackiego. Brak tutaj źródeł słodkiej wody, stąd niemal każdy dom ma własną cysternę na deszczówkę.

</doc>
<doc id="1115870" url="https://pl.wikipedia.org/wiki?curid=1115870" title="Fizykochemia powierzchni">
Fizykochemia powierzchni

Fizykochemia powierzchni – interdyscyplinarny dział z pogranicza fizyki i chemii, który bada zjawiska fizykochemiczne zachodzące na granicy faz ciała stałego, cieczy oraz gazów. Wyniki tych badań znajdują szereg zastosowań, stanowiąc bazę teoretyczną dla katalizy heterogenicznej, produkcji układów scalonych na powierzchni płytek krzemowych, ogniw paliwowych, opracowywanie środków powierzchniowo czynnych (farb, lakierów, klejów), ma też kluczowe znaczenie przy zapobieganiu korozji. Fizykochemia powierzchni jest także silnie powiązana z badaniami materiałowymi.
Fizykochemia powierzchni zajmuje się badaniem reakcji chemicznych zachodzących na granicy faz. Mechanizm samych reakcji jest taki sam, niezależnie od tego czy zachodzą one na powierzchni, czy też wewnątrz substancji, jednakże silny wpływ mają na nie rozmaite zjawiska powierzchniowe, takie jak adsorpcja, adhezja, kohezja, desorpcja, gromadzenie się powierzchniowego ładunku elektrycznego, a także zjawiska zachodzące tuż przy powierzchni, takie jak dyfuzja i przepływ. Na te zjawiska z kolei silny wpływ ma sama struktura powierzchni. Stąd fizykochemia powierzchni zawiera w sobie zarówno elementy fizyki ciała stałego jak i chemii fizycznej.
Historia.
Reakcje chemiczne zachodzące na powierzchniach, ze względu na trudności w ich badaniu, były przez wiele lat ignorowane przez badaczy. Nabrały one jedna znaczenia w związku z zastosowaniem katalizy heterogenicznej w przemyśle, które były możliwe dzięki badaniom Paula Sabatiera, Fritza Habbera i Carla Bosha, noblistom z roku 1919, którzy opracowali metodę otrzymywania amoniaku bezpośrednio z azotu i wodoru na początku XX wieku.
Irving Langmuir, noblista z roku 1932, był także jednym z „ojców” fizykochemii powierzchni. Równanie zwane izotermą Langmuira było jednym z pierwszych opisów matematycznych zjawiska adsorpcji chemicznej, powodującej osadzanie się monowarstw na powierzchni ciał stałych. Badania zjawisk adsorpcji zapoczątkowane przez Langmuira miały decydujące znaczenie dla wyjaśnienia takich zjawisk jak zaparowywanie szyb, czy też powstawanie filmu farby w trakcie malowania, a także procesów klejenia.
Gerhard Ertl, noblista z 2007 r., w 1974 r. zbadał i udowodnił po raz pierwszy dokładny przebieg adsorpcji wodoru na powierzchni palladu za pomocą techniki LEED. Później przeprowadzono podobne badania na powierzchni platyny, niklu. Badania te rozwinęły znacznie zrozumienie zjawisk katalizy heterogenicznych, umożliwiając opracowanie nowych generacji układów katalitycznych stosowanych w przemyśle – a także w katalizatorach samochodowych.
Techniki analityczne.
W ramach fizykochemii powierzchni rozwinięto wiele nowych i unikatowych metod badawczych, m.in.:
i wiele innych.
Metody analityczne wypracowane przez badaczy fizykochemii powierzchni znalazły następnie wiele innych zastosowań, m.in. umożliwiły rozwój wielu nanotechnologii.

</doc>
<doc id="1115871" url="https://pl.wikipedia.org/wiki?curid=1115871" title="Choroba Charcota-Mariego-Tootha typu 1A">
Choroba Charcota-Mariego-Tootha typu 1A

Choroba Charcota-Mariego-Tootha typu 1A, CMT1A, strzałkowy zanik mięśni – choroba z grupy neuropatii dziedzicznych (HMSN, od ang. "hereditary motor and sensory neuropathy"), o częstości występowania 1:10000. Odpowiada za około 60% wszystkich neuropatii dziedzicznych.
Zaliczana jest ona do HMSN typu I z uwagi na swój demielinizacyjny charakter. Charakteryzuje się zwolnieniem przewodzenia w nerwach. Demielinizacja i następcza remielinizacja odpowiada za obecność tzw. struktur cebulowatych (ang. "onion bulbs") w badaniu histologicznym.
Dziedziczona jest w sposób autosomalny dominujący. W przeważającej liczbie przypadków jest związana z duplikacją na krótkim ramieniu chromosomu 17 w regionie p11.2-p12, gdzie zlokalizowany jest gen PMP22. PMP22 koduje białko osłonki mielinowej nerwów obwodowych. Możliwe są przypadki mutacji sporadycznych, de novo.
Mężczyźni chorują tak samo często jak kobiety. Przypadki rodzinne stanowią 60% wszystkich CMT1A.
Etiologia.
Genetyczna. Dotyczy genu PMP22 (locus 17p11.2p12), w którym dochodzi do jego duplikacji (duplikacji tandemowej) (98% przypadków) podczas mejotycznego procesu crossing-over. W rezultacie w komórce obecne są 3 kopie genu PMP22. 
W 2% przypadków dochodzi do mutacji punktowych typu zmiany sensu (niekiedy odpowiedzialne za cięższy przebieg choroby).
Objawy kliniczne i przebieg.
W 75% przypadków pierwsze objawy pojawiają się w pierwszej dekadzie życia, w 10% przypadków w drugiej dekadzie (w wieku kilkunastu lat). Polegają one na zaburzeniach chodu i deformacji stóp (najczęściej stopa nadmiernie wydrążona, jak na zdjęciu poniżej). W badaniu neurologicznym nieobecne są odruchy głębokie kolanowy i skokowy (100% przypadków), występuje niemożność chodzenia na piętach z powodu wczesnego zajęcia mięśnia piszczelowego przedniego (60%), zanik i niedowład odsiebnych mięśni kończyn dolnych (50%), z czasem mięśni kończyn górnych oraz mięśni dosiebnych, powiększenie nerwów (50%). Rzadziej obserwuje się: skrzywienie kręgosłupa, drżenie rąk i ataksję.
Postęp choroby jest powolny, okresowo ze stabilizacją stanu, na ogół nie prowadzi do ciężkiego inwalidztwa. Stopień ciężkości objawów może się różnić w obrębie nawet jednej rodziny – wśród członków mogą być pacjenci zarówno ze słabo wyrażonymi objawami, jak i z postacią ciężką. Różnica w przebiegu może również dotyczyć bliźniąt jednojajowych.
Leczenie.
Jest podobne jak w pozostałych postaciach neuropatii.
Do chwili obecnej nie ma specyficznego leczenia ani terapii genowej, stosowane jest jedynie leczenie objawowe: 

</doc>
<doc id="1115872" url="https://pl.wikipedia.org/wiki?curid=1115872" title="Halofantryna">
Halofantryna

Halofantryna (łac. "Halofantrinum") – organiczny związek chemiczny, chemioterapeutyk stosowany w zwalczaniu malarii. Nie jest zalecany w profilaktyce choroby.
Wskazania.
Halofantryna jest lekiem stosowanym profilaktycznie w zimnicy wywołanej przez "P. falciparum", może być stosowana leczniczo przeciwko szczepom "P. vivax" opornym na chlorochinę. Terapia halofantryną powinna być ograniczona do sytuacji, gdy nie można podać innego skutecznego leku.

</doc>
<doc id="1115873" url="https://pl.wikipedia.org/wiki?curid=1115873" title="Zatajenie dowodów niewinności">
Zatajenie dowodów niewinności

Zatajenie dowodów niewinności – występek przeciwko wymiarowi sprawiedliwości zagrożony grzywną, karą ograniczenia wolności albo pozbawienia wolności do lat 2 (art. 236 § 1 kk). Polega on na zatajeniu dowodów niewinności osoby podejrzanej o popełnienie przestępstwa, w tym i przestępstwa skarbowego, wykroczenia, wykroczenia skarbowego lub przewinienia dyscyplinarnego.
Nie podlega karze osoba, która zataja dowody niewinności z obawy przed odpowiedzialnością karną grożącą jej samej lub jej najbliższym (art. 236 § 2 kk).

</doc>
<doc id="1115874" url="https://pl.wikipedia.org/wiki?curid=1115874" title="Lekcje pana Kuki (film)">
Lekcje pana Kuki (film)

Lekcje pana Kuki – polsko–austriacki film komediowy (na podstawie książki Radka Knappa o tym samym tytule) w reżyserii Dariusza Gajewskiego. Premiera filmu miała miejsce 3 września 2008.
Fabuła.
Waldemar mieszka w małym miasteczku i marzy o wyjeździe na pierwsze w życiu, zagraniczne wakacje. Ponieważ nie jest zdecydowany dokąd chciałby pojechać, pomocy w zorganizowaniu wyjazdu szuka u dawnego znajomego rodziców, pana Kuki. Za jego namową za cel swojej wędrówki wybiera Wiedeń.
Jednak na miejscu okazuje się, że wskazówki pana Kuki były mylące, a jego wizja zagranicy wyidealizowana. Wśród ludzi, których Waldemar spotyka w Wiedniu, jest Niemiec, Lothar, pianista w kryzysie twórczym i kleptoman. Za sprawą Lothara Waldemar również zaczyna dopuszczać się kradzieży. W Wiedniu poznaje też swą pierwszą dziewczynę.
Obsada.
i inni

</doc>
<doc id="1115879" url="https://pl.wikipedia.org/wiki?curid=1115879" title="Ambrosini AL.12P">
Ambrosini AL.12P

Ambrosini AL-12P – włoski lekki szybowiec transportowo-desantowy z okresu II wojny światowej
Historia.
W 1942 roku w związku planowanym przez wojska włoskie desantem na Maltę w firmie "Ambrosini" opracowano szybowiec transportowo-desantowy, który otrzymał oznaczenie "AL-12P". 
W 1942 roku zbudowano jego prototyp a w roku następnym przeszedł badania i próby w locie. Także w 1943 roku w firmie "Aerolombardi" zbudowano 16 szybowców tego typu. 
W związku z rezygnacją z planów desantu na Maltę, nie produkowano już więcej tych szybowców. Część z nich przebudowano na motoszybowce wyposażając je w dwa silniki "Alfa Romeo 115" o mocy 225 KM. Motoszybowce otrzymały oznaczenie "Ambrosini P-512". 
Użycie.
Szybowce "Ambrosini AL-12P" nie były używane w jednostkach liniowych. Natomiast przebudowane na motoszybowce używane były do zadań transportowych do końca wojny. 
Opis konstrukcji.
Szybowiec "AL-12P" jest wolnonośnym górnopłatem o konstrukcji drewnianej. 
Kadłub o konstrukcji półskorupowej, drewnianej, pokryty był sklejką. Kabina załogi wraz z przednią, nosową częścią kadłuba była odchylana w prawą stronę, co stwarzało dostęp do ładowni. Po bokach kadłuba znajdowały się małe drzwi. 
Płaty o konstrukcji drewnianej kryte były sklejką, lotki płótnem. 
Podwozie klasyczne z kółkiem ogonowym, stałe. Koła główne osłonięte były owiewkami.

</doc>
<doc id="1115881" url="https://pl.wikipedia.org/wiki?curid=1115881" title="Crunk &amp; B">
Crunk &amp; B

Crunk &amp; B to gatunek muzyki łączący w sobie crunk i R&amp;B.
Jednym z artystów, który wprowadził Crunk &amp; B do swojej muzyki jest Usher w hicie z 2004 roku „Yeah!”. W utworze rapują również Ludacris oraz Lil Jon. To właśnie Lil’ określił Ciarę jako "„First Lady of Crunk &amp; B”" ("„Pierwsza dama Crunk &amp; B”") tuż po tym jak wydała swój hit „Goodies”. Danity Kane to najnowsza grupa Crunk &amp; B.
Artyści Crunk &amp; B są znani ze swoich klubowych hitów oraz współpracy z raperami.

</doc>
<doc id="1115882" url="https://pl.wikipedia.org/wiki?curid=1115882" title="Herb gminy Borne Sulinowo">
Herb gminy Borne Sulinowo



</doc>
<doc id="1115886" url="https://pl.wikipedia.org/wiki?curid=1115886" title="Bogusław Ziętek">
Bogusław Ziętek

Bogusław Zbigniew Ziętek (ur. 9 października 1964 w Zawierciu) – polski działacz związkowy i polityk. Współzałożyciel i przewodniczący Wolnego Związku Zawodowego „Sierpień 80”. W latach 2005–2017 lider Polskiej Partii Pracy. Kandydat PPP-Sierpień 80 w wyborach prezydenckich w 2010. Ma wykształcenie średnie techniczne.
Życiorys.
Współorganizator licznych akcji protestacyjnych w obronie praw i interesów pracowniczych, w tym m.in. strajku w ZZPB w Zawierciu w 1989, największego strajku okupacyjnego w hutnictwie – Huta Katowice w 1994, a także protestów w górnictwie. Uczestnik protestów w służbie zdrowia, w tym strajku pielęgniarek i położnych latem 2007 oraz akcji i demonstracji przeciwko zatrudnianiu pracowników na umowy pozakodeksowe, np. demonstracja przeciwko wrocławskiemu „Impelowi” organizowana w ramach Komitetu Pomocy i Obrony Represjonowanych Pracowników. Uczestnik kilku inicjatyw polskiej lewicy pozaparlamentarnej.
30 października 2005 został przewodniczącym Polskiej Partii Pracy po śmierci Daniela Podrzyckiego. 16 maja 2009 ogłosił zawieszenie wykonywania funkcji (zostając p.o. przewodniczącego), jednak 20 listopada tego samego roku ponownie został wybrany na przewodniczącego ugrupowania. Ponownie ustąpił z funkcji 1 maja 2013, jednak do momentu wyrejestrowania partii (24 stycznia 2017) był p.o. przewodniczącego.
Publicysta „Trybuny Robotniczej” i „Kuriera Związkowego”.
Udział w wyborach.
Trzykrotnie kandydował do Sejmu. W 2001 (z ramienia Alternatywy Ruch Społeczny), w okręgu gliwickim, zdobył 379 głosów. W 2005, kandydując z okręgu sosnowieckiego (już z listy Polskiej Partii Pracy), otrzymał 1199 głosów. W 2007, ponownie kandydując z okręgu sosnowieckiego, uzyskał 2233 głosy. W 2011, pomimo rejestracji przez kierowaną przez niego PPP ogólnopolskiego komitetu, nie kandydował do parlamentu.
W wyborach do sejmiku województwa śląskiego w 2002 otrzymał 1219 głosów, zaś w 2006 uzyskał 1329 głosów.
W wyborach do Parlamentu Europejskiego w 2004, kandydując w okręgu śląskim z listy PPP, otrzymał 442 głosy. W tym samym okręgu ponownie ubiegał się o mandat w 2009, uzyskując 3666 głosów.
25 kwietnia 2010 zarejestrował własny komitet w wyborach prezydenckich. 7 maja PKW zarejestrowała go jako kandydata na prezydenta RP. W wyborach 20 czerwca spośród 10 kandydatów zajął 9. miejsce z poparciem 0,18% (otrzymał 29 548 głosów).
Poglądy polityczne.
Bogusław Ziętek popiera opodatkowanie duchownych, zniesienie immunitetu parlamentarzystów, likwidację Senatu, rejestrację związków homoseksualnych oraz likwidację Instytutu Pamięci Narodowej i Centralnego Biura Antykorupcyjnego. Jest socjalistą.

</doc>
<doc id="1115887" url="https://pl.wikipedia.org/wiki?curid=1115887" title="Jetřichovice">
Jetřichovice

Jetřichovice (niem. "Dittersbach") – miejscowość w północnych Czechach w kraju usteckim, w powiecie Děčín.
Położenie.
Jetřichovice to śródgórska, miejscowość letniskowa, położona w północnych Czechach, w północno-wschodniej części obszaru chronionego krajobrazu Łabskie Piaskowce ("czes. CHKO Labské pískovce"), na wysokości 234 m n.p.m., około 5 km na południowy zachód, od centrum miejscowości Chřibská przy południowo-wschodniej granicy Parku Narodowego Czeska Szwajcaria ("czes. NP České Švýcarsko"), około 2,7 km na zachód od granicy obszaru chronionego krajobrazu Gór Łużyckich ("CHKO Lužicke hory").
Charakterystyka.
Jest to stara miejscowość, położona w dolinie górskiego potoku "Jetřichovická Bélá", między Górami Łużyckimi a skalnymi wzniesieniami Czeskiej Szwajcarii. Jest to wydłużona miejscowość charakteryzująca się wąską i luźną zabudową. Większość zabudowań stanowią zabytkowe budynki, położone wzdłuż potoku i drogi, niektóre są wciśnięte pomiędzy pionowe skały, których kilkudziesiątmetrowe wierzchołki górują nad miejscowością. Powierzchnia miejscowości wynosi 44,21 km² i zamieszkuje w niej ponad 600 mieszkańców. Obecnie miejscowość jest znanym ośrodkiem turystycznym i wypoczynkowym oraz wybitnym miejscem dla alpinistów. Nad miejscowością góruje Mariina skála ("pol. Skała Marii") z drewnianą altanką. Miejscowość stanowi turystyczny punkt wyjściowy wycieczek do Czeskiej Szwajcarii i Jetřichovických stěn.
Historia.
Miejscowość została założona pod koniec XIII wieku, pierwsze wzmianki o miejscowości pochodzą z końca XIV wieku i są związane z pobliskim zamkiem na skale Falkenštejn, ("pol. Falkensztejn"). Po upadku zamku miejscowość została podporządkowana grodowi Tolsztejn. Pisemne źródła z XVI i XVII wieku podają, że w miejscowości istniały tartaki, w których przecierano drzewo z okolicznych lasów. W okolicy pracowało kilka pieców smolnych, w których wytwarzano smołę, terpentynę, kalafonię oraz węgiel drzewny. Ludność trudniła się rolnictwem i rzemiosłem. W XIX wieku miejscowość leżała na terytorium rodu Kinskych. Pod koniec XIX wieku Jetřichovice zaczęły być coraz bardziej popularne jako miejsce wypoczynku i atrakcja turystyczna, w rezultacie propagowania turystycznych walorów regionu przez Kinskych.

</doc>
<doc id="1115891" url="https://pl.wikipedia.org/wiki?curid=1115891" title="Przeszkadzanie w wyborach">
Przeszkadzanie w wyborach

Przeszkadzanie w wyborach – występek przeciwko wyborom i referendom zagrożony karą pozbawienia wolności od 3 miesięcy do lat 5 (art. 249 kk).
Za ten typ czynu zabronionego odpowiada ten kto przemocą, groźbą bezprawną lub podstępem przeszkadza:

</doc>
<doc id="1115894" url="https://pl.wikipedia.org/wiki?curid=1115894" title="Znieważenie zwłok">
Znieważenie zwłok



</doc>
<doc id="1115895" url="https://pl.wikipedia.org/wiki?curid=1115895" title="Racing de Ferrol">
Racing de Ferrol

Racing Club de Ferrol – hiszpański klub piłkarski, grający obecnie w Primera Federación, mający siedzibę w mieście Ferrol, leżącym w Galicji.
Historia.
Klub został założony w 1917 roku. Historia powstania powiązana jest z pracownikami stoczni, warsztatów, hut i suchych doków, którymi byli Brytyjczycy. W ramach rozrywki grali w piłkę nożną. Pod koniec XIX wieku i na początku XX w mieście Ferrol istniało kilka klubów piłkarskich, jednak przetrwał tylko jeden, Racing Ferrol Football Club, który był zaczątkiem Racingu de Ferrol.
Stadion.
Swoje mecze Racing de Ferrol rozgrywa na stadionie Estadio de la Malata, mogącym pomieścić 12.042 widzów. Został zbudowany w 1993 roku. Pierwszy mecz został rozegrany 18 kwietnia, a Racing pokonał 3:2 rezerwy Atlético Madryt. Natomiast pierwsze oficjalne spotkanie rozegrano 29 sierpnia pomiędzy Celtą Vigo a Deportivo La Coruña w ramach towarzyskiego turnieju Galicji. Koszt budowy obiektu wyniósł 1,7 miliarda peset.
Poprzedni Racing używał dwóch innych obiektów. Pierwszym z nich był Campo de Futbol Inferniño, który był klubową areną do 1954 roku i wtedy to piłkarze przenieśli się na Estadio Manuel Rivera.

</doc>
<doc id="1115896" url="https://pl.wikipedia.org/wiki?curid=1115896" title="Wywieranie wpływu na osobę uprawnioną do głosowania">
Wywieranie wpływu na osobę uprawnioną do głosowania

Wywieranie wpływu na osobę uprawnioną do głosowania – występek przeciwko wyborom i referendum zagrożony karą pozbawienia wolności od 3 miesięcy do lat 5 (art. 250 kk).
Polega on na wywieraniu wpływu na sposób głosowania osoby uprawnionej albo zmuszaniu jej do głosowania lub powstrzymywanie od głosowania. Może to nastąpić przez przemoc, groźbę bezprawną lub przez nadużycie stosunku zależności.

</doc>
<doc id="1115898" url="https://pl.wikipedia.org/wiki?curid=1115898" title="Racing Club de Ferrol">
Racing Club de Ferrol



</doc>
<doc id="1115899" url="https://pl.wikipedia.org/wiki?curid=1115899" title="The All-American Rejects (album)">
The All-American Rejects (album)

The All-American Rejects – debiutancki album studyjny zespołu The All-American Rejects, wydany 15 października 2002 roku.

</doc>
<doc id="1115900" url="https://pl.wikipedia.org/wiki?curid=1115900" title="ELDO">
ELDO



</doc>
<doc id="1115902" url="https://pl.wikipedia.org/wiki?curid=1115902" title="Lentiviridae">
Lentiviridae



</doc>
<doc id="1115913" url="https://pl.wikipedia.org/wiki?curid=1115913" title="Wiara i poselstwo baptystów">
Wiara i poselstwo baptystów



</doc>
<doc id="1115914" url="https://pl.wikipedia.org/wiki?curid=1115914" title="Zachowanie zabronione, zagrażające prawidłowemu przebiegowi wyborów lub referendum">
Zachowanie zabronione, zagrażające prawidłowemu przebiegowi wyborów lub referendum

Zachowanie zabronione, zagrażające prawidłowemu przebiegowi wyborów lub referendum – przestępstwo skierowane przeciwko wyborom i referendum. Jest nim:
Czyny te muszą pozostawać w związku z wyborami do Sejmu, do Senatu, wyborem Prezydenta Rzeczypospolitej Polskiej, wyborami do Parlamentu Europejskiego, wyborami organów samorządu terytorialnego lub referendum.
Stanowi występek zagrożony karą pozbawienia wolności do lat 3 (art. 248. kk).

</doc>
<doc id="1115915" url="https://pl.wikipedia.org/wiki?curid=1115915" title="Riquent">
Riquent



</doc>
<doc id="1115917" url="https://pl.wikipedia.org/wiki?curid=1115917" title="Granada 74 CF">
Granada 74 CF

Granada 74 Club de Fútbol w skrócie znany jako Granada 74 - hiszpański klub piłkarski, grający obecnie w Segunda División, mający siedzibę w mieście Grenada leżącym w Andaluzji.
Historia.
Granada 74 CF została utworzona 6 czerwca 2007, kiedy Carlos Marsá Valdovinos, inwestor z Grenady kupił grający w Segunda División Ciudad de Murcia. Piłkarskie prawa i kontrakty należące do Ciudad zostały przeniesione na nowo powstały klub. Ciudad zostało przeniesione do Granady, a klubowi nadano nową tożsamość. Piłkarze Ciudad otrzymali możliwość gry w nowej drużynie lub rozwiązania kontraktu.

</doc>
<doc id="1115920" url="https://pl.wikipedia.org/wiki?curid=1115920" title="Renault Scenic">
Renault Scenic



</doc>
<doc id="1115922" url="https://pl.wikipedia.org/wiki?curid=1115922" title="Balinka (przystanek kolejowy)">
Balinka (przystanek kolejowy)

Balinka – przystanek kolejowy w Balince, w województwie podlaskim, w Polsce.
W roku 2017 przystanek obsługiwał 0–9 pasażerów na dobę.

</doc>
<doc id="1115928" url="https://pl.wikipedia.org/wiki?curid=1115928" title="Aleksandr Gołubincew">
Aleksandr Gołubincew

Aleksandr Wasiliewicz Gołubincew, ros. Александр Васильевич Голубинцев (ur. 28 lutego 1882, zm. 19 kwietnia 1963 w Cleveland) – rosyjski wojskowy (generał major), organizator oddziałów Kozaków Dońskich w służbie niemieckiej podczas II wojny światowej, emigracyjny publicysta i działacz antykomunistyczny.
Ukończył gimnazjum w Odessie, a w 1901 r. szkołę wojskową w Nowoczerkasku. Służył w formacjach kawaleryjskich Kozaków Dońskich. Brał udział w I wojnie światowej, a następnie wojnie domowej w Rosji. Od końca 1917 r. dowodził 3 pułkiem kawalerii Kozaków Dońskich. 8 maja 1918 r. został komendantem garnizonu jednej z dońskich stanic, a 10 maja tego roku – głównodowodzącym siłami kozackimi w okręgach chopiorskim i górno-dońskim. W sierpniu jego wojska weszły w skład korpusu kawalerii gen. Konstantina K. Mamontowa. We wrześniu awansował do stopnia pułkownika. 12 stycznia 1919 r. został dowódcą grupy kawaleryjskiej (1 i 4 oddziały kawalerii) w rejonie Carycyna. W marcu tego roku sformował 5 Dywizję Kawalerii Kozaków Dońskich, stając na jej czele. Jednocześnie był komendantem kozackich sił partyzanckich działających w okręgu choperskim. Od sierpnia dowodził 14 Samodzielną Brygadą Kawalerii Kozaków Dońskich, walczącą nad środkowym Donem. Jesienią awansował na generała majora. W końcu grudnia został dowódcą grupy kawaleryjskiej składającej się z 4 Dywizji Kawalerii i 14 Samodzielnej Brygady Kawalerii Kozaków Dońskich. Od marca 1920 r. jego grupa znajdowała się w rezerwie wojsk gen. Piotra Wrangla, wycofując się na wybrzeże Morza Czarnego, a następnie na Krym. 3 czerwca jego grupa została rozformowana. Po ewakuacji resztek wojsk białych do Turcji w listopadzie, przeniósł się do Bułgarii, a następnie do Niemiec. W okresie II wojny światowej podjął kolaborację z niemieckimi narodowymi socjalistami. Organizował oddziały Kozaków Dońskich w służbie armii niemieckiej. W 1944 r. wstąpił do Rosyjskiej Armii Wyzwoleńczej (ROA) gen. Andrieja Własowa. Pod koniec wojny przedostał się na tereny zajmowane przez Amerykanów. Początkowo mieszkał w zachodnich Niemczech. Na pocz. lat 50. XX w. został przewodniczącym Związku Flagi Andriejewskiej, który rozpadł się w 1953 r. Następnie udał się do USA. Był autorem wielu artykułów i publikacji dotyczących historii Kozaków Dońskich (m.in. „Русская Вандея: Очерки Гражданской войны на Дону 1917–1920 гг.”, Monachium 1959).

</doc>
<doc id="1115929" url="https://pl.wikipedia.org/wiki?curid=1115929" title="Nelson (region)">
Nelson (region)

Nelson (maor. "Whakatū") – region administracyjny na nowozelandzkiej Wyspie Południowej. 
Region zorganizowany jest na zasadzie jednolitej jednostki administracyjnej i faktycznie cały stanowi jeden organizm miejski. W 2013 region zamieszkiwało 46 437 osób, w 2006 było ich 42 891, a w 2001 – 41 568.

</doc>
<doc id="1115934" url="https://pl.wikipedia.org/wiki?curid=1115934" title="Rybnik Rymer">
Rybnik Rymer

Rybnik Rymer – przystanek kolejowy położony w Rybniku.
W roku 2017 przystanek obsługiwał 20–49 pasażerów na dobę.
Historia.
Stacja Rybnik Rymer przed 1938 rokiem nosiła nazwę "Rymer".

</doc>
<doc id="1115936" url="https://pl.wikipedia.org/wiki?curid=1115936" title="Marlborough (region)">
Marlborough (region)

Marlborough (maor. "Tauihu") – region administracyjny na nowozelandzkiej Wyspie Południowej. Populacja wynosi 43 416 mieszkańców (2013). Głównym miastem jest Blenheim.

</doc>
<doc id="1115937" url="https://pl.wikipedia.org/wiki?curid=1115937" title="Port lotniczy Manila">
Port lotniczy Manila

Port lotniczy Manila – Ninoy Aquino International Airport (język filipiński: "Paliparang Pandaigdig ng Ninoy Aquino") – międzynarodowy port lotniczy położony 7 km na południe od centrum Manili. Jest największym portem lotniczym na Filipinach. W 2006 obsłużył 17,6 mln pasażerów.
Od sierpnia 1987 jego patronem jest Benigno Aquino.

</doc>
<doc id="1115940" url="https://pl.wikipedia.org/wiki?curid=1115940" title="Andrzej Blumenfeld">
Andrzej Blumenfeld

Andrzej Stanisław Blumenfeld (ur. 12 sierpnia 1951 w Zabrzu, zm. 14 sierpnia 2017 w Warszawie) – polski aktor filmowy, teatralny, telewizyjny i dubbingowy.
Życiorys.
W 1973 ukończył studia w Państwowej Wyższej Szkole Teatralnej imienia Aleksandra Zelwerowicza w Warszawie. Zadebiutował w roli Posłańca w "Antygonie" Sofoklesa (w reżyserii Adama Hanuszkiewicza). Był zatrudniony w Bałtyckim Teatrze Dramatycznym im. Juliusza Słowackiego w Koszalinie (1973–1975) i Teatrze Wybrzeże w Gdańsku (1975–1980). W 1980 został aktorem Teatru Dramatycznego w Warszawie (1980–1991), a jedenaście lat później dołączył do zespołu Teatru Studio im. Stanisława Ignacego Witkiewicza (1991-1997). W 1997 zaczął grać w Teatrze Narodowym w Warszawie, w 2013 powrócił do Teatru Dramatycznego.
Zagrał w wielu filmach – produkcjach polskich i zagranicznych. Występował w Kabarecie Olgi Lipińskiej.
Był też aktorem dubbingowym, zarówno w filmach jak i grach komputerowych. Jego głos można usłyszeć w kilkudziesięciu produkcjach.
Ponadto regularnie występował w Teatrze Polskiego Radia
Postanowieniem Prezydenta RP z dnia 22 sierpnia 2005 "za zasługi w pracy artystycznej" został odznaczony Złotym Krzyżem Zasługi. W 2013 otrzymał Srebrny Medal „Zasłużony Kulturze Gloria Artis”.
Zmarł 14 sierpnia 2017 w Warszawie. 22 sierpnia 2017 został pochowany na cmentarzu Wolskim (kwatera 89, rząd 4, grób 3).

</doc>
<doc id="1115942" url="https://pl.wikipedia.org/wiki?curid=1115942" title="Naruszenie przepisów o tajności głosowania">
Naruszenie przepisów o tajności głosowania

Naruszenie przepisów o tajności głosowania – stanowi występek przeciwko wyborom i referendum zagrożony grzywną, karą ograniczenia wolności albo pozbawienia wolności do lat 2 (art. 251 k.k.). Przesłanką tego typu czynu zabronionego jest zapoznanie się z treścią głosu głosującego wbrew jego woli, naruszając przepisy o tajności głosowania.
Przepisy o tajności głosowania znajdują się w aktach prawnych:

</doc>
<doc id="1115943" url="https://pl.wikipedia.org/wiki?curid=1115943" title="Canterbury (Nowa Zelandia)">
Canterbury (Nowa Zelandia)

Canterbury (maor. "Waitaha") – region administracyjny na nowozelandzkiej Wyspie Południowej. Populacja wynosi 539 436 mieszkańców (2013). Głównym miastem jest Christchurch.
Region dzieli się na 9 dystryktów:

</doc>
<doc id="1115946" url="https://pl.wikipedia.org/wiki?curid=1115946" title="Tasman (region)">
Tasman (region)

Tasman (maor. "Te Tai-o-Aorere") – region administracyjny na nowozelandzkiej Wyspie Południowej. Populacja wynosi 47 154 osób (2013), a powierzchnia 9 771 km2. Głównym miastem jest Richmond.

</doc>
<doc id="1115947" url="https://pl.wikipedia.org/wiki?curid=1115947" title="P-6/P-35">
P-6/P-35

P-6 / P-35 (ros. П-6 / П-35; w kodzie NATO: SS-N-3A/B "Shaddock") — radzieckie przeciwokrętowe kierowane pociski odrzutowe dalekiego zasięgu, klasy woda-woda lub ziemia-woda, z lat 60. XX wieku. Używane na okrętach podwodnych (P-6) oraz krążownikach rakietowych lub z wyrzutni nadbrzeżnych (P-35). Zmodernizowaną wersją P-35 był pocisk Progriess (Прогресс).
Historia rozwoju.
Pociski P-6 (4K48) i P-35 (4K44) zostały opracowane pod koniec lat 50 XX wieku w biurze OKB-52, głównego konstruktora W. Czełomieja, na podstawie postanowień Rady Ministrów z 1956 roku. Główną cechą pocisków była możliwość naprowadzania na cele poza horyzontem i miały one służyć przede wszystkim do zwalczania grup lotniskowcowych NATO. Oba pociski były zbliżone do siebie, główną różnicę stanowiło przeznaczenie - P-6 był przewidziany na uzbrojenie okrętów podwodnych, a P-35 - nawodnych. Pociski opracowano w układzie odrzutowych dwustopniowych pocisków skrzydlatych (I stopień - silniki rakietowe, II stopień - marszowy silnik turboodrzutowy). Skośne skrzydła o małej rozpiętości były rozkładane po starcie. Płatowiec pocisku P-6 stanowił rozwinięcie strategicznego pocisku P-5, a ich stopień unifikacji był wysoki, przy takich samych gabarytach. Konstrukcyjne różnice wynikały między innymi z konieczności umieszczenia w nosie pocisku radaru, pod osłoną dielektryczną. Pocisk P-35 natomiast miał nieco zmniejszone gabaryty i masę dla ułatwienia stosowania go na okrętach nawodnych wielkości niszczycieli. Jego lżejsza głowica była krótsza o 0,5 m, podobnie krótszy o 0,5 m był nowy silnik marszowy. Wizualnym elementem odróżniającym go od P-6 stał się półstożek w dolnym wlocie powietrza. Dla obu pocisków przewidziana była też możliwość przenoszenia głowicy atomowej o mocy 20 kiloton.
System kierowania Antiej pocisku P-6 i okrętowy system naprowadzania Argumient opracował instytut NII-49 w Leningradzie (późniejszy Granit), a system kierowania Błok pocisku P-35 i okrętowy system naprowadzania Binom – instytut NII-10 w Moskwie (późniejszy Altair). Same pociski też opracowywały różne zespoły biura OKB-52 (P-6: w Reutowie, P-35: w Moskwie). Takie rozproszenie środków było nieekonomiczne, lecz dawało większą gwarancję opracowania udanego systemu przez jedno z biur. Pierwotnie pocisk P-35 miał być opracowany przez biuro OKB-155 (MiG), lecz w 1956 roku zlecono to biuro Czełomieja.
Pierwszy start próbnego pocisku P-35 odbył się 21 października 1959 roku. Starty morskie z okrętu doświadczalnego OS-15 (zaadaptowany okręt transportowy proj. 568 „Ilet”) prowadzono na Morzu Kaspijskim od lipca 1960 roku. Podczas prób, pocisk bez głowicy bojowej zatopił m.in. nieukończony niszczyciel proj. 48 „Kijew” jako okręt-cel. System przyjęto na uzbrojenie postanowieniem z 7 sierpnia 1962 roku. 
Pierwszy start próbnego pocisku P-6, jeszcze bez systemu naprowadzania, odbył się 23 grudnia 1959 roku. Próby prowadzono w latach 1960-1963, w tym od 1963 na okrętach podwodnych. 23 czerwca 1963 roku postanowieniem Rady Ministrów przyjęto kompleks rakietowy P-6 na uzbrojenie. Późniejszym ulepszonym wariantem był P-6M (4K48). Opracowano także na bazie pocisku P-6 cel latający RM-6.
W 1973 roku rozpoczęto opracowanie na bazie P-35 zmodernizowanego pocisku 3M44 Progriess, różniącego się głównie ulepszoną aparaturą naprowadzania z większą odpornością na zakłócenia oraz dłuższym lotem na małej wysokości w celu zmniejszenia prawdopodobieństwa wykrycia. Od razu po uchwyceniu i wyborze celu pocisk schodził na małą wysokość, wyłączając radiolokator, po czym ponownie włączał system samonaprowadzania w bliższej odległości od celu. Już pod koniec lat 70. system ten zaczął wchodzić do służby, natomiast formalnie w 1982 został przyjęty na uzbrojenie okrętów proj. 58 i 1134 i systemów Utios i Riedut w miejsce pocisków P-35. Dalszym rozwinięciem i następcą pocisków P-6 był natomiast pocisk P-500 Bazalt.
W kodzie NATO pociski P-6 oznaczono SS-N-3A "Shaddock", a P-35 - SS-N-3B "Shaddock" (natomiast pociski P-5 - SS-N-3C).
Opis.
Przez okres naprowadzania pocisku okręt musiał utrzymywać z nim kontakt radiowy. Pocisk leciał początkowo w kierunku celu na dużej wysokości na autopilocie, przy czym jego lot mógł być zdalnie korygowany z okrętu. Głowica radarowa pocisku wykrywała następnie cele i przekazywała ich dane na okręt, gdzie operator dokonywał wyboru celu. Po wyborze celu, pocisk obniżał lot do 100 m i dalej samonaprowadzał się na cel, po czym nurkował w jego kierunku. Wadą takiego rozwiązania była jednak konieczność przebywania okrętu podwodnego w wynurzeniu do czasu wykrycia celu przez pocisk (lot trwał 10-15 minut). Odległość użycia pocisków w wariancie zdalnego kierowania, z wyborem celu, ograniczona była horyzontem radiolokacyjnym, stąd na maksymalne odległości pocisk musiał lecieć na dużej wysokości, żeby uchwycić cel znajdujący się poza horyzontem. Ujemną cechą takiego rodzaju naprowadzania była też możliwość wykrycia przez przeciwnika pracy radaru pocisku i podjęcia środków przeciwdziałania oraz wrażliwość transmisji na stosowane zakłócenia aktywne. Pocisk lecący na dużej wysokości był też łatwiejszy do wykrycia przez radar. Przy całym locie na mniejszej wysokości zasięg spadał do ok. 110 km. Przy znanym położeniu celu, pocisk P-35 mógł być naprowadzany z okrętu, bez pracującego radiolokatora. Można było też wystrzeliwać pociski w reżimie autonomicznym, bez wskazywania celów, co umożliwiało niższy profil lotu, jednak wtedy z reguły pocisk naprowadzał się na pierwszy wykryty cel. Możliwość taka mogła być przydatna przy wypuszczaniu zmasowanych salw, trudniejszych do odparcia. Dalekie wykrywanie celów i naprowadzanie pocisków mogło być dokonywane za pomocą śmigłowców pokładowych Ka-25C lub samolotów patrolowych Tu-95RC, za pomocą systemu Uspiech.
Z jednego okrętu można było wystrzelić naraz w ciągu 15 minut salwę czterech pocisków, atakujących ten sam zespół okrętów. Z okrętów podwodnych pociski wystrzeliwane były w położeniu wynurzonym, od wynurzenia do startu pierwszego pocisku potrzeba było 3 minut. Aparatura naprowadzania w wariancie używanym na okrętach podwodnych mogła naprowadzać tylko cztery pociski jednocześnie. Na krążownikach projektu 58 również można było naprowadzać cztery pociski jednocześnie, a na krążownikach projektu 1134 – dwa pociski (dalsze pociski mogły być wystrzelone w reżimie autonomicznym).
Zasięg P-6 wynosił 250 km przeciw pojedynczym celom i 350 km przeciw grupom okrętów, prędkość lotu między 1450 a 1650 km/h (wyższa na dużej wysokości). Wysokość lotu wynosiła do 7000 m, a na końcowym odcinku 70–120 m. Prawdopodobieństwo porażenia celu obliczano na 0,7-0,8. Głowica miała masę ok. 1000 kg. Silnik marszowy KRD-26 był taki, jak w pocisku P-5, o ciągu 2500 kG. 
Zasięg pocisku P-35 wynosił od 25 do 250 km (ostatecznie przedłużony do 300 km), a prędkość lotu 1400 km/h na końcowym odcinku. Zasięg wykrywania radaru rakiety wynosił 80–120 km, a samonaprowadzanie było możliwe z odległości 40 km. Wysokość lotu była ustalana na 400, 4000 lub 7000 m, a przed celem zmniejszała się do 100 m. Pocisk P-35 mógł być także wykorzystywany przeciw celom lądowym, wówczas był naprowadzany komendami radiowymi i głowica radarowa nie była używana, a kąt nurkowania na cel wynosił 60°, bez obniżenia lotu. Część bojowa pocisku miała masę 560 kg, w tym 405 kg materiału wybuchowego. Głowica była kumulacyjno-odłamkowa, o symbolu 4G48. Masa startowa wynosiła 4,2 t, a w locie: 3,8 t. Silnik marszowy KR-7-300 o ciągu 2100 kG opracowany był przez biuro OKB-300 Tumanskiego. 
Zastosowanie.
Pociski P-6/P-35 przenoszone były przez:
Oprócz okrętów, pociski P-35 były wykorzystywane w stacjonarnych kompleksach brzegowych Utios pod Sewastopolem i na wyspie Kildin oraz w samobieżnych wyrzutniach naziemnych SPU-35 kompleksu Riedut.
Pociski rodziny P-6/P-35 nie były użyte bojowo. 24 kwietnia 2000 roku doszło do incydentu, kiedy niewielki ukraiński statek pasażersko-towarowy „Wereszczagino”, który znalazł się na akwenie ćwiczeń, został trafiony ćwiczebnym pociskiem P-35 z kompleksu brzegowego na półwyspie Chersones – pozbawiona głowicy bojowej rakieta przeszła na wylot przez nadbudówkę, raniąc jedną osobę.

</doc>
<doc id="1115948" url="https://pl.wikipedia.org/wiki?curid=1115948" title="San Damiano">
San Damiano

Kościół św. Damiana ("San Damiano") – kościół i klasztor znajdujący się w pobliżu Asyżu we Włoszech. 
Historia.
Początki istnienia kościoła datowane są na VI-VII wiek. Z miejscem tym związany jest jeden z cudów w życiu św. Franciszka. To tutaj z krucyfiksu wiszącego na walącej się ścianie budowli Ukrzyżowany przemówił do Franciszka: "Idź i napraw mój dom". Franciszek sprzedał należące do ojca sukna i zajął się odbudową małego kościoła. W zbudowanym przy nim klasztorze umieścił św. Klarę i jej pierwsze siostry, nazywane potocznie damianitkami (od nazwy kościoła i klasztoru), a po śmierci św. Klary - klaryskami. W tym miejscu stworzył swoje dzieło "Pochwała stworzenia". Po jego śmierci kondukt pogrzebowy zatrzymał się tutaj, aby klaryski mogły pożegnać swego duchowego ojca. 
Zabytki.
Nad ołtarzem znajduje się kopia cudownej ikony Krzyża z San Damiano, którego oryginał przechowywany jest w kościele św. Klary. W niewielkiej apsydzie znajduje się mały drewniany chór (XVI w.) oraz fresk przedstawiający Matkę Boską z Dzieciątkiem, św. Damiana i św. Rufina (XII w.). 

</doc>
<doc id="1115949" url="https://pl.wikipedia.org/wiki?curid=1115949" title="Ninoy Aquino International Airport">
Ninoy Aquino International Airport



</doc>
<doc id="1115951" url="https://pl.wikipedia.org/wiki?curid=1115951" title="Santa Maria w Rivotorto">
Santa Maria w Rivotorto

Kościół Santa Maria w Rivotorto – neogotycki kościół z XIX w. w miejscowości Rivotorto koło Asyżu, jedno z miejsc związanych z kultem św. Franciszka.
Historia.
Św. Franciszek przebywał w Rivotorto w latach 1209-1211. Tutaj powstała pierwsza wspólnota franciszkańska, tu też napisał pierwszą regułę zakonu, nazywana "Regula non bullata", w odróżnieniu od Regula bullata z 1223. 
Budowla z 1854 roku została wzniesiona na gruzach XVI-wiecznej świątyni, która zawaliła się w wyniku trzęsienia ziemi. W ostrołuku górnej części fasady znajduje się ozdoba przedstawiająca "Ognisty Wóz", na którym św. Franciszek ukazał się swoim naśladowcom.
W świątyni przechowywane jest tzw. Święte Tugurium ("Sacro Tugurio"), chatki w których Franciszek zbierał się z pierwszymi braćmi. Tugurium składa się z trzech części: w środku kapliczka, po lewej stronie kuchnia, a po prawej małe dormitorium.

</doc>
<doc id="1115952" url="https://pl.wikipedia.org/wiki?curid=1115952" title="Robyn Fenty">
Robyn Fenty



</doc>
<doc id="1115954" url="https://pl.wikipedia.org/wiki?curid=1115954" title="Robyn Rihanna Fenty">
Robyn Rihanna Fenty



</doc>
<doc id="1115958" url="https://pl.wikipedia.org/wiki?curid=1115958" title="Lekartów (stacja kolejowa)">
Lekartów (stacja kolejowa)

Lekartów – stacja kolejowa położona w Lekartowie.

</doc>
<doc id="1115960" url="https://pl.wikipedia.org/wiki?curid=1115960" title="Katedra w Asyżu">
Katedra w Asyżu

Katedra św. Rufina w Asyżu ("San Rufino") – kościół romański z XII wieku znajdujący się w Asyżu, w Umbrii.
Początkowo w tym miejscu mieściła się bazylika z VIII wieku zbudowana w celu złożenia szczątków św. Rufina. Na początku XI wzniesiono drugi kościół na polecenia biskupa Ugone, który przeniósł tutaj siedzibę biskupią. Budowę obecnej świątyni rozpoczęto w 1140 r. pod kierunkiem Jano z Gubio na polecenie biskupa Clarissimo. W tym kościele św. Franciszek wygłosił swoje pierwsze kazanie. Obok kościoła wznosi się dzwonnica z zegarem, wzniesiona na kwadratowym planie. Jej dolna część pochodzi z poprzedniego kościoła zbudowanego w XI wieku.
Fasada ozdobiona jest trzema rozetami umieszczonymi nad trzema portalami oraz licznymi rzeźbami i fryzem arkadkowym. U podstawy głównego portalu znajdują się dwa lwy, z których jeden trzyma w paszczy człowieka, a drugi kozła. U podstawy bocznych portali umieszczone są zaś gryfy. W tympanonie głównego portalu jest koło, a w nim ukazany jest Chrystus triumfujący, poza kołem umieszczono postacie Matki Boskiej karmiącej i św. Rufina. W tympanonie lewego portalu znajdują się dwa lwy, a prawego – dwa duże ptaki. Środkową część fasady rozpoczyna pozioma loggia rozciągająca się na całą szerokość fasady. Zamykają ją dwa kamienne wilki. Ponad loggią znajdują się trzy rozety, pod środkową z nich znajdują się trzy kariatydy podtrzymywane przez zwierzęta. Po obu stronach rozety umieszczone są rzeźby symbolizujące czterech Ewangelistów. Górna część fasady zawiera ostrołuk, w którym prawdopodobnie miała znajdować się mozaika.
W latach 1571-1578 przebudowano wnętrze katedry nadając jej późnorenesansowy wystrój. Wnętrze jest trzynawowe, z ołtarzami we wszystkich trzech nawach. Obok głównego wejścia stoją figury św. Klary i św. Franciszka. W kościele zachowana jest chrzcielnica, w której zostali ochrzczeni św. Franciszek i św. Klara (w tym okresie była to jedyna chrzcielnica w Asyżu i znajdowała się w kościele M.B Większej – "Santa Maria Magiorre"). Pod głównym ołtarzem pochowany jest św. Rufin. Przylegająca do katedry Kaplica Najświętszego Sakramentu w stylu barokowym ozdobiona jest freskami Giorettiego, Carboniego i Ciro Ferrittiego. W Kaplicy Matki Boskiej Płaczącej ("Capella della Madonna del Pianto") znajduje się kopia XV-wiecznej, niedawno skradzionej piety.

</doc>
<doc id="1115961" url="https://pl.wikipedia.org/wiki?curid=1115961" title="Pietrowice Wielkie (stacja kolejowa)">
Pietrowice Wielkie (stacja kolejowa)

Pietrowice Wielkie – stacja kolejowa położona w Pietrowicach Wielkich. Przewozy pasażerskie zawieszono w kwietniu 2000 r. Niewielki ruch towarowy odbywa się nadal.
Stacja pełni rolę mijanki.

</doc>
<doc id="1115962" url="https://pl.wikipedia.org/wiki?curid=1115962" title="Amansie Central">
Amansie Central

Amansie Central – dystrykt w południowej części regionu Ashanti w Ghanie ze stolicą w Jacobu, jest jednym z 28 dystryktów powstałych w wyniku reformy administracyjnej w roku 2004.
W dystrykcie jest około 206 osiedli; całkowity obszar wynosi 710 km².
Większe miasta: Fiankoma, Tebeso 1, Tebeso 2, Tweapease, Ntinankor, Afoako, Tweapease.

</doc>
<doc id="1115965" url="https://pl.wikipedia.org/wiki?curid=1115965" title="Przyjdź słodka śmierci">
Przyjdź słodka śmierci

Przyjdź, słodka śmierci () – austriacka czarna komedia z 2000 roku w reżyserii Wolfganga Murnbergera, zrealizowana na podstawie powieści Wolfa Haasa pod tym samym tytułem. Premiera filmu miała miejsce 22 grudnia 2000.

</doc>
<doc id="1115967" url="https://pl.wikipedia.org/wiki?curid=1115967" title="Abhisit Vejjajiva">
Abhisit Vejjajiva

Abhisit Vejjajiva (taj. อภิสิทธิ์ เวชชาชีวะ, wym. []) (ur. 3 sierpnia 1964 w Newcastle upon Tyne) – tajski polityk, premier Tajlandii od 15 grudnia 2008 do 8 sierpnia 2011, od 6 marca 2005 przewodniczący Partii Demokratycznej ("Phak Prachathipat"), największej i najstarszej partii w kraju.
Edukacja.
Abhisit urodził się w Newcastle upon Tyne w Wielkiej Brytanii. Jego rodzice byli lekarzami, a ojciec pełnił również funkcję wiceministra zdrowia. Naukę pobierał w Scaitclife School w Eton College. Następnie studiował filozofię, ekonomię i nauki polityczne na Uniwersytecie Oksfordzkim. W 1990 ukończył prawo na Uniwersytecie Ramkhamhaeng w Tajlandii.
Po zakończeniu nauki rozpoczął karierę akademicką. Początkowo przez krótki czas pracował w Królewskiej Akademii Wojskowej Chulachomklao. Następnie wykładał ekonomię na Uniwersytecie Thammasat, w najbardziej prestiżowej tajskiej uczelni.
Kariera polityczna.
Abhisit rozpoczął karierę polityczną w 1992, kiedy po raz pierwszy wszedł w skład parlamentu z listy Partii Demokratycznej (liberalna partia centrolewicowa) z okręgu stołecznego Bangkoku. Reelekcję uzyskiwał w wyborach w 1995 i w 1996. W czasie wyborów w 2001 oraz w 2005 startował z listy krajowej Partii Demokratycznej i również dostał się parlamentu.
W czasie swej działalności w parlamencie pełnił różne funkcje. Był rzecznikiem prasowym Partii Demokratycznej, rzecznikiem rządu oraz ministrem w kancelarii premiera w czasie rządów swojej partii w latach 1992-1995 oraz 1997-2001.
Lider Partii Demokratycznej.
Już w 2001 Abhisit ubiegał się o przywództwo Partii Demokratycznej. Został jednak pokonany przez politycznego weterana, Banyata Bantadtana. Jednakże Banyat doprowadził partię do klęski w wyborach w 2005 i zrezygnował ze stanowiska. Wówczas w lutym 2005 zastąpił go Abhisit.
W wyniku poważnego kryzysu politycznego w Tajlandii, premier Thaksin Shinawatra rozpisał na kwiecień 2006 wcześniejsze wybory do parlamentu. Partia Demokratyczna, będąca od 2001 główną siłą opozycyjną razem z innymi ugrupowaniami ogłosiła na znak protestu bojkot wyborów. W głosowaniu wzięła udział tylko partia premiera Shinawatry, która zdobyła 61% głosów poparcia, podczas gdy 38% głosów (9,8 mln) oddano nieważnych. Ostatecznie Sąd Konstytucyjny uznał wybory za nieważne, a premier Shinawatra zarządził ponowne głosowanie na 15 października 2006.
Do ponownych wyborów jednak nie doszło, gdyż 19 września 2005, w czasie pobytu Shinawatry na sesji Zgromadzenia Ogólnego ONZ w Nowym Jorku, stojący na czele armii generał Sonthi Boonyaratkalin dokonał zamachu stanu. Abhisit natychmiast wyraził swoje niezadowolenie i dezaprobatę wobec siłowego przejęcia władzy. Jednak nie podjął żadnych aktywnych działań.
Abhisit udzielił poparcia projektowi nowej konstytucji przygotowanemu przez wojskowe władze, określając ją mianem "mniejszego zła". Konstytucja została przyjęta w ogólnokrajowym referendum 19 sierpnia 2007. 23 grudnia 2007 odbyły wybory parlamentarne w Tajlandii, w których zwycięstwo odniosła Partia Władzy Ludu, powstała na bazie rozwiązanej partii "Thai Rak Thai". 28 stycznia 2008 Abhisit Vejjajiva przegrał z Samakiem Sundaravejem głosowanie w sprawie wyboru nowego szefa rządu, stosunkiem głosów 163 do 310. Partia Demokratyczna pozostała w opozycji.
Po usunięciu Sundaraveja ze stanowiska premiera Tajlandii z powodu złamania konstytucji, 17 września 2008 Vejjajiva ponownie przegrał w parlamencie wybory nowego szefa rządu. Stosunkiem głosów 163 do 298 został pokonany przez Somchaia Wongsawata z Partii Władzy Ludu.
Premier.
2 grudnia 2008 Sąd Konstytucyjny rozwiązał rządzącą Partię Władzy Ludu z powodu oszustw i kupowania głosów w wyborach parlamentarnych w grudniu 2007 oraz wykluczył całe jej kierownictwo, włącznie z premierem Wongsawatem, z życia politycznego na okres 5 lat ze skutkiem natychmiastowym. P.o. premiera został dotychczasowy wicepremier, Chaovarat Chanweerakul, który nie wchodził w skład władz rozwiązanej partii.
Abhisit Vejjajiva rozpoczął rozmowy z czterema partiami, dotychczasowymi koalicjantami Partii Władzy Ludu, na temat stworzenia wspólnego rządu pod jego przywództwem. 7 grudnia 2008 Vejjajiva ogłosił zawarcie porozumienia i zdobycie większości parlamentarnej dla przyszłego rządu. Oprócz czterech wspomnianych partii, Vejjajiva otrzymał również wsparcie grupy secesjonistów z Partii Władzy Ludu. Następnego dnia został ogłoszony kandydatem na stanowisko szefa rządu.
15 grudnia 2008 parlament, głosami 235 za do 198 przeciw, wybrał Abhisita Vejjajivę nowym premierem Tajlandii. W głosowaniu pokonał on kandydata "For Thais Party" ("Partii Dla Tajów"), Prachę Promnoka. 17 grudnia 2008 król Bhumibol Adulyadej mianował Vejjajivę szefem rządu.
20 grudnia 2008 Vejjajiva ogłosił skład swojego gabinetu, otrzymując jednocześnie poparcie ze strony pałacu królewskiego. 22 grudnia 2008 gabinet został zaprzysiężony przez króla.
30 grudnia 2008, mimo protestów przeciwników ze Zjednoczonego Frontu Demokracji Przeciw Dyktaturze (UDD), nowy premier wygłosił exposé.
Na początku kwietnia 2009 w Tajlandii rozpoczęły się demonstracje przeciw rządowi Abhisita Vejjajivy pod przywództwem Zjednoczonego Frontu Demokracji Przeciw Dyktaturze (UDD). UDD, składający się w większości ze zwolenników byłego premiera Thaksina Shinawatry – tzw. "czerwonych koszul", zarzucał rządowi przejęcie władzy w sposób niedemokratyczny i bezprawny oraz domagał się rozwiązania parlamentu i przeprowadzenia nowych wyborów. 11 kwietnia 2009 w Bangkoku wybuchły walki UDD ze zwolennikami rządu i policją. Demonstranci z UDD zdołali wtargnąć na teren hotelu w Pattayi, w którym miał się odbyć 4. Szczyt Azji Wschodniej. Premier Vejjajiva musiał odwołać szczyt, a zgromadzonych już zagranicznych gości ewakuować z budynku za pomocą helikopterów. 12 kwietnia 2009 premier ogłosił wprowadzenie w Bangkoku i okolicach stanu wyjątkowego, który trwał do 24 kwietnia 2009. W kwietniowych protestach zginęły dwie osoby, a ponad 100 zostało rannych.
W marcu 2010 "czerwone koszule" ponownie rozpoczęły antyrządowe protesty w Bangkoku, domagając się ustąpienia premiera Abhisita oraz organizacji wcześniejszych wyborów parlamentarnych. W stolicy organizowali wiece i marsze ulicami miasta, rozlali zebraną przez siebie krew pod siedzibą rządu oraz opanowali handlową dzielnicę metropolii. Początkowo pokojowe protesty przybrały na sile w kwietniu 2010, po szturmie "czerwonych koszul" na siedzibę parlamentu. Do największych starć demonstrujących z policją doszło 10 kwietnia 2010, w czasie których zginęło 25 osób, a ponad 800 zostało rannych. Premier Abhisit zaproponował przeprowadzenie wcześniejszych wyborów w ciągu sześciu miesięcy, jednak liderzy UDD odrzucili tę propozycję, żądając wcześniejszego rozwiązania parlamentu. Ostatecznie protesty zostały stłumione 19 maja 2010, kiedy do obozowiska protestujących wkroczyło wojsko. W wyniku protestów śmierć poniosło ponad 90 osób.
W wyborach parlamentarnych 3 lipca 2011 Partia Demokratyczna poniosła porażkę, zdobywając 159 mandatów w 500-osobowym parlamencie. Przegrała z nowo utworzoną partią Phuea Thai na czele z Yingluck Shinawatrą, siostrą byłego premiera Thaksina Shinawatry, która zdobyła 265 mandatów. 8 sierpnia 2011 Yingluck objęła urząd premiera Tajlandii.
Życie prywatne.
Abhisit Vejjajiva jest żonaty, ma dwoje dzieci. Jego żona z zawodu jest dentystką oraz wykłada na Uniwersytecie Chulalongkorn.

</doc>
<doc id="1115970" url="https://pl.wikipedia.org/wiki?curid=1115970" title="Europejska Organizacja Badań Kosmicznych">
Europejska Organizacja Badań Kosmicznych

Europejska Organizacja Badań Kosmicznych (ang. "European Space Research Organization", ESRO) – istniejąca w latach 1964-1975 organizacja zajmująca się badaniami przestrzeni kosmicznej i astronautyką, utworzona przez osiem krajów Europy Zachodniej. W 1975 została połączona z Europejską Organizacją Rozwoju Rakiet Nośnych w Europejską Agencję Kosmiczną.
Po II wojnie światowej kraje europejskie, podobnie jak USA i ZSRR, zainteresowały się osiągnięciami III Rzeszy w dziedzinie rakietnictwa. Naukowcy z krajów zachodniej Europy zdawali sobie jednak sprawę, że narodowe programy każdego państwa z osobna nigdy nie będą mogły być porównywalne z programami dwóch światowych mocarstw. W 1958 Edoardo Amaldi i Pierre Auger podjęli debatę na temat wspólnej zachodnioeuropejskiej agencji kosmicznej. W debacie udział wzięli przedstawiciele ośmiu krajów.
Zdecydowano o utworzeniu dwóch wspólnych agencji. ESRO, mającej zajmować się badaniami przestrzeni kosmicznej i budową aparatury i satelitów naukowych, oraz ELDO, która miała budować wspólne rakiety nośne dla satelitów ESRO. Porozumienie o ESRO podpisano w Paryżu 14 czerwca 1962, a weszło w życie 20 marca 1964, zarejestrowane przez Sekretariat ONZ 11 marca 1965 r.
ESRO składało się z szeregu ośrodków skupiających się na różnych aspektach działalności organizacji:
Obecnie wszystkie te ośrodki są częścią Europejskiej Agencji Kosmicznej.

</doc>
<doc id="1115972" url="https://pl.wikipedia.org/wiki?curid=1115972" title="Korupcja wyborcza">
Korupcja wyborcza

Korupcja wyborcza – prawnicze, zbiorcze określenie czynów zabronionych określonych w art. 250a Kodeksu karnego. Są to występki przeciwko wyborom i referendum.
Karze pozbawienia wolności od 3 miesięcy do lat 5 podlega osoba uprawniona do głosowania, która przyjmuje korzyść majątkową lub osobistą albo takiej korzyści żąda za głosowanie w określony sposób (art. 250a § 1 kk) – korupcja wyborcza bierna.
Tej samej karze co określonej w art. 250a § 1 kk podlega osoba, która udziela korzyści majątkowej lub osobistej osobie uprawnionej do głosowania, aby skłonić ją do głosowania w określony sposób lub za głosowanie w określony sposób (art. 250a § 2 kk) – korupcja wyborcza czynna.
W wypadku mniejszej wagi, sprawca czynu określonego w § 1 lub 2 art. 250a podlega grzywnie, karze ograniczenia wolności albo pozbawienia wolności do lat 2 (art. 250a § 3 kk). Jeżeli sprawca przestępstwa określonego w § 1 albo w § 3 art. 250a kk w związku z § 1 art. 250a kk zawiadomił organ powołany do ścigania o fakcie przestępstwa i okolicznościach jego popełnienia, zanim organ ten o nich się dowiedział, sąd stosuje nadzwyczajne złagodzenie kary, a nawet może odstąpić od jej wymierzenia (art. 250a § 4 kk).

</doc>
<doc id="1115974" url="https://pl.wikipedia.org/wiki?curid=1115974" title="Zamek w Bausce">
Zamek w Bausce

Zamek w Bausce (łot. "Bauskas Pils," dawniej w j.polskim "Zamek w Bowsku") – kompleks składający się z ruin zamku oraz późniejszego pałacu zlokalizowany w mieście Bauska na Łotwie. Zamek znajduje się na niewielkim wzgórzu w widłach rzek Niemenek i Musza w miejscu gdzie dają one początek Lelupie.
Historia.
Budowę zamku inflancka gałąź zakonu krzyżackiego rozpoczęła w latach 1443–1456 za czasów mistrza krajowego Heidenreicha I. W różnym zakresie był rozbudowywany do końca XVI wieku. Zamek stanowił ostatnią fortecę wybudowaną przez zakon dla ochrony granic pomiędzy Liwonią i Litwą oraz w celu kontroli handlu pomiędzy Litwą i Rygą.
W latach 1561–1562 zamek stał się własnością arcybiskupa Rygi Wilhelma Hohenzollerna a po sekularyzacji zakonu krzyżackiego w Inflantach w 1562 zamek został siedzibą książąt Kurlandii i Semigalii, będących od 1562 roku lennikami króla Zygmunta Augusta. Pod koniec XVI wieku Gotthard Kettler przebudował i rozbudował zamek zamieniając go w ufortyfikowaną manierystyczną rezydencję. W 1587 książę przeniósł się na stałe do zamku, który od tej pory stanowił siedzibę księstwa aż do 1596, kiedy to zgodnie z wolą księcia Gottharda księstwo zostało podzielone pomiędzy jego synów Fryderyka i Wilhelma a siedzibę księstwa Semigalii przeniesiono do Mitawy. 
Latem 1625 w trakcie wojny polsko-szwedzkiej zamek opanował Gustaw II Adolf dzięki zdrajcy, który poinformował o niebronionym oknie w piwnicy. Żołnierze szwedzcy wtargnęli do zamku i bez trudu go opanowali, gdyż garnizon liczył 30 osób (w tym 18 chorych). W czasie tego ataku starosta bowski Butler został zabity. Do chwili zawarcia pokoju oliwskiego w 1660 zamek przechodził z rąk do rąk pomiędzy Polską i Szwecją, co potęgowało jego destrukcję. Ostatecznie w 1706 w czasie III wojny północnej zarówno zamek, jak i pałac zostały wysadzone i od tego czasu pozostając niezamieszkane popadały w ruinę.
Obecnie ze średniowiecznej siedziby zakonu kawalerów mieczowych pozostały ruiny, natomiast renesansowy pałac, którego odbudowę rozpoczęto w 1973, został w pełni odrestaurowany. W 1990 założono Muzeum Zamkowe, którego celem jest renowacja i konserwacja zabytku oraz jego udostępnianie turystom. Oprócz wystawy stałej poświęconej historii zamku zwiedzającym udostępniono zbiór pochodzący z wykopalisk archeologicznych obejmujący ok. 5500 artefaktów. 

</doc>
<doc id="1115976" url="https://pl.wikipedia.org/wiki?curid=1115976" title="Mafia sołncewska">
Mafia sołncewska

Mafia sołncewska (ros. Солнцевская братва, "Sołncewskaja bratwa", dosł. brać sołncewska) – jedna z najgroźniejszych i największych na świecie zorganizowanych grup przestępczych, utworzona w Rosji.
Nazwa pochodzi od zachodniego przedmieścia Moskwy. Według raportu FBI uznana za największą euroazjatycką organizację kryminalną na świecie – pod względem majątku, wpływów oraz zakresu sprawowanej przez nią kontroli finansowej. Jest jednym z najważniejszych segmentów struktury mafii rosyjskiej. Jej szefowie to Siemion Mogilewicz i zastrzelony w 2009 r. Wiaczesław Iwankow.

</doc>
<doc id="1115978" url="https://pl.wikipedia.org/wiki?curid=1115978" title="Gródczanki (przystanek kolejowy)">
Gródczanki (przystanek kolejowy)

Gródczanki – nieczynny przystanek kolejowy położony w Gródczankach.

</doc>
<doc id="1115979" url="https://pl.wikipedia.org/wiki?curid=1115979" title="ESRO">
ESRO



</doc>
<doc id="1115982" url="https://pl.wikipedia.org/wiki?curid=1115982" title="Komm Süßer Tod">
Komm Süßer Tod



</doc>
<doc id="1115988" url="https://pl.wikipedia.org/wiki?curid=1115988" title="Kietrz (stacja towarowa)">
Kietrz (stacja towarowa)

Kietrz – zamknięta stacja techniczna położona w Kietrzu, w województwie opolskim. Stacja nie jest eksploatowana w ruchu pasażerskim.
Historia.
Stacja Kiekrz została oddana do użytku w 1896 roku wraz z otwarciem linii kolejowej nr 194: Pietrowice Wielkie – Kietrz. Do 1945 roku stacja nosiła nazwę Katscher. Ruch pasażerski na stacji wstrzymano w 1993 roku, a posterunek jest obecnie zamknięty. Budynek stacyjny został zamieniony na lokal mieszkalny (centralna część) i biurowy (niższa część – na lewo od środkowej części budynku, patrząc od strony peronów). Część magazynowa została zburzona wiosną 2008 roku (najprawdopodobniej bezprawnie – tzn. bez zgody i wiedzy konserwatora zabytków).

</doc>
<doc id="1115989" url="https://pl.wikipedia.org/wiki?curid=1115989" title="Bitwa pod Wojszkami">
Bitwa pod Wojszkami

Bitwa pod Wojszkami miała miejsce 14 lipca 1792 roku podczas wojny polsko-rosyjskiej 1792.
W czasie, gdy 14 lipca wojska rosyjskie wkraczały do Białegostoku, korpus litewski Michała Zabiełły stacjonował w Płoskach. Od czasu do czasu dochodziło jedynie do niewielkich starć z podchodzącymi pod litewski obóz oddziałami Kozaków dońskich. By zdobyć dokładne informacje o nieprzyjacielu Zabiełło wysłał w kierunku Białegostoku grupę wojsk dowodzoną przez Michała Kirkora. W skład grupy wszedł pułk jazdy tatarskiej Kirkora, 200 strzelców, 200 piechoty i 1 działo. Po przeprawieniu się przez Narew grupa Kirkora dotarła pod Wojszki.
Po zatrzymaniu swych sił pod Wojszkami Kirkor postanowił urządzić zasadzkę i w tym celu ustawił piechotę i działo na wzniesieniu, ukrył strzelców w lesie, a jazdę za wzgórzem. Dowódca Kozaków Popow także zastawił pułapkę – większość swych oddziałów ukrył, a sam z niewielką siłą ruszył naprzeciw żołnierzy litewskich. Na widok słabego nieprzyjaciela jazda tatarska rzuciła się do ataku i po krótkiej walce zmusiła słabszych Dońców do odwrotu, nie zdając sobie sprawy, że ucieczka ta jest pozorowana. Tatarzy litewscy dali się oszukać za pomocą fortelu, który należał do podstawowych sposobów walki Tatarów krymskich na Dzikich Polach.
Jazda tatarska Kirkora znalazłszy się nagle wobec przeważających sił nieprzyjaciela, nie próbowała go przełamać, lecz natychmiast rzuciła się do ucieczki. Po pokonaniu litewskiej jazdy Kozacy dońscy spróbowali rozbić litewską piechotę, jednak ich atak załamał się pod silnym ogniem karabinowym.
Choć bitwa pod Wojszkami nie była dla Litwinów pomyślna, pozwoliła grupie Kirkora osiągnąć główny cel swej wyprawy i uzyskać informacje co do najbliższych ruchów sił generała Kreczetnikowa.

</doc>
<doc id="1115992" url="https://pl.wikipedia.org/wiki?curid=1115992" title="Air Iceland">
Air Iceland

Air Iceland – islandzka regionalna linia lotnicza z siedzibą w Reykjavíku. Obsługują połączenia krajowe oraz na Grenlandię i na Wyspy Owcze. Głównym hubem jest Port lotniczy Reykjavík.

</doc>
<doc id="1115995" url="https://pl.wikipedia.org/wiki?curid=1115995" title="Pocisk przeciwokrętowy P-6">
Pocisk przeciwokrętowy P-6



</doc>
<doc id="1115997" url="https://pl.wikipedia.org/wiki?curid=1115997" title="Tłustomosty (przystanek kolejowy)">
Tłustomosty (przystanek kolejowy)

Tłustomosty – stacja kolejowa położona w Tłustomostach.
Historia.
Stacja Tłustomosty przed 1945 rokiem nosiła nazwę "Stolzmütz".

</doc>
<doc id="1116001" url="https://pl.wikipedia.org/wiki?curid=1116001" title="To be, or not to be">
To be, or not to be



</doc>
<doc id="1116004" url="https://pl.wikipedia.org/wiki?curid=1116004" title="Fasciola hepatica">
Fasciola hepatica



</doc>
<doc id="1116005" url="https://pl.wikipedia.org/wiki?curid=1116005" title="Apotropaiczna rzeźba">
Apotropaiczna rzeźba



</doc>
<doc id="1116006" url="https://pl.wikipedia.org/wiki?curid=1116006" title="Tenoch">
Tenoch

Tenoch, również Tenochtli, Tenuch, Tēnōch, 
Ténoch (ur. 1299, zm. 1363) – jeden z kapłanów i przywódców Azteków (Méxicas), pierwszy (mityczny) tlatoani (1325–1363).
Tenoch uważany jest za ostatniego legendarnego władcę Azteków, będącego tym, który przemierzył ze swym ludem długą drogę przez Dolinę Meksyku i dotarł do celu wędrówki przy jeziorze Texcoco.
Przypisuje mu się założenie Tenochtitlánu, a za datę założenia tego miasta, według obliczeń kalendarza azteckiego, przyjmuje się dzień 18 lipca 1325 r. Prawdopodobnie to od jego imienia miasto przyjęło nazwę Tenochtitlán.
Po śmierci Tenocha, w Cuauhmixtitlan, na jego miejsce nie wybrano już żadnego kapłana – władcy. Aztekowie postanowili utworzyć monarchię i szukali kandydata w Culhuacanie. Został nim wybrany dopiero w 1376 r. Acamapichtli. Jego ojcem był Opochtzin, szlachcic aztecki, a matką Atotoztli, córka władcy Culhuacanu. Uważa się go za pierwszego oficjalnego tlatoani Tenochtitlánu.
Wśród historyków od dawien dawna toczy się spór o to, czy Tenoch był postacią mitologiczną, czy też rzeczywistym azteckim przywódcą.

</doc>
<doc id="1116009" url="https://pl.wikipedia.org/wiki?curid=1116009" title="Baborów (stacja kolejowa)">
Baborów (stacja kolejowa)

Baborów – stacja kolejowa położona w Baborowie w województwie opolskim. Posiada połączenia m.in. z Raciborzem, Kędzierzynem-Koźle i Pilszczem.
Historia.
Stacja "Bauerwitz" powstała w dzisiejszym Baborowie w 1855 roku w związku z otwarciem linii kolejowej z Głubczyc do Raciborza (dziś linia kolejowa nr 177). W 1908 otwarto odcinek Baborów – Polska Cerekiew linii kolejowej 195, który połączył stację z Kędzierzynem-Koźle. Rok później otwarto linię do Pilszcza (325).
W 1991 i 1992 roku zamknięta została linia do Pilszcza (odpowiednio dla ruchu pasażerskiego i towarowego). W 1997 zamknięto linię do Kędzierzyna, a w 2000 roku zawieszono ruch pasażerski na linii Głubczyce – Racibórz (od tego czasu odbywał się na niej wyłącznie ruch towarowy, jednak ten został zawieszony w 2013 roku). Ruch towarowy został ponownie wznowiony 5 grudnia 2016 na życzenie spółki Ecco Rail, ładującej na stacji w Baborowie zboże z przeznaczeniem do transportu do polskich portów.

</doc>
<doc id="1116012" url="https://pl.wikipedia.org/wiki?curid=1116012" title="31 Aleksiejewski Pułk Piechoty">
31 Aleksiejewski Pułk Piechoty

31 Aleksiejewski Pułk Piechoty (ros. 31-й пехотный Алексеевский полк) – pułk piechoty z okresu Imperium Rosyjskiego sformowany 11 listopada 1731, za panowania carycy Anny Iwanowny. Wziął udział w działaniach zbrojnych podczas epoki napoleońskiej oraz I wojny światowej.
Święto pułkowe: 6 sierpnia&lt;br&gt;
Dyslokacja w 1914: Skierniewice (Скерневицы)

</doc>
<doc id="1116015" url="https://pl.wikipedia.org/wiki?curid=1116015" title="Brąchnówko (cmentarzysko)">
Brąchnówko (cmentarzysko)

Brąchnówko (cmentarzysko) – cmentarzysko kultury łużyckiej i grobów kloszowych z okresu halsztackiego, zlokalizowane w miejscu osady z okresu kultury pucharów lejkowatych, znajdujące się w miejscowości Brąchnówko w województwie kujawsko-pomorskim, w powiecie toruńskim, w gminie Chełmża. Penetracja archeologiczna stanowisk znajdujących się na cmentarzysku rozpoczęła się już w XIX wieku.
Znalezione na cmentarzysku artefakty z epoki neolitu znajdują się w zbiorach Muzeum Okręgowego w Toruniu.

</doc>
<doc id="1116016" url="https://pl.wikipedia.org/wiki?curid=1116016" title="Bernacice (stacja kolejowa)">
Bernacice (stacja kolejowa)

Bernacice – stacja kolejowa położona w Bernacicach Górnych.
Historia.
Stacja Bernacice przed 1945 nosiła nazwę "Wernersdorf". Od 1855 do 2000 istniała stacja pasażerska, po 2000 odbywa się tutaj tylko ruch towarowy.

</doc>
<doc id="1116018" url="https://pl.wikipedia.org/wiki?curid=1116018" title="Mercedes-Benz O405GN2">
Mercedes-Benz O405GN2

Mercedes-Benz O405GN2 – przegubowy autobus miejski produkowany w latach 1994-2001 przez firmę Mercedes-Benz.
Historia modelu.
Jest następcą modelu Mercedes-Benz O405GN z lat 1992-1994. Najważniejszą różnicą w porównaniu z poprzednikiem są większe szyby boczne w pierwszym członie (podobna jest różnica między jednoczłonowym O405N2 a O405N), a także bogatsze wyposażenie wewnętrzne (często fotokomórki, zamykające drzwi oraz klimatyzacja). Produkowano również jego odmianę z napędem gazowym Mercedes-Benz O405GN2 CNG. Produkowany był do 2001 r. przez zakłady w Mannheim, należące później do odpowiedzialnego w koncernie za produkcję autobusów EvoBusa. Jego następcą jest Citaro.
Mercedes-Benz O405GN2 w Polsce.
W Polsce autobusy te jeżdżą w komunikacji miejskiej w Gdańsku (26 sztuk), w Gdyni (4 sztuki), w Łodzi (5 sztuk) oraz w Jaworznie (używane, sprowadzone z Niemiec).

</doc>
<doc id="1116019" url="https://pl.wikipedia.org/wiki?curid=1116019" title="32 Kremenczucki Pułk Piechoty">
32 Kremenczucki Pułk Piechoty

32 Kremenczucki Pułk Piechoty (ros. "32-й пехотный Кременчугский полк") – pułk piechoty okresu Imperium Rosyjskiego, sformowany 16 sierpnia 1806 za panowania cara Aleksandra I Romanowa.
Święto pułkowe: 15 sierpnia. Dyslokacja w 1914: Warszawa ("Варшава").
Pułk wziął udział w działaniach zbrojnych epoki napoleońskiej, a także w działaniach zbrojnych okresu I wojny światowej.

</doc>
<doc id="1116020" url="https://pl.wikipedia.org/wiki?curid=1116020" title="Korwety projektu 620">
Korwety projektu 620



</doc>
<doc id="1116023" url="https://pl.wikipedia.org/wiki?curid=1116023" title="Pamięć elektryczna">
Pamięć elektryczna



</doc>
<doc id="1116027" url="https://pl.wikipedia.org/wiki?curid=1116027" title="Atlantis Evolution">
Atlantis Evolution

Atlantis Evolution ("Atlantis IV") – gra przygodowa typu wskaż i kliknij z r., stworzona przez Atlantis Interactive Entertainment. Czwarta część z serii gier komputerowych Atlantis.
Fabuła gry.
Fotoreporter nazwiskiem Curtis Hewitt zostaje porwany przez wir, który prowadzi do samego serca Nowej Atlantydy. Młodzieniec trafia do krainy nowoczesnych technologii i pradawnych wierzeń, gdzie wszystko jest dla niego nowe i obce. Curtis z początku chce tylko wrócić cało do domu, lecz później postanawia oswobodzić lud Nowej Atlantydy spod jarzma bezlitosnych bogów.

</doc>
<doc id="1116030" url="https://pl.wikipedia.org/wiki?curid=1116030" title="Balearica pavonina">
Balearica pavonina



</doc>
<doc id="1116034" url="https://pl.wikipedia.org/wiki?curid=1116034" title="Głubczyce (stacja kolejowa)">
Głubczyce (stacja kolejowa)

Głubczyce – nieczynna stacja kolejowa położona w Głubczycach.
Historia.
Plany budowy stacji w Głubczycach sięgają pierwszej połowy XIX wieku. Od 1855 do 2000 stacja była czynna w ruchu pasażerskim, po roku 2000 ruch został całkowicie wstrzymany. 
W 1989 roku (od 3 do 14 kwietnia) na terenie dworca kręcono film "Triumf ducha".
Budynek dworca, przejściowo sprywatyzowany, w 2022 został odkupiony przez miasto za kwotę wyższą niż cena zbycia blisko 10 lat wcześniej.

</doc>
<doc id="1116036" url="https://pl.wikipedia.org/wiki?curid=1116036" title="Pistolety CZ 75">
Pistolety CZ 75

Pistolety CZ 75 kal. 9 mm – rodzina czechosłowackich pistoletów samopowtarzalnych, produkowanych przez zakłady Česká Zbrojovka Uherský Brod (ČZUB) mieszczące się w miejscowości Uherský Brod.
Historia.
Konstrukcją bazową rodziny jest pistolet CZ 75, dostosowany do 9x19 mm naboju Parabellum, zaprezentowany po raz pierwszy w 1975 r. na targach broni w Madrycie. Jego twórcą jest czeski konstruktor František Koucký. Broń w zamiarze miała być przeznaczona głównie na eksport, gdyż armia byłej Czechosłowacji używała wówczas pistoletu vz.52 (na nabój 7,62x25 mm vz.48), który w latach 80. zastąpiono pistoletem vz.82, strzelającym nabojem 9x18 mm vz.82.
Budowa i działanie.
CZ 75 to pistolet samopowtarzalny, działający na zasadzie krótkiego odrzutu lufy. Zastosowano w nim mechanizm ryglowy z przekoszeniem lufy względem zamka w wyniku współdziałania kształtowego wycięcia ogona lufy i osi zaczepu zamka. Funkcje rygli pełnią dwa pierścieniowe występy, znajdujące się na górnej powierzchni lufy, przed komorą nabojową. Sprężynujący wyciąg umieszczono w zamku, natomiast sztywny wyrzutnik jest występkiem wkładki szkieletu. Broń ma mechanizm uderzeniowy typu kurkowego (z kurkiem odkrytym) oraz mechanizm spustowy z samonapinaniem (podwójnego działania), przystosowany tylko do ognia pojedynczego (funkcję przerywacza pełnią występy na szynie spustowej). Zabezpieczenie pistoletu przed strzałem przypadkowym zapewnia skrzydełkowy bezpiecznik nastawny ze skrzydełkiem w tylnej części szkieletu broni, z lewej strony. Zabezpieczenie broni, realizowane przez przesunięcie skrzydełka bezpiecznika do góry, jest możliwe wyłącznie przy kurku napiętym. W położeniu broń zabezpieczona jest blokowany zaczep kurka (unieruchamia się mechanizm spustowy) oraz zamek. W pistoletach produkowanych po 1976 r. wprowadzono dodatkowo ząb bezpieczeństwa kurka.
CZ 75 jest zasilany z magazynka pudełkowego o pojemności 15 nabojów ułożonych w szachownicę. Zatrzask magazynka usytuowano z lewej strony chwytu, u podstawy kabłąka spustu. Po wystrzeleniu ostatniego naboju z magazynka zamek zatrzymuje się na zaczepie. W szkielecie broni, na długości tylnej ścianki magazynka, umieszczono płaską sprężynę, przytrzymującą częściowo wysunięty magazynek.
Pistolet ma stałe przyrządy celownicze (wyregulowane na 25 metrów), z kontrastowymi plamkami na muszce i po obu stronach wycięcia szczerbiny. Na zamówienie firma oferuje przyrządy celownicze z trytowymi źródłami światła.
W procesie produkcji broni szeroko wykorzystano technologię odlewania precyzyjnego. 
Podstawowe dane taktyczno-techniczne pistoletów rodziny CZ 75.
"* - nie dotyczy CZ 75 DAO"
Wersje.
W trakcie produkcji CZ 75 (model ten nie jest już produkowany) broń wielokrotnie modernizowano i udoskonalano. Początkowo (ok 1980 roku) wydłużono prowadnice zamka (co spowodowało zmianę kształtu przedniej części zamka i szkieletu), w 1987 r. dostosowano kabłąk spustu do strzelania oburącz, potem zmieniono główkę kurka na okrągłą, a później zmodyfikowano również zamek, który otrzymał nowy kształt wycięć do przeładowania broni, nową muszkę, a ponadto dodano mu szynę celowniczą. W drugiej połowie lat 90. zwiększono pojemność magazynka z 15 do 16 nabojów.
W miarę wzrostu zainteresowania pistoletem na świecie, rozwijano jego konstrukcję, technologię i produkcję. W efekcie powstało wiele wersji i odmian broni, w tym dostosowanych do innych (niż Parabellum) nabojów pistoletowych.
CZ 75 B.
CZ 75 B to wprowadzona na rynek w 1993 roku odmiana z samoczynnym bezpiecznikiem (w postaci blokady iglicy) przed strzałem przypadkowym. Dzięki temu możliwe jest bezpieczne przenoszenie broni z nabojem wprowadzonym do komory nabojowej, co znacznie skraca czas niezbędny do oddania strzału.
CZ 75B SA.
Pojawiła się także odmiana pistoletu CZ 75 B, oznaczona jako CZ 75B SA przeznaczona do strzelań sportowych, wyposażona w mechanizm spustowy pojedynczego działania z regulowanym stopniem języka spustowego oraz bez sprężyny, przytrzymującej magazynek. Magazynek mieszczący 16szt. nabojów 9mm lub 10szt. nabojów .40 S&amp;W.
CZ 75 BD, CZ 75 POLICE.
Kolejną odmianą CZ 75 B jest pistolet CZ 75 BD, zaprezentowany w 1997 roku, w którym wyeliminowano skrzydełkowy bezpiecznik nastawny, zastępując go zwalniaczem napiętego kurka, oraz dodano kopytko magazynka i uchwyt do sznura. We wprowadzony równocześnie z nim pistolecie CZ 75 POLICE zastosowano dodatkowo wskaźnik obecności naboju w komorze nabojowej.
CZ 75 DAO.
W 1999 roku na rynku pojawiła się kolejna odmiana CZ 75 B, oznaczona CZ 75 DAO, w której zastosowano mechanizm spustowy wyłącznie z samonapinaniem ("Double Action Only" - DAO). W broni wyeliminowano skrzydełkowy bezpiecznik nastawny i zwalniacz napiętego kurka, skrócono główkę kurka, uniemożliwiając tym samym jego napięcie kciukiem.
CZ 75 FULL AUTO.
Dla oddziałów specjalnych opracowano pistolet CZ 75 FULL AUTO, będący samoczynno-samopowtarzalną wersją CZ 75 (szybkostrzelność teoretyczna wzrosła do ok. 1000 strz./min), w którym dodatkowym chwytem przednim jest zapasowy magazynek, przyłączony pod kadłubem do szkieletu broni.
CZ 75 COMPACT, CZ 75 D COMPACT.
W wyniku skrócenia lufy i zamka pistoletów CZ 75 B i CZ 75 POLICE powstały odpowiednio odmiany CZ 75 COMPACT i CZ 75 D COMPACT, których skrócony magazynek mieścił początkowo 13, a po modernizacji - 14 nabojów. Szkielet CZ 75 D COMPACT wykonano ze stopu lekkiego. Wersje broni przystosowano wyłącznie do naboju 9x19 mm Parabellum.
CZ 75 D PCR COMPACT.
Dla policji Czech opracowano odmianę CZ 75 D COMPACT - CZ 75 D PCR COMPACT (PCR - "Police of Czech Republic"), w której zastosowano nowy szkielet ze stopu lekkiego (wydłużony do końca zamka), wyposażony w prowadnicę do podwieszenia wskaźnika laserowego lub oświetlenia taktycznego, chwyt z radełkowaniem na przedniej i tylnej powierzchni i gumowanymi okładzinami oraz zatrzask magazynka z powiększonym przyciskiem zwalniania. Na zamku umieszczono dodatkowe nacięcia, ułatwiające przeładowanie broni. Ta wersja broni została przystosowana wyłącznie do naboju 9x19 mm Parabellum.
CZ 75 P-01, CZ 75 SP-01.
Jednymi z nowszych konstrukcji rodziny CZ 75 są CZ 75 P-01 (wersja dostosowana do wymagań NATO) oraz CZ 75 SP-01 (wersja oburęczna), które powstały na bazie CZ 75 D PCR COMPACT. Przystosowano ją wyłącznie do naboju 9x19 mm Parabellum.
CZ 75 SEMICOMPACT.
Pośrednie wymiary gabarytowe (pomiędzy CZ 75 COMPACT a CZ 75 B) ma wprowadzony w 1994 roku CZ 75 SEMICOMPACT. Powstał on w wyniku skrócenia zamka i lufy CZ 75 B - z zachowaniem jego wysokości szkieletu i pojemności magazynka. Wszystkie kompaktowe wersje broni przystosowano wyłącznie do naboju 9x19 mm Parabellum.
CZ 75 CHAMPION.
CZ 75 CHAMPION to sportowa odmiana pistoletu CZ 75 (IPSC klasa Open), w której zastosowano m.in.: mechanizm spustowy pojedynczego działania (o obniżonej sile spustu i z regulowaną siłą oporu języka spustowego), wyczynowe przyrządy celownicze z regulowanym celownikiem, bezpiecznik z obustronnym skrzydełkiem, specjalnie profilowaną okładzinę chwytu, powiększony przycisk zatrzasku magazynka oraz 114 mm lufę, zakończoną kompensatorem podrzutu. Do denka magazynka dodano plastikowe kopytko.
CZ 75 STANDARD IPSC, CZ 75 MODIFIED IPSC.
Inną sportową odmianę CZ 75 jest pistolet CZ 75 STANDARD IPSC, dostosowany do naboju .40 S&amp;W. W stosunku do CZ 75 CHAMPION wydłużono szkielet wraz z zamkiem i lufę do 136 mm oraz dodano poślizg magazynka. Produkowano również pistolet sportowy CZ 75 MODIFIED IPSC z lufą o długości 106 mm, zakończoną kompensatorem podrzutu, w którym zamiast mechanicznych przyrządów celowniczych zastosowano celownik kolimatorowy, usytuowany na wsporniku przymocowanym do szkieletu broni.
CZ 85.
Wersją CZ 75 jest pistolet wojskowy CZ 85 (wprowadzony w 1985 roku) przystosowany do użytkowania zarówno przez strzelców prawo-, jak i leworęcznych. Wyposażono go w dodatkowe skrzydełko bezpiecznika i dźwignię zaczepu zamka, umieszczone z prawej strony szkieletu broni.
CZ 85 B.
CZ 85 B to wprowadzona w 1986 r. odmiana pistoletu CZ 85 z samoczynnym bezpiecznikiem przed strzałem przypadkowym w postaci blokady iglicy (o analogicznej konstrukcji, jak w CZ 75 B).
CZ 85 COMBAT.
Z kolei CZ 85 COMBAT to odmiana broni CZ 85 do strzelania sportowego, wprowadzona na rynek w 1996 roku. Wyposażono ją w: wyczynowe, regulowane przyrządy celownicze, spust z regulowaną siłą oporu oraz powiększony przycisk zatrzasku magazynka. Broń pozbawiono natomiast bezpiecznika samoczynnego oraz sprężyny przytrzymującej magazynek.
CZ 75/85 KADET.
Na bazie pistoletów CZ 75 i CZ 85 powstała ich wersja treningowa - CZ 75/85 KADET, dostosowana do naboju .22 LR, działająca na zasadzie odrzutu zamka swobodnego. Broń ma: lufę długości 124 mm, sztywny wyrzutnik przytwierdzony do lufy oraz magazynek z wkładką na 10 nabojów bocznego zapłonu. Masa broni z pustym magazynkiem wynosi 1080 g.
CZ 97 B.
Na bazie pistoletu CZ 75 B opracowano CZ 97 B, dostosowany do naboju 11,43x25 mm (.45 ACP) i różniący się od pierwowzoru głównie konstrukcją mechanizmu ryglowego. Zastosowano bowiem mechanizm ryglowy z przekoszeniem lufy względem zamka, w wyniku współdziałania odpowiednich powierzchni ogona lufy i szkieletu pistoletu. Funkcję rygla spełnia górny występ prostopadłościennego zgrubienia wlotowej części lufy, a opory ryglowej - przednia, górna krawędź okna wyrzutowego łusek. Masa pistoletu z magazynkiem wynosi 1150 g, długość broni - 212 mm, szerokość - 35 mm, wysokość - 150 mm, pojemność magazynka - 10 nabojów.
Producent oferuje do pistoletów CZ 75 i CZ 85 zestaw treningowy, zawierający zamek ze sprężyną powrotną i magazynek. Pistolety CZ 75, CZ 75 B, CZ 75 BD, CZ 75 DAO i CZ 75 POLICE są oferowane również w wersjach dostosowanych do nabojów: 9x21 mm IMI oraz 10x21,6 mm (.40 S&amp;W), przy czym w ostatniej wersji - z magazynkiem o pojemności 10 nabojów.
CZ 75 SP-01 Phantom.
Pistolet SP-01 Phantom ma kompozytowy szkielet, na którym jest osadzony zamek z lufą w przeciwieństwie do wersji Shadow 1 i 2, co przejawia się niższą o 30% masą, która wynosi 800 g w porównaniu do 1180 g szkieletu stalowego. Jest mniej popularny wśród strzelców sportowych IPSC.
Użycie.
Pistolet "CZ 75" jest używany przez wojsko i policję, a także do celów sportowych.
Użytkownicy:

</doc>
<doc id="1116038" url="https://pl.wikipedia.org/wiki?curid=1116038" title="Wielki Rann">
Wielki Rann

Wielki Rann (ang. "Rann of Kutch", czasem też w transkrypcji "Kuchchh") – sezonowe solnisko (słone bagna) na spornym pograniczu Indii (stan Gujarat, dystrykt Kaććh) i Pakistanu (prowincja Sindh), nad Morzem Arabskim, w pobliżu ujścia do morza rzeki Indus.
Nazwa „Rann” wywodzi się ze słowa "ran" (रण) w języku hindi oznaczającego słone bagno, natomiast Kutch (Kuchchh albo Kachchh) jest nazwą dystryktu. Południowo-wschodnia część solniska bywa wyodrębniana z całości i nazywana „solniskiem małym”, czyli Małym Rannem (ang. "Little Rann of Kutch"), a reszta – „wielkim” ("Great Rann of Kutch").
Przez obszar solniska Wielki Rann przed około 4–5 tysiącami lat przepływała nieistniejąca już dziś rzeka Saraswati (rzeka o tej samej nazwie także dziś przepływa przez tę okolicę, ale jej bieg jest całkiem inny, niż starożytnej Saraswati), która wyschła wskutek najprawdopodobniej ruchów tektonicznych w tym rejonie.

</doc>
<doc id="1116043" url="https://pl.wikipedia.org/wiki?curid=1116043" title="Wojnowice (przystanek kolejowy)">
Wojnowice (przystanek kolejowy)

Wojnowice – nieczynny przystanek kolejowy położony w Wojnowicach.

</doc>
<doc id="1116048" url="https://pl.wikipedia.org/wiki?curid=1116048" title="Krzanowice (stacja kolejowa)">
Krzanowice (stacja kolejowa)

Krzanowice – nieczynna stacja kolejowa położona w Krzanowicach.
Historia.
W latach 1895-1994 istniała stacja pasażerska.

</doc>
<doc id="1116051" url="https://pl.wikipedia.org/wiki?curid=1116051" title="Alain de Benoist">
Alain de Benoist

Alain de Benoist fr: alɛ̃ də bənwa, (ur. 11 grudnia 1943 w Saint-Symphorien) – francuski intelektualista, pisarz, politolog i dziennikarz. Założyciel "Groupement de recherche et d'études pour la civilisation européenne" (GRECE), który zaliczany jest do francuskiego nurtu Nowej prawicy, traktowany przez liberalny establishment i lewicę jako skrajnie prawicowy, zaś przez konserwatywną tradycjonalistyczną prawicę krytykowany za „odchylenie lewicowe”.
Życiorys.
Alain de Benoist pochodzi z rodziny katolickiej o korzeniach arystokratycznych. Studiował m.in. prawo na Sorbonie, filozofię, socjologię.
Wydaje dwa czasopisma: "Nouvelle Ecole" (od roku 1968) oraz "Krisis" (od roku 1988). Pisze także dla różnych gazet i wydań, jak na przykład "Mankind Quarterly", "The Scorpion", "Tyr", "Chronicles", "Le Figaro".
W 1978 opublikował recenzję "Vue de droite: Anthologie critique des idées contemporaines" (Copernic, 1977), za którą otrzymał nagrodę Akademii Francuskiej.
Ideologia.
Alain de Benoist współpracował z różnymi osobami zarówno z prawicy narodowej, jak i skrajnej lewicy. Jego poglądy są antyliberalne i antyimigracyjne; krytykuje także globalizację i kapitalizm amerykański, który jego zdaniem niszczy tożsamość narodową. Popiera federację europejską, związaną z zasadą subsydiarności.

</doc>
<doc id="1116052" url="https://pl.wikipedia.org/wiki?curid=1116052" title="Krzanowice Południowe">
Krzanowice Południowe

Krzanowice Południowe – nieczynny przystanek kolejowy położony w Krzanowicach.
Historia.
Pierwsze koncepcje budowy linii kolejowej z Raciborza do Opawy (przez Krzanowice i Chuchelną) pojawiły się w 1878. Do ich realizacji przyczynił się Timoleon von Lichnovsky, właściciel lokalnych dóbr, w tym folwarków Borucin i Bojanów. Otwarcie linii wraz ze stacją w Krzanowicach nastąpiło 20 października 1895. 
Stacja Krzanowice Południowe nosiła pierwotnie nazwę "Kranowitz Süd", a w czasach hitlerowskich "Kranstädt Süd". Od 1895 roku do 1994 roku odbywał się na niej ruch pasażerski. W roku 1986 została zdegradowana ze stacji na przystanek. W 2017 r. budynek dworca odnowiono i zaadaptowano na punkt odpoczynkowy na turystycznej trasie rowerowej Krzanowice–Chuchelná.
Budynek.
Pierwszy budynek dworcowy (z drewna) zbudowano na stacji w 1896. W 1899 został on przebudowany. Kolejna modernizację przeprowadzono w 1925 i budynek ten (ze zmianami) przetrwał do dziś.

</doc>
<doc id="1116078" url="https://pl.wikipedia.org/wiki?curid=1116078" title="Dragster">
Dragster

Dragster – samochód używany w wyścigach na krótkich dystansach np. 1/4 mili. Zazwyczaj montuje się w nich ulepszone silniki tłokowe, jednak zdarzają się maszyny z silnikami odrzutowymi.
W dragsterach najważniejsze jest duże przyspieszenie – na dystansie 402,336 metra samochody te nie osiągają pełnej prędkości, która mogłaby mieć decydujące znaczenie w dłuższym wyścigu. Ważna jest także aerodynamika pojazdu. Zwrotność nie odgrywa tu dużej roli ponieważ tor wyścigu pozbawiony jest zakrętów.
Samochody te generują moc około 8000 KM. Po osiągnięciu mety mają prędkość przekraczającą 500 km/h, a pierwszą setkę osiągają już po 0,5 s. Najmocniejsze zużywają nawet po 10 l paliwa na sekundę.
Najmocniejsze klasy dragsterów (top fuel), których dane zamieszczono powyżej, ze względów bezpieczeństwa, nie ścigają się na dystansie 402,5 m, lecz na skróconym do 1000 stóp, czyli 302 m. Wynika to z faktu osiągania przez nie zbyt dużych prędkości na dystansie 400 m. Już na dystansie 1000 stóp przekraczają prędkość 300 mil/h (ok. 480 km/h).
Rodzaje dragsterów.
Najczęściej spotykane są samochody wyścigowe po dodatkowym tuningu, ale najmocniejsze dragstery to długie smukłe maszyny. 8 cylindrów napędza dwa tylne ponad 1 metrowe koła. Z przodu długiej na ponad 9 metrów maszyny, są 2 małe koła. Tuż przed startem są one blokowane, a tylne wprawia się w ruch – tarcie topi ich wierzchnią powierzchnię, co zwiększa przyczepność. Kadłub dragstera, czyli część pomiędzy kokpitem a przednimi kołami mieści całą mechanikę pojazdu i zbiornik na paliwo.

</doc>
<doc id="1116079" url="https://pl.wikipedia.org/wiki?curid=1116079" title="Ogród Krasińskich w Warszawie">
Ogród Krasińskich w Warszawie

Ogród Krasińskich w Warszawie – zabytkowy park miejski w Warszawie, w Śródmieściu, na Muranowie, znajdujący się między ulicami Świętojerską, Andersa, Starymi Nalewkami, Długą i placem Krasińskich.
Historia.
Początki.
Ogród Krasińskich został założony w stylu barokowym w roku 1676, jako część założenia ogrodowo-pałacowego znanego jako pałac Krasińskich, wzniesionego dla wojewody płockiego Jana Dobrogosta Krasińskiego. Początkowo jego powierzchnia wynosiła 3,4 ha i do czasu założenia Ogrodu Saskiego był to największy park warszawski.
Po zakupie w 1765 przez państwo nieruchomości na siedzibę Komisji Skarbu Koronnego, 1 kwietnia 1768 park został udostępniony do użytku publicznego. Od tamtej pory przechodził on wiele zmian, z których prace z lat 1891–1895 według projektu głównego ogrodnika Warszawy Franciszka Szaniora nadały mu zachowany do dziś styl krajobrazowy. W XIX wieku działał w sąsiedztwie ogrodu w pałacu Dückerta Zakład Wód Mineralnych Sztucznych, założony w 1824 przez 3 wspólników: Henryka Spiessa, Samuela Elsnera i Jana Żelazowskiego oraz Ignacego Lesińskiego i Ferdynanda Ulbrichta. W latach 1790-1883 do pałacu Krasińskich przylegał także budynek Teatru Narodowego.
Wieczorem 29 listopada 1830 powstańcy listopadowi stoczyli na zachodnich krańcach ogrodu zwycięską walkę z Pułkiem Wołyńskim, co pozwoliło im zdobyć pobliski Arsenał wraz ze składowaną tam bronią. Miejsce starcia zbrojnego jest dziś oznaczone głazem pamiątkowym (przy chodniku oddzielającym ogród od ul. gen. Andersa). 
W czasie II wojny światowej teren parku znalazł się na zewnątrz żydowskiego getta, a od strony ulicy Świętojerskiej i dzisiejszej Bohaterów Getta przebiegała jego granica. Park, podobnie jak i pałac, ucierpiały w czasie powstania warszawskiego, walczył tu m.in. powstańczy batalion Chrobry I. Po wojnie obszar parku powiększono do 11,8 ha, włączając w granice parku m.in. tereny sąsiadujących z parkiem, a nieodbudowanych ze zniszczeń wojennych budynków.
Okres powojenny.
W 1965 roku ogród, wraz z bramą od dawnych Nalewek, został wpisany do rejestru zabytków pod numerem 256/3. W tym samym czasie do rejestru wpisano pałac (numer 256/2) i założenie architektoniczne placu Krasińskich (numer 256/1) wraz z dwiema studniami (pozycja 258). Wśród najstarszych okazów drzew w parku, pochodzących z końca XIX wieku, na uwagę zasługują m.in. miłorząb dwuklapowy, orzech czarny, leszczyna turecka i skrzydłorzech kaukaski.
W drugiej połowie XX w. i na początku XXI w. park ulegał samoistnym procesom, które powodowały odbieganie od pierwotnej koncepcji, jednocześnie jednak zwiększały jego wartość przyrodniczą. Dzięki licznej obecności starych drzew i skupisk krzewów na początku 2. dekady XXI w. na terenie ogrodu w okresie letnim gniazdowało 27–29 gatunków ptaków, a podobna liczba gatunków zimowała. Wśród obiektów architektury ogrodowej na uwagę zasługuje staw ze sztuczną kaskadą (Staw w Ogrodzie Krasińskich), klomb na osi pałacu czy nowoczesny plac zabaw.
W sierpniu 1989 w miejscu północnego budynku Pasażu Simonsa odsłonięto pomnik upamiętniający żołnierzy batalionu „Chrobry I”, którzy zginęli w tym miejscu w czasie powstania warszawskiego.
W latach 2013–2014 w północnej części parku przeprowadzono prace archeologiczne w poszukiwaniu archiwum Bundu. W tym celu odsłonięto piwnice kamienic pod przedwojennymi adresami Świętojerska 38 i 40. Archiwum nie odnaleziono, jednak natrafiono m.in. na kości ludzkie, przedmioty codziennego użytku (naczynia, sztućce i ubrania) i relikty zakładów rzemieślniczych, co dostarczyło cennych informacji na temat warunków życia w okupowanej Warszawie.
Rewitalizacja.
W 2011 zorganizowano konkurs na rewitalizację ogrodu, którą przeprowadził stołeczny Zarząd Terenów Publicznych kierowany przez Renatę Kaznowską. Zdecydowano się na odtworzenie koncepcji z XIX w., choć wizja ponownego ogrodzenia parku i wycinki części drzew wzbudziła kontrowersje. W 2012 odnowiono zabytkową bramę, pod koniec roku wycięto 337 drzew (co stanowiło ok. ⅓ dotychczasowej ich liczby). Zdaniem wykonawców projektu i zarządców parku większość z nich wycięto ze względów zdrowotnych, a pozostałe ze względów kompozycyjnych. Argumentacja ta nie przekonała wielu zwolenników bardziej naturalnego charakteru parku, którzy zorganizowali akcję protestacyjną. Wśród protestujących znaleźli się ci mieszkańcy okolic parku, w tym celebryci, którzy wycinkę uznali za zbyt dużą, wsparci przez naukowców wskazujących na straty przyrodnicze. Według nich zarówno rozmiar, jak i tempo przebudowy drzewostanu, prowadzący do gwałtownej jego redukcji, spowoduje spadek jego różnorodności biologicznej (zwłaszcza w zakresie ptaków, ssaków i bezkręgowców), osłabienie wartości w zakresie bilansu tlenu i dwutlenku węgla, a także wartości w zakresie geografii krajobrazu. Kwestionowany był również sens przywracania koncepcji sprzed wieku. Zwolennicy rewitalizacji przywoływali natomiast zabytkowy charakter parku. 
W trakcie prac rewitalizacyjnych odkryto ceglane elementy, prawdopodobnie pozostałości XIX-wiecznego pałacu Badenich. Prasa ujawniła, że rewitalizację prowadzono bez uprzednich badań archeologicznych, mimo że zalecały je Krajowy Ośrodek Badań i Dokumentacji Zabytków i Stołeczny Konserwator Zabytków.
Otoczenie.
W zachodniej części parku, od strony dawnej ulicy Nalewki, znajduje się częściowo zachowana barokowa brama i fragment ogrodzenia, od strony wschodniej zaś pałac Krasińskich (obecnie własność Biblioteki Narodowej) oraz gmach Sądu Najwyższego (1996–1999). Po zachodniej stronie parku znajduje się budynek Arsenału Królewskiego z Państwowym Muzeum Archeologicznym oraz pomnik Bohaterów Walk pod Monte Cassino (odsłonięty w 1999). 

</doc>
<doc id="1116080" url="https://pl.wikipedia.org/wiki?curid=1116080" title="Plac Krasińskich">
Plac Krasińskich



</doc>
<doc id="1116082" url="https://pl.wikipedia.org/wiki?curid=1116082" title="Bill Dickinson">
Bill Dickinson

William Louis (Bill) Dickinson (ur. 5 czerwca 1925, zm. 1 marca 2008) – amerykański polityk, członek Partii Republikańskiej. W latach 1965–1993 był przedstawicielem drugiego okręgu wyborczego w stanie Alabama w Izbie Reprezentantów Stanów Zjednoczonych.

</doc>
<doc id="1116087" url="https://pl.wikipedia.org/wiki?curid=1116087" title="Grus rubicunda">
Grus rubicunda



</doc>
<doc id="1116091" url="https://pl.wikipedia.org/wiki?curid=1116091" title="Linia kolejowa nr 193">
Linia kolejowa nr 193

Linia kolejowa nr 193 — rozebrana linia kolejowa łącząca Racibórz Studzienną z Krzanowicami Południowymi.
Historia.
Pierwsze koncepcje budowy 34-kilometrowej linii kolejowej z Raciborza do Opawy (przez Krzanowice i Chuchelną) pojawiły się w 1878. Przez wiele lat pozostawały one w sferze planów. Do ich realizacji przyczynił się Timoleon von Lichnovsky, właściciel lokalnych dóbr i fabryk, w tym folwarków Borucin i Bojanów. Z własnych środków sfinansował on prace projektowe nad przyszłą linią. Otwarcie linii nastąpiło 20 października 1895.
Ruch pasażerski uruchomiono na linii w 1941. W 1945, w wyniku działań wojennych, linia znacznie ucierpiała, a torowiska zostały częściowo zniszczone. Krótko po wojnie polskie i czeskie władze kolejowe podjęły zgodną decyzję o rozebraniu odcinka Krzanowice Południowe - Chuchelna. Ruch pasażerski po polskiej stronie (z Raciborza do Krzanowic Południowych) wznowiono latem 1947. W latach 70. i 80. XX wieku uruchamiano na trasie największą liczbę par pociągów (osiem). W rozkładzie jazdy na okres 1992/1993 pozostały dwie pary, ale latem 1993 funkcjonowała już tylko jedna. Z końcem tego roku ruch pasażerski został zlikwidowany.

</doc>
<doc id="1116092" url="https://pl.wikipedia.org/wiki?curid=1116092" title="Solovay">
Solovay



</doc>
<doc id="1116093" url="https://pl.wikipedia.org/wiki?curid=1116093" title="Cat">
Cat



</doc>
<doc id="1116095" url="https://pl.wikipedia.org/wiki?curid=1116095" title="Dom Reinholda Wyssa">
Dom Reinholda Wyssa

Dom Reinholda Wyssa – budynek znajdujący się przy ulicy Gdańskiej 109/111 w Łodzi, obecnie własność Caritas.
Historia.
Budynek został wzniesiony w 1890 roku dla Reinholda Wyssa. w 1930 roku przeszedł na własność Diecezji Łódzkiej. Po II wojnie światowej, dom zabrano kościołowi i przekształcono na żłobek i przedszkole. W 1990 roku, Kuria Archidiecezji Łódzkiej odzyskała budynek i przekazała go na działalność Caritas. W budynki funkcjonują biura Caritas, Dom Dziennego Pobytu dla seniorów, Specjalistyczna Świetlica Środowiskowa dla dzieci oraz Kuchnia Społeczna dla ubogich.

</doc>
<doc id="1116104" url="https://pl.wikipedia.org/wiki?curid=1116104" title="Hazmburk">
Hazmburk

Hazmburk (z niem. "Hasenburg" – zajęczy gród), zwany także "Házmburk" lub "Klapý" od nazwy pobliskiej wioski – samotna, bazaltowa góra w północnych Czechach, w okresie litomierzyckim, niedaleko miasta Libochovice i góry Říp. Jej wysokość wynosi 418 m n.p.m. Na szczycie góry znajdują się ruiny zamku o tej samej nazwie.
Pierwsze ślady człowieka na górze pochodzą z epoki miedzi. W epoce żelaza na Hazmburku istniał gród. Zamek został prawdopodobnie wybudowany w XIII wieku. W 1335 roku jako Klapý został sprzedany wraz z okolicznymi włościami przez Jana Luksemburskiego. Jego nowym właścicielem został Zbyněk Zajíc z Valdeka, który to przemianował Klapý na Hazmburk (od własnego imienia).
Podczas wojen husyckich zamek był po stronie katolików. Husyckie wojska Jana Žižki przeprowadziły trzy nieudane próby zdobycia grodu: w 1424, 1429 i 1431 roku. Uległ dopiero w 1469 pod naporem wojsk Jerzego z Podiebradów. Od tamtej pory Zajícowie przenieśli się do Budyně nad Ohří, a zamek stopniowo popadał w ruinę. Przez kolejne stulecia zamek wielokrotnie zmieniał właścicieli. Procesy osuwiskowe w XVIII i XIX wieku poważnie uszkodziły budowlę.
W latach swojej świetności Hazmburk miał długość 150, a szerokość 30 metrów. Najbardziej charakterystyczne są jednak dwie bliźniacze wieże. Zwieńczona blankami Wieża Biała (Bílá Věž) o kwadratowej podstawie ma wysokość 26 metrów. Tylko o metr niższa jest owalna Czarna Wieża (Černá Věž) zbudowana z brył bazaltu. Jej średnica wynosi 9 metrów. Od 1996 roku zamek wraz z tarasem widokowym na Białej Wieży udostępniony jest turystom do zwiedzania przez cały rok.

</doc>
<doc id="1116105" url="https://pl.wikipedia.org/wiki?curid=1116105" title="Stumilowy Las">
Stumilowy Las

Stumilowy Las (, dosł. "Las Stuakrowy") – fikcyjne miejsce, w którym mieszkają Kubuś Puchatek, Prosiaczek, Kłapouchy, Tygrys, Królik, Sowa Przemądrzała, Kangurzyca z Maleństwem, i Krzyś. Toczy się w nim akcja książek dla dzieci A.A. Milne’a.
Stumilowy Las wzorowany jest na lesie Ashdown w angielskim East Sussex.
Alternatywna nazwa.
Od 2000 roku w filmach i serialach Disneya, z powodu wymogu płacenia praw autorskich fundacji, której przekazała Irena Tuwim tłumaczenie książki, zmieniono nazwę lasu na „Stuwiekowy Las”. Mimo to nazwa pojawia się nadal w większości przekładów książek wydawanych przez Egmont i serialu "Moi przyjaciele – Tygrys i Kubuś". 

</doc>
<doc id="1116106" url="https://pl.wikipedia.org/wiki?curid=1116106" title="Házmburk">
Házmburk



</doc>
<doc id="1116107" url="https://pl.wikipedia.org/wiki?curid=1116107" title="Przenośnik nawigacyjny">
Przenośnik nawigacyjny

Przenośnik nawigacyjny – przyrząd nawigacyjny służący do pomiaru odległości na mapach. Przyrząd podobny jest do cyrkla, lecz posiada ostrza na obu ramionach. 
Pomiaru dokonuje się stawiając oba ostrza w punktach na mapie, a następnie przenosząc na podziałkę mapy. Jest to najprostszy sposób pomiaru odległości na mapach Merkatora, stosowanych najpowszechniej w nawigacji. Klasyczny przenośnik nawigacyjny ma specjalny kształt, umożliwiający jego obsługę jedną ręką (zarówno zwiększanie, jak i zmniejszanie odległości pomiędzy ostrzami osiąga się ściskając przyrząd), co pozwala jego używanie także w trudnych warunkach pogodowych (przechyły). Ostrza przenośnika nawigacyjnego są dość tępe, aby nie niszczyć mapy.

</doc>
<doc id="1116108" url="https://pl.wikipedia.org/wiki?curid=1116108" title="Andre Nobbs">
Andre Nobbs

Andre Nobbs (ur. 1965) – australijski polityk, szef ministrów Norfolku od 28 marca 2007 do 24 marca 2010. Wcześniej, 21 marca 2007, został wybrany w skład Zgromadzenia Legislacyjnego (parlamentu terytorium).

</doc>
<doc id="1116110" url="https://pl.wikipedia.org/wiki?curid=1116110" title="Klapý (zamek)">
Klapý (zamek)



</doc>
<doc id="1116112" url="https://pl.wikipedia.org/wiki?curid=1116112" title="Metoda wyczerpywania">
Metoda wyczerpywania

Metoda wyczerpywania () – metoda obliczania pola powierzchni figury geometrycznej za pomocą wpisania w nią ciągu wzajemnie rozłącznych wielokątów o znanej powierzchni, których suma pól zbliża się do powierzchni badanej figury.  
Zastosowanie metody wyczerpywania wymaga zazwyczaj zastosowania rodzaju dowodu nie wprost (). Polega on na tym, że pole powierzchni części figury znajduje się za pomocą porównania z polem powierzchni innej części drogą kolejnych przybliżeń (aż do momentu, w którym różnica między oboma polami staje się pomijalna). Następnie należy założyć, że powierzchnia sprawdzanej figury jest większa niż suma powierzchni wpisanych figur i dowieść błędności takiego założenia, a następnie dowieść błędności założenia przeciwnego, że pole badanej figury jest mniejsze niż suma pól figur wpisanych.
Choć rozwój rachunku różniczkowego wyparł metodę z użycia, pomysł wykorzystywany jest do dzisiaj w nieco zmodyfikowanej formie w matematycznej teorii miary, np. przy obliczaniu miary Lebesgue’a oraz całki Lebesgue’a.
Historia.
Na pomysł na obliczanie powierzchni figury za pomocą ciągu wpisanych figur o znanej powierzchni wpadł w V wieku p.n.e. Antyfont, który zauważył, że podwajając kolejno liczbę boków wielokąta wpisanego w okrąg można przybliżyć się do sprawdzenia pola powierzchni samego okręgu, nie jest jednak jasne czy sam dobrze rozumiał swoje odkrycie. Kilka dekad później Eudoksos z Knidos dopracował tę metodę i z jej pomocą poprawnie obliczał pola i objętości. W starożytności stosowali ją także Euklides i Archimedes, który opisał ją w swoich pismach i wykorzystywał w codziennej pracy do obliczania objętości i pól brył i figur. Niezależnie od nich, w III wieku n.e. chiński matematyk Liu Hui wykorzystał ją do obliczenia pola powierzchni koła. Współczesną nazwę nadał jej w 1647 Grégoire de Saint-Vincent w swoim dziele "Opus geometricum quadraturae circuli et sectionum".
Metoda wyczerpywania uważana jest za prekursora rachunku różniczkowego i teorii granic. Rozwój geometrii analitycznej i zintegrowanego rachunku całkowego pomiędzy XVII a XIX wiekiem wyparł tę metodę z użycia.
Podejście alternatywne wobec metody wyczerpywania reprezentuje zasada Cavalieriego, którą ostatecznie Gilles de Roberval, Evangelista Torricelli, John Wallis, Gottfried Wilhelm Leibniz i inni myśliciele przekształcili w rachunek różniczkowy liczb nieskończenie małych.

</doc>
<doc id="1116113" url="https://pl.wikipedia.org/wiki?curid=1116113" title="Carlos Justiniano Ribeiro Chagas">
Carlos Justiniano Ribeiro Chagas



</doc>
<doc id="1116118" url="https://pl.wikipedia.org/wiki?curid=1116118" title="Trejder-Aa">
Trejder-Aa



</doc>
<doc id="1116122" url="https://pl.wikipedia.org/wiki?curid=1116122" title="Aktion Reinhard">
Aktion Reinhard



</doc>
<doc id="1116123" url="https://pl.wikipedia.org/wiki?curid=1116123" title="Dekanat Czudec">
Dekanat Czudec

Dekanat Czudec − dekanat diecezji rzeszowskiej składający się z 12 parafii:

</doc>
<doc id="1116134" url="https://pl.wikipedia.org/wiki?curid=1116134" title="Układ współrzędnych 1942">
Układ współrzędnych 1942

Układ współrzędnych 1942 – układ współrzędnych płaskich prostokątnych. Układ historyczny, nienależący do państwowego systemu odniesień przestrzennych. Układ został wprowadzony do stosowania uchwałą Prezydium Rządu w 1953.
Układ powstał w wyniku zastosowania odwzorowania Gaussa-Krügera na elipsoidzie Krasowskiego. Punkt przyłożenia – Pułkowo (B=59°46'18.55", L=30°19'42.09") Azymut orientacji: Pułkowo – Bugry (A=121°40'38.79").
W Polsce, podobnie jak w innych państwach Układu Warszawskiego, obowiązywała od 1952 elipsoida Krasowskiego z punktem przyłożenia do geoidy w Pułkowie i lokalną orientacją azymutalną. Był to system przyjęty w ZSRR w 1942, stąd też nazwa układu. Elipsoida Krasowskiego zastąpiła w Polsce dawną elipsoidę Bessela z punktem przyłożenia do geoidy w Borowej Górze. W wyniku wzajemnego powiązania państwowych sieci astronomiczno-geodezyjnych elipsoida Krasowskiego stała się bazą odniesienia dla polskich osnów geodezyjnych i układów odwzorowawczych. 
Układ obejmował dwa podsystemy: 
Układ obowiązywał w służbie cywilnej do czasu zastąpienia go przez układ współrzędnych 1965, w wojskowej natomiast do początku lat 90. XX wieku.

</doc>
<doc id="1116135" url="https://pl.wikipedia.org/wiki?curid=1116135" title="Dekanat Ropczyce">
Dekanat Ropczyce

Dekanat Ropczyce − dekanat diecezji rzeszowskiej składający się z 6 parafii:

</doc>
<doc id="1116136" url="https://pl.wikipedia.org/wiki?curid=1116136" title="Jacqueline Worms de Romilly">
Jacqueline Worms de Romilly



</doc>
<doc id="1116137" url="https://pl.wikipedia.org/wiki?curid=1116137" title="Insomniatic">
Insomniatic

Insomniatic - płyta duetu Aly &amp; AJ wydana 10 lipca 2007 w Stanach Zjednoczonych oraz 22 października 2007 w Wielkiej Brytanii i Włoszech. Zawiera 12 utworów, w tym singel "Potential Breakup Song" oraz remix "Chemical Reacts" z płyty "Into The Rush".
Linki zewnętrzne.
Strona duetu

</doc>
<doc id="1116138" url="https://pl.wikipedia.org/wiki?curid=1116138" title="Linia kolejowa nr 177">
Linia kolejowa nr 177

Linia kolejowa nr 177 – drugorzędna, jednotorowa, niezelektryfikowana linia kolejowa łącząca Racibórz z granicą państwową pomiędzy Pietrowicami Głubczyckimi a Karniowem. Na odcinku od km 24,500 linia jest wyłączona z eksploatacji.
Historia.
Linia została otwarta w 1855 roku dla ruchu pasażerskiego, natomiast w 1856 roku dla ruchu towarowego. 25 września 1873 roku otwarto odcinek z Głubczyc do Karniowa. W 1945 roku odcinek ten został zlikwidowany. 
W 1970 roku zawieszono ruch pasażerski na odcinku Głubczyce - Pietrowice Głubczyckie. 1 grudnia 1982 roku przywrócono ponownie połączenia pasażerskie na tym odcinku, ale już 31 sierpnia 1983 roku ruch pasażerski znów został zawieszony. W 1992 roku na tym odcinku linię zamknięto dla ruchu towarowego. Od 3 kwietnia 2000 roku na linii zaprzestano ruchu pasażerskiego przez co odbywał się na niej wyłącznie ruch towarowy. W 2009 roku zamknięto odcinek Głubczyce - Baborów dla ruchu towarowego, a w 2012 roku również odcinek Racibórz - Baborów przez co ruch na linii zamarł na cztery lata. W grudniu 2016 roku odcinek Racibórz - Baborów został otwarty dla ruchu towarowego po którym wówczas kursowały tylko pociągi ze zbożem przewoźnika Ecco Rail.

</doc>
<doc id="1116141" url="https://pl.wikipedia.org/wiki?curid=1116141" title="Nifedipina">
Nifedipina



</doc>
<doc id="1116143" url="https://pl.wikipedia.org/wiki?curid=1116143" title="Ulica Gdańska w Łodzi">
Ulica Gdańska w Łodzi

Ulica Gdańska w Łodzi – łódzka ulica mająca prawie 3 kilometry długości. Swój bieg rozpoczyna skrzyżowaniem z ul. Ogrodową, tuż obok „Manufaktury”, a kończy na skrzyżowaniu z ul. kpt. F. Żwirki przechodząc w ul. prof. B. Stefanowskiego. Do roku 1983 ulica Gdańska kończyła się skrzyżowaniem z ówczesną ul. St. Worcella przy parku im. St. Worcella (obecna ul. ks. I. Skorupki przy parku im. ks. bp. Michała Klepacza), kiedy to ten końcowy odcinek ulicy przemianowano na ulicę prof. Bohdana Stefanowskiego.
Ulica Gdańska, podobnie jak ulica Piotrkowska może poszczycić się dużą liczbą perełek architektury, z których wiele uznanych jest za zabytki – są to wille i pałace fabrykanckie oraz kamienice z pięknymi detalami.
Powstała z połączenia ulic Nowej i Długiej, istniejących od roku 1873. W 1915 jej nazwę zgermanizowano na Lange Strasse. Nazwę „ulica Gdańska” nadano 11 lutego 1920 r. na uroczystym posiedzeniu rady miejskiej z okazji zaślubin Polski z morzem. Funkcjonowała do roku 1940. W okresie okupacji nazwę przetłumaczono na Danziger Strasse. Po odzyskaniu niepodległości w 1945 roku przywrócono Gdańską.
W latach 1915–1916 została wybrukowana od ul. Zielonej do ul. Ogrodowej. W budynkach tej ulicy, w 1937 roku podłączono kanalizację.
Przy ulicy Gdańskiej (pod nr 74) mieszkał z rodzicami (do wybuchu II wojny światowej) pisarz Jerzy Kosiński.
Ważniejsze obiekty.
Przy ulicy Gdańskiej istniały następujące synagogi:

</doc>
<doc id="1116147" url="https://pl.wikipedia.org/wiki?curid=1116147" title="Choroby sercowo-naczyniowe">
Choroby sercowo-naczyniowe



</doc>
<doc id="1116148" url="https://pl.wikipedia.org/wiki?curid=1116148" title="Choroba sercowo-naczyniowa">
Choroba sercowo-naczyniowa



</doc>
<doc id="1116150" url="https://pl.wikipedia.org/wiki?curid=1116150" title="Dale Bumpers">
Dale Bumpers

Dale Leon Bumpers (ur. 12 sierpnia 1925 w Charleston, Arkansas, zm. 1 stycznia 2016 w Little Rock) – amerykański prawnik i polityk, członek Partii Demokratycznej. W latach 1970–1974 był gubernatorem stanu Arkansas, a w latach 1975–1999 reprezentował ten stan w Senacie Stanów Zjednoczonych.
Życiorys.
Dale Bumpers urodził się 12 sierpnia 1925 roku w Charleston w stanie Arkansas. Uczęszczał do szkół publicznych w Arkansas i studiował na Uniwersytecie Arkansas w Fayetteville. W latach 1943–1946 służył w Korpusie Piechoty Morskiej Stanów Zjednoczonych. W 1951 roku ukończył studia prawnicze na Uniwersytecie Northwestern w Chicago w stanie Illinois i powrócił do Charleston, gdzie w latach 1952–1970 został prawnikiem tego miasta. W 1968 roku pełnił funkcję specjalnego sędziego w Sądzie Najwyższym stanu Arkansas.
W 1970 roku rozpoczął karierę polityczną. W latach 1970–1974 piastował stanowisko gubernatora stanu Arkansas. W wyborach w 1974 roku z ramienia Partii Demokratycznej został wybrany do Senatu Stanów Zjednoczonych na kadencję rozpoczynającą się 3 stycznia 1975. Trzykrotnie skutecznie ubiegał się o reelekcję w wyborach w latach 1980, 1986 oraz 1992. W latach 1987–1995 był przewodniczącym komisji do spraw drobnej przedsiębiorczości Senatu Stanów Zjednoczonych.
Nie ubiegał się o reelekcję w wyborach w 1998 roku.
Zmarł 1 stycznia 2016 w swoim domu w Charleston, przeżywszy 90 lat.

</doc>
<doc id="1116151" url="https://pl.wikipedia.org/wiki?curid=1116151" title="Jan de Brébeuf">
Jan de Brébeuf

Jan de Brébeuf SJ (ur. 25 marca 1593 w Normandii, zm. 16 marca 1649 na terenach obecnej Kanady) – święty Kościoła Katolickiego, męczennik katolicki, jezuita, misjonarz.
Życiorys.
Wstąpił do zakonu jezuitów w 1617 r. Po złożeniu ślubów pełnił obowiązki pedagoga przy młodzieży (1619-1621), po czym odbył studia filozoficzne i teologiczne (1621–1625). Wyświęcony na kapłana, na własną prośbę został skierowany na misję do Kanady, gdzie dotarł w 1625 r.
Działalność misyjna.
Pracował wśród szczepu indiańskiego Algonkinów; przez pięć miesięcy uczył się języka. Swą dobrocią i okazywaną pomocą pozyskał sobie sympatię tubylców. Dla wygody własnej i następców ułożył słownik i gramatykę języka tego szczepu. Nie udało mu się jednak nawrócić na wiarę chrześcijańską ani jednego z tych Indian. Udał się więc do szczepu Huronów nad Rzeką Świętego Wawrzyńca. I tu zdobył przyjaźń Indian, ale również nie zdołał nikogo nawrócić. W ciągu trzech lat wyczerpującej pracy w surowych warunkach ochrzcił zaledwie jedno umierające dziecko. Była to najcięższa próba, jaka mogła spotkać misjonarza.
Po zdobyciu Quebecu przez Anglików musiał powrócić w 1629 r. do Francji, ale po odzyskaniu Kanady przez Francuzów (1632) wyruszył znów na misje wraz z grupą innych misjonarzy. W 1636 r. epidemia zaczęła niszczyć ludność wiosek Huronów. Misjonarze starali się ich ratować. Wtedy o. de Brébeuf złożył ślub gotowości na wszystkie cierpienia, byle tylko pozyskać dla Jezusa dusze Indian. Właśnie ta epidemia stała się dla misjonarzy opatrznościowa. Indianie widząc, że biali nie chorują, zaczęli w nich widzieć czarnoksiężników. W 1649 r. było już 7 tys. ochrzczonych Indian.
W czasie jednej z uciążliwych podróży w zimie 1640/1641 roku Jan złamał łopatkę i przez trzy lata musiał przebywać w szpitalu w Quebecu. Wrócił do pracy w 1644.
Śmierć.
Jego dzieło zostało zniszczone przez Irokezów. 6 marca 1649 r. napadli oni na wioski Huronów i wymordowali większość mieszkańców. Jan do końca zachęcał swoich wiernych: „Dzieci moje, podnieście oczy wasze ku niebu. Bóg widzi nasze cierpienia i męki. Ma dla nas piękną nagrodę”. Irokezi ze szczególną zawziętością dręczyli misjonarza: wyrywali paznokcie, zadawali rany, nabijali na pal i zaczęli palić go żywcem, wypalili mu oczy, wreszcie jego głowę zanurzyli w wodzie, by w ten sposób wykpić chrzest. Wściekli, że nie mogli wydobyć z ust męczennika okrzyków boleści, Irokezi zaczęli miażdżyć mu twarz, piersi i całe ciało. W końcu pełni podziwu dla jego męstwa wyrwali mu serce i zjedli je, by posiąść odwagę, jaką on okazał. Razem z nim zamordowano Gabriela Lalementa. W podobnie okrutny sposób zabito ich towarzyszy: Izaaka Jogues’a, Antoniego Daniela, Karola Garniera, Natalisa Chabanela i dwóch braci zakonnych: Jana de Lalanda i Rene Goupila.
Znaczenie.
Beatyfikowani w 1922, a kanonizowani w 1930 przez papieża Piusa XI w grupie Męczenników kanadyjskich. Jest patronem Kanady.

</doc>
<doc id="1116152" url="https://pl.wikipedia.org/wiki?curid=1116152" title="Sala Kolumnowa na Wawelu">
Sala Kolumnowa na Wawelu

Sala Kolumnowa, zwana także Srebrną lub Merliniego – jedna z sal reprezentacyjnych Zamku Królewskiego na Wawelu, wchodząca obecnie w skład ekspozycji Prywatnych Apartamentów Królewskich. 
W XVI w. przechowywano tu srebra stołowe. W latach 1786-1787, Dominik Merlini, architekt Stanisława Augusta Poniatowskiego, przebudował salę w duchu wczesnego klasycyzmu na przyjęcie króla i dworu. 
Sufit podparty jest na toskańskich kolumnach. Na ścianach portrety pędzla malarza królewskiego, Marcelego Baciarellego: koronacyjny portret Stanisława Augusta Poniatowskiego, biskupa Kajetana Sołtyka, kanclerza wielkiego litewskiego Aleksandra Sapiehy oraz Eleonory Czartoryskiej. Zespół klasycystycznych mebli z obiciem kurdybanowym (XVIII w. pochodzi z pałacu biskupów krakowskich w Kielcach.

</doc>
<doc id="1116161" url="https://pl.wikipedia.org/wiki?curid=1116161" title="Virginia Astley">
Virginia Astley

Virginia Astley (ur. w 1959 w Watford) – angielska wokalistka pop.
Artystka rozpoczęła karierę w zespole Ravishing Beauties wraz z Nicolą Holland oraz Kate St. John. Opuściła zespół w 1982 roku rozpoczynając karierę solową. Pierwszym utworem solowym był "Love's a Lonely Place to Be", który dotarł do siódmego miejsca brytyjskiej listy niezależnej.
Debiutancki album Astley, "From the Gardens Where We Fell Secure", został wydany w 1983 roku nakładem Rough Trade. Zawierał on w większości kompozycje instrumentalne w których wykorzystano m.in. śpiew ptaków oraz odgłosy z farmy. Drugi album, "Hope in Darkened Heart", został wydany trzy lata później nakładem Warner Bros.
Obecnie artystka najczęściej występuje gościnnie w nagraniach innych wykonawców.
Bibliografia.
 

</doc>
<doc id="1116163" url="https://pl.wikipedia.org/wiki?curid=1116163" title="Dekanat Sokołów Małopolski">
Dekanat Sokołów Małopolski

Dekanat Sokołów Małopolski – dekanat diecezji rzeszowskiej. Utworzony w 1921 roku (wówczas w diecezji przemyskiej). 
Dekanat składa się z 12 parafii:
XVII wiek.
Dekanat w Sokołowie istniał również na początku XVII w. Obejmował swoim zasięgiem parafie wcześniej należące do dekanatów jarosławskiego i rzeszowskiego w Giedlarowej, Leżajsku, Krzeszowie, Krzemienicy, Dziewiczym Potoku, Tarnogrodzie, Łukowej, Woli Zarczyckiej, Zaczerniu, Nienadówce, Łańcucie, Kraczkowej, Wysokiej, Markowej, Halbigowej, Handzlówce i w Sokołowie. W 1630 dekanat zlikwidowano, a sama parafia sokołowska znalazła się w nowo utworzonym dekanacie leżajskim.

</doc>
<doc id="1116165" url="https://pl.wikipedia.org/wiki?curid=1116165" title="Krystyna Heska-Kwaśniewicz">
Krystyna Heska-Kwaśniewicz

Krystyna Heska-Kwaśniewicz (ur. 18 kwietnia 1940 w Krościenku nad Dunajcem) − literaturoznawca, wykładowca Uniwersytetu Śląskiego w Katowicach, profesor zwyczajny, harcmistrzyni.
Życiorys.
Córka Karola. Absolwentka II LO im. Marii Konopnickiej w Katowicach. W 1972 roku obroniła pracę doktorską na podstawie rozprawy "„Zaranie śląskie”. 1907-1939. Zarys monograficzny". Naukowo zajmuje się analizą gatunków literackich. Bada losy polskich pisarzy związanych z Górnym Śląskiem podczas wojny i okupacji oraz ich związki z górami. Opublikowała m.in. prace na temat twórczości Aleksandra Kamińskiego, Juliana Przybosia, Gustawa Morcinka, Zbyszka Bednorza, Zofii Kossak i Kazimierza Gołby. Zajmuje się też historią harcerstwa na Śląsku. Należy do Górnośląskiego Towarzystwa Literackiego.
Od wielu lat zaangażowana jest w wyjaśnienie okoliczności obrony katowickiej wieży spadochronowej w pierwszych dniach września 1939 roku. Broni autentyczności opisu heroicznej obrony Katowic przez młodzież zawartego w książce Kazimierza Gołby pt. "". W 2014 roku ukazało się krytyczne wydanie książki z posłowiem prof. Krystyny Heski-Kwaśniewicz, w którym powołuje się na odnalezione przez siebie ankiety z „Gościa Niedzielnego” z 1946 roku, w których świadkowie wydarzenia mieli je opisać.
Wybrane publikacje.
Autorką wstępu do wydań książki "Kamienie na szaniec" autorstwa Aleksandra Kamińskiego (1988, 1995).

</doc>
<doc id="1116168" url="https://pl.wikipedia.org/wiki?curid=1116168" title="Premierzy Wysp Cooka">
Premierzy Wysp Cooka



</doc>
<doc id="1116169" url="https://pl.wikipedia.org/wiki?curid=1116169" title="Herb Dębna">
Herb Dębna

Herb Dębna – jeden z symboli miasta Dębno i gminy Dębno w postaci herbu.
Wygląd i symbolika.
Herb przedstawia na czerwonej tarczy złotego lwa wspiętego zwróconego w heraldycznie prawą stronę. Oko, pazury oraz jęzor lwa są niebieskie. Tarczę herbową wieńczy żółta corona muralis z trzema identycznymi wieżami oraz zamkniętą bramą pośrodku.
Herb nawiązuje do rodowego herbu Katarzyny Brunszwickiej – założycielki miasta.
Historia.
Herb gminy Dębno ustalono w 1996 roku.

</doc>
<doc id="1116170" url="https://pl.wikipedia.org/wiki?curid=1116170" title="Herb gminy Dębno">
Herb gminy Dębno



</doc>
<doc id="1116174" url="https://pl.wikipedia.org/wiki?curid=1116174" title="Polacy w ZSRR">
Polacy w ZSRR

Historię Polaków lub osób pochodzenia polskiego, zamieszkałych na terenie Związku Radzieckiego można podzielić na następujące okresy:
W 1917 r. na terenie Rosji znajdowało się ok. 2,1 mln Polaków: 1150 tys. ludności osiadłej na ziemiach przedrozbiorowej Polski, reszta (w tym: Polacy odbywający służbę wojskową w armii rosyjskiej, uchodźcy wojenni, ewakuowani robotnicy i urzędnicy z byłej Kongresówki) rozproszona na pozostałym obszarze Rosji. Około 100 tys. Polaków brało udział w rewolucji październikowej (m.in. Czerwony Pułk Rewolucyjnej Warszawy, Warszawski Pułk Czerwonych Huzarów, Mazowiecki Pułk Czerwonych Ułanów); czołową rolę odegrali m.in. Feliks Dzierżyński, Julian Marchlewski, Stefan Zbikowski. Po zawarciu ryskiego traktatu pokojowego ponad 0,5 mln Polaków powróciło do kraju. Według spisu 1926 liczba Polaków w ZSRR wynosiła 782 334 (w tym na Ukrainie — 500 tys., Białorusi — 100 tys.).
W okresie II wojny światowej na terenach Polski zajętych przez ZSRR wskutek paktu Ribbentrop-Mołotow znalazło się dodatkowo ponad 1,5 mln polskich obywateli. Po układzie Sikorski-Stalin utworzona została Armia Polska w ZSRR. W marcu 1943 powstał Związek Patriotów Polskich, z jego inicjatywy, przy pomocy rządu ZSRR powstała Pierwsza Warszawska Dywizja Piechoty im. T. Kościuszki (następnie Pierwszy Korpus Polskich Sił Zbrojnych w ZSRR, przekształcony w Pierwszą Armię WP). Od lipca 1944 do marca 1947 r. w ramach repatriacji przybyło do kraju 1 506 083 Polaków z ZSRR. Według spisu ludności 1970 było w ZSRR milion 167 tys. Polaków, skupionych głównie na terenach socjalistycznych republik radzieckich: Białoruskiej, Litewskiej, Ukraińskiej. Do początku lat 90. XX wieku liczba ta spadła nieco poniżej jednego miliona.
Obecnie Polacy w Rosji to około 100 000–175 000 (z powodu rozpadu ZSRR i „odziedziczenia” polskich mniejszości przez kraje takie jak Litwa, Białoruś, Ukraina czy Kazachstan).

</doc>
<doc id="1116175" url="https://pl.wikipedia.org/wiki?curid=1116175" title="Perdikkas I Macedoński">
Perdikkas I Macedoński

Perdikkas I (gr. Περδίκκας Α'; VIII/VII wieku p.n.e) – pierwszy historyczny król Macedonii panujący w latach 700 p.n.e. - 678 p.n.e. Przypisuje mu się założenie dynastii Argeadów, a także ustanowienie pierwszej stolicy państwa w Ajgaj. Po Perdikkasie władzę przejął jego syn Argajos I. 
Zdobycie władzy w Macedonii i ekspansja.
Wedle przekazów ojczyzną Perdikkasa było Argos, gdzie jego przodkowie Temenidzi sprawowali władzę. W wyniku rywalizacji wewnątrz rodu Perdikkas wraz z braćmi został zmuszony do opuszczenia Argos. Udali się na północ do Macedonii, gdzie udało im się obalić lokalną dynastię Argeadów (mianem Argeadów określano plemię królewskie rządzące w Macedonii). Po obaleniu rodzimej dynastii Perdikkas został przyjęty do tego królewskiego plemienia, a jego ród był odtąd nazywany Argeadzi-Temenidzi. 
Pod wodzą nowego króla Macedończycy zdobyli nadmorską krainę zwana Pieria i wypędzili zamieszkujących ją do tej pory Traków. Kolejna zbrojna wyprawa zakończyła się pokonaniem i wypędzeniem Bottiajów zamieszkujących nizinną krainę Emathia, następnym etapem ekspansji było zniszczenie miasta Amydon znajdującego się nad rzeką Aksios. Nie powiodły się jednak próby Perdikkasa oparcia granicy państwa na tej rzece. Ze wszystkich zdobytych ziem wypędzono ludność, a na jej miejsce przybyli osadnicy macedońscy. 
Mity związane z Perdikkasem I.
Mityczne początki państwa.
Istnieje wiele wersji mitu mówiących o objęciu władzy w Macedonii przez ród Argeadów. Część z nich przedstawia jako założyciela dynastii Perdikkasa. Na przestrzeni dziejów powstało wiele różnych wariantów także i tej wersji.
Według Herodota
Poprzez nakreślenie nożem okręgów na podłodze domostwa Perdikkas w symboliczny sposób brał w posiadanie dom. Zaczerpnięcie promieni słonecznych oznaczało wezwanie słońca na świadka zdobytej nad domem i krajem władzy.
Według Justyna Perdikkas był synem Karanosa, a wnukiem Temenosa, władcy Argos.
Założenie Ajgaj.
Perdikkas I założył pierwszą stolicę Macedonii - Ajgaj. Uczynił to za namową wyroczni w Delfach, która nakazała mu założyć miasto tam, gdzie zaprowadzi go koza:
Gdy kozy doprowadziły Perdikkasa w miejsce opisane przez wyrocznię wdzięczny Perdikkas nazwał na ich cześć swoją stolicę "Ajgaj" co znaczy "Kozie Miasto".
Przepowiednia dynastii Argeadów.
Podczas rządów Perdikkasa I powstała przepowiednia, że dynastia Argeadów przetrwa tak długo, jak członkowie dynastii będą chowani po śmierci do jednego grobu.
Tak się działo, aż do momentu, gdy tego łańcucha nie przerwał Aleksander Wielki, którego ciało zostało pochowane w innym miejscu. Po jego panowaniu dynastia Argeadów przestała właściwie istnieć, a ostateczie zakończyła się po śmierci jego syna - Aleksandra IV. Grobowiec rodu został usytuowany w Ajgaj. Spoczął tam między innymi Filip II, jego matka Eurydyka, Aleksander IV i inni Argeadzi.

</doc>
<doc id="1116186" url="https://pl.wikipedia.org/wiki?curid=1116186" title="Gone with the Blastwave">
Gone with the Blastwave

Gone with the Blastwave (na nieoficjalnej stronie z tłumaczeniem nazwany "Przeminęło z bombami", ale "blastwave" to "podmuch", "fala uderzeniowa") to komiks internetowy autorstwa Kimmo Lemettiego rozpoczęty 2 lutego 2005 roku. Została wydana również książka ("Gone with the Blastwave Vol. 1") z 32 pierwszymi odcinkami komiksu.
Opis fabuły.
Dwóch żołnierzy frakcji nazywanej "Czerwonymi" wędruje po mieście zniszczonym wojną atomową. Otaczające ich wydarzenia komentują z właściwym sobie czarnym humorem, nawet te niezbyt wesołe, jak śmierć zmęczonego żołnierza frakcji "Niebieskich" albo zabicie kogoś kawałkiem gruzu. Z początku są samotni (nie licząc wrogów - "Niebieskich" i "Żółtych"). Dopiero w odcinku nr 18 spotykają żołnierzy swojej armii i przyłączają do nich. Jak wynika z ich wypowiedzi, włóczyli się po mieście od miesiąca.
Tłumaczenie.
Komiks tłumaczony jest z angielskiego na 10 języków:

</doc>
<doc id="1116190" url="https://pl.wikipedia.org/wiki?curid=1116190" title="Wincenty Bortkiewicz">
Wincenty Bortkiewicz

Wincenty Bortkiewicz (ur. 1776 w majątku Polesie, zm. 1838 we wsi Nikolskoje w guberni smoleńskiej) – powstaniec kościuszkowski.
Brał udział w kampanii 1792. W powstaniu kościuszkowskim w 1794 służył jako porucznik artylerii, brał udział w walkach na Pradze. Ranny w tej kampanii dostał się do niewoli rosyjskiej. Po zwolnieniu powrócił do rodzinnych stron, zajmował się majątkiem Pelikany i Polesie powiatu zawilejskiego, pełnił urząd wicemarszałka szlachty.
W czasie powstania listopadowego Komitet Tymczasowy powstania powierzył mu dowództwo sił zbrojnych w powiecie. Brał udział w opanowaniu Wilna w dniach 17-20 kwietnia 1831. Wskutek dużej przewagi przeciwnika w dniach 4-5 maja 1831 wyprowadził oddziały zawilejskie do powiatu dziśnieńskiego, skąd wraz z innymi przywódcami 16 maja 1831 wycofał się w kierunku Żmudzi. Dowodził połączoną kawalerią trzech powiatów w czasie potyczki w Wiżunach. Po przybyciu wojsk polskich na Litwę wyjechał do Warszawy, gdzie pozostał do chwili upadku powstania. Został aresztowany i uwięziony, następnie 1 października 1833 zesłany do Wołogdy.
Zgodnie z dokumentem "Polish Order Virtuti Militari Recipiens (1792-1992)" za udział w walkach powstańczych został odznaczony 31 sierpnia 1831 orderem Virtuti Militari.

</doc>
<doc id="1116191" url="https://pl.wikipedia.org/wiki?curid=1116191" title="Make Her Feel Good">
Make Her Feel Good

Make Her Feel Good - singel Teairra Mari z 2005 roku.

</doc>
<doc id="1116193" url="https://pl.wikipedia.org/wiki?curid=1116193" title="Medaliści igrzysk olimpijskich w szermierce">
Medaliści igrzysk olimpijskich w szermierce

Lista medalistów olimpijskich w szermierce

</doc>
<doc id="1116196" url="https://pl.wikipedia.org/wiki?curid=1116196" title="Życie Kamila Kuranta">
Życie Kamila Kuranta

Życie Kamila Kuranta – polski serial dramatyczny w reżyserii Grzegorza Warchoła z 1982 roku. Adaptacja prozy Zbigniewa Uniłowskiego.
Treść.
Serial oparto na autobiograficznych utworach pisarza: "Wspólny pokój", "Dzień rekruta" i "Dwadzieścia lat życia". Trzy pierwsze odcinki ukazują proces dojrzewania małoletniego chłopca w środowisku wielkomiejskiej biedoty. Następne przedstawiają losy dorosłego już bohatera, który próbuje zostać pisarzem.
Obsada.
W pozostałych rolach:

</doc>
<doc id="1116198" url="https://pl.wikipedia.org/wiki?curid=1116198" title="No Daddy">
No Daddy

"No Daddy" jest drugim singlem z debiutanckiego albumu Teairra Marii zatytułowanego "". Piosenka o wyczuwalnych wpływach stylu Hip-Hop szybko zdobyła sobie popularność wśród widzów MTV, osiągając pozycję numer #4 na liście przebojów tej stacji telewizyjnej. Ten utwór jest drugim rozpoznawalnym hitem Teairry do dzisiaj, ale sama piosenka bez teledysku nie zdobyła takiej popularności. Pomimo debiutu na miejscu #84 na liście Hot R&amp;B/Hip-Hop Songs osiągnęła zaledwie miejsce #29 na liście Hot R&amp;B/Hip-Hop Singles Sales. 

</doc>
<doc id="1116218" url="https://pl.wikipedia.org/wiki?curid=1116218" title="Chüjten orgil">
Chüjten orgil

Chüjten orgil (mong. Хүйтэн оргил, dosł. „chłodny szczyt”; ) – najwyższy szczyt Mongolii, leżący w zachodniej części kraju, w masywie Tawan Bogd uul. W czasach socjalizmu góra nosiła nazwę Najramdal (mong. Найрамдал, „przyjaźń”) na cześć przyjaźni trzech krajów socjalistycznych (Chin, Związku Radzieckiego i Mongolii), na styku granic których ten masyw górski spoczywa. Obecnie w Mongolii powrócono do nazwy tradycyjnej.
Wierzchołek leży na granicy między Mongolią a Chinami, ale część zboczy należy też do Rosji. Zbudowany jest ze skał paleozoicznych. Szczytowe partie góry pokryte są polami wiecznego śniegu i lodowcami. Według większości źródeł zaliczany jest wraz z całym masywem Tawan Bogd uul do Ałtaju Mongolskiego. Góra ta była celem licznych wypraw alpinistycznych. Po raz pierwszy szczyt został zdobyty w 1956 roku przez Rosjanina A.N. Pieskariowa wraz z 12 Mongołami. Pierwsze polskie wejście na górę miało miejsce w 1967.
Kontrowersje.
W latach 60. i 70. XX w. wysokość Chüjtena szacowano na 4653 m n.p.m., traktując jako najwyższy szczyt Mongolii. Jednak w publikacjach z przełomu lat 70/80. XX w. zaczęto podawać wysokość Chüjtena 4355 m n.p.m. i uważano, że wyższy od niego jest Mönchchajrchan uul o wysokości 4362 m n.p.m., położony na południe od Kotliny Wielkich Jezior w Ałtaju Mongolskim. Nowsze dane przywróciły pierwszeństwo Chüjtenowi, zaś szczyt Mönchchajrchan uul uznano za drugi w kraju i podaje się jego wysokość na 4204 m n.p.m.

</doc>
<doc id="1116228" url="https://pl.wikipedia.org/wiki?curid=1116228" title="Joey Bishop">
Joey Bishop

Joey Bishop, właśc. Joseph Abraham Gottlieb (ur. 3 lutego 1918 w Bronx w Nowym Jorku, zm. 17 października 2007 w Newport Beach) – amerykański komik i aktor telewizyjny i filmowy, członek Rat Pack z takimi artystami jak Frank Sinatra, Peter Lawford, Sammy Davis Jr. i Dean Martin.
Życiorys.
Wczesne lata.
Urodził się w nowojorskim Bronksie jako najmłodszy z pięciorga dzieci Anny (z domu Siegel) i Jacoba Gottlieba, polsko-żydowskich imigrantów. Jego ojciec był mechanikiem rowerowym. Dorastał w południowej części Filadelfii.
W czasie II wojny światowej służył w armii amerykańskiej, jako sierżant w Służbach Specjalnych w Fort Sam Houston w Teksasie.
Kariera.
Rozpoczął występy ze swoim starszym bratem Maurym jako część stand-upu. Po raz pierwszy pojawił się w telewizji już w 1948 i ostatecznie zagrał we własnym cotygodniowym serialu komediowym jako gospodarz talk-show, a potem wieczornym talk-show. 28 maja 1950 był w programie CBS "The Ed Sullivan Show", a 19 kwietnia 1957 w NBC "The Dinah Shore Chevy Show". Potem był gościem w wielu innych programach, m.in. "The Tonight Show" zastępując Jacka Paara, "The Tonight Show Starring Johnny Carson" (1962–92), a także "The Tonight Show" Steve’a Allena i poprzednich wersjach Jacka Paara.
Przez cztery sezony grał w sitcomie NBC/CBS "The Joey Bishop Show" (1961-65). Pojawił się jako Roth w dramacie wojennym Raoula Walsha "Nadzy i martwi" ("The Dead ant the Naked", 1958) z Aldo Rayem. Potem wystąpił jako Mushy' O’Connors w komedii kryminalnej Lewisa Milestone’a "Ocean’s Eleven" (1960), gdzie główne role zagrali: Frank Sinatra, Dean Martin, Sammy Davis Jr., Peter Lawford i Angie Dickinson. Był też w obsadzie komediowym westernie Johna Sturgesa "Sierżanci 3" ("Sergeants 3", 1962).
Regularnie brał udział w różnych programach telewizyjnych, takich jak "What's My Line?" (1960–66), "The Hollywood Squares" (1966–81), a także gościnnie w serialu kryminalnym CBS "" ("Murder She Wrote", 1985) jako Buster Bailey, komedii romantycznej Alana Aldy "Wesele Betsy " ("Betsy's Wedding", 1990) z Molly Ringwald i Ally Sheedy w roli ojca głównego bohatera, oraz komedii kryminalnej w reżyserii swojego syna "Czas wściekłych psów" ("Mad Dog Time", 1996) z Paulem Anką, Ellen Barkin, Kyle MacLachlanem, Angie Everhart, Gabrielem Byrnem, Jeffem Goldblumem, Diane Lane i Richardem Dreyfussem jako pan Gottlieb.
W 1981 zastąpił Mickeya Rooneya na miesiąc w broadwayowskiej produkcji "Sugar Babies".
Był tematem biografii z 2002 roku zatytułowanej "Mouse in the Rat Pack: The Joey Bishop Story".
Życie prywatne.
14 stycznia 1941 ożenił się z Sylvią Ruzgą. Byli małżeństwem 58 lat, gdy Sylvia zmarła 20 września 1999 na raka płuc. Mieli jednego syna, Larry’ego (ur. 30 listopada 1948 w Filadelfii), który został reżyserem i aktorem.
Zmarł 17 października 2007 w swoim domu w Newport Beach w stanie Kalifornia w wieku 89 lat.

</doc>
<doc id="1116231" url="https://pl.wikipedia.org/wiki?curid=1116231" title="Mönchchajrchan uul">
Mönchchajrchan uul

Mönchchajrchan uul, Munch-Chajrchan (mong. Мөнххайрхан уул) – drugi pod względem wysokości szczyt Mongolii i Ałtaju Mongolskiego, leży w południowo-zachodniej części kraju, na południe od Kotliny Wielkich Jezior. 
Wysokość 4204 m n.p.m. Zbudowany jest ze skał paleozoicznych. Szczytowe partie góry pokryte są polami wiecznego śniegu i lodowcami. 
Kontrowersje.
W latach 60. i 70. XX w. jako najwyższy szczyt Mongolii podawano górę Chüjten o wysokości 4653 m n.p.m. Jednak w publikacjach z przełomu lat 70/80. XX w. zweryfikowano wysokość Chüjtena na 4355 m n.p.m. i uznano za najwyższy szczyt Mongolii Mönchchajrchan o wysokości określanej wówczas na 4362 m n.p.m. Nowsze dane przywróciły pierwszeństwo Chüjtenowi.

</doc>
<doc id="1116236" url="https://pl.wikipedia.org/wiki?curid=1116236" title="Second Round">
Second Round

Second Round to drugi album Teairry Mari.&lt;br&gt; Był planowany na rok 2006, lecz Teairra opuściła wytwórnię Roc-A-Fella Records zanim wydano krążek.&lt;br&gt;
Singiel promujący płytę to "No No No".

</doc>
<doc id="1116237" url="https://pl.wikipedia.org/wiki?curid=1116237" title="Flash Video">
Flash Video



</doc>
<doc id="1116240" url="https://pl.wikipedia.org/wiki?curid=1116240" title="Zespół Szkół nr 1 im. Jana Pawła II w Bełżycach">
Zespół Szkół nr 1 im. Jana Pawła II w Bełżycach



</doc>
<doc id="1116260" url="https://pl.wikipedia.org/wiki?curid=1116260" title="Opowieści z betonowego lasu">
Opowieści z betonowego lasu

Opowieści z betonowego lasu – pierwszy solowy legalny album donGURALesko wydany w 2002 przez Blend Records.
Album był poprzedzony singlem „Co to za miejsce?”, do którego też został nakręcony teledysk. Drugim teledyskiem promującym "Opowieści z betonowego lasu" był „PDG”. Materiał został w całości wyprodukowany przez duet producencki White House. 9 listopada 2012 nakładem Szpadyzor Records wydana została zremasterowana reedycja albumu.
Lista utworów.
Opracowano na podstawie materiału źródłowego.

</doc>
<doc id="1116265" url="https://pl.wikipedia.org/wiki?curid=1116265" title="Kobdo (rzeka)">
Kobdo (rzeka)

Kobdo ("Chowd gol") – największa rzeka Mongolii Zachodniej. 
Długość – 593 km (6 pod względem rzeka Mongolii), powierzchnia zlewni – około 50 tys. km². 
Źródła leżą na południowych zboczach masywu Tawan Bogd uul, a rzeka kończy się wpadając do jeziora Char Us nuur. Wbrew nazwie, rzeka Kobdo nie przepływa przez miasto Kobdo, które leży przy jej prawym dopływie Bujant gol. Przepływa natomiast przez Ölgij, stolicę ajmaku bajanolgijskiego.

</doc>
<doc id="1116269" url="https://pl.wikipedia.org/wiki?curid=1116269" title="Edward Dytko">
Edward Dytko



</doc>
<doc id="1116271" url="https://pl.wikipedia.org/wiki?curid=1116271" title="Succinea putris">
Succinea putris



</doc>
<doc id="1116275" url="https://pl.wikipedia.org/wiki?curid=1116275" title="Step Up (ścieżka dźwiękowa)">
Step Up (ścieżka dźwiękowa)

Step Up soundtrack – ścieżka dźwiękowa do filmu - Taniec zmysłów.
Wydana 8 sierpnia 2006, śpiewają na niej m.in. Mario, Ciara, Kelis, Chris Brown, Yung Joc, Jamie Scott oraz Chamillionaire. Głównymi singlami są "Give It Up To Me" - Sean Paula i Keyshia Cole oraz "Get Up" - Ciary i Chamillionaire. Inne single to "80's Joint" - Kelis, "Dear Life" - Anthony Hamiltona, "Imma Shine" - YoungBloodZ oraz "Show Me The Money" - Peteya Pablo. Soundtrack został wyprodukowany przez Samanthę Jade i Wyclefa Jeana. Otrzymał złoty certyfikat RIAA (Recording Industry Association of America).

</doc>
<doc id="1116280" url="https://pl.wikipedia.org/wiki?curid=1116280" title="Kennedy Bakircioglu">
Kennedy Bakircioglu

Kennedy Bakircioglu (ur. 2 listopada 1980 w Södertälje) – szwedzki piłkarz pochodzenia asyryjskiego występujący na pozycji pomocnika. Obecnie gra w Hammarby IF.
Jego pierwszym profesjonalnym klubem było szwedzkie Assyriska FF. Potem grał w Hammarby IF, w którym rozegrał ponad sto spotkań. W 2003 roku odszedł do greckiego Iraklisu Saloniki. Po dwóch sezonach zasilił szeregi FC Twente. W 2007 roku postanowił przejść do Ajaksu Amsterdam. Debiut w nim zaliczył w zwycięskim 1:0 meczu z PSV Eindhoven. Pierwszego gola zdobył natomiast w wygranym 8:1 spotkaniu z De Graafschap. W reprezentacji Szwecji zadebiutował w 2001 roku.

</doc>
<doc id="1116284" url="https://pl.wikipedia.org/wiki?curid=1116284" title="Zespół Szkół nr 2 w Bełżycach">
Zespół Szkół nr 2 w Bełżycach



</doc>
<doc id="1116288" url="https://pl.wikipedia.org/wiki?curid=1116288" title="Grzybnica (cmentarzysko)">
Grzybnica (cmentarzysko)

Cmentarzysko z kręgami kamiennymi w Grzybnicy – stanowisko archeologiczne położone w okolicy wsi Grzybnica, niedaleko Koszalina, pochodzące z I-III wieku n.e. Na porośniętym iglastym lasem terenie, widoczne są kręgi kamienne, kurhany oraz różnego rodzaju bruki. Odkryte przez archeologów przedmioty z wyposażenia grobów należą do kultury wielbarskiej.
Położenie.
Cmentarzysko znajduje się gminie Manowo, przy drodze krajowej nr 11, około 20 km na południowy wschód od Koszalina, ok. 2,5 km na północ od wsi Grzybnica i ok. 3 km na wschód od wsi Mostowo. Do cmentarzyska prowadzą drogi leśne. 
Historia.
Obszar cmentarzyska znany był miejscowej ludności jeszcze przed II wojną światową. Był jednak przez nią błędnie interpretowany i niewłaściwie nazywany "cmentarzem żydowskim" ("Judenkirchof"). Odkrycia cmentarzyska dla nauki dokonał w kwietniu 1974 archeolog Ryszard Wołągiewicz. Prace archeologiczne na stanowisku trwały w latach 1974-1986 i obejmowały obszar ok. 3 ha. Kierował nimi Ryszard Wołągiewicz - kierownik Działu Archeologicznego Muzeum Narodowego w Szczecinie.
W 1979 na terenie cmentarzyska utworzono rezerwat archeologiczny "Kręgi Kamienne w Lesie Grzybnickim". Poziom terenu w rezerwacie został obniżony do pierwotnego, przerzedzono drzewostan, zainstalowano kilka tablic informacyjnych.
Opis cmentarzyska.
Na terenie cmentarzyska zewidencjonowano: 5 kręgów kamiennych, 2 kurhany, 14 płaskich bruków kolistych, podwójny wieniec z kamieni polnych, 2 bruki trójkątne, 12 małych bruków płaskich, 6 stosów ciałopalnych nakrytych kamieniami, 101 pochówków szkieletowych i ciałopalnych, kilka rowków ze spalenizną.

</doc>
<doc id="1116289" url="https://pl.wikipedia.org/wiki?curid=1116289" title="Succinea elegans">
Succinea elegans



</doc>
<doc id="1116291" url="https://pl.wikipedia.org/wiki?curid=1116291" title="Oxyloma elegans">
Oxyloma elegans



</doc>
<doc id="1116292" url="https://pl.wikipedia.org/wiki?curid=1116292" title="Herb Drawska Pomorskiego">
Herb Drawska Pomorskiego

Herb Drawska Pomorskiego – jeden z symboli miasta Drawsko Pomorskie i gminy Drawsko Pomorskie w postaci herbu.
Wygląd i symbolika.
Herb przedstawia na srebrnej tarczy dwie trzykondygnacyjne wieże zwieńczone stożkowymi hełmami z gałką. Wieże te połączone są łukiem, na którym osadzona jest wieżyczka z blankami. Pod łukiem w centralnej części herbu usadowiony jest czerwony orzeł z żółtym dziobem, nogami i szponami. Wieże osadzone są na czerwonej podstawie (linii), pod którą znajduje się niebieska sfalowana wstęga.
Orzeł nawiązuje do herbu margrabiów brandenburskich – fundatorów praw miejskich. Niebieska wstęga symbolizuje rzekę Drawę przepływającą przez terytorium gminy, tudzież liczne jeziora Pojezierza Drawskiego.
Historia.
Herb znany jest od XIV wieku i pierwotnie przedstawiany był bez korony, którą otrzymał już w XVII wieku. W okresie PRL używano herbu w którym zamiast orła brandenburskiego był orzeł polski (tzw. „piastowski”), co miało podkreślić przynależność Drawska Pomorskiego do Polski w przeszłości, a także przyłączenie go do Polski w 1945 roku.

</doc>
<doc id="1116293" url="https://pl.wikipedia.org/wiki?curid=1116293" title="Herb gminy Drawsko Pomorskie">
Herb gminy Drawsko Pomorskie



</doc>
<doc id="1116294" url="https://pl.wikipedia.org/wiki?curid=1116294" title="June Afternoon">
June Afternoon

June Afternoon – singel szwedzkiego duetu Roxette. Został wydany w styczniu 1996 r. jako trzeci promujący album "Don’t Bore Us, Get to the Chorus!". Piosenka została nagrana z członkami zespołu Gyllene Tider. Pierwotnie miała zostać wydana na solowym albumie Pera Gessle "The World According to Gessle".

</doc>
<doc id="1116295" url="https://pl.wikipedia.org/wiki?curid=1116295" title="Ałtaj Mongolski">
Ałtaj Mongolski

Ałtaj Mongolski (, "Mongol Altajn nuruu"; ) – góry w zachodniej Mongolii z najwyższym szczytem kraju górą Chüjten (w masywie Tawan Bogd uul na granicy Mongolii, Rosji i Chin) o wysokości 4374 m n.p.m. Północno-zachodnie zbocza Ałtaju Mongolskiego należą do Chin (Region Autonomiczny Sinciang-Ujgur), reszta należy do Mongolii (ajmaki bajanolgijski, kobdoski i gobijsko-ałtajski).
Główne pasma rozciągają się w kierunku północny zachód–południowy wschód na długości 950 km. Od południa góry te graniczą z Kotliną Dżungarską i pustynią Gobi, od północnego zachodu z górami Ałtaj, od północnego wschodu z Kotliną Wielkich Jezior a w kierunku południowo-wschodnim przechodzą w Ałtaj Gobijski. Zbudowane są ze skał paleozoicznych. Ze względu na dużą wysokość, wyższe partie są pokryte polami wiecznego śniegu i lodowcami, największymi w Mongolii (łącznie 800 km² według danych z lat 80. XX w.). Tu leży (w masywie Tawan Bogd uul) największy lodowiec Mongolii – Lodowiec Potanina długości 19 km i powierzchni ponad 50 km². 
W Ałtaju Mongolskim znajdują się źródła największej rzeki Mongolii Zachodniej Kobdo, jak też źródła rzeki Irtysz – największego dopływu rzeki Ob (jest dłuższy od niej). Północne zbocza, do wysokości 2600 m n.p.m. częściowo porośnięte lasami (tajga), w których głównym drzewem jest modrzew. Cała południowo-wschodnia część jest pozbawiona lasów, od wysokości 2600 m n.p.m. jest wieczna zmarzlina. Znaczny udział stepów, a w obszarach wysokogórskich tundry górskiej. 
W górach tych żyją rzadkie zwierzęta, m.in. pantera śnieżna i niedźwiedź brunatny. Na rzece Bulgan gol (lewy dopływ górnego Irtyszu) występują bobry. Z tego obszaru pochodzą liczne, choć nie potwierdzone doniesienia o spotkaniach z Yeti, którego tu nazywają "ałmas". 
Ze względu na lepszą jakość pastwisk górskich Ałtaj Mongolski jest relatywnie gęsto zaludniony. Tak ajmak bajanolgijski (leży w całości w obrębie najwyższej części tego pasma górskiego) ma gęstość zaludnienia 2,2 os./km² (druga lokata w Mongolii). Północno-zachodnia część Ałtaju Mongolskiego jest zasiedlona głównie przez Kazachów, dalej na południowy wschód są plemiona zachodniomongolskie i Mongołowie. Większość populacji prowadzi tryb życia koczowniczy lub półkoczowniczy. Jedyne miasto Olgij (ośrodek administracyjny ajmaku bajanolgijskiego) ma 28 400 mieszkańców (2006).
Podstawą gospodarki jest hodowla owiec, kóz, krów, jaków, koni i wielbłądów.

</doc>
<doc id="1116297" url="https://pl.wikipedia.org/wiki?curid=1116297" title="Eliasz Chaim Majzel">
Eliasz Chaim Majzel

Eliasz Chaim Majzel (ur. 1821 w Gródku, zm. 1 maja 1912 w Łodzi) – polski rabin, od 1873 do śmierci naczelny rabin Łodzi.
Życiorys.
Urodził się w Gródku na Wileńszczyźnie. Był prawnukiem gaona Arona Szmula Kajdamowera i wnukiem po kądzieli gaona Eliezera Grajwera. Nauki pobierał w Kownie i Wołoszczynie. W wieku 17 lat został rabinem i objął urząd w rodzinnej miejscowości. Następnie, w latach 1864–1867, był rabinem w Prużanie, a w latach 1867–1873 w Łomży. W 1873 został wybrany na naczelnego rabina Łodzi.
Był najdłużej pełniącym swoją funkcję rabinem w Łodzi. Za jego czasów nastąpiła rozbudowa gminnych synagog i znaczny rozwój szkolnictwa żydowskiego. Znany był z dbałości o odpowiedni poziom wykształcenia podległych sobie rabinów, a także z niezwykłej dobroczynności i działalności charytatywnej. Między innymi razem z przedstawicielami Kościoła katolickiego organizował darmowe kuchnie dla biedoty obu wyznań. Potrafił łagodzić spory pomiędzy ortodoksami i chasydami a żydami postępowymi. Cieszył się ogromną popularnością wśród łódzkiej społeczności żydowskiej. Doprowadził także do powstania szpitala żydowskiego (obecnie Szpital Kliniczny im. dr. S. Sterlinga).
Został pochowany na nowym cmentarzu żydowskim przy ulicy Brackiej w Łodzi. Co roku w jorcajt rabina do jego grobu pielgrzymują liczni Żydzi z całego świata.

</doc>
<doc id="1116298" url="https://pl.wikipedia.org/wiki?curid=1116298" title="Radomskie Zakłady Przemysłu Skórzanego „Radoskór”">
Radomskie Zakłady Przemysłu Skórzanego „Radoskór”

Radomskie Zakłady Przemysłu Skórzanego „Radoskór” – byłe przedsiębiorstwo funkcjonujące w Radomiu w latach 1959–1999.
Zakład powstał w 1959 jako przedsiębiorstwo państwowe na bazie pięciu garbarni i dwóch zakładów obuwniczych produkujących w oparciu o znacjonalizowane w 1945 przedwojenne linie produkcyjne fabryki Bata.
Przedsiębiorstwo przez 40 lat swojej działalności było jednym z większych zakładów pracy w PRL i największym producentem obuwia w kraju. Na jego potrzeby w 1970 rozpoczęto budowę na radomskim osiedlu Gołębiów uruchomionej w 1972 największej w Europie Garbarni Skór Miękkich dostarczającej surowiec dla zakładu produkcyjnego. Przedsiębiorstwo było patronem klubu sportowego RKS Radomiak, posiadało halę sportowo-widowiskową, zakładowy żłobek i przedszkole, przychodnię itp. W latach największej świetności zatrudniało 14 000 osób (dla porównania w latach 60. i 70. liczba mieszkańców Radomia wynosiła ok. 130–140 tys.).
Załamanie radzieckiego rynku zbytu i przemiany ustrojowe na przełomie lat 80. i 90. XX wieku doprowadziły do upadku przedsiębiorstwa. W lutym 1999 zostało ono postawione w stan upadłości, a następnie zlikwidowane.

</doc>
<doc id="1116302" url="https://pl.wikipedia.org/wiki?curid=1116302" title="Raport UThanta">
Raport UThanta



</doc>
<doc id="1116303" url="https://pl.wikipedia.org/wiki?curid=1116303" title="Out of Myself">
Out of Myself

Out of Myself – debiutancki album studyjny polskiej grupy muzycznej Riverside. Wydawnictwo ukazało się w 2003 roku nakładem samego zespołu. 15 grudnia 2003 roku nakładem wytwórni muzycznych Laser's Edge i Mystic Production ukazało się wznowienie. Płytę poprzedził singel pt. „Loose Heart”. Piosenka dotarła do 17. miejsca Listy Przebojów Programu Trzeciego Polskiego Radia.
Nagrania zostały zarejestrowane w DBX Studio w 2003 roku. Miksowanie odbyło się w Serakos Studio, także w 2003 roku. Gościnnie na płycie wystąpił Krzysztof Melnicki, który zagrał na puzonie w utworze pt. „OK”.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1116306" url="https://pl.wikipedia.org/wiki?curid=1116306" title="IEEE 802.11g">
IEEE 802.11g

IEEE 802.11g-2003 lub 802.11g – poprawka do specyfikacji IEEE 802.11, która zwiększa przepustowość do 54 Mbitów/s, używając tego samego pasma – 2,4 Ghz.

</doc>
<doc id="1116308" url="https://pl.wikipedia.org/wiki?curid=1116308" title="Ałtaj Gobijski">
Ałtaj Gobijski

Ałtaj Gobijski - góry w południowej Mongolii z najwyższym szczytem górą Ich Bogd uul o wysokości 3957 m n.p.m. Zbudowane są głównie z granitów, piaskowców i wapieni. Obszar aktywny sejsmicznie.
Główne pasma rozciągają się w kierunku NW - SE na długości 650 km. Od południa góry te graniczą z Kotliną Dżungarską, od północnego zachodu z górami Ałtaj Mongolski. Większość tych gór leży na terenie pustyni Gobi. Złożone są z szeregu wysokich masywów i krótkich pasm górskich, o stosunkowo mało stromych zboczach. Pasma te i masywy są przedzielone licznymi obniżeniami, dlatego Ałtaj Gobijski jest silnie rozczłonkowany morfologicznie. Zbudowane są ze skał paleozoicznych, ale w kotlinach zachowały się lądowe osady późnej kredy z bardzo licznymi skamieniałościami m.in. dinozaurów. Nie występują pola wiecznego śniegu (z wyjątkiem kilku malutkich) i lodowce. Dominują suche stepy i roślinność pustynna, a w obszarach wysokogórskich roślinność alpejska.

</doc>
<doc id="1116318" url="https://pl.wikipedia.org/wiki?curid=1116318" title="Malarone">
Malarone



</doc>
<doc id="1116321" url="https://pl.wikipedia.org/wiki?curid=1116321" title="Debbie Reynolds">
Debbie Reynolds

Mary Frances „Debbie” Reynolds (ur. 1 kwietnia 1932 w El Paso, zm. 28 grudnia 2016 w Los Angeles) – amerykańska aktorka, piosenkarka, scenarzystka i tancerka.
Życiorys.
Wczesne lata.
Urodziła się 1 kwietnia 1932 w El Paso w Teksasie jako drugie dziecko Maxene „Minnie” (z domu Harman; 1912–1999) i Raymonda Francisa „Raya” Reynoldsa (1903–1986), stolarza w Southern Pacific Railroad. Była szkocko-irlandzkiego i angielskiego pochodzenia i została wychowana w wierze kościoła Nazarejczyka. Miała starszego od niej o dwa lata brata. W 1939 jej rodzina przeniosła się do Burbank w Kalifornii. Uczęszczała do Burbank High School.
Kariera.
Jej kariera filmowa rozpoczęła się w Warner Bros., gdy w wieku szesnastu lat wygrała konkurs piękności Miss Burbank z Betty Hutton. Przełomem była rola Kathy Selden w filmie "Deszczowa piosenka" ("Singin' in the Rain", 1952) z Gene’em Kellym. Przeważnie grała w musicalach MGM jako dziarska młoda kobieta. Wykorzystywała swoje umiejętności taneczne także w pracy scenicznej. Za tytułową kreację w filmie muzycznym Charlesa Waltersa "Niezatapialna Molly Brown" ("The Unsinkable Molly Brown", 1964) wg sztuki Richarda Morrisa zdobyła nominację do Oscara i Złotego Globu w kategorii Najlepsza aktorka pierwszoplanowa. Otrzymała jeszcze czterokrotnie nominację do Złotego Globu za występ w takich filmach jak musicalu Richarda Thorpe "Trzy krótkie słowa" ("Three Little Words", 1951) w roli legendarnej piosenkarki Helen Kane z Fredem Astaire’em, "Maleństwo" ("Bundle of Joy", 1957) jako Polly Parish, "The Debbie Reynolds Show" (1970) i komediodramacie Alberta Brooksa "Mamuśka" ("Mother", 1997) jako Beatrice Henderson.
W 1973 roku zadebiutowała na Broadwayu w tytułowej roli w komedii muzycznej "Irene", wystawionej w Minskoff Theatre, za którą była nominowana do Tony Award.
W 2015 roku została uhonorowana nagrodą za działalność humanitarną im. Jeana Hersholta.
Życie prywatne.
26 września 1955 roku poślubiła piosenkarza i komika Eddiego Fishera; wspólnie wystąpili w musicalu "Maleństwo" ("Bundle of Joy", 1956). Mieli dwójkę dzieci: córkę Carrie Frances (ur. 21 października 1956 w Beverly Hills, zm. 27 grudnia 2016 w Los Angeles) i syna Todda Emmanuela (ur. 24 lutego 1958). W kilka lat później wielkim skandalem stał się romans Fishera z aktorką Elizabeth Taylor, dla której ostatecznie zostawił żonę. Sama Elizabeth Taylor była wtedy w żałobie po swoim zmarłym tragicznie mężu, a zarazem przyjacielu Fishera – Mike’u Toddzie, producencie filmowym i teatralnym. 12 maja 1959 roku Fisher rozwiódł się z Debbie Reynolds i poślubił Taylor. W następnym roku, 25 listopada 1960 Debbie Reynolds wyszła mąż za Harry’ego Karla. Ich związek przetrwał do roku 1973. 25 maja 1984 wzięła ślub z Richardem Hamlettem, z którym się rozwiodła w 1996.
Śmierć.
Zmarła 28 grudnia 2016 w Los Angeles, dzień po śmierci swej córki, aktorki i pisarki Carrie Fisher. Miała 84 lata. Została pochowana wraz z córką na Forest Lawn Memorial Park (Hollywood Hills) 5 stycznia 2017.

</doc>
<doc id="1116324" url="https://pl.wikipedia.org/wiki?curid=1116324" title="Rock (muzyka)">
Rock (muzyka)



</doc>
<doc id="1116326" url="https://pl.wikipedia.org/wiki?curid=1116326" title="Because I Love It">
Because I Love It

Because I Love It – trzeci album studyjny amerykańskiej wokalistki R&amp;B, Amerie.
"Because I Love It" produkowany był przez dwa lata. Oryginalna data premiery zaplanowana była na jesień 2006 roku, a tytuł krążka miał brzmieć "None of the Above", jednak w ostatniej chwili zmieniono nazwę albumu, a data wydania longplaya ustalono na 14 maja 2007 w Wielkiej Brytanii. Data wydania krążka w USA nadal nie jest znana.
Do tej pory album promowany był przez dwa single: "Take Control" oraz "Gotta Work", które odniosły sukces w Wielkiej Brytanii osiągając pozycje w Top 20 tamtejszego, oficjalnego notowania. W Stanach Zjednoczonych ukazał się jedynie pierwszy z wcześniej wymienionych utworów i nie odniósł sukcesu, nawet nie debiutując na liście "Billboard Hot 100".

</doc>
<doc id="1116329" url="https://pl.wikipedia.org/wiki?curid=1116329" title="Policyjne taśmy">
Policyjne taśmy

Policyjne taśmy (ang. "Cops Uncut", 2006-2013) – brytyjski program telewizyjny, ukazujący pościgi amerykańskich policjantów za jeżdżącym niezgodnie z przepisami, a czasem także pijanymi kierowcami.
W audycji jest pokazywany subiektywny przegląd 3 najlepszych pościgów. Są tutaj ukazywane często śmieszne, choć i absurdalne sceny. Po raz pierwszy program zadebiutował w Polsce w 2007 roku na kanale TVN Turbo. Od 10 października 2012 roku program rozpoczął emisję na kanale Polsat Play.

</doc>
<doc id="1116331" url="https://pl.wikipedia.org/wiki?curid=1116331" title="David Pryor">
David Pryor

David Hampton Pryor (ur. 29 sierpnia 1934 roku w Camden, Arkansas) – prawnik i amerykański polityk, członek Partii Demokratycznej. W latach 1966–1973 był przedstawicielem stanu Arkansas w Izbie Reprezentantów Stanów Zjednoczonych. W latach 1975–1979 był gubernatorem tego stanu, a w latach 1979–1997 reprezentował go w Senacie Stanów Zjednoczonych.
David Pryor jest ojcem senatora Marka Pryora.

</doc>
<doc id="1116332" url="https://pl.wikipedia.org/wiki?curid=1116332" title="Szklarkowate">
Szklarkowate

Szklarkowate może odnosić się do:

</doc>
<doc id="1116334" url="https://pl.wikipedia.org/wiki?curid=1116334" title="Eid ul-Fitr">
Eid ul-Fitr



</doc>
<doc id="1116335" url="https://pl.wikipedia.org/wiki?curid=1116335" title="Argot">
Argot

Argot – zestaw jednostek językowych (niekiedy odrębny język) właściwy dla wyodrębnionej grupy społecznej lub zawodowej, kojarzony głównie z mową środowisk dewiacyjnych i ezoterycznych. Termin wywodzi się od francuskiego wyrazu , określającego pierwotnie mowę przestępców, która służyła im do izolacji społecznej i tajnego komunikowania się.
Określenie „argot” nie znajduje szerokiego zastosowania we współczesnym językoznawstwie; spotykane jest głównie w pracach rosyjskich lingwistów, dla których równoznaczne jest przede wszystkim z tajnymi wariantami języka, odróżnianymi od żargonów, rozumianych przez nich jako odmiany o funkcji ekspresywnej. Na gruncie językoznawstwa polskiego termin argot, uznawany za nacechowany emocjonalnie, został w dużej mierze porzucony na rzecz takich terminów, jak: „gwara środowiskowa”, „gwara zawodowa”, „żargon”, „slang”. Współcześni autorzy francuscy rozumieją pod tym pojęciem elementy ekspresywne o pochodzeniu środowiskowym, funkcjonujące na gruncie powszechnej mowy potocznej. W takim rozumieniu "argot" częściowo pokrywa się z pojęciami i . Bogdan Walczak zdefiniował francuski argot jako „najniższy stylistycznie rejestr potocznej odmiany języka ogólnego”.

</doc>
<doc id="1116336" url="https://pl.wikipedia.org/wiki?curid=1116336" title="Psokształtne">
Psokształtne

Psokształtne (Caniformia) – podrząd ssaków z rzędu drapieżnych (Carnivora).
Podział systematyczny.
Do podrzędu zaliczane są następujące występujące współcześnie infrarzędy, parvordo i rodziny:

</doc>
<doc id="1116342" url="https://pl.wikipedia.org/wiki?curid=1116342" title="Maciej Śliwowski">
Maciej Śliwowski

Maciej Andrzej Śliwowski (ur. 10 stycznia 1967 w Warszawie) – polski piłkarz. Członek Galerii Sław warszawskiej Legii.
Życiorys.
Karierę zaczynał w stołecznym Okęciu, jednak w seniorskiej piłce debiutował w Stali Mielec. W Mielcu grał w latach 1985-1990. Był uważany za jednego z najzdolniejszych polskich napastników końca lat 80. W 1990 krótko był piłkarzem VfL Bochum. Sezon 1991/1992 spędził w Zagłębiu Lubin, latem 1992 został graczem Legii, gdzie w 38 ligowych spotkaniach strzelił 29 bramek. W 1993 odszedł do Rapidu Wiedeń, jednak kilka występów w rundzie jesiennej przyniosło mu tytuł mistrza Polski. Piłkarzem Rapidu był do 1996 (mistrzostwo kraju 96). Grał także w innych klubach austriackich (FC Tirol Innsbruck, Admira Wacker, SV Ried, FCN St. Pölten i SV Hundsheim).
W reprezentacji debiutował 5 września 1989 w meczu z Grecją, ostatni raz zagrał w 1993. Łącznie w biało-czerwonych barwach rozegrał 9 spotkań.

</doc>
<doc id="1116344" url="https://pl.wikipedia.org/wiki?curid=1116344" title="Zonitoides nitidus">
Zonitoides nitidus



</doc>
<doc id="1116349" url="https://pl.wikipedia.org/wiki?curid=1116349" title="Żegluga Świnoujska">
Żegluga Świnoujska

Żegluga Świnoujska – operator promów miejskich w Świnoujściu, pływających na zlecenie Urzędu Miasta Świnoujście.
Historia.
Przedsiębiorstwo powstało 1 czerwca 1991 roku po oddzieleniu się do Żeglugi Szczecińskiej. Posiada 4 promy osobowe typu "Bielik" pływające na przeprawie "Warszów" oraz 4 promy osobowo-towarowe typu "Karsibór" pływające na przeprawie "Centrum". Siedziba spółki znajduje się w Świnoujściu przy ul. Wybrzeże Władysława IV 12, naprzeciw przystani przeprawy promowej "Warszów" na wyspie Uznam.

</doc>
<doc id="1116350" url="https://pl.wikipedia.org/wiki?curid=1116350" title="Playlife">
Playlife

Playlife – byłe przedsiębiorstwo odzieżowe z siedzibą we włoskim Treviso, należące do firmy Benetton.
Historia.
W lipcu 1997, Benetton Group nabył za 318 miliardów lirów 57% udziałów w Benetton Sportsystem od Edizione Holdings. W tym czasie firma została przemianowana na Playlife, która oferowała sprzęty sportowe pod takimi markami jak Nordica, Kästle czy Killer Loop. W połowie 1998 roku, Benetton przewidywał otwarcie 40 sklepów Playlife w całej Europie. Do 1999 roku cała dawna marka Benetton Sportsystem została skonsolidowana pod nazwą Playlife.
Marka przygotowała stroje reprezentacji Włoch na Letnich Igrzyskach Olimpijskich 2000 w Sydney. W listopadzie 2000 otwarto pierwszy sklep Playlife w Mediolanie. Przez kilka lat kontynuowano ekspansję sklepów. W 2011 roku nowym dyrektorem biznesowym Playlife został Giovanni Peracin. W tym czasie Benetton otworzył sklep koncepcyjny w Treviso. Pod koniec 2013 roku, w wyniku restrukturyzacji Benettona spółka Playlife została zlikwidowana.
Formuła 1.
W sezonach 1998-2000 zespół wykorzystywał stare silniki Renault pod nazwą "Playlife", a logo spółki znajdowało się na samochodach włoskiej ekipy do sezonu 2001.

</doc>
<doc id="1116354" url="https://pl.wikipedia.org/wiki?curid=1116354" title="Artemeter">
Artemeter

Artemeter – organiczny związek chemiczny, pochodna artemizyniny, chińskiego leku ziołowego (qinghaosu, 青蒿素) wytwarzanego z bylicy rocznej ("Artemisia annua"), lek przeciwmalaryczny aktywny wobec wielolekoopornych szczepów zarodźca sierpowatego.
Istnieją wątpliwości dotyczące procesu wytwarzania pochodnych artemizyniny oraz ich toksycznego działania na pień mózgu, obserwowanego u zwierząt doświadczalnych i przynajmniej u jednego pacjenta, dlatego amerykańska Agencja Żywności i Leków nie dopuściła leku do sprzedaży.

</doc>
<doc id="1116355" url="https://pl.wikipedia.org/wiki?curid=1116355" title="Lek przeciwmalaryczny">
Lek przeciwmalaryczny



</doc>
<doc id="1116356" url="https://pl.wikipedia.org/wiki?curid=1116356" title="Leon Redner">
Leon Redner

Leon Redner (13 września 1828 w Nowem – 1 kwietnia 1898 w Pelplinie) – biskup katolicki.
Życiorys.
Ukończył gimnazjum w Chełmnie, następnie studiował na wydziale teologicznym Uniwersytetu Wrocławskiego.
17 kwietnia 1853 w Pelplinie przyjął święcenia kapłańskie, pracował następnie jako wykładowca w gimnazjum chojnickim. Był proboszczem w Kaplicy Królewskiej w Gdańsku, redagował "Katholisches Wochenblatt" (Tygodnik Katolicki). W 1862 uzyskał tytuł doktora teologii.
19 listopada 1886 został mianowany biskupem chełmińskim. Konsekrowany 9 stycznia 1887 przez arcybiskupa Dindera w Pelplinie. Po przerwie w latach 1876-1887 otworzył Wyższe Seminarium Duchowne w Pelplinie. Wprowadził w kościele św. Józefa w Gdańsku codzienne kazania w języku polskim. Zmarł w Pelplinie, gdzie też jest pochowany w katedrze.

</doc>
<doc id="1116357" url="https://pl.wikipedia.org/wiki?curid=1116357" title="Miłosz Ryczko">
Miłosz Ryczko

Miłosz Ryczko (ur. 10 marca 1980) – polski hokeista.

</doc>
<doc id="1116365" url="https://pl.wikipedia.org/wiki?curid=1116365" title="Fruticicola fruticum">
Fruticicola fruticum



</doc>
<doc id="1116367" url="https://pl.wikipedia.org/wiki?curid=1116367" title="Helix fruticum">
Helix fruticum



</doc>
<doc id="1116370" url="https://pl.wikipedia.org/wiki?curid=1116370" title="Israel Rodríguez">
Israel Rodríguez

Israel Calderon Rodríguez (ur. 27 sierpnia 1981 roku w Sewilli) – hiszpański siatkarz, 180-krotny reprezentant Hiszpanii, grający na pozycji przyjmującego. W sezonie 2015/2016 był zawodnikiem PGE Skry Bełchatów. 
Sukcesy klubowe.
Superpuchar Hiszpanii:
Mistrzostwo Hiszpanii:
Puchar Hiszpanii:
Liga Mistrzów:
Wicemistrzostwo Włoch:
Puchar Rumunii:
Mistrzostwo Rumunii:
Brązowy medalista Mistrzostw Turcji:
Puchar Polski:
Mistrzostwo Polski:
Sukcesy reprezentacyjne.
Liga Europejska:
Mistrzostwa Europy:

</doc>
<doc id="1116372" url="https://pl.wikipedia.org/wiki?curid=1116372" title="BMR">
BMR



</doc>
<doc id="1116379" url="https://pl.wikipedia.org/wiki?curid=1116379" title="Paul Holz (rysownik)">
Paul Holz (rysownik)

Paul Holz (ur. 28 grudnia 1883 w Riesenbrücku, zm. 19 stycznia 1938 w Szlezwiku) – niemiecki rysownik, grafik i pedagog.
Życiorys.
W latach 1898–1904 pracował jako nauczyciel w szkole podstawowej w Policach na Pomorzu Zachodnim i różnych szkołach w Meklemburgii. Od 1925 roku wykładał w Państwowej Akademii Sztuki i Rzemiosła Artystycznego we Wrocławiu. Tam też, w roku 1926, miała miejsce jego pierwsza wystawa.
W 1926 roku Holz został konsultantem lekcji rysunku na Śląsku, a rok później na Pomorzu. We Wrocławiu był członkiem pedagogicznego urzędu egzaminacyjnego. W 1933 został usunięty z tego urzędu, gdy do władzy doszli naziści. Jego twórczość została uznana za „zdegenerowaną”. Z tego powodu w 1934 roku przeniósł się do Szlezwiku, gdzie pracował w szkole katedralnej aż do śmierci w 1938 roku.
Jego ostatnia wystawa odbyła się w 1937 roku w Galerie von der Heyde w Berlinie. Niektóre z jego prac znajdują się w Gabinecie Miedziorytów w Dreźnie i w .

</doc>
<doc id="1116388" url="https://pl.wikipedia.org/wiki?curid=1116388" title="Jouko Ahola">
Jouko Ahola

Jouko Ahola, pseudonim Jokke (ur. 1 grudnia 1970, Hämeenlinna) – fiński trójboista siłowy, strongman, aktor i kulturysta.
Najlepszy fiński strongman w historii. w roku 1997. Dwukrotny Mistrz Europy Strongman w 1998 i 1999 r. Dwukrotny Mistrz Świata Strongman w 1997 i 1999 r. Dwukrotny Drużynowy Mistrz Świata Par Strongman w 1997 i 1999 r.
Życiorys.
Jouko Ahola trenował karate i hokej na lodzie. W wieku piętnastu lat rozpoczął treningi siłowe. Zadebiutował jako siłacz w 1992 r., w swym rodzinnym mieście Hämeenlinna. Zakończył już karierę siłacza. Obecnie jest promotorem i sędzią zawodów siłaczy, w tym Mistrzostw Świata Strongman.
Uzyskał wykształcenie w zawodzie stolarza. Mieszka w Hämeenlinna.
Mistrzostwa Świata Strongman.
Wziął udział trzykrotnie w indywidualnych Mistrzostwach Świata Strongman, w latach 1997, 1998 i 1999. Przygotowując się do swego debiutu w tych mistrzostwach, w okresie od wiosny 1996, do jesieni 1997, wziął udział w 36 różnych zawodach siłaczy. Dwukrotnie wygrał mistrzostwa, a raz zajął drugie miejsce, pomimo że był jednym z najmniejszych zawodników. Jego BMI wynosiło tylko 35,8 i było niskim wynikiem według standardów najsilniejszych ludzi świata. Zdobył pierwszy i drugi w historii tytuł Mistrza Świata Strongman dla Finlandii.
Wymiary:
Rekordy życiowe:

</doc>
<doc id="1116393" url="https://pl.wikipedia.org/wiki?curid=1116393" title="W sieci zła">
W sieci zła

W sieci zła (Fallen) – amerykański thriller z 1998 roku w reżyserii Gregory'ego Hoblita.
Opis fabuły.
Wydawać by się mogło, że egzekucja seryjnego zabójcy definitywnie zamyka sprawę prowadzoną przez detektywów Hobbesa i Jonesy’ego. Jednak już w kilka dni później, zostają oni wezwani na miejsce kolejnej, makabrycznej zbrodni. Na miejscu okazuje się, że zabójca działa dokładnie tak samo jak niedawno stracony zbrodniarz. Kolejne wydarzenia coraz trudniej wyjaśnić w racjonalny sposób. W ten sposób poznajemy charakter dżina Azazela, wiekowego demona z pasją opanowującego kolejne ciała swych ofiar. Ten mroczny thriller wyróżnia się szczególną pomysłowością w sposobie prowadzenia narracji, która aż do ostatnich sekund filmu zwodzi nieświadomego widza, dając nadzieję na szczęśliwe zakończenie.
W filmie wykorzystano fragmenty dwóch utworów grupy The Rolling Stones: „Time is on my side” oraz „Sympathy for the Devil”. Słowa tego pierwszego utworu okazują się ulubionym mottem Azazela i doskonale oddają jego położenie.

</doc>
<doc id="1116394" url="https://pl.wikipedia.org/wiki?curid=1116394" title="Testosterone">
Testosterone

Testosterone – film fabularny (komediodramat) koprodukcji amerykańsko-argentyńskiej z 2003 roku. Reżyserem i scenarzystą filmu jest David Moreton, a w głównych rolach obsadzono Davida Sutcliffe'a oraz Antonio Sabato Juniora. Film kręcono w Los Angeles i Buenos Aires. Adaptacja powieści Jamesa Roberta Bakera.
Opis fabuły.
Amerykański homoseksualista Dean Seagrave, młody i utalentowany twórca komiksów, jest zabójczo zakochany w przystojnym Argentyńczyku, Pablo Alesandro. Pablo jest jego partnerem, a Dean bacznie śledzi każdy jego krok. Pewnego dnia Pablo informuje Deana, że wychodzi po papierosy i ostatecznie znika. Okazuje się, że mężczyzna powrócił w rodzinne strony. Dean decyduje, że poleci do Buenos Aires i odnajdzie ukochanego. Na miejscu poznaje byłego kochanka Pabla oraz jego narzeczoną.

</doc>
<doc id="1116401" url="https://pl.wikipedia.org/wiki?curid=1116401" title="Drewnianej małpy rock">
Drewnianej małpy rock

Drewnianej małpy rock – drugi solowy album donGURALesko. Płytę promowały teledyski zrealizowane do utworów „Drewnianej małpy rock” / „Podobno”, „Drewnianej małpy rock RMX” oraz „Cisza” / „Chropowato”. W 2005 roku wydawnictwo zostało wyróżnione w plebiscycie Rapgra Awards w kategorii "Polska Produkcja Roku".
Nagrania dotarły do 50. miejsca listy OLiS. Pochodząca z albumu piosenka „Te typy” znalazła się na 35. miejscu listy 120 najważniejszych polskich utworów hip-hopowych według serwisu T-Mobile Music. 
Lista utworów.
Opracowano na podstawie materiału źródłowego.

</doc>
<doc id="1116405" url="https://pl.wikipedia.org/wiki?curid=1116405" title="David Sutcliffe">
David Sutcliffe

David R. "Sutty" Sutcliffe (ur. 8 czerwca 1969 w Saskatoon) – kanadyjski aktor i reżyser filmowy i telewizyjny, najbardziej znany z roli Christophera Haydena, ojca Rory Gilmore (Alexis Bledel) i chłopakiem Lorelai Gilmore (Lauren Graham) w serialu The CW "Kochane kłopoty" ("Gilmore Girls").
Życiorys.
Wczesne lata.
Urodził się w Saskatoon, w prowincji Saskatchewan, a wychowywał się w Grimsby i St. Catharines w Ontario. W dzieciństwie aktywnie zajmował się sportem. Aktorstwem na poważnie zainteresował się podczas swojej edukacji na Uniwersytecie Toronto, gdzie w Victoria College studiował literaturę angielską i grał w koszykówkę. Jednak musiał zrezygnować ze sportu, kiedy zdiagnozowano u niego dyskopatię.
Kariera.
Jego współlokator był scenarzystą poszukującym aktorów. Po ukończeniu studiów, David występował w teatrze. Trwale związał się także z kanadyjską telewizją i kinem. Wkrótce przeniósł się do Nowego Jorku i wtargnął do amerykańskiej telewizji przez reklamy. Wystąpił w wielu serialach, produkcjach telewizyjnych i filmach kinowych jak "Pod słońcem Toskanii" czy "Szczęśliwe zakończenia". 
Jego najbardziej znane role to postać Patricka Owena, nauczyciela zakochanego w gwieździe filmu, w sitcomie "Randka z gwiazdą" i Dean Seagrave – amerykański gej obsesyjnie pożądający przystojnego Argentyńczyka – w komediodramacie "Testosterone". Pojawił się też w sitcomie NBC "Przyjaciele" i serialu Lifetime "Babski oddział".
10 listopada 2001 ożenił się z Julie McCullough, ale w grudniu 2003 roku doszło do rozwodu.

</doc>
<doc id="1116416" url="https://pl.wikipedia.org/wiki?curid=1116416" title="Las (parowóz)">
Las (parowóz)

Las (oznaczany także Las47, Ty) – polski parowóz wąskotorowy, produkowany w latach 1948–1958, przeznaczony do pracy głównie na kolejach leśnych o prześwicie toru 600/700/750/760 mm. Parowóz posiadał układ osi i silników Cn2t.
Parowóz został skonstruowany w latach 1947–1948 w Fabryce Lokomotyw im. Feliksa Dzierżyńskiego w Chrzanowie na bazie parowozu Ryś konstrukcji niemieckiej. Główną zmianą było zastosowanie trzech osi w miejsce dwóch, przez co nacisk na szyny zmniejszył się o 1,5 t przy zachowaniu mocy i siły pociągowej. Parowóz mógł być eksploatowany na liniach o słabszej nawierzchni, zwłaszcza kolejach leśnych, dlatego otrzymał fabryczną nazwę Las. Pierwsze dwa prototypowe egzemplarze wyprodukowano w 1948 roku. Na kolejach leśnych i przemysłowych bywały oznaczane serią Ty z numerami fabrycznymi, wzorem oznaczeń PKP, aczkolwiek parowozy te nie pracowały na PKP.
Do 1958 roku wyprodukowano ich w Fabloku 640 sztuk. Podstawową wersją był parowóz na tor szerokości 600 mm, ale opracowano także wersje na inne szerokości toru, 750, 760 i 785 mm. Na tor 750 mm zbudowano ok. 120 parowozów
Parowozy tego typu używane były do transportu towarowego podczas produkcji i obróbki drewna, rzadko do przewozów osobowych. Zachowało się w Polsce kilkanaście egzemplarzy jako pomniki oraz czynne parowozy w skansenie w Rudach i Majdanie. Wśród zachowanych jest 10 lokomotyw na tor 600 mm i 7 na tor 750 mm.
Niewielką liczbę lokomotyw – 30 – wyeksportowano, z tego 6 do Bułgarii (1948 r., tor 760 mm), 4 do Albanii (1949 r., 760 mm), 18 do Rumunii (1952 r., 760 mm i 600 mm), 2 do Chin (1952 r., 600 mm). Począwszy od lat 80. XX w. około 15 lokomotyw sprzedano do krajów zachodniej Europy po wycofaniu ze służby w Polsce, dla służby na kolejach turystycznych lub jako eksponaty.

</doc>
<doc id="1116419" url="https://pl.wikipedia.org/wiki?curid=1116419" title="Herb Kamienia Pomorskiego">
Herb Kamienia Pomorskiego

Herb Kamienia Pomorskiego – jeden z symboli miasta Kamień Pomorski i gminy Kamień Pomorski w postaci herbu.
Wygląd i symbolika.
Herb przedstawia na niebieskiej tarczy postać św. Jana w biało-czerwonej szacie ze złotym nimbem pomiędzy dwoma złotymi pastorałami. Dolną część herbu wypełnia prosty mur koloru białego.
Herb nawiązuje do tradycji patrona miejscowego biskupstwa.
Historia.
Wizerunek herbowy z postacią świętego Jana pojawił się już na przełomie XIII i XIV stulecia. W XVI wieku pieczęć miejska miała posiadać wizerunek kobiety siedzącej na krześle. Późniejszy herb w większości pozbawiony elementów ozdobnych, przedstawiał modlącego się świętego Jana w otoczeniu dwóch pastorałów.

</doc>
<doc id="1116421" url="https://pl.wikipedia.org/wiki?curid=1116421" title="Tinnitus">
Tinnitus



</doc>
<doc id="1116422" url="https://pl.wikipedia.org/wiki?curid=1116422" title="Psychozy">
Psychozy



</doc>
<doc id="1116423" url="https://pl.wikipedia.org/wiki?curid=1116423" title="Herb gminy Kamień Pomorski">
Herb gminy Kamień Pomorski



</doc>
<doc id="1116427" url="https://pl.wikipedia.org/wiki?curid=1116427" title="Zagrożenie z kosmosu">
Zagrożenie z kosmosu

Zagrożenie z kosmosu (, lub ) – amerykańsko-kanadyjski film telewizyjny w reżyserii Sama Irvina z 2005 roku. W USA ukazała się edycja na DVD. W Polsce film ten pokazano w TVP2 po północy 3 kwietnia 2008 roku.
Fabuła.
Znana astronom Madison Kelsey i jej asystent Hockstetter odkrywają, że ku Ziemi zmierza wielka planetoida. Niestety nikt z uznanych naukowców nie bierze jej obliczeń na poważnie, ponieważ istnieje on jedynie w matematycznych obliczeniach komputerowych i nie jest on jeszcze widoczny na niebie. Gdy do uderzenia pozostaje tylko kilka godzin, Madison udaje się przekonać do swoich racji byłego pułkownika lotnictwa, Richarda Donovana, wyrzuconego z armii za złamanie zasady don’t ask, don’t tell. Kelsey, Donovan oraz jego ukochany Mark nadal pełniący służbę wojskową opracowują plan, aby do zniszczenia planetoidy wykorzystać nieużywany wojskowy laser. Problemem jest jednak to, że maszyna znajduje w samym centrum bazy sił powietrznych, a wartownicy będą strzelać w przypadku, jeśli ktoś się do niego zbliży choćby na krok.
Wersje filmu.
Utworzono dwie wersje filmu. Wersja amerykańska zawiera wątek homoseksualnego związku uczuciowego pomiędzy głównymi bohaterami granymi przez Antonia Sabato Jr. i Michaela Boisverta. Z ocenzurowanej międzynarodowej wersji, wydanej na DVD pod tytułem "Force of Impact", wycięto sceny ukazujące ten związek i zastąpiono je scenami ukazującymi wzajemne zainteresowanie bohaterów odtwarzanych przez Sabato oraz Rae Dawn Chong. Usunięto także część wypowiedzi, w której Richard Donovan wyjawia Madison Kelsey, za co zwolniono go z wojska. Wersja ta występuje także pod tytułem "Ultimate Limit".
Recenzje.
Film nie dostał wysokich notowań, nie został też nagrodzony żadnymi nagrodami filmowymi. Wśród recenzentów pojawiały się opinie o "niskie klasie" i "przewidywalnej fabule".

</doc>
<doc id="1116429" url="https://pl.wikipedia.org/wiki?curid=1116429" title="Anemia hemolityczna">
Anemia hemolityczna



</doc>
<doc id="1116430" url="https://pl.wikipedia.org/wiki?curid=1116430" title="1 kwietnia 2000">
1 kwietnia 2000

1 kwietnia 2000 (niem. "1. April 2000") – austriacki film science-fiction w reżyserii Wolfganga Liebeneinera. Premiera filmu miała miejsce 19 listopada 1952.

</doc>
<doc id="1116431" url="https://pl.wikipedia.org/wiki?curid=1116431" title="Bilharziosis">
Bilharziosis



</doc>
<doc id="1116448" url="https://pl.wikipedia.org/wiki?curid=1116448" title="Wektor zaczepiony">
Wektor zaczepiony



</doc>
<doc id="1116449" url="https://pl.wikipedia.org/wiki?curid=1116449" title="Wektor swobodny">
Wektor swobodny



</doc>
<doc id="1116450" url="https://pl.wikipedia.org/wiki?curid=1116450" title="Trichodes apiarius">
Trichodes apiarius



</doc>
<doc id="1116452" url="https://pl.wikipedia.org/wiki?curid=1116452" title="Rann of Kutch">
Rann of Kutch



</doc>
<doc id="1116453" url="https://pl.wikipedia.org/wiki?curid=1116453" title="Litis aestimatio">
Litis aestimatio

Litis aestimatio (łac. "lis" dpn. "litis" 'spór', "aestimatio" 'ocena') – w prawie rzymskim oszacowanie wartości rzeczy spornej przez powoda, potwierdzone przysięgą (iusiurandum).

</doc>
<doc id="1116454" url="https://pl.wikipedia.org/wiki?curid=1116454" title="Barciel pszczelarz">
Barciel pszczelarz



</doc>
<doc id="1116456" url="https://pl.wikipedia.org/wiki?curid=1116456" title="Jan Nepomucen Marwicz">
Jan Nepomucen Marwicz

Jan Nepomucen Marwicz (ur. 20 kwietnia 1795 w Tuchlinie, zm. 29 marca 1886 w Pelplinie) – duchowny katolicki, biskup chełmiński.
Życiorys.
Brał udział jako oficer armii pruskiej w bitwie pod Lipskiem, gdzie uratował życie królewiczowi pruskiemu, późniejszemu cesarzowi Wilhelmowi I. Studiował na wydziale teologicznym Uniwersytetu Wrocławskiego oraz w Bonn. 10 kwietnia 1830 w Pelplinie przyjął święcenia kapłańskie. Został proboszczem w Tucholi. W 1843 został kanonikiem chełmińskim.
3 sierpnia 1857 został mianowany przez papieża Piusa IX biskupem chełmińskim. Konsekrowany 9 stycznia 1857 przez biskupa pomocniczego poznańskiego Franciszka Stefanowicza w Pelplinie. Rozbudował Collegium Marianum oraz seminarium duchowne w Pelplinie. W 1876 działania kulturkampfu doprowadziły do zamknięcia seminarium i Collegium Marianum. Inicjował działania przeciwko germanizacji w diecezji, był wrażliwy na biedę. W 1863 ofiarował Sierakowicom przytułek dla ubogich. Dzięki jego pomocy franciszkanie w Wejherowie, wyrzuceni ze swojego klasztoru, wznieśli nowy i zamieszkali w nim 1 kwietnia 1873. Biskup Marwicz był syndykiem apostolskim franciszkańskiej Prowincji Niepokalanego Poczęcia NMP w Prusach i w Wielkim Księstwie Poznańskim (dzisiaj Prowincja Wniebowzięcia Najświętszej Maryi Panny Zakonu Braci Mniejszych w Katowicach). Leon XIII mianował go asystentem tronu papieskiego.

</doc>
<doc id="1116457" url="https://pl.wikipedia.org/wiki?curid=1116457" title="Lex Silia">
Lex Silia

Lex Silia – ustawa uchwalona prawdopodobnie w III wieku p.n.e. Znana wyłącznie z "Institutiones" Gajusza, wprowadziła "legis actio per condictionem" w celu dochodzenia ściśle określonych kwot pieniężnych ("certa pecunia").

</doc>
<doc id="1116461" url="https://pl.wikipedia.org/wiki?curid=1116461" title="WBPM">
WBPM



</doc>
<doc id="1116468" url="https://pl.wikipedia.org/wiki?curid=1116468" title="Callithrix argentata">
Callithrix argentata



</doc>
<doc id="1116474" url="https://pl.wikipedia.org/wiki?curid=1116474" title="Meidericher Spielverein Duisburg 02">
Meidericher Spielverein Duisburg 02



</doc>
<doc id="1116476" url="https://pl.wikipedia.org/wiki?curid=1116476" title="Bramka trójstanowa">
Bramka trójstanowa

Bramka trójstanowa, bramka TS (ang. three-state) – bramka logiczna, która na wyjściu, oprócz dwóch stanów logicznych (0 i 1 logiczne), może przyjmować stan logicznie nieokreślony. Stan ten nazywany jest stanem wysokiej impedancji i oznaczany jest (Z).
Bramki TS.
Bramki trójstanowe, oprócz standardowych wejść, posiadają również wejście dodatkowe S.
Wyróżniamy bramki:
NAND TS.
Kiedy wejście S przyjmuje wartość 1 logicznej, bramka NAND TS działa jak zwykła bramka NAND. Natomiast kiedy na wejściu S pojawia się 0 logiczne, na wyjściu bramki jest stan wysokiej impedancji.
NOT TS.
Bramka NOT TS nazywana jest również negatorem trójstanowym.
W bramce NOT TS wejście S jest zanegowane, więc pracuje ona tak jak zwykły negator dla S=0. Natomiast dla S=1, na wyjściu negatora trójstanowego jest stan wysokiej impedancji.

</doc>
<doc id="1116479" url="https://pl.wikipedia.org/wiki?curid=1116479" title="Staw kulisty wolny">
Staw kulisty wolny

Staw kulisty wolny (łac. "articulatio spheroidea") – staw, w którym możliwe do wykonania są ruchy we wszystkich płaszczyznach, wokół nieskończonej liczby osi. Głowę stawu tworzy powierzchnia o kształcie odcinka kuli, której odpowiada mała wklęsła panewka. Przykładem stawu kulistego wolnego u człowieka jest staw ramienny.

</doc>
<doc id="1116480" url="https://pl.wikipedia.org/wiki?curid=1116480" title="Homologia">
Homologia



</doc>
<doc id="1116481" url="https://pl.wikipedia.org/wiki?curid=1116481" title="Fotbalový klub Jablonec 97">
Fotbalový klub Jablonec 97



</doc>
<doc id="1116482" url="https://pl.wikipedia.org/wiki?curid=1116482" title="Cutting Corners">
Cutting Corners

Cutting Corners ("Odcinanie kuponów") – trzeci album szwedzkiej grupy pop-rockowej Secret Service, nagrany w 1981, a wydany w 1982 nawiązujący muzycznie do synth popu i new romantic. Album starannie zaaranżowany i wyprodukowany, mogący uchodzić za szczytowe osiągnięcie zespołu, zawiera największy przebój Secret Service "Flash in the Night", wydany również na singlu.
Lista utworów.
Wszystkie utwory skomponowali Björn Håkanson (teksty) i (oprócz "Fire Into Ice") Tim Norell (muzyka). Pierwsze winylowe wydanie płyty przez Sonet Records nosiło sygnaturę SLP-2710.

</doc>
<doc id="1116483" url="https://pl.wikipedia.org/wiki?curid=1116483" title="Acerodon jubatus">
Acerodon jubatus



</doc>
<doc id="1116486" url="https://pl.wikipedia.org/wiki?curid=1116486" title="Raphicerus melanotis">
Raphicerus melanotis



</doc>
<doc id="1116487" url="https://pl.wikipedia.org/wiki?curid=1116487" title="Ogród w Wilanowie">
Ogród w Wilanowie

Ogród w Wilanowie (znany także jako "park Wilanowski") – ogród wchodzący w skład zespołu pałacowo-parkowego w warszawskim Wilanowie, znajdujący się obok pierwotnie podmiejskiej rezydencji króla Jana III Sobieskiego.
Zajmuje powierzchnię 45 ha (razem z Jeziorem Wilanowskim i Kanałem Sobieskiego). Jest to część obszaru podległego Muzeum Pałacu Króla Jana III w Wilanowie, obejmującego ogółem 89 ha.
Opis założenia.
Od XIII wieku w pobliżu budynku Oranżerii znajdował się cmentarz, który był użytkowany do nabycia Wilanowa przez Jana III Sobieskiego.
Ogród powstał razem z pałacem wilanowskim w 2 połowie XVII wieku i został skomponowany względem wspólnej osi. 
Centralna część założenia nawiązuje do form renesansowych i barokowych. Posiada charakter ogrodu włoskiego. Dwa poziomy tego ogrodu przedzielone są ceglanym murem i połączone schodkami usytuowanymi na głównej osi pałacu, ozdobionymi kamienną balustradą ozdobioną rzeźbami- alegoriami czterech pór roku oraz czterech etapów miłości: "Lęk", "Pocałunek", "Zobojętnienie" i "Zwada". Ich autorem jest rzeźbiarz Johann Chrisostomus Redler. Pod schodami znajduje się sztuczna grota. Górny taras ogrodu ozdabiały do połowy XVIII wieku murowane altanki o zielono-złotych dachach.
Ogród z czasów Sobieskiego był znacznie mniejszy niż obecnie. Dopiero kolejni właściciele Wilanowa rozszerzyli ten obszar i przekomponowali niektóre jego fragmenty. Zniszczenia wojenne spowodowały zły stan parku i dopiero prace konserwacyjne pod nadzorem Gerarda Ciołka w latach 1948–1950 i 1960–1965 przywróciły mu świetność. Podczas prac konserwatorskich podjęto się rekonstrukcji barokowego układu dróg i alejek. Za czasów Sobieskiego taras pałacowy zdobiły pozłacane rzeźby przedstawiające bogów olimpijskich, obecnie są to rzeźby postaci mitologicznych z poł. XVIII wieku sprowadzone z Brzezinki pod Oleśnicą na Śląsku.
Na pałacowym tarasie powstał bogaty parter o układzie geometrycznym o bukszpanowych obwódkach otaczających trawniki, fontanny i kwiatowe kompozycje. W ogrodzie dolnym poza równie pięknymi parterami znajdują się strzyżone szpalery drzew i liczne okazy starodrzewu składające się głównie ze starych okazów grabów, lip, jesionów, topól nadwiślańskich, z domieszką wiązów. Do jeziora Wilanowskiego prowadzą dukty poprowadzone skośnie i prostopadle, tworząc charakterystyczne osie widokowe i prześwity.
Inne części.
Oprócz położonego centralnie ogrodu włoskiego, ogrody wilanowskie składają się także z takich części jak:
Współczesność.
Obecnie neogotycka brama, podobnie jak cała strona parku po drugiej stronie jeziora Wilanowskiego znajduje się poza ogrodzonymi granicami Ogrodów, podobnie jak i inne pozostałości po romantycznym parku Morysin (nazwanym tak na cześć Maurycego Eustachego Potockiego), który pełnił rolę rekreacyjno-wypoczynkową dla właścicieli pałacu i ich gości do 1939 r., kiedy to zaczęła się jego dewastacja. Duża część tego założenia objęta jest rezerwatem o tej samej nazwie.
Park wilanowski i park Morysin w 1945 zostały włączone do Muzeum Narodowego w Warszawie, a od 1995 są własnością Muzeum Pałacu Króla Jana III w Wilanowie.
W 1965 r. park został wpisany do rejestru zabytków województwa warszawskiego, w 1994 r. został uznany na mocy zarządzenia Prezydenta RP za część Warszawy – pomnika historii.
Koncepcja parku w stylu angielskim, z wykorzystaniem walorów wodnych otoczenia, w XIX wieku zjednała temu założeniu sławę jednego z najpiękniejszych "ogrodów wodnych" w Europie. W dawnej przypałacowej ujeżdżalni mieści się obecnie Muzeum Plakatu, w Oranżerii zaś mieściła się do 2002 r. ekspozycja rzemiosła artystycznego.
Obecny widok parku zawdzięczamy rekonstrukcji z lat 50. XX wieku dokonanej według projektu Gerarda Ciołka. Park od kilku lat znajduje się w trakcie rewitalizacji, w trakcie której na terenie ogrodów prowadzone były też wykopaliska archeologiczne.
W parku wilanowskim, w rejonie Stawu Południowego, znajduje się kamienny sarkofag ku czci Stanisława Kostki Potockiego, przeniesiony po II wojnie światowej ze zdewastowanego założenia parkowego Gucin Gaj.
W związku z pandemią COVID-19 w marcu 2020, jeszcze przed wprowadzeniem od 1 kwietnia przez rząd Mateusza Morawieckiego zakazu korzystania z terenów zieleni, park został zamknięty do odwołania. Został ponownie otwarty po uchyleniu zakazu przez rząd 20 kwietnia 2020.

</doc>
<doc id="1116488" url="https://pl.wikipedia.org/wiki?curid=1116488" title="Park Wilanowski">
Park Wilanowski



</doc>
<doc id="1116489" url="https://pl.wikipedia.org/wiki?curid=1116489" title="Robert Kupiecki">
Robert Kupiecki

Robert Ryszard Kupiecki (ur. 5 września 1967 w Warszawie) – polski politolog, nauczyciel akademicki, dyplomata i urzędnik państwowy, ambasador tytularny, doktor habilitowany nauk humanistycznych. W latach 1999–2004 zastępca ambasadora RP przy NATO, w latach 2004–2008 dyrektor Departamentu Polityki Bezpieczeństwa MSZ, w latach 2008–2012 ambasador RP w Stanach Zjednoczonych, w latach 2012–2015 podsekretarz stanu w Ministerstwie Obrony Narodowej, profesor na Uniwersytecie Warszawskim.
Życiorys.
Absolwent Wydziału Historycznego Uniwersytetu Warszawskiego (1991) oraz Krajowej Szkoły Administracji Publicznej (1994). Stopień naukowy doktora uzyskał w 1998 na Wydziale Dziennikarstwa i Nauk Politycznych UW (na podstawie rozprawy pt. "NATO a operacje pokojowe: studium sojuszu w transformacji", której promotorem był Roman Kuźniar). W 2011 w Instytucie Studiów Politycznych PAN otrzymał stopień doktora habilitowanego nauk politycznych na podstawie dorobku naukowego oraz rozprawy zatytułowanej "Siła i solidarność. Strategia NATO 1949–1989". W 1993 przebywał na stażu naukowym w LBJ School of Public Affairs na Uniwersytecie Teksańskim w Austin. W latach 1996–1997 był stypendystą w Genewskim Centrum Polityki Bezpieczeństwa.
Po ukończeniu studiów pracował w Instytucie Historii PAN oraz w redakcji „Wiadomości Historycznych”. W 1994 został urzędnikiem Ministerstwa Spraw Zagranicznych, gdzie zajmował się dyplomacją wielostronną i problematyką bezpieczeństwa międzynarodowego. Był m.in. naczelnikiem wydziału i wicedyrektorem departamentu, następnie zastępcą stałego przedstawiciela RP przy NATO (1999–2004) oraz dyrektorem Departamentu Polityki Bezpieczeństwa MSZ (2004–2008). Przez 15 lat wchodził w skład zespołu redakcyjnego „Rocznika Strategicznego”. Wieloletni członek redakcji kwartalnika „Sprawy Międzynarodowe”. Był też członkiem międzynarodowego komitetu naukowego kwartalnika „Security and Defence Quarterly”.
Od lutego 2008 do lipca 2012 sprawował urząd ambasadora RP w USA (z akredytacją również we Wspólnocie Bahamów oraz jako stały obserwator przy Organizacji Państw Amerykańskich). 22 sierpnia 2012 objął stanowisko podsekretarza stanu w Ministerstwie Obrony Narodowej. Zajmował je do listopada 2015, następnie ambasador tytularny w MSZ. W trakcie pełnienia funkcji wiceministra został wpisany na listę nazwisk osobistości z państw Unii Europejskiej objętych rosyjskimi sankcjami wizowymi, którą sporządzono w odpowiedzi na unijne sankcje nałożone po wybuchu kryzysu krymskiego.
W latach 2012–2017 był profesorem na Wydziale Bezpieczeństwa Narodowego Akademii Obrony Narodowej i następnie tożsamego wydziału Akademii Sztuki Wojennej. W 2017 został profesorem nadzwyczajnym na Wydziale Nauk Politycznych i Studiów Międzynarodowych Uniwersytetu Warszawskiego (następnie profesorem uczelni).
Autor i współautor monografii naukowych oraz licznych artykułów poświęconych historii najnowszej i stosunkom międzynarodowym oraz zagadnieniom bezpieczeństwa.

</doc>
<doc id="1116490" url="https://pl.wikipedia.org/wiki?curid=1116490" title="Skarpa Warszawska">
Skarpa Warszawska



</doc>
<doc id="1116491" url="https://pl.wikipedia.org/wiki?curid=1116491" title="Mikołaj Akielewicz">
Mikołaj Akielewicz

Mikołaj Akielewicz, Mikołaj Akełajtis, Mikalojus Akelaitis (ur. 5 grudnia 1829 w Czuderyszkach koło Mariampola, zm. 27 września 1887 w Paryżu) – propagator języka litewskiego, wydawca książek w tym języku, poeta i tłumacz.
Propagował literaturę w języku litewskim, wydając książki oraz tłumacząc z litewskiego na polski i odwrotnie. Przetłumaczył na język polski między innymi „Metai” Kristijonasa Donelaitisa. Publikował w „Gazecie Codziennej” i „Kurierze Wileńskim”. Związany z Hotelem Lambert. Był zwolennikiem jedności polsko-litewskiej.
Etymologia nazwiska.
Obie formy nazwiska, litewska i polska, znaczą dokładnie to samo: potomek osoby o litewskim nazwisku czy przezwisku: Akelis „Oczko”, co jest patronimiczną formą przezwiska Akis „Oko”. Przezwisko-nazwisko o tym znaczeniu pospolite jest również w Polsce. Podwójna postać tego samego odojcowskiego nazwiska z końcówką w języku litewskim -aitis i w polskim -owicz, -ewicz, zdarzało się na obszarze Wielkiego Księstwa Litewskiego nie tak rzadko (np. Matulewicz-Matulaitis, biskup wileński, 1918-1925).
Życiorys.
Dzieciństwo i młodość.
Urodził się 5 grudnia 1829 r. we wsi zwanej po litewsku Čiuoderiškės, a po polsku Czuderyszki w powiecie mariampolskim. Pochodził z rodziny chłopskiej. Jego ojciec za udział w powstaniu listopadowym zesłany został na Sybir, gdzie zmarł. Brat dziadka Akielewicza walczył pod Somosierrą w Hiszpanii. Ojczym matki uczestniczył w bitwie pod Maciejowicami. Wychowaniem Mikołaja, zgodnie z tradycją litewską, zajęła się babka. Początki edukacji otrzymał w domu od wędrownych nauczycieli oraz w szkole parafialnej w Sosnowej, gdzie uczył go ksiądz Krzysztof Maria Szwermicki. Właściwe wykształcenie odebrał w dwuklasowej szkole elementarnej i w polskiej czteroklasowej szkole powiatowej w Mariampolu, której jednak formalnie nie ukończył, mimo że był w niej prymusem. Widocznie ciążył mu przymus szkolny; pragnął też dopomóc ubogiej matce, która go utrzymywała. Języka polskiego nauczył się dopiero w trzynastym roku życia. „W języku litewskim pierwszą zmówiłem modlitwę za duszę ojca i śpiewałem cudowne damy, a polski otworzył mi podwoje do świątyni wiedzy” - pisał po latach na emigracji. Całe dalsze wykształcenie, a było ono wszechstronne, zdobywał w drodze wytrwałego samouctwa. Zaraz po opuszczeniu szkoły zaczął zarabiać po dworach jako tzw. nauczyciel domowy.
Wyjazd do Warszawy.
W 1850 r. przeniósł się do Warszawy, gdzie utrzymywał się z pracy literata oraz z udzielania lekcji prywatnych. W 1856 roku w „Kronice Wiadomości Krajowych i Zagranicznych” ukazał się jego pierwszy artykuł pod pseudonimem „Chłop z Mariampolskiego”. Wówczas też poznał Oskara Kolberga, którego został współpracownikiem, informatorem i tłumaczem. Utrzymywał także kontakty z Aleksandrem Osipowiczem i Antonim Yiwegerem, suwalczanami, znawcami litewszczyzny. Tematyki do publikacji literackich dostarczały Akielewiczowi zawsze mu bliskie sprawy Litwy, a więc panujące w niej stosunki społeczno-kulturalne, historia, język i literatura. W swoich poczynaniach przejawiał wiele energii i inicjatywy. Kiedy do skutku doszło wydawnictwo literatury dla ludu litewskiego, na co środków dostarczyli mu magnaci litewscy (książę Ireneusz Ogiński, książę Wilhelm Radziwiłł), stał się jej redaktorem i prawie jedynym autorem. Ogłosił nawet konkurs na czytanki litewskie, metodykę nauczania litewskiego, słownik języka litewskiego i gramatykę porównawczą gwar litewskich, ale z braku środków inicjatywa ta nie dała rezultatów. Był współautorem Albumu wydanego na powitanie przybywającego do Wilna w 1858 roku cara Aleksandra II. Uznany za odstępcę przeniósł się do Kurlandii (zgłębiał tam wiedzę o języku łotewskim), a następnie na Żmudź. Stamtąd zasilał korespondencjami gazety warszawskie i „Kurier Wileński”. Na Żmudzi mieszkał w Worniach, a później w Retowie. Przyjaźnił się w tamtym czasie z Szymonem Dowkontem.
Przeprowadzka do Wilna i powstanie styczniowe.
W roku 1860 przeprowadził się do Wilna. Pracował tam jako korektor pism polskich, co pozwoliło mu udoskonalić swoją polszczyznę. W 1861 roku odbywała się w farze kowieńskiej zbiórka pieniężna na cele patriotyczne. Obecny tam Akielewicz był bez pieniędzy, oddał więc obrączkę po swej matce i zegarek. Był autorem masowo rozpowszechnianych na Litwie w latach 1861-1862 ulotek litewskich z ryciną złamanego krzyża, nawołujących do solidarności z manifestacjami warszawskimi. Wraz z Tadeuszem Korzonem i Szymonem Katyllem zorganizował 12 sierpnia 1861 roku głośną manifestację polsko-litewską w Aleksocie. Zbliżał się rok 1863. Akielewicz brał czynny udział w ruchu rewolucyjnym. Napisał kilka odezw. W związku z tym poszukiwała go policja. Nie znajdując pewnego schronienia w kraju, przekroczył granicę pruską i udał się do Paryża. Znalazł tam zatrudnienie w Bibliotece Polskiej. Lecz ledwie zaczęło się powstanie styczniowe Akielewicz wrócił do kraju. Powołano go na zastępcę Józefa Piotrowskiego, komisarza Rządu Narodowego w ówczesnym województwie augustowskim. Pisał więc odezwy, organizował oddziały powstańcze i zaopatrywał je w broń. Na początku roku 1864, wraz z Bronisławem Radziszewskim (Ignacym Czyńskim) wydawał „Wiadomości o naszej wojnie z Moskalami”. Był autorem wersji litewskiej podpisywanej Cziuoderiszkių Mikałojus - Mikołaj z Czuderyszek. Po załamaniu się powstania udał się do Prus, aby prowadzić działalność uświadamiającą wśród Litwinów na obszarze Tylży. Pociągnięto go do odpowiedzialności karnej i w Królewcu skazano na 2 lata ciężkiego więzienia, ale w chwili ogłaszania wyroku, wykorzystując nieuwagę strażników, udało mu się zbiec z sali sądowej. Szlakiem powstańców-tułaczy udał się znów do Paryża i ożenił się z Francuzką. Miał z nią dwóch synów i córkę.
Życie w Paryżu.
Poza pracą zarobkową w różnych instytucjach znajdował czas na owocną działalność publicystyczną. Ogłaszał artykuły zarówno w pismach polskich (np. w „Gazecie Warszawskiej”), jak i litewskich (np. w „Aušra”). W artykułach tych ograniczał się do tematyki litewskiej, chciał być pożyteczny Litwie w nowych warunkach. Na emigracji cieszył się powszechnym szacunkiem i odznaczał się towarzyskością. Wśród Polaków zawsze występował jako Litwin. Związał w Paryżu Literackie Towarzystwo Litwinów. 1 grudnia 1882 r. przeszedł na emeryturę z urzędu. Zmarł w Paryżu 26 września 1887 r. Został pochowany 29 września 1887 r. w Pantin.
Wkład w język litewski.
Akielewicz rozpoczął zastępowanie słów obcych (germanizmów i slawizmów) nowotworami. Budował je opierając się na słowotwórstwie, zachowanym w gwarach litewskich. Jednym z jego nowotworów było słowo žodynas „słownik”; ma się ono do žodis „słowo” tak jak, np. pušynas „las sosnowy, Sosnowiec” do pušis „sosna”. Tą samą drogą w budowaniu nowotworów poszedł Jonas Jablonskis. Swój wzór litewskiego języka pisanego Akielewicz miał możność rozpowszechniać i rozpowszechniał dzięki utworom, które można zaliczyć do gatunku, tzw. literatury ludowej. Sprawę pisowni pozostawił nie rozstrzygniętą. Sam skłaniał się raczej ku pisowni etymologicznej, według której należałoby pisać np. augsztas „wysoki” (od aug-ti „rosnąć”), nie zaś fonetycznie auksztas.
Pseudonimy.
Używał m.in. następujących pseudonimów: Chłop z Maryampolskiego, Chłopek z Litwy, Bartosz z Czioderyszek, Agricola, Cziuoderiszkių Mikałojus, Gužutis (pol. Bocian), Vytautas.

</doc>
<doc id="1116493" url="https://pl.wikipedia.org/wiki?curid=1116493" title="Mikołaj Akełajtis">
Mikołaj Akełajtis



</doc>
<doc id="1116494" url="https://pl.wikipedia.org/wiki?curid=1116494" title="Negator">
Negator



</doc>
<doc id="1116495" url="https://pl.wikipedia.org/wiki?curid=1116495" title="Rady ewangeliczne">
Rady ewangeliczne

Rady ewangeliczne – w chrześcijańskiej moralności wskazania Ewangelii, które są zaproszeniem do doskonalszego wypełnienia Prawa Bożego niż proste przestrzeganie Dekalogu. Szczególną formą realizacji rad jest życie konsekrowane.
Rady ewangeliczne a Dekalog.
Dziesięć Przykazań zawiera przede wszystkim polecenia w formie zakazów, zabraniających czynów niezgodnych z uznaniem Boga jako swego Pana, większość z nich ma formę zakazu: "Nie będziesz miał bogów cudzych, nie będziesz wymawiał imienia Pana Boga twego... nie zabijaj, nie kradnij, nie cudzołóż" itd. Rady ewangeliczne koncentrują się na pozytywnym wskazaniu jak można żyć w przymierzu z Bogiem w Chrystusie, aby być doskonałym, jak "doskonały jest Ojciec wasz niebieski" (por. Mt 5,48). Są one zaproszeniem a nie przykazaniem. Zdolność do odpowiedzenia na to zaproszenie skierowane przez Słowo Boże, jest uwarunkowana stopniem świadomego przyjęcia w swym życiu Ducha Świętego, którego każdy chrześcijanin otrzymuje we chrzcie. Rady ewangeliczne opisane są w m.in. w Kazaniu na górze (Mt 5–7; Łk, ale także w przypowieści o bogatym młodzieńcu (por. Mt 19,16–30) i w innych miejscach.
Katechizm Kościoła Katolickiego tak wyjaśnia rady ewangeliczne:
Rady ewangeliczne a życie konsekrowane.
W historii Kościoła katolickiego, od wczesnych wieków aż do dziś, za szczególny przejaw życia radami ewangelicznymi uznaje się życie konsekrowane, przybierające często formę życia mniszego lub zakonnego. Całość życia radami zbiera się w trzech ślubach, które obejmują: dobrowolne ubóstwo (rezygnacja z osobistego majątku), czystość (celibat) i posłuszeństwo (podporządkowanie się przełożonym). Jezus podaje je w Ewangelii Marka (10, 21.29–30), jednakże nie w kategorii nakazów.

</doc>
<doc id="1116498" url="https://pl.wikipedia.org/wiki?curid=1116498" title="Rabeh Kebir">
Rabeh Kebir

Rabah Kebir (arab.رابح كبير) – polityk algierski, islamista. Jeden z twórców i przywódców (wraz z Abbassi Madanim oraz Ali Belhadjem) fundamentalistycznego ugrupowania politycznego Islamski Front Ocalenia (Islamic Salvation Front, FIS). Większość wojny domowej lat dziewięćdziesiątych Rabah Kebir spędził na emigracji w Niemczech, uczestnicząc w działaniach politycznych mających na celu uznanie przez władze Algierii wyników wyborów z 1991 r. Powrócił do kraju w 2006 r., po ogłoszeniu przez władze amnestii.

</doc>
<doc id="1116500" url="https://pl.wikipedia.org/wiki?curid=1116500" title="Układ immunologiczny">
Układ immunologiczny



</doc>
<doc id="1116501" url="https://pl.wikipedia.org/wiki?curid=1116501" title="Protozoa">
Protozoa



</doc>
<doc id="1116503" url="https://pl.wikipedia.org/wiki?curid=1116503" title="Republika Maryjska">
Republika Maryjska

Republika Maryjska może odnosić się do następujących jednostek administracyjnych:

</doc>
<doc id="1116505" url="https://pl.wikipedia.org/wiki?curid=1116505" title="Porty FreeBSD">
Porty FreeBSD

Porty FreeBSD – mechanizm instalacji i pakietowania oprogramowania opracowany dla systemu FreeBSD.
Jest to stale rozwijane rozwiązanie pozwalające na wygodną instalację i zarządzanie oprogramowaniem spoza podstawowego systemu w oparciu o kompilację źródeł, tj. w tradycyjny dla systemów uniksowych sposób – z uwzględnieniem rekursywnych zależności pomiędzy poszczególnymi programami. Nazwa pochodzi od używanego w żargonie informatycznym określenia na adaptację oprogramowania napisanego dla jednego systemu do innego, tj. "portowania" (por. transport, import itp).
Historia.
Porty zostały stworzone w 1994 przez jednego z założycieli FreeBSD, Jordana Hubbarda ("jkh"). Początkowo stanowiły jego własne rozwiązanie służące do automatyzacji instalacji oprogramowania. 21 sierpnia 1994 wczytał on źródła szkieletu do repozytorium projektu. Niemal rok wcześniej (26 sierpnia) upublicznił on już źródła programu codice_1.
Przez kilka lat strukturą portów zajmował się sam twórca wraz z japońskim programistą Satoshi Asami. Później powstał osobny zespół nazwany "Ports Team", któremu przewodzą programiści pełniący stanowisko określane jako "Port Master" (początkowo "portmeister"). Pierwszym wówczas jeszcze "portmeisterem" był wspomniany Satoshi. "Ports Team" opiekuje się strukturą drzewa i jego rozwojem przy wykorzystaniu Git (wcześniej Subversion i CVS) i bazy zgłoszeń bugzilla (dawniej GNATS).
Konstrukcja.
Porty tworzą hierarchiczną strukturę katalogów i plików podzieloną na funkcjonalne kategorie. Szkielet portu powstaje na bazie pliku Makefile BSD make. W założeniu każdy port posiada swego opiekuna, którym mogą być zarówno pojedynczy programiści, jak i całe zespoły odpowiedzialne w ramach FreeBSD za nadzór np. dużych środowisk GNOME i KDE. Obowiązkiem opiekuna jest aktualizacja swoich portów oraz udzielanie wsparcia użytkownikom programu.
Repozytorium portów zawiera ponad 33 tysiące programów przystosowanych do działania na FreeBSD. Użytkownicy mogą aktualizować swoje lokalne kopie drzewa za pomocą klienta Git, mniejszego narzędzia codice_2 oraz opartego na binarnych łatkach skryptu codice_3 stworzonego przez Colina Percivala, dawnego oficera bezpieczeństwa FreeBSD.
Na bazie portów dla tzw. warstwy "tier 1" projekt udostępnia prekompilowane pakiety powstające z domyślnymi opcjami – co pozwala instalować oprogramowanie bez czasochłonnego kompilowania. Pakiety rozprowadzane są poprzez Internet oraz na nośnikach optycznych, ich funkcjonalność jest bardzo zbliżona do tych znanych z dystrybucji linuksowych.
Programy zainstalowane przy pomocy portów i pakietów przechowywane są w przestrzeni odseparowanej od właściwego systemu (w hierarchii poniżej codice_4), co pozwala na zachowanie integralności obu warstw oprogramowania.
W systemie do zarządzania zainstalowanymi pakietami używa się obecnie zarządcy pakietów codice_5, który w wersji 10 zastąpił oryginalne: codice_6 czy codice_7.
Pochodne.
Porty FreeBSD stały się bazą lub inspiracją dla zbliżonych rozwiązań wykorzystywanych w systemach (alfabetycznie):

</doc>
<doc id="1116506" url="https://pl.wikipedia.org/wiki?curid=1116506" title="Oksamnichina">
Oksamnichina

Oksamnichina – organiczny związek chemiczny, lek stosowany w schistosomatozie wywołanej przez przywry "Schistosoma mansoni".
Działania niepożądane.
Po zażyciu leku nie należy prowadzić pojazdów i obsługiwać urządzeń mechanicznych.
Dawkowanie.
Dawka lecznicza wynosi 20 mg/kg masy ciała na dobę w 2 dawkach podzielonych przez 1 dzień.

</doc>
<doc id="1116507" url="https://pl.wikipedia.org/wiki?curid=1116507" title="Oxamniquine">
Oxamniquine



</doc>
<doc id="1116508" url="https://pl.wikipedia.org/wiki?curid=1116508" title="Beskid (Beskid Śląski)">
Beskid (Beskid Śląski)

Beskid (860 m n.p.m.) – charakterystyczny, kopcowaty szczyt w głównym grzbiecie Beskidu Śląskiego, na południe od przełęczy Karkoszczonka. Od wierzchołka Beskidu opada w stronę Szczyrku masywne ramię, wypełniające widły Żylicy i potoku Biła.
Na polanie opadającej spod szczytu w stronę Biłej znajduje się niewielkie osiedle Beskid. Na górnym skraju polany, pod samym grzbietem, widoczne są jeszcze fundamenty domu, w którym 23 stycznia 1945 r. hitlerowcy spalili żywcem Marię Paluch wraz z dwojgiem dzieci Antoniego Palucha, członka partyzanckiego oddziału w Brennej. Ich śmierć upamiętnia skromna tablica umieszczona opodal.
Północno-wschodnie zbocze jest wykorzystane przez Ośrodek Narciarski Beskid Sport Arena, oferujący jeden wyciąg krzesełkowy i dwie trasy zjazdowe. Krótszy wyciąg narciarski udostępnia od wschodu wspomniane wcześniej ramię. Tu też znajduje się znany stok slalomowy „Beskidek” oraz zespół dwóch treningowych skoczni narciarskich, pokrytych igelitem, co umożliwia skoki również w sezonie letnim.
Zachodnie, strome i całkowicie zalesione stoki Beskidu trawersuje czerwono znakowany szlak turystyczny z Siodła pod Klimczokiem na Przełęcz Salmopolską.

</doc>
<doc id="1116509" url="https://pl.wikipedia.org/wiki?curid=1116509" title="Herb Karlina">
Herb Karlina

Herb Karlina – jeden z symboli miasta Karlino i gminy Karlino w postaci herbu.
Wygląd i symbolika.
Herb przedstawia w srebrnym polu herbowym dwie łączące się (na kształt litery Y) falujące wstęgi o kolorze niebieskim, w widłach których widnieje zielona infuła ze złotym obszyciem oraz po bokach dwa czerwone pastorały piórami na zewnątrz. Przedstawienie łączących się dwóch wstęg dodatkowo blazonuje tarczę herbową, która jest trójdzielna w rosochę. 
Pastorał oraz infuła jako insygnia biskupie nawiązują do biskupa kamieńskiego Filipa von Rehberga, który nadał prawa miejskie oraz ustanowił herb miasta. Dwie niebieskie wstęgi nawiązują do dwóch rzek przepływających przez gminę: Parsętę i wpadająca do niej Radew.

</doc>
<doc id="1116510" url="https://pl.wikipedia.org/wiki?curid=1116510" title="Herb gminy Karlino">
Herb gminy Karlino



</doc>
<doc id="1116514" url="https://pl.wikipedia.org/wiki?curid=1116514" title="1 Pułk Artylerii Ciężkiej (II RP)">
1 Pułk Artylerii Ciężkiej (II RP)

1 Pułk Artylerii Ciężkiej (1 pac) – oddział artylerii ciężkiej Wojska Polskiego w II Rzeczypospolitej.
Pułk został sformowany 7 września 1921, na bazie 8. i 18 dywizjonu artylerii ciężkiej. Do 1939 stacjonował w Twierdzy Modlin (Okręg Korpusu Nr I) i podlegał dowódcy 1 Grupy Artylerii. W kampanii wrześniowej między innymi bronił Modlina.
Formowanie i zmiany organizacyjne.
„Wojenny” I dywizjon 8 pułku artylerii ciężkiej (przemianowany na 8 dac) swój szlak bojowy zakończył na Podolu.
W tym czasie w twierdzy Modlin odtwarzał się „wojenny” 18 pułk artylerii ciężkiej, a jego 4 bateria wcielona została do 18 pułku artylerii polowej. Reorganizacja artylerii nie przewidywała odtwozrenia 1 pac. 15 grudnia z I dyonu i resztek II dyonu utworzono samodzielny 18 dywizjon artylerii ciężkiej w Modlinie.
W 1921 gruntownie zreorganizowano polską artylerię. Powstawały między innymi nowe pułki artylerii ciężkiej. Na mocy decyzji Naczelnego Dowództwa WP z 7 września 1921 rozpoczęto formowanie „pokojowego” 1 pułku artylerii ciężkiej. W jego skład weszły: „wojenny” 8 dac oraz utworzony 15 grudnia 1920 z „wojennego” 18 pułku artylerii ciężkiej – 18 dac.
Kawalerowie Virtuti Militari.
Żołnierze dywizjonów odznaczeni Krzyżem Srebrnym Orderu Virtuti Militari:
Ponadto 13 oficerów i 27 szeregowych zostało odznaczonych Krzyżem Walecznych.
1 pac w Modlinie.
W latach 1924-1925 w strukturze pułku funkcjonowała na prawach dywizjonu detaszowanego 1 kompania artylerii pieszej.
19 maja 1927 Minister Spraw Wojskowych zatwierdził dzień 7 września świętem pułkowym. Święto obchodzono w rocznicę połączenia 8 i 18 dywizjonów artylerii ciężkiej w 1921.
Pułk był podporządkowany szefowi Artylerii i Służby Uzbrojenia Okręgu Korpusu Nr I (1921–1926), szefowi 1 Okręgowego Szefostwa Artylerii (1926–1928) i dowódcy 1 Grupy Artylerii (1929–1939).
Do 1934 oddział składał się z trzech dywizjonów po dwie baterie. Na wyposażeniu 1., 4. i 7 baterii znajdowały się armaty kal. 105 mm, a w bateriach 2., 5. i 8. haubice kal. 155 mm.
Rozkazem Departamentu Artylerii z 20 listopada 1934 doszło do częściowej reorganizacji pułku. Jednocześnie na uzbrojenie pułku trafiły 120 mm armaty wz. 78/09/31, będące do tej pory na wyposażeniu 1 pułku artylerii najcięższej z Góry Kalwarii.
Kultura i oświata w pułku.
Życie kulturalne pułku w znacznej mierze skoncentrowało się w Domu Żołnierza w Modlinie. Organizowano tu występy teatralne, gry, zabawy, 2-3 razy tygodniowo wyświetlano filmy. Dla absolwentów szkoły podoficerskiej organizowano co roku wycieczkę oświatowo-turystyczną do Warszawy. Kadra organizowała też popularne majówki. Cena takiej imprezy wraz z żywnością wynosiła średnio 3 zł od osoby, przy czym transport dostarczał nieodpłatnie pułk. Pułk starał się utrzymywać kontakt z oficerami rezerwy zapraszając ich na tradycyjne święto artylerii w dniu świętej Barbary.
Pułk w okresie przewrotu majowego.
13 maja 1926 dowódca OK I gen. bryg. Jan Wróblewski swoim telegramem poinformował dowódcę pułku o przejęciu władzy przez marszałka Józefa Piłsudskiego. Polecał on jednocześnie przysłanie do dyspozycji stacjonującego W Warszawie 36 pułku piechoty Legii Akademickiej jednej baterii. Dowodzący w owym czasie ppłk szt. gen. Karol Matkowski wyznaczył do tego celu 2 baterię kpt. Wojciecha Pluty. Baterię zaprowiantowano na 2 dni, pobrano z magazynów amunicję w ilości 30 granatów stalowo-surówkowych, po 100 naboi do kb i po 2000 na ckm. Brakujący sprzęt uzupełniono z innych pododdziałów. Po przybyciu do Warszawy bateria zakwaterowana została w koszarach 36 pp. W starciach nie uczestniczyła, ale do garnizonu powróciła dopiero 18 maja.
Zmiany etatowe w pułku.
W 1923 w skład pułku wchodziły: dowództwo, trzy dywizjony artylerii ciężkiej, kadra oddziału łączności i kadra baterii zapasowej. Na wyposażeniu 1., 4. i 7. baterii znajdowały się armaty kal. 105 mm, a w bateriach 2., 5. i 8. były haubice kal. 155 mm. Rozkazem Departamentu Artylerii z 20 lutego 1934 L. 158/tjn. Og. Org. doszło do reorganizacji pułku i częściowego przezbrojenia 1 pac w 120 mm armaty wz. 78/09/31, będące do tej pory na wyposażeniu 1 pułku artylerii najcięższej. W nowej strukturze pułk składał się z dowództwa, kwatermistrzostwa, plutonów: gospodarczego i łączności, I dywizjonu w składzie trzech baterii po 4 haubice kal. 155 mm, II dyonu w składzie dwóch baterii po 4 armaty kal. 120 mm, III dyonu w składzie dwóch baterii po 4 armaty kal. 105 mm. W związku z tym 5 baterię II dyonu przesunięto do I dyonu i przemianowano na 3 baterię. II/l1 pac uzupełniono przez sformowanie nowej 5 baterii.
W 1937 puk wydzielił ze swojego składu 3-działową baterię haubic kal. 155 mm dla nowo formowanego w Warszawie 28 dywizjonu artylerii ciężkiej. Wydzielił też kadrę do tworzonego w Zambrowie 18 dywizjonu artylerii ciężkiej. Ostatnie zmiany nastąpiły w 1939. Wtedy to przemianowano pluton łączności na baterię łączności, a plutonu gospodarczy na baterię remontów w składzie plutonu gospodarczego i plutonu ujeżdżania koni.
1 pac w kampanii wrześniowej.
Mobilizacja.
Pułk był jednostką mobilizującą. Zgodnie z planem mobilizacyjnym „W” sformował: w sierpniu 1939, w mobilizacji alarmowej, w grupie jednostek oznaczonych kolorem "niebieskim":
od 31 sierpnia 1939, w I rzucie mobilizacji powszechnej:
w II rzucie mobilizacji powszechnej:
Od 31 sierpnia 1939 dywizjony 1 pac mobilizowały się we wsi Wymysły (I dywizjon) i we wsi Kosewo (II dywizjon). Mobilizacja przebiegła bez zakłóceń. I/1 pac otrzymał 12 nowych armat kal. 105 mm wz. 29, zaś II/1 pac 12 haubic kal. 155 mm wz. 17. Braki wystąpiły w słabej jakości wozów, zabrakło kbk dla części taborytów, dywizjony otrzymały tylko po jednej radiostacji N2. W nocy z 3/4 września pułk zakończył przechodzenie na stopę wojenną.
Działania bojowe pułku.
Po zmobilizowaniu 1 pac został podporządkowany dowódcy artylerii płk. Michałowi Gałązce w Armii „Modlin” gen. Emila Krukowicza-Przedrzymirskiego.
4 września pułk wzmocnił przedmoście modlińskie. Poszczególne baterie zajęły stanowiska ogniowe na lewym brzegu Wisły, na południowy wschód od Zakroczymia. Zadaniem pułku było zamknięcie ogniem kierunku północnego w pasie od Zakroczymia do Pomiechówka. 5 września pułk podporządkowany został dowódcy obrony Modlina, płk. Wacławowi Młodzianowskiemu. Do 8 września pułk nie uczestniczył w walkach, a przygotowywał stanowiska ogniowe i punkty obserwacyjne. 1 pac miał wspierać obronę przedmościa Modlina i zamknąć ogniem zagrożone kierunki. W tych dniach stwierdzono działanie silnej dywersji niemieckiej. Dywersanci niszczyli łączność przewodową pomiędzy stanowiskami ogniowymi a punktami obserwacyjnymi. Zorganizowano więc stałe patrole. W jedną z zasadzek zorganizowanych przez patrol wpadło troje dywersantów. Zostali oni rozstrzelani. Dowódcy 1 pac podporządkowano 8 dac. Z zasobów pułku na rozkaz dowódcy AD 5. DP ppłk. Ciałowicza złożono dwie z 6 j.o. na stanowiskach zapasowych na południowym brzegu Narwi przy moście kolejowym. Amunicję tą przejął 8 dac. 
Nocą 8/9 września 1 pac zwinął swoje stanowiska i pomaszerował przez Nowy Dwór, Okunin, Janówek do Wieliszewa. 9 września dowództwo pułku przygotowywało się do wsparcia obrony zgrupowania gen. bryg. Juliusza Zulaufa. Dywizjon II/1 pac przydzielono do wsparcia obrony rejonu Marek, gdzie zajął stanowiska ogniowe 9/10 września. Tej samej nocy 1 pac bez II dywizjonu pomaszerował przez Nieporęt, Strugę, Drewnicę i Zielonkę do Rembertowa na poligon, gdzie wypoczywano. Dowódca pułku otrzymał w Warszawie rozkaz od dowódcy artylerii Armii "Warszawa" odesłania całej amunicji do Warszawy. Rozkaz ten mimo protestów ppłk. Edwarda Bagieńskiego został wykonany, amunicja została przewieziona do koszar PP w Golędzinowie. W I dywizjonie pozostało na rozkaz dowódcy pułku tylko po 25 naboi na baterię. O świcie 11 września do miejsca stacjonowania pułku dołączył zupełnie bez amunicji II dywizjon. 11 września 1 pac podjął marsz na odcinek Falenica-Świder, jednocześnie podporządkowano go Grupie Operacyjnej Kawalerii gen. bryg. Władysława Andersa. Z uwagi na to, że GOKaw. miała uderzyć w kierunku Mińska Maz. 1 pac otrzymał rozkaz udania się w kierunku Garwolina. 12 września zajął las koło wsi Sępochowo i w tym miejscu został zaatakowany przez lotnictwo niemieckie; poniósł ciężkie straty osobowe w zabitych i rannych, stracono wiele koni, co zdekompletowało zaprzęgi. Na rozkaz gen. Andersa ppłk Bagieński skierował do wsparcia natarcia kawalerii 1 pluton z 1 baterii pod dowództwem kpt. Jerzego Rybarskiego, któremu przekazano większość posiadanej amunicji. Pluton ten ze stanowisk ogniowych w Siennicy 13 września wspierał kawalerię, aż do wyczerpania amunicji. Nocą 12/13 września pomaszerował w pobliże Garwolina do rejonu wsi Miętne i Zawady.
GOKaw. gen. Andersa pomaszerowała forsownym marszem na południe; 1 pac podjął marsz samodzielnie. W nocy 13/14 września maszerujący na południe pułk minął Garwolin i na wieść o marszu wojsk niemieckich w kierunku Garwolina zmieniono marszrutę i przez Rudę Talubską skierowano się w pobliże Łaskarzewa. Dołączył do 1 pac 1 pluton 1 baterii. 14 września patrole pułku nawiązały kontakt z pozostałościami 13. DP, której pododdziały stały na zachód od Łaskarzewa. Zgodnie z rozkazem dowódcy 13 DP płk. Kalińskiego 1 pac dotarł do Wilgi nocą 15/16 września. Z uwagi na przecięcie szosy do Warszawy przez niemieckie oddziały pancerno-motorowe, 1 pac pomaszerował na Sobienie Kiełczyńskie; po dojściu do Sobienie Jeziory ustalono, że dalsza droga jest zamknięta przez niemiecki oddział pancerny. W tej sytuacji pułk pomaszerował do Osiecka. 17 września rano 1 pac zatrzymał się w lesie Kozia Wola na południe od Osiecka. Zrobiono zawały leśne z drzew i wystawiono dwa działony 105 mm jako ppanc. wyposażone w resztę amunicji. 18 września około południa rejon pułku zaatakował niemiecki oddział zmotoryzowany. Oficer zwiadowczy pułku por. Jerzy Filutowski poprowadził kontratak żołnierzy pułku; w jego wyniku poległo kilkunastu żołnierzy niemieckich, zdobyto 2 samochody terenowe i 2 armatki ppanc. Straty własne kilku rannych. Z uwagi na zupełny brak amunicji i niemożliwość dalszego marszu bezbronnej kolumny z działami, ppłk Bagieński wydał rozkaz o zniszczeniu dział. 
Dalszy marsz podjęto 18 września wieczorem. Podczas przekraczania drogi Wilga-Garwolin i rzeki Wilga doszło do rozdzielenia dywizjonów. Dowództwo 1 pac i I dywizjon dotarły do lasu obok majątku Huta Garwolińska; tu został zaatakowany przez patrole niemieckie, które w walce odparto ze stratą kilku rannych. Wobec okrążenia przez niemieckie oddziały postoju dowództwa 1 pac i I dywizjonu oraz wyczerpania amunicji strzeleckiej, w godzinach popołudniowych 19 września, złożono broń. 
II dywizjon dotarł do wsi Żabiniec i natknął się na nocujący we wsi niemiecki oddział pancerno-motorowy; w walce poległ dowódca kolumny amunicyjnej por. Rudolf Parisenberg i kilku kanonierów. Następnie dywizjon maszerował przez Podzamcze, Sobolewo, Falentyn i Budziska, osiągnął 21 września lasy obok Woli Gułowskiej i samą wieś. O godz. 9.30 na Wolę Gułowską od strony Adamowa uderzył niemiecki batalion zmotoryzowany. Zacięta walka II dywizjonu, aż do wyczerpania amunicji strzeleckiej, przyniosła duże straty; poległo 3 oficerów i 8 kanonierów, w tym kpt. Jan Henning, kpt. J. Sobczak; ciężko ranny został dowódca II dywizjonu kpt. Zbigniew Mokrzycki (zmarł 6 dni później), rannych zostało 30 żołnierzy, ponad 140 dostało się do niewoli, w tym 3 oficerów. Batalion niemiecki utracił 8 poległych i 32 rannych. 
Symbole pułkowe.
Sztandar.
17 lutego 1938 zatwierdzony został wzór sztandaru 1 pac. Sztandar ufundowało społeczeństwo ziemi płońskiej. Jego nadanie odbyło się w Warszawie 26 maja 1938.
Płat sztandaru miał wymiary 64x64 cm. Prawa strona sztandaru była wykonana według wzoru regulaminowego. W centrum znajdowało się godło państwowe – orzeł w koronie w wieńcu z liści laurowych, w czterech rogach numer pułku w takich samych wieńcach.
&lt;br&gt;Na lewej stronie płatu sztandarowego, pośrodku krzyża kawaleryjskiego znajdował się wieniec taki sam jak po stronie prawej, a w wieńcu trzywierszowy napis „HONOR I OJCZYZNA”. W rogach sztandaru, w mniejszych wieńcach umieszczone były na tarczach: 
Na ramionach amarantowego krzyża kawalerskiego były napisy: 
Odznaka pamiątkowa.
Regulamin i wzór odznaki pamiątkowej 1 pac zatwierdzony został Dz. Rozk. MWojsk. Nr 35 z 14 grudnia 1928 poz. 379. Odznaka o wymiarach 40x36 mm ma kształt stylizowanej tarczy w formie sześciokąta, z zarysowanymi od środka promieniami, na której wpisano cyfry „8” i „18”. Na tarczy znajdują się dwie skrzyżowane lufy stanowiące tło dla emaliowanej w kolorze ciemnozielonym z obwódką szkarłatną tarczki, na której wpisano numer i inicjały „1 PAC”. Nad tarczą orzeł wz. 1927. Dwuczęściowa - oficerska, wykonana w srebrze, oksydowana, na rewersie numerowana. Wykonawcą odznaki był Wiktor Gontarczyk z Warszawy.
Trąbka.
W 10 rocznicę odzyskania przez Polskę niepodległości 1 pułk artylerii ciężkiej otrzymał na znak braterstwa broni, z rąk przedstawiciela wojskowego króla Włoch, srebrną trąbkę z płomieniami i napisem „L’esercito Italiano al 1-o Regimento artiglieria Pesante campale Polacco 1918-1928” ("Wojsko włoskie polskiemu 1 pułkowi artylerii ciężkiej 1918-1928").
Żołnierze pułku.
Żołnierze 1 pułku artylerii ciężkiej - ofiary zbrodni katyńskiej.
"Biogramy ofiar zbrodni katyńskiej znajdują się między innymi w bazach udostępnionych przez Ministerstwo Kultury i Dziedzictwa Narodowego oraz Muzeum Katyńskie".

</doc>
<doc id="1116515" url="https://pl.wikipedia.org/wiki?curid=1116515" title="Portraits of Past">
Portraits of Past

Portraits of Past – zespół emo z Berkeley w USA, aktywny w latach 1992–1995. Grupa jest często uważana za pionierów screamo, jednak termin ten nie był używany w latach jej działalności.
Po rozpadzie zespołu, jego członkowie założyli takie grupy jak Nexus Six (Matthew), Seventeen Queen, The Audience, Funeral Diner (Matthew), Vue (Jeremy, Jonah, Rex) oraz Bellavista (Jeremy, Rex).
Członkowie grupy.
Wcześniej w zespole grali także:
Dyskografia.
Utwory zespołu znalazły się na składankch:
Zespół wydał także dwie kasety demo. Pierwsza zawierała sześć utworów, natomiast druga – trzy.

</doc>
<doc id="1116517" url="https://pl.wikipedia.org/wiki?curid=1116517" title="Brama Wilkowicka">
Brama Wilkowicka

Brama Wilkowicka (ok. 415 m n.p.m.) – szerokie na ok. 5 km obniżenie między Beskidem Śląskim na zachodzie a Beskidem Małym na wschodzie, będące swego rodzaju rozległą przełęczą w wododziale górnej Wisły i Soły. Powstało w miejscu zmniejszonej odporności skał pomiędzy dwoma uskokami tektonicznymi, z których jeden ogranicza od wschodu Beskid Śląski, a drugi pokrywa się z zachodnią granicą Beskidu Małego (ściślej: grupy Magurki Wilkowickiej).
Rozległa i niska Brama Wilkowicka od najdawniejszych czasów była ważnym przejściem przez pierwsze od północy pasmo Beskidów. Przez nią napływali pierwsi osadnicy do Kotliny Żywieckiej, później wiódł tędy szlak handlowy, łączący Śląsk z Węgrami. W latach 1818-1820 władze austriackie wybudowały nową drogę z Białej do Żywca, zaś w 1878 r. przez Bramę Wilkowicką przejechał pierwszy pociąg z Bielska do Żywca. Obecnie przez zachodnią część Bramy biegnie również droga, łącząca Bielsko-Białą przez Bystrą i Buczkowice ze Szczyrkiem.
24 lipca 2015 roku oddano do ruchu odcinek drogi ekspresowej S69 od węzła Buczkowice do Żywca. Tym samym uruchomiono ruch na odcinku Bielsko-Biała - Żywiec, biegnący między innymi przez Bramę Wilkowicką. Obecnie jest to odcinek drogi ekspresowej S1 Bielsko-Biała-Żywiec, o łącznej długości 15,56 km.

</doc>
<doc id="1116519" url="https://pl.wikipedia.org/wiki?curid=1116519" title="Me &amp; My Friends">
Me &amp; My Friends

Me &amp; My Friends – piosenka zespołu Red Hot Chili Peppers, pochodząca z ich wydanego w 1987 roku albumu, "The Uplift Mofo Party Plan". Stanowi ona trzeci utwór na płycie, a także została wydana jako singel. Tekst został napisany przez wokalistę zespołu Anthony'ego Kiedisa, opowiada o swoim najlepszym przyjacielu Hillelu Slovaku.

</doc>
<doc id="1116530" url="https://pl.wikipedia.org/wiki?curid=1116530" title="Portraits Of Past">
Portraits Of Past



</doc>
<doc id="1116534" url="https://pl.wikipedia.org/wiki?curid=1116534" title="Antoni Franciszek Audziewicz">
Antoni Franciszek Audziewicz

Antoni Franciszek Audziewicz (ur. 21 września 1834, zm. 10 czerwca 1895 w Wilnie) – biskup wileński.
Życiorys.
Ukończył seminarium w Wilnie, święcenia kapłańskie przyjął w 1859 roku. Był kapelanem w szpitalu św. Jakuba, nauczycielem religii w gimnazjach wileńskich i wikariuszem w parafiach w Werkach, Turgielach i Radoszkowicach. W latach 1872–1884 był profesorem Akademii Duchownej w Sankt Petersburgu (w 1883 pełnił funkcję rektora). W grudniu 1889 mianowany został biskupem wileńskim, sakrę otrzymał 7 maja 1890 w Sankt Petersburgu.
Autor rozprawy "De Dignitate sacerdotali".

</doc>
<doc id="1116541" url="https://pl.wikipedia.org/wiki?curid=1116541" title="Dziewięć królowych">
Dziewięć królowych

Dziewięć królowych (hiszp. "Nueve Reinas") – argentyński film z 2000, w reżyserii Fabiána Bielinsky’ego.
Fabuła.
Juan (Pauls) jest początkującym oszustem. Na swojej drodze spotyka Marcosa (Ricardo Darín), doświadczonego i bezwzględnego kanciarza. Razem planują skok życia – zamierzają oskubać hiszpańskiego biznesmena, kolekcjonera znaczków. Dziewięć królowych to seria bardzo rzadkich znaczków wyemitowanych przez Republikę Weimarską, a oszuści chcą podsunąć Hiszpanowi falsyfikaty. Transakcję zamierzają przeprowadzić w hotelu, w którym pracuje siostra Marcosa, Valeria (Brédice). Jest ona skonfliktowana z bratem, procesują się o spadek po dziadku. Sprawa się komplikuje, nie wiadomo kto jest prawdziwym celem oszustwa.
Film był pierwszym pełnometrażowym dziełem w dorobku Bielinsky’ego. Debiutanta chwalono nie tylko za kryminalną intrygę, ale także za wiarygodność psychologiczną bohaterów oraz mocno zarysowane tło społeczne. "Dziewięć królowych" było wielokrotnie nagradzane, również poza granicami Argentyny.

</doc>
<doc id="1116544" url="https://pl.wikipedia.org/wiki?curid=1116544" title="Islamska Armia Ocalenia">
Islamska Armia Ocalenia

Islamska Armia Ocalenia, "Islamic Salvation Army" (AIS), "Armé Islamique du Salut", zbrojne skrzydło fundamentalistycznego Islamskiego Frontu Ocalenia, aktywne w latach 1993-1999. 
Ugrupowanie powstało w 1993 roku i od tamtego czasu prowadziło zbrojną kampanię przeciwko rządowi. Islamska Armia Ocalenia była mniej radykalna i bardziej skłonna do kompromisu z rządem aniżeli Zbrojna Grupa Islamska. 1 października 1997 roku Armia Ocalenia ogłosiła jednostronne zawieszenie broni. Doprowadziło to do wzmożonych walk pomiędzy organizacją a konkurencyjną Zbrojną Grupą Islamską która uznała Islamską Armię Ocalenia za zdrajców. W styczniu 2000 roku doszło do samorozwiązania armii na skutek amnestii ogłoszonej przez prezydenta Abd al-Aziza Buteflikę. Z amnestii skorzystało 2 tysiące partyzantów, nie objęła ona islamistów odpowiedzialnych za akty terroryzmu, czystki czy gwałty.

</doc>
<doc id="1116547" url="https://pl.wikipedia.org/wiki?curid=1116547" title="Herb Międzyzdrojów">
Herb Międzyzdrojów

Herb Międzyzdrojów – jeden z symboli miasta Międzyzdroje i gminy Międzyzdroje w postaci herbu.
Wygląd i symbolika.
Herb przedstawia na tarczy typu nowofrancuskiego zachodzące na horyzoncie czerwone słońce, którego promienie są naprzemiennie czerwone i żółte. Poniżej słońca delikatnie zafalowane morze, na którym umieszczona jest kotwica trzonem i łapami skierowana ku dolnej lewej części. Poniżej znajduje się żółty wąski pas symbolizujący plażę. 
Herb nawiązuje do wypoczynkowego charakteru miasta i gminy Międzyzdroje. Kotwica podkreśla związek miasta z morzem. 
Historia.
Herb przyjęto w styczniu 1986 roku przez Radę Narodową Miasta i Gminy Międzyzdroje. Autorem herbu gminy był mieszkaniec Międzyzdrojów Adam Natkański. 
W roku 2003 wojewoda zachodniopomorski – przy okazji zatwierdzania uchwały w sprawie uchwalenia statutu gminy Międzyzdroje – stwierdził nieważność wzoru herbu, zauważając, że Rada Miejska nie dopełniła obowiązku uzyskania, przed podjęciem uchwały, opinii Ministra Spraw Wewnętrznych i Administracji w zakresie wzoru symbolu.
W 2013 r. Komisja Heraldyczna zakwestionowała dotychczasowy herb Międzyzdrojów. Czerwone słońce nad morzem i kotwica, będą musiały przejść poprawki. Komisja uznała, że herb zawiera błędy. Według opinii Komisji Heraldycznej figury w herbie są narysowane niezgodnie z przyjętą w heraldyce stylizacją: fragmenty godeł obwiedzione są linią konturową, podczas gdy pozostałe zostały jej pozbawione. Górna krawędź powierzchni pokrytej falami zaznaczona jest grubym konturem, sugerującym podział pola tarczy. Wbrew zasadom heraldyki polskiej, godło (kotwica) nałożone jest na pole zawierające figury geometryczne (fale). Niewłaściwy jest również kształt tarczy herbowej, gdyż w polskiej heraldyce samorządowej przyjęto kształt tarczy późnogotyckiej (hiszpańskiej). Linie konturowe tarczy herbowej i słońca są zbyt grube.

</doc>
<doc id="1116549" url="https://pl.wikipedia.org/wiki?curid=1116549" title="Herb gminy Międzyzdroje">
Herb gminy Międzyzdroje



</doc>
<doc id="1116552" url="https://pl.wikipedia.org/wiki?curid=1116552" title="Mapa Helwiga">
Mapa Helwiga

Mapa Helwiga () − poglądowa mapa Śląska sporządzona w XVI wieku przez Martina Helwiga.
Martin Helwig sporządził mapę na podstawie własnych obserwacji, a także opowieści lokalnej ludności. Mapa po raz pierwszy została wydana w Nysie w 1561 roku. Później wielokrotnie wznawiana (1605, 1627, 1642, 1685, 1738, 1745, 1746, 1765, 1776 dwukrotnie i 1778), aż do połowy XVIII wieku stanowiła podstawowe źródło informacji kartograficznej o tym obszarze.
Mapa jest w skali ok. 1:540 000. Wymiary mapy: 57,5 × 73 cm (z ramką: 67 × 81,5 cm). Przedstawia tereny od Krakowa do Bischofswerda i od Poznania do Ołomuńca. Mapa jest zorientowana na południe. Znajduje się na niej przeszło 370 lokalizacji. Ich rozmieszczenie pokrywa się z mapą Europy z 1554 roku autorstwa Merkatora.
Już w 1570 znalazła się w pierwszym wydaniu atlasu Abrahama Orteliusa „Theatrum orbis terrarum”.

</doc>
<doc id="1116555" url="https://pl.wikipedia.org/wiki?curid=1116555" title="Knock Me Down">
Knock Me Down

Knock Me Down – jest piosenką zespołu Red Hot Chili Peppers, pochodzącą z ich wydanego w 1989 roku albumu, "Mother’s Milk". Jest ona szóstym utworem na płycie, a także została wydana jako singel. „Knock Me Down” jest poświęcone pamięci Hillela Slovaka.
Lista utworów.
CD single (1989)
CD version 2 (1989)
7” single (1989)
7” version 2 (1989)
7” version 3 (1989)
7” version 4 (1989)
12” single (1989)

</doc>
<doc id="1116562" url="https://pl.wikipedia.org/wiki?curid=1116562" title="Statystyka nieparametryczna">
Statystyka nieparametryczna

Statystyka nieparametryczna – gałąź statystyki, zajmująca się modelami i metodami, niewymagającymi założeń odnośnie do rozkładu populacji z której losowana jest próba. 
Przymiotnik "nieparametryczna" podkreśla, że w odróżnieniu od wielu klasycznych metod statystycznych algorytmy te nie polegają na estymacji żadnych parametrów z góry założonego rozkładu zmiennej losowej w populacji. 
Metody nieparametryczne należą do tzw. odpornych metod statystycznych (ang. "robust methods"), gdyż są mało wrażliwe na obserwacje odstające. Najpopularniejszą grupą metod nieparametrycznych są rangowe metody statystyczne.
Termin "statystyka nieparametryczna" może także odnosić się do statystyki - funkcji próby, której interpretacja nie jest związana z dopasowywaniem parametrów jakiegokolwiek rozkładu. Typowym przykładem są miary oparte na rangach. 
Cel i zastosowania.
Metody nieparametryczne są szeroko używane przy badaniu zmiennych na skali porządkowej (jak punktowa ocena filmu od 1 do 6 gwiazdek), lub kolejność preferencji klienta.
Kolejnym polem zastosowania metod nieparametrycznych są dane w których występują obserwacje odstające. Metody parametryczne dają wówczas błędne wyniki, gdyż ich założenia nie są spełnione - obserwacje odstające są z definicji przykładem odstępstwa od założonego rozkładu. Metody nieparametryczne, ze względu na mniejszą liczbę założeń, są mniej wrażliwe na takie błędy.
Kolejnym argumentem za użyciem metod nieparametrycznych jest ich prostota. W pewnych przypadkach, nawet jeśli użycie metod parametrycznych jest uzasadnione, metody nieparametryczne prościej zastosować. 
Metody parametryczne mają generalnie większą liczbę założeń, szczególnie względem rozkładu populacji. Założenia te nigdy nie są całkowicie spełnione. Kwestia, czy obserwowane odstępstwa od założeń są dostatecznie małe, by daną metodę parametryczną można było zastosować, jest w dużej mierze decyzją statystyka. Metody nieparametryczne wymagają mniej tego rodzaju decyzji i dzięki temu dają mniej okazji do pomyłek lub niejednoznaczności analizy.
W przypadku jednak, gdy rozkład faktycznie jest bardzo zbliżony do założonego, metody parametryczne dają lepsze rezultaty od nieparametrycznych - generują mniejszy błąd i bardziej istotne statystycznie wyniki, a testy mają większą moc.
Modele nieparametryczne.
Modele nieparametryczne zwykle różnią się tym od parametrycznych, że struktura modelu nie jest założona a priori, lecz jest dostosowywana do danych. Termin "nieparametryczny" nie oznacza tu, że w danym modelu nie występują żadne parametry, lecz, że ich liczba i natura jest elastyczna.
Popularne metody nieparametryczne.
Testy.
Praktycznie każdy test parametryczny ma przynajmniej jeden odpowiednik nieparametryczny. Kilka z nich wymienione jest poniżej:
Ceną za większą odporność na obserwacje odstające jest w przypadku testów nieparametrycznych mniejsza moc. Innymi słowy większa próba może być konieczna, aby test nieparametryczny dawał ten sam poziom istotności co test parametryczny, jednak wyniki są w mniejszym lub żadnym stopniu zależne od rozkładu populacji i obserwacji odstających.

</doc>
<doc id="1116563" url="https://pl.wikipedia.org/wiki?curid=1116563" title="Teoria estymacji">
Teoria estymacji

Teoria estymacji – dział statystyki, zajmujący się wyznaczaniem parametrów rozkładu populacji statystycznej za pomocą badania próby statystycznej.

</doc>
<doc id="1116564" url="https://pl.wikipedia.org/wiki?curid=1116564" title="Gelon">
Gelon

Gelon (gr. Γέλων, ur. ?, zm. 478 p.n.e.) – tyran miasta Gela w latach 491 p.n.e.-485 p.n.e. i Syrakuz w latach 485 p.n.e.-478 p.n.e. Jego ojciec nosił imię Dejnomenes, a jego braćmi byli Hieron I Starszy i Trazybul, jego następcy w roli tyranów Syrakuz.
Droga do władzy.
Gelon był dowódcą jazdy tyrana Geli Hippokratesa i opiekunem jego nieletnich synów. Mając poparcie części arystokracji usunął synów Hippokratesa i sięgnął po władzę. 
Budowa państwa.
Między 490 a 485 p.n.e. sprzymierzył się z Teronem, tyranem sąsiedniego miasta Akragas, pieczętując przymierze małżeństwem z jego córką Demarate. W 485 p.n.e. włączył do swego państwa Syrakuzy, wykorzystując poparcie arystokratów, wygnanych przez zbuntowany lud z wielkich majątków ziemskich. Przekazał wówczas władzę w Geli bratu i przeniósł się wraz z dworem do Syrakuz, które przekształcił w najludniejsze miasto greckie poprzez zastosowanie, jako pierwszy z tyranów sycylijskich, metody przesiedlenia ludności. Najpierw sprowadził wszystkich mieszkańców Kamaryny do Syrakuz i uczynił ich obywatelami, a samo miasto zburzył, potem sprowadził ponad połowę mieszkańców Geli. Z mieszkańców stawiającej mu opór Megary Hyblai bogatszych przeniósł do Syrakuz, a prosty lud sprzedał w niewolę. Podobnie uczynił z ludnością Eubei sycylijskiej. Stworzył z Syrakuz centrum rozległego, jak na greckie warunki, państwa o znacznej sile militarnej. Do swojej dyspozycji posiadał około 200 okrętów, 20 tysięcy hoplitów oraz oddziałów ciężkiej i lekkiej kawalerii, w której służyli faworyzowani przez niego arystokraci (Herodot "Dzieje" VII, 158).
Wojna z Kartaginą.
W końcu 481 p.n.e. przybyli do Syrakuz wysłannicy Związku Hellenów, wzywając Gelona, aby wziął udział w wojnie przeciw Persom. Ten zażądał dla siebie naczelnego dowództwa, pragnąc sprowokować odmowę, wiedział bowiem, że Kartagińczycy przygotowują się od dłuższego czasu do inwazji na Sycylię. 
W 480 p.n.e. armia kartagińska dowodzona przez Hamilkara, syna Hannona, wylądowała w pobliżu miasta Himera. Pretekstem do inwazji była prośba o pomoc Terillosa, wygnanego z Himery przez Terona, teścia i sprzymierzeńca Gelona. Wojska Hamilkara prawdopodobnie liczyły około 50 tysięcy ludzi. Gelon zadecydował, że trzeba zaatakować Hamilkara pod Himerą, zanim połączy on swoje siły z wojskami swojego sojusznika Anaksylasa z Rhegion w południowej Italii. W bitwie pod murami Himery Gelon odniósł wspaniałe zwycięstwo, które przyniosło mu sławę w świecie greckim i popularność w Syrakuzach.
Śmierć i spuścizna.
Gelon umarł na wodną puchlinę, będąc u szczytu sławy, na samym progu okresu największej świetności Syrakuz. Żonę i dowództwo nad armią przekazał jednemu z braci, Polyzelosowi, opiekę nad synem drugiemu bratu, Trazybulowi, a władzę tyrana w Syrakuzach trzeciemu z braci, Hieronowi Starszemu. 
Po śmierci Gelon był czczony jako heros - w Syrakuzach poświęcono mu pośmiertnie kaplicę, która upamiętniała jego zwycięstwa nad wrogami. 

</doc>
<doc id="1116565" url="https://pl.wikipedia.org/wiki?curid=1116565" title="Analiza danych">
Analiza danych

Analiza danych zastanych (inaczej desk research) – proces przetwarzania danych w celu uzyskania na ich podstawie użytecznych informacji i wniosków. W zależności od rodzaju danych i stawianych problemów, może to oznaczać użycie metod statystycznych, eksploracyjnych i innych.
Korzystanie z danych zastanych jest przykładem badań niereaktywnych - metod badań zachowań społecznych, które nie wpływają na te zachowania (Babbie 2006).
Dane takie to: dokumenty, archiwa, sprawozdania, kroniki, spisy ludności, księgi parafialne, dzienniki, pamiętniki, blogi internetowe, audio-pamiętniki, archiwa historii mówionej i inne.
Dane zastane możemy podzielić ze względu na (Makowska red. 2013):
Badania wykorzystujące dane zastane to: desk research, analiza treści i wtórna analiza statystyczna (Makowska red. 2013)

</doc>
<doc id="1116566" url="https://pl.wikipedia.org/wiki?curid=1116566" title="Puchar Zdobywców Pucharów (1998/1999)">
Puchar Zdobywców Pucharów (1998/1999)

XXXIX Puchar Europy Zdobywców Pucharów 1998/1999

</doc>
<doc id="1116567" url="https://pl.wikipedia.org/wiki?curid=1116567" title="Pocisk kierowany woda-woda">
Pocisk kierowany woda-woda



</doc>
<doc id="1116568" url="https://pl.wikipedia.org/wiki?curid=1116568" title="Kompania Moskiewska">
Kompania Moskiewska

Kompania Moskiewska (ang. "Muscovy Company") – angielska spółka akcyjna, powstała w 1555 roku w Londynie z inicjatywy grupy kupców zainteresowanych handlem z krajami Dalekiego Wschodu w celu znalezienia przejścia północno-wschodniego z Europy do Chin – pierwsza większa spółka akcyjna na terenie Anglii. Do 1658 roku sprawowała w Anglii monopol na handel z Carstwem Rosyjskim, a ostatecznie działalność Kompanii ustała w roku 1917.
Nazwa.
Spółka nosiła w przeciągu swego istnienia wiele nazw, m.in. "Company of Merchant Adventurers", "Merchant Adventurers of England for the Discovery of Lands, Territories, Isles, Dominions and Seignories Unknown", "Mystery and Company of Merchant Venturers for the Discovery of Regions, Dominions, Islands and Places Unknown" czy "Russia Company".
Historia.
Kontekst historyczny.
Znane szlaki morskie z Europy do Azji – wokół południowych krańców Afryki i Ameryki Południowej – zostały zmonopolizowane przez Portugalię i Hiszpanię, a szlaki lądowe były długie i uciążliwe. Anglia (a także Holandia i Francja) została pozbawiona morskich dróg handlowych do Azji wokół Afryki i Ameryki Południowej – stąd narodziła się potrzeba znalezienia alternatywnej drogi morskiej z Europy do Azji. Poszukiwania takiej alternatywnej drogi morskiej na północy były początkowo skoncentrowane na kierunku zachodnim – pierwsze próby podjęto pod koniec XV w. Zainteresowanie kierunkiem wschodnim przyszło w połowie XVI w. Poszukiwania organizowane były przede wszystkim przez Anglię i Holandię.
Powstanie spółki.
W Anglii pomysłodawcą poszukiwań północnej drogi morskiej do Azji był kupiec z Bristolu, Robert Thorne.
18 grudnia 1551 roku kupcy angielscy zawiązali spółkę – "Company of Merchant Adventurers" – na czele której stanął żeglarz Sebastian Cabot (1472–1557), poszukiwacz przejścia północno-zachodniego. Zaawansowany wiekiem Cabot nie prowadził już sam wypraw, lecz służył wiedzą i doświadczeniem.
Pierwsza wyprawa (1553).
W 1553 roku Kompania sfinansowała pierwszą wyprawę angielską w poszukiwaniu szlaku do Azji na północnym wschodzie. Na czele wyprawy stanął sir Hugh Willoughby (1516–1554), czołowym statkiem dowodził Stephen Borough (1525–1584), a głównym pilotem wyprawy został Richard Chancellor (zm. 1556).
Trzy statki opuściły ujście Tamizy w lecie 1553 roku, opłynęły Skandynawię, ale u północnych wybrzeży Norwegii zostały rozdzielone przez sztorm. 
Willoughby pożeglował dalej na wschód, docierając do wód okalających Nową Ziemię – widział ląd, lecz trudne warunki lodowe uniemożliwiły mu dalszą podróż. W drodze powrotnej statek Willoughby’ego utknął w lodzie przy Półwyspie Kolskim, ani on, ani nikt z jego załogi nie przeżył arktycznej zimy. 
Tymczasem statek Borougha z Chancellorem na pokładzie skierował się na południe, pokonał wolne od lodów Morze Białe i zakotwiczył w ujściu Dwiny, gdzie angielscy żeglarze założyli faktorię handlową (dzisiejszy Archangielsk). Chancellor udał się do Moskwy na zaproszenie cara Rosji zainteresowanego handlem z Anglią Iwana IV Groźnego (1530–1584), skąd wrócił z porozumieniami handlowymi. 
Spółka akcyjna (1555).
Nawiązanie kontaktów uznane zostało za ogromny sukces, a 26 lutego 1555 roku spółka została spółką akcyjną (ang. "joint-stock corporation"). Udziały w spółce wycenione były początkowo na £25 – od 1564 roku na £200. W przedsięwzięciu udział miało 200–240 inwestorów, a 28 współpracowało z Cabotem w prowadzeniu spółki. Spółka została objęta protektoratem królewskim i otrzymała wyłączność na handel z Rosją oraz przywilej eksploracji regionów no północ, północny wschód i północny zachód od Anglii. Ponadto car Iwan IV Groźny przyznał jej prawo bezcłowego handlu na terenie Rosji i przez kilka lat Kompania obsługiwała cały handel rosyjski z Europą. Z Rosji eksportowano łój, futra, filc, jutę, maszty statków i olinowanie. 
W 1556 roku Stephen Borough (1525–1584) popłynął w kolejną wyprawę Kompanii Moskiewskiej, której celem było dotarcie do ujścia rzeki Ob, jednak został zatrzymany przez masy lodu przy wejściu na Morze Karskie. Raport Borough’a o niezwykle trudnych warunkach klimatycznych spowodował brak zainteresowania kierunkiem północno-wschodnim przez kolejne 25 lat. Sama Kompania skupiła się na handlu z Rosją – eksportowała angielskie tekstylia a z Rosji sprowadzała futra.
W roku 1561 przedstawiciel Kompanii Anthony Jenkinson udał się Wołgą na południe, dotarł do zdobytego w 1556 roku przez Rosjan Astrachania, a następnie przeprawił się przez burzliwe Morze Kaspijskie do Persji, gdzie został przyjęty na dworze szacha w Kazwinie, ale żadnego porozumienia nie zdołał zawrzeć. Podpisał natomiast porozumienie handlowe z Szyrwanem. Podobnie nieudanymi okazały się następne wyprawy do Persji podejmowane w latach 1564–1580. Kompania musiała konkurować tam z kupcami holenderskimi.
Choć cieszyła się wyłącznością na eksplorację kierunku północno-zachodniego, Kompania nie była tym zainteresowana. Kilku żeglarzy musiało zwrócić się bezpośrednio do króla, kiedy Kompania odmówiła im wsparcia w poszukiwaniu przejścia północno-zachodniego. Ekspedycje Martina Frobishera (1535–1594), Johna Davisa (1550–1605) i George’a Weymoutha sfinansowała Tajna Rada Wielkiej Brytanii (ang. "Privy Council"). 
Dalsze poszukiwania przejścia północno-wschodniego.
Kolejna wyprawa w poszukiwaniu przejścia północno-wschodniego została zorganizowana dopiero w 1580 roku – wysłano dwa statki pod dowództwem Arthura Peta i Charles’a Jackmana szlakiem Borough’a w celu eksploracji dalszej drogi. Pet znalazł cieśninę oddzielającą odkrytą przez Borough’a wyspę Wajgacz od stałego lądu – Jugorski Szar, lecz z uwagi na niesprzyjające warunki musiał zawrócić. Statek Jackmana zaginął wraz z całą załogą. 
Po 1581 roku zainteresowanie angielskie przejściem zmalało – według Millsa (2003) przyczyną było pogorszenie się stosunków między Anglią a Rosją w latach 1582–1583, a nie niepowodzenie wyprawy Peta. 
W 1607 roku Kompania Moskiewska zleciła angielskiemu żeglarzowi Henry’emu Hudsonowi (1565–1611) poszukiwania przejścia do Japonii i Chin przy biegunie północnym. Przekonany o istnieniu nieskutego lodem morza polarnego udał się na północ; po napotkaniu mas lodu skierował się na wschód, docierając na Spitsbergen. W kolejnym roku także finansowany przez Kompanię Moskiewska popłynął trasą między Svalbardem a Nową Ziemią – jednak po napotkaniu mas lodu zawrócił do Anglii. Jego raport o licznych stadach wielorybów stał się przyczynkiem do powstania brytyjskiego przemysłu wielorybniczego, w którym Kompania miała niewielki udział.
Znaczenie.
Niezależnie od nieosiągnięcia swego głównego celu – znalezienia przejścia północno-wschodniego, Kompania Moskiewska była nowatorskim przedsięwzięciem na wielką skalę. Była pierwszą większą spółką akcyjną w Anglii, wzorem dla następnych tego typu zamierzeń. Ok. 1630 roku Kompania przestała funkcjonować jako spółka akcyjna i została przekształcona w przedsięwzięcie, gdzie kupcy handlowali każdy na własny rachunek. Handel z Rosją przynosił znaczne dochody i trwał przez stulecia, z jedyną przerwą w latach 1646–1660, kiedy to angielscy kupcy nie mieli prawa wstępu do cesarstwa. W 1698 roku Kompania utraciła w Anglii monopol na handel z Rosją. Ostatecznie działalność Kompanii ustała w roku 1917.

</doc>
<doc id="1116571" url="https://pl.wikipedia.org/wiki?curid=1116571" title="Herb Wałcza">
Herb Wałcza

Herb Wałcza – jeden z symboli miasta Wałcz w postaci herbu.
Wygląd i symbolika.
Herb przedstawia na błękitnej tarczy złotą koronę a pod nią gwiazdę sześcioramienną nad skrzyżowanymi liściem palmy leżącym na mieczu. Miecz i liść są połączone wstęgą.
Połączone wstęgą palma i miecz symbolizują pragnienie pokoju (liść palmy) i sprawiedliwości (miecz).
Historia.
Herb Wałcza sięga swoją treścią do znaku na pieczęci z roku 1658, w którym to po połączeniu Starego i Nowego miasta przyjęto jednolity herb. Na przestrzeni minionych lat w herbie następowały drobne zmiany. Po uchwaleniu w Polsce ustawy o samorządzie terytorialnym w 1990 r. także Wałcz ustanowił herb uchwałą z roku 1996. Herb z koroną pozbawioną rubinów oraz z dodatkową wstęgą łączącą liść z mieczem został przyjęty przez Radę Miasta 17 września 2013 roku.

</doc>
<doc id="1116572" url="https://pl.wikipedia.org/wiki?curid=1116572" title="Land of the Free II">
Land of the Free II

Land of the Free II – dziewiąta studyjna płyta zespołu Gamma Ray.

</doc>
<doc id="1116578" url="https://pl.wikipedia.org/wiki?curid=1116578" title="Flaga Wałcza">
Flaga Wałcza



</doc>
<doc id="1116580" url="https://pl.wikipedia.org/wiki?curid=1116580" title="Zwiezda Ch-35">
Zwiezda Ch-35



</doc>
<doc id="1116581" url="https://pl.wikipedia.org/wiki?curid=1116581" title="Niegonokokowe zapalenie cewki moczowej">
Niegonokokowe zapalenie cewki moczowej



</doc>
<doc id="1116583" url="https://pl.wikipedia.org/wiki?curid=1116583" title="Zapalenie cewki moczowej">
Zapalenie cewki moczowej

Zapalenie cewki moczowej (łac. "urethritis") - stan zapalny zlokalizowany w końcowej części dolnych dróg moczowych, wywoływany rozmaitymi czynnikami etiologicznymi, zwykle przenoszonymi drogą płciową. Wyróżnia się zapalenie rzeżączkowe (swoiste) i nierzeżączkowe (nieswoiste).
Etiologia.
Nierzeżączkowe zapalenie cewki moczowej - NGU.
Najczęstszym czynnikiem etiologicznym NGU jest "Chlamydia trachomatis" (30 - 50% przypadków, rzadziej w zapaleniach bezobjawowych). "Ureaplasma urealyticum" i "Mycoplasma genitalium" ("hominis") odpowiadają za 10-20% zapaleń. 1-17% zakażeń przypisuje się "Trichomonas vaginalis" (rzęsistek pochwowy). Innymi czynnikami sprawczymi (razem &lt;10% przypadków) mogą być: "Candida albicans", herpeswirusy, bakterie, zwężenie cewki moczowej, urazy i ciała obce (np. cewnik).
Rzeżączkowe zapalenie cewki moczowej.
Rzeżączkowe zapalenie cewki moczowej wywoływane jest przez bakterie "Neisseria gonorrhoeae", którym mogą towarzyszyć m.in. "Trichomonas vaginalis", "Candida albicans" i "Chlamydia trachomatis".
Terapia doustną izotretynoiną.
"Przyjmowanie dziennych dawek izotretynoiny przewyższających 60 mg powoduje urethiritis (czyli zapalenie cewki moczowej)." (Reuter, 1984) "To zapalenie zostało rozpoznane u dwóch mężczyzn, który byli leczeni izotretynoiną ze względu na trądzik. Po zakończeniu terapii doustną izotretynoiną i zaczęciu antybiotykoterapii zapalenie cewki moczowej ustąpiło." (Edwards &amp; Sonnex, 1997).
Objawy i przebieg.
Do typowych objawów zapalenia cewki należy wyciek z cewki moczowej (czasem pojawiający się jedynie po uciśnięciu cewki), ból podczas oddawania moczu, niekiedy częstomocz i swędzenie zewnętrznego ujścia cewki moczowej. U kobiet możliwe są upławy, ale w około 50% przebieg jest bezobjawowy. Nie występują objawy ogólne (np. gorączka).
Ropomocz bez bakteriomoczu współwystępujący z objawami dyzurycznymi (częste i bolesne oddawanie moczu) nazywa się zespołem cewkowym.
Powikłania u osób leczonych są rzadkie. U mężczyzn możliwe jest zapalenie jąder i najądrzy, w przypadku rzeżączki także gruczołu krokowego. U kobiet rzeżączka może przez długi czas przebiegać bezobjawowo i szerzyć się na błonę śluzową macicy i narządy miednicy.
Sporadycznym efektem towarzyszącym symptomom zapaleniu cewki są uczucie rozdrażnienia, przewrażliwienia, podatności na złe nastroje i ogólny spadek samopoczucia. Rzadko występują też mdłości i bóle brzucha.
Zapalenie cewki moczowej jest także przyczyną reaktywnego zapalenia stawów.
Diagnostyka.
Nierzeżączkowe zapalenie cewki moczowej potwierdza się poprzez wykazanie obecności neutrofili w cewce moczowej przedniej. Wykonuje się badanie mikroskopowe preparatu wykonanego z wymazu z cewki lub początkowego strumienia moczu, barwionego metodą Grama. Obecność Gram-ujemnych dwoinek wewnątrz neutrofili świadczy o etiologii rzeżączkowej.
Zaleca się każdorazowe wykonanie posiewu w kierunku dwoinki rzeżączki, a w miarę możliwości także innych patogenów.
Dawniej stosowany test "dwóch szklanek" ma obecnie wartość historyczną.
Leczenie.
Obowiązuje leczenie partnerów seksualnych, pacjentom zaleca się powstrzymanie się od kontaktów seksualnych do czasu wyleczenia.
W NGU zaleca się doksycyklinę (2x 100 mg przez 7 dni) lub azytromycynę (jednorazowo 1 g). Leczeniem alternatywnym jest podawanie erytromycyny (2x 500 mg przez 14 dni) lub ofloksacyny (2x 200 mg lub 1x 400 mg przez 7 dni).
W przypadku zapalenia cewki moczowej spowodowanego rzęsistkiem pochwowym poleca się szczególnie metronidazol (jednorazowo 2 g).
W zapaleniu rzeżączkowym wskazane są cyprofloksacyna (jednorazowo 500 mg), ofloksacyna (jednorazowo 400 mg) lub ceftriakson (domięśniowo - jednorazowo 250 mg). Ze względu na niską oporność szczepów rzeżączki na penicylinę w Polsce, w zaleceniach Instytutu Wenerologii znajduje się penicylina prokainowa.
W leczeniu empirycznym (patogen nieustalony) poleca się zażywanie azytromycyny (jednorazowo 2 g) lub ofloksacyny (2x 200 mg lub 1x 400 mg przez 7 dni).

</doc>
<doc id="1116585" url="https://pl.wikipedia.org/wiki?curid=1116585" title="Linia kolejowa nr 194">
Linia kolejowa nr 194

Linia kolejowa nr 194 – jednotorowa, niezelektryfikowana linia kolejowa znaczenia miejscowego, łącząca stacje techniczne Pietrowice Wielkie i Kietrz. Linia obecnie nie jest eksploatowana w ruchu pasażerskim, natomiast jest wykorzystywana w ruchu towarowym.
Historia.
Linia została oddana do użytku w 1896 roku. W ówczesnym rozkładzie jazdy na linii kursowało 7 par pociągów dzienne. W 1993 roku liczbę kursujących pociągów ograniczono do 1 pary, a finalnie ruch pasażerski zawieszono. Ponadto w tym samym roku zamknięto przystanek w Gródczankach.
W 2011 roku samorządowcy z powiatów głubczyckiego i kędzierzyńsko-kozielskiego zaproponowali przekształcenie nieużytkowanej linii kolejowej na ścieżkę rowerową, argumentując, że szanse na przywrócenie ruchu pociągów na tej linii są zerowe.
Charakterystyka techniczna.
Linia w całości jest klasy D3, maksymalny nacisk osi wynosi 221 kN dla lokomotyw oraz wagonów, a maksymalny nacisk liniowy wynosi 71 kN (na metr bieżący toru). Linia podlega pod obszar konstrukcyjny ekspozytury Centrum Zarządzania Linii Kolejowych Sosnowiec, a także pod Zakład Linii Kolejowych Tarnowskie Góry. Prędkość maksymalna poruszania się pociągów na linii wynosi 20 km/h, a jej prędkość konstrukcyjna wynosi 60 km/h.
Na linii zostały wprowadzone ograniczenia jej użytkowania – posterunki Pietrowice Wielkie i Kietrz są zamknięte.

</doc>
<doc id="1116586" url="https://pl.wikipedia.org/wiki?curid=1116586" title="Wanda Neumann">
Wanda Neumann

Wanda Neumann (ur. 24 listopada 1945 w Urbanowie) – polska aktorka.
Życiorys.
W 1964 ukończyła Liceum Muzyczne w Poznaniu, następnie studiowała w łódzkiej Państwowej Wyższej Szkole Filmowej, Telewizyjnej i Teatralnej. Studia ukończyła w 1968. Żona aktora Wiesława Nowickiego. W 1978 wspólnie z mężem założyła Teatr na Przymorzu, gdzie jest dyrektorem artystycznym, reżyserem i opracowuje adaptacje sceniczne.

</doc>
<doc id="1116588" url="https://pl.wikipedia.org/wiki?curid=1116588" title="Grupa OH">
Grupa OH



</doc>
<doc id="1116589" url="https://pl.wikipedia.org/wiki?curid=1116589" title="Urethritis">
Urethritis



</doc>
<doc id="1116591" url="https://pl.wikipedia.org/wiki?curid=1116591" title="Macondo">
Macondo

Macondo – fikcyjna wioska stworzona przez kolumbijskiego pisarza Gabriela Márqueza na potrzeby jego utworów.
Opis.
Macondo po raz pierwszy pojawia się w opublikowanym w 1954 opowiadaniu "Dzień po sobocie" ("Un día después del sábado"). W nim rozgrywa się akcja "Stu lat samotności", najgłośniejszego utworu Kolumbijczyka. Trzy pierwsze rozdziały powieści zawierają historię exodusu grupy rodzin (w tym familii Buendía) i założenia wioski, począwszy od rozdziału 4 aż do 16 czytelnik poznaje rozwój ekonomiczny, polityczny i społeczny Macondo, a końcowe cztery opisują jej upadek. W Macondo dochodzi do rzeczy niezwykłych - narracja przedstawia zdarzenia fantastyczne umieszczone w rzeczywistości dnia codziennego, co dla bohaterów nie jest niczym niezwykłym. Często mamy również do czynienia z przerysowaniem otaczającego ich świata.
Macondo jest wzorowane na rodzinnej miejscowości Márqueza, Aracatace położonej na karaibskim wybrzeżu Kolumbii.

</doc>
<doc id="1116592" url="https://pl.wikipedia.org/wiki?curid=1116592" title="Piano blues">
Piano blues



</doc>
<doc id="1116593" url="https://pl.wikipedia.org/wiki?curid=1116593" title="Tamás Priskin">
Tamás Priskin

Tamás Priskin (ur. 27 września 1986 w Komárnie) – węgierski piłkarz grający na pozycji napastnika w reprezentacji Węgier oraz Ferencvárosi TC. Ma podwójne obywatelstwo: słowackie oraz węgierskie.
Życiorys.
Priskin urodził się w Komárnie, słowackim mieście leżącym na granicy z Węgrami. W wieku 10 lat wstąpił do szkółki piłkarskiej klubu FC Komárno. W 2001 dołączył do młodzieżowej sekcji zespołu Győri ETO FC, występującego w pierwszej lidze węgierskiej. Dwa lata później podpisał profesjonalny kontrakt z tym klubem i już w kwietniu 2003 roku zadebiutował w rozgrywkach ligowych. W ciągu trzech lat strzelił 24 bramki w 67 meczach, czym zainteresował kluby grające w najsilniejszych ligach europejskich. W 2005 roku Priskin otrzymał węgierskie obywatelstwo i jeszcze tego samego roku Lothar Matthäus powołał go do reprezentacji narodowej Węgier. Napastnik zadebiutował w kadrze 17 sierpnia, w spotkaniu z Argentyną, rozgrywanym w Budapeszcie (1:2).
Typowany na następcę Lukasa Podolskiego w FC Köln, Priskin przeszedł ostatecznie do beniaminka angielskiej Premiership, zespołu Watford F.C., który kupił zawodnika za 150 tysięcy funtów latem 2006 roku.
Urodzony na Słowacji piłkarz zadebiutował w ekstraklasie angielskiej w pierwszej kolejce sezonu, w spotkaniu z Evertonem (1:2), w którym zaliczył asystę. W październiku Priskin zdobył swoją pierwszą bramkę dla Watfordu, w meczu pucharowym z Hull City (2:1). W grudniu zaliczył pierwsze trafienie w Premiership, w meczu z Wigan Athletic, jednak nie zostało ono oficjalnie uznane (mecz przerwano ze względu na warunki atmosferyczne i rozegrano na nowo w lutym; w powtórce Priskin nie zagrał). Oficjalnie napastnik strzelił swoją pierwszą bramkę w lidze angielskiej dopiero w kwietniu 2007 roku, w spotkaniu z Portsmouth F.C. (4:2). Niecałe dwa tygodnie później Priskin zaliczył następne trafienie, jednak zaledwie remis jego zespołu (1:1 z Manchesterem City) spowodował, że Watford spadł do The Championship.
Latem 2009 roku, Priskin został sprzedany do zespołu Ipswich Town. Cena transferu nie została podana ale podobno oscylowała w granicach 1,7 miliona funtów.
19 stycznia 2012 roku przeszedł do drugoligowej rosyjskiej Ałanija Władykaukaz, z którą wywalczył awans do rosyjskiej Premier League. Następnie był piłkarzem Austrii Wiedeń, Maccabi Hajfa i Győri ETO. W 2015 przeszedł do Slovana Bratysława, a w 2017 do Ferencvárosi TC.
W reprezentacji swojego kraju zaliczył 40 występów oraz zdobył dwanaście bramek.

</doc>
<doc id="1116594" url="https://pl.wikipedia.org/wiki?curid=1116594" title="Tamas Priskin">
Tamas Priskin



</doc>
<doc id="1116603" url="https://pl.wikipedia.org/wiki?curid=1116603" title="Sŏn">
Sŏn

Sŏn (선; szkoła sŏn 선종 sŏn chong) – koreańska medytacyjna szkoła buddyjska, będąca odpowiednikiem chińskiej szkoły chan, która mimo kilkusetletnich prześladowań przetrwała do czasów obecnych.
Uwagi wstępne.
Koreański sŏn, chociaż został bezpośrednio przeniesiony z Chin, różni się zarówno od chińskiego chanu, jak i japońskiego zenu. Do lat 70. XX wieku był prawie w ogóle nieznany; Zachód poznawał zen poprzez Japonię i, nawet mimo zainteresowania Koreą w czasie Wojny koreańskiej, buddyzmem koreańskim właściwie nikt się nie interesował.
Sytuacja zmieniła się w latach 70. XX wieku, kiedy do Stanów Zjednoczonych przybyli pierwsi mistrzowie sŏn: Sŭngsan, Kusan Suryŏn. Pojawili się także tacy wybitni znawcy koreańskiego buddyzmu i sŏnu jak Robert E. Buswell Jr, Lewis R. Lancaster i Becky Bernen.
Koreański sŏn a chiński chan.
Chiński chan został wprowadzony do Korei jeszcze przed Szóstym Patriarchą Huinengiem (638–713). Monastycyzm koreański zachował ortodoksyjną chińską tradycję mocnej i wytrwałej praktyki i całkowite oddanie rygorystycznemu życiu najwcześniejszych wspólnot chan w Chinach.
W koreańskim sŏnie nigdy nie doszło do intelektualizacji pracy z konganami, co stało się jedną z przyczyn upadku chanu w Chinach i głębokiego kryzysu w zen japońskim.
Koreański sŏn a japoński zen.
W stosunku do samurajskiego zenu japońskiego, sŏn jest mniej formalny, bardziej rustykalny, spontaniczny i zdecydowanie bliżej oryginalnej tradycji chińskiego chanu z epoki Tang (618–907). Podczas gdy japoński zen zajmował się rozważaniami estetycznymi, sŏn pozostał naturalny i bezpretensjonalny, nie zajmując się intelektualnymi zabawami, które podcięły japoński zen.
Koreański sŏn nigdy nie był związany z ośrodkami władzy, czy z jakąś specyficzną klasą społeczną, przeciwnie do zenu, który stał się religią samurajów z Kamakury.
Sŏn zachował rygoryzm monastycznego życia; mnisi żyją w celibacie i Dharma jest przekazywana z mistrza-mnicha na ucznia-mnicha, a nie jak w Japonii, gdzie żonaty rōshi przekazuje ten już najczęściej tylko honorowy tytuł i świątynię swojemu synowi.
Historia szkoły.
Początki.
Początek sŏnu to VII wiek. Uczniem Czwartego Patriarchy chan Dayi Daoxina (579–651) ze szkoły dongshan famen był Koreańczyk Pŏmnang (bd), który po otrzymaniu przekazu Dharmy powrócił do Korei, osiadł na górze Hogŏ i propagował stamtąd Dharmę.
Dziewięć górskich szkół sŏn.
Jego linia przekazu przetrwała do IX wieku została poprzez mistrza Chisŏna Tohŏna (824–882) dołączona do nowej szkoły sŏn hŭiyang.
Prawdopodobnie pod koniec VIII wieku Koreańczyk Toŭi (zm. 825) otrzymał przekaz Dharmy od mistrza chan Xitanga Zhizanga (735–814) ze szkoły hongzhou założonej przez mistrza Mazu Daoyi. Toŭi osiadł na górze Kaji i jego szkoła nosiła nazwę kaji.
Również w VIII wieku mistrz sŏn Hongch'ŏk (bd) (znany także jako Hongjik) po otrzymaniu przekazu Dharmy od mistrza chan Xitanga Zhizanga, powrócił do Korei i założył klasztor Silsang na górze Chiri (ale potem Silsang). Szkoła ta nosiła nazwę silsang, od nazwy klasztoru. Był pierwszym mistrzem sŏn, który wyjaśnił zasady nauk sŏn rodzinie królewskiej.
W IX wieku Chŏgin Hyech'ŏl (784–861) po otrzymaniu przekazu Dharmy od mistrza chan Xitanga Zhizanga, powrócił do Korei i założył klasztor Taean (lub T’aean) na górze Tongni, od której ta szkoła wzięła nazwę.
Także w IX wieku Hyŏnik (787–869) po otrzymaniu przekazu dharmy od mistrza chan Zhangzhinga Huaihuia (757–818) założył szkołę pongnim – od nazwy klasztoru i góry.
Muyŏm (799–888) otrzymał przekaz Dharmy od mistrza chan Magu Baoche (ur. 720) – ucznia Mazu Daoyi. Założył szkołę sŏngju od nazwy góry i klasztoru.
T'onghyo Pŏmil (810–889) otrzymał przekaz Dharmy od mistrza chan Yanguana Qi’ana (752–842) (ucznia Mazu Daoyi) i założył szkołę sagul (od nazwy góry).
Ch'ŏlgam Toyun (lub Togyun) (797–868) otrzymał przekaz Dharmy od mistrza chan Nanquana Puyuana (748–835) i założył szkołę saja (od nazwy góry).
Chinch'ŏl Iŏm (870–936) został uczniem mistrza chan Yunzhu Daoyinga (zm. 902) ze szkoły caodong. Po powrocie założył szkołę sumi na górze o tej samej nazwie.
Szkoły niezaliczone do dziewięciu górskich szkół sŏn.
Kolejną szkołą sŏn była okch'ŏn osan założona przez Chingama Hyejo (774–850), ucznia mistrza chan Cangshou Sheniana (bd), ucznia Mazu Daoyi.
Mnich Sunji Yoo (bd), udał się w 888 r. do Chin, został uczniem mistrza Yangshana Huiji (807–883) ze szkoły guiyang i wprowadził jej nauki do Korei.
Pŏpgyŏng Kyŏngyu (871–921) został uczniem mistrza chan Yunzhu Daoyinga i po powrocie wprowadził nauki szkoły caodong do Korei (Silla).
Chingong Ch'ungsim (869–940) otrzymał przekaz Dharmy od mistrza chan Yungaia Zhiyuna. Do Silli powrócił w 904 (lub 907) roku.
Sŏn w IX i X wieku.
Pierwszy tradycyjny klasztor sŏn został założony w Korei w 828 r. przez mistrza Honch'ŏka.
W tym pierwszym etapie najważniejszą sprawą było wyrwanie się z kręgu całkowitej dominacji szkół doktrynalnych i zademonstrowanie swojej odrębności. Pierwszy otwarty atak na szkoły doktrynalne, aby podważyć ich panowanie, był dziełem mistrza Toŭi ze szkoły kaji. Ponieważ chodziło również o udowodnienie i przekonanie wszystkich, że oświecenie jest natychmiastowe, zaatakował on w dyskusji z nauczycielem ze szkoły hwaŏm Zhiyuanem podstawę doktryny tej szkoły, czyli ideę Dharmadhatu. Posłużył się w tym celu radykalną ideą pustki (sans. śūnya, "pustość" – śūnyatā). Dyskusja ta została zapisana, sądząc z triumfalnego zakończenia, przez wyznawcę nowej szkoły sŏn.
Niestety, mimo tego zwycięstwa, przekonanie Koreańczyków do idei natychmiastowego oświecenia bez potrzeby pilnego studiowania sutr i praktyki, nie powiodło się i zniechęcony mistrz Toŭi udał się na odosobnienie powierzając prowadzenie szkoły swojemu uczniowi Uksungowi Yŏmgŏ (zm. 844).
Jego uczeń Pojo Ch'ejing (803–880) stał się jednym z najbardziej efektywnych propagatorów nowej szkoły. W wybudowanym przez niego klasztorze Porim przebywało co najmniej 800 uczniów.
Kolejnym bojownikiem, atakującym szkoły doktrynalne, stał się, pochodzący z królewskiego rodu, mistrz Muyŏm (799–888) ze szkoły sŏn sŏngju. Tym razem zapewne jego pochodzenie spowodowało, że jego konfrontacyjne podejście zostało potraktowane poważniej, chociaż był nawet bardziej radykalny niż Toŭi. Zaklasyfikował szkoły doktrynalne do nauk na "poziomie języka", a sŏn – do "poziomu bezjęzykowego". Poziom językowy był według niego tylko "zręcznym środkiem" (sansk. upaya), czyli "pojazdem" przystosowanym do poziomu nisko rozwiniętych ludzi. Prawdziwą drogą czy sposobem jest bezpośredni przekaz patriarchów sŏn (chiń. chan). Ponieważ ten szczególny przekaz nie zależy od słów i mowy, nie niesie on w sobie żadnych nieczystości czy skalań. Nauki doktrynalne są jedynie częściowym czy tymczasowym, prowizorycznym wyjaśnieniem prawdy. Natomiast sŏn jest prawdą samą w sobie. Podkreślał także, iż "w przekazie sŏn z umysłu do umysłu nie ma ani ucznia, ani mistrza". Mimo tego radykalizmu dwaj następni królowie Silli obdarzyli go tytułem Narodowego Nauczyciela.
Gdy umierał w wieku 90 lat, nowa szkoła sŏn, dzięki jego i innych mistrzów wysiłkom, cieszyła się już mocą i prestiżem równym szkołom doktrynalnym, a może nawet i je przewyższającym.
Hyŏnik, założyciel szkoły pongnim, został już zaakceptowany przez czterech kolejnych królów Silli jako ich nauczyciel. Wiadomo że na dworze dyskutowano z nim zarówno sutry, jak i nauki sŏn. W swoim klasztorze miał ok. 500 uczniów. Jego wnuk w Dharmie, mistrz sŏn Ch’anyu Togwang (869–958) uczynił z tej szkoły najbardziej znane centrum nauczania sŏnu w Korei w tym okresie.
Iŏm, założyciel szkoły sumi, na zaproszenie króla Taejo, pierwszego władcy z nowej dynastii Koryŏ, został mnichem na dworze królewskim.
IX wiek był już wiekiem ekspansji sŏnu. Znalazł patronat zarówno we dworze królewskim, jak i u arystokracji. Wszystko to działo się ze szkodą dla największej dotąd i najbardziej wpływowej ze wszystkich szkół doktrynalnych – szkoły hwaŏm. Dlatego zarówno IX, jak i X wiek wypełniała rosnąca kontrowersja pomiędzy tymi dwoma systemami praktyki buddyjskiej. Początkowy impet sŏnu został jednak nieco przyhamowany po śmierci króla T’aejo w 943 r.
Apogeum rozwoju.
Ogólna sytuacja buddyzmu.
Okres dynastii Koryŏ (936–1392), to okres największego rozwoju buddyzmu w Korei. Mnisi sŏn z dziewięciu górskich szkół byli niezwykle aktywni. Jeszcze za życia króla Taejo, z jego rozkazu wybudowano ok. 3800 klasztorów i świątyń. Mimo że przyjaźnił się z wieloma mistrzami sŏn, uważał buddyzm w całości za przynoszący szczęście i dobrobyt krajowi, w związku z tym mówił "Musimy budować świątynie zarówno dla szkół sŏn, jak i kyo (kanonicznych, doktrynalnych) oraz wyznaczać im opatów, aby mogli wykonywać właściwe ceremonie i praktykować Drogę". Klasztory otrzymały wiele przywilejów ekonomicznych (np. zwolnienie od ziemskiego podatku). Mnisi zostali także zwolnieni z obowiązkowych prac przy realizowaniu wielkich projektów państwowych (np. budowlanych). Spowodowało to ogromny przypływ chętnych do stanu mnisiego. Wkrótce buddyzm stał się ekonomiczną potęgą, taką jaką był Kościół w średniowiecznej Europie.
Wprowadzono system egzaminów dla mnichów podobny do egzaminów do służb państwowych. Były one podzielone na dwie części: egzaminy dla mnichów sŏn oraz egzaminy dla mnichów kyo. Ambitny mnich mógł tym sposobem wypracować sobie drogę do zostania Narodowym Nauczycielem (kor. kuksa), co ustawiało go blisko źródła władzy.
Ten olbrzymi przypływ ludzi do stanu mnisiego stał się przyczyną stopniowego schyłku buddyzmu w połowie panowania dynastii Koryŏ. Klasztory zostały zapełnione ludźmi, dla których była to droga nie do rozwoju duchowego, ale do zdobycia zaszczytów i bogactwa, uniknięcia ciężkiej doli wieśniaków czy wreszcie uniknięcia służby wojskowej. Ludzie ci korumpowali sanghę a ich nieczyste motywacje spowodowały reakcję władz.
Począwszy od 1059 r., za panowania króla Munjonga (panował 1046–1083) wydano szereg rozporządzeń regulujących sanghę. Tylko jeden z trzech synów mógł zostać mnichem i to dopiero po przekroczeniu 15 roku życia. Chłopi pańszczyźniani i biedacy nie mogli zostać mnichami. Dzieci mnichów (urodzone zanim ojcowie czy matki zostali mnichami) nie miały prawa do przystępowania do egzaminów państwowych. Mnisi nie mogli zatrzymywać się na noc w wioskach.
Mimo tych ograniczeń buddyzm zachował swoje ekonomiczne, polityczne i duchowe życie. Kontrowersje pomiędzy sŏnem a kyo nawet się jeszcze nasiliły.
Sŏn w tym okresie.
W XII wieku pojawił się jeden największych buddystów w historii Korei Taegak Ŭich'ŏn (1055–1101), który ożywił koreańską szkołę ch'ŏnt'ae, odpowiednik chińskiej szkoły tiantai. Zwrócił on uwagę, że obie strony konfliktu w miarę upływu czasu przesuwały się na coraz bardziej ekstremalne pozycje, a medytacja pierwotnie była przecież integralną częścią wszystkich szkół buddyjskich. Jako rozwiązanie zaproponował zarówno studiowanie sutr czy innych tekstów buddyjskich, jak i medytację, czyli jakby drogę zewnętrzną i wewnętrzną w pewnej równowadze. Chociaż jego ogólne nastawienie było tradycyjnie antysŏnistyczne, to zdołał zgromadzić wokół siebie wybitnych mnichów sŏnu, którzy przenieśli jego idee dalej. Opublikował także teksty sŏnu w swoim "Dodatku do Tripitaki".
Wszystko to dodało nowej energii szkole sŏn, która jednak nie potrwała długo. Złożyły się na to trzy główne przyczyny.
Pojo Chinul.
Chinul dla koreańskiego sŏnu jest tym, czym był Szósty Patriarcha Huineng dla chińskiego chanu i św. Tomasz z Akwinu dla katolicyzmu.
Żył w okresie, w którym na Koreę spadł szereg nieszczęść; inwazje mongolskie, cała seria wojskowych rewolt, nieustanna obawa przed najazdem ze strony Chin znacznie pomniejszyły autorytet władzy królewskiej; niektóre rody arystokratyczne nawet przewyższyły potęgę królewską.
Od 15 roku życia przebywał w klasztorze sŏn Kulsan na górze Sagul. Sam rozpoczął czytanie sutr i innych tekstów buddyjskich. Czytał nawet instrukcje aby udoskonalić swoją medytację sŏn. Zdał także egzaminy dla mnichów sŏn.
Jego przebudzenie, którego doznał podczas czytania "Sutry ołtarzowej" stało się podstawą jego sposobu praktyki duchowej, mianowicie: "nagłe oświecenie/stopniowa praktyka". Było to inne nastawienie od praktykowanego w wiodącej chińskiej szkole linji "nagłe oświecenie/nagła praktyka". Jego stanowisko umocniło się jeszcze, gdy podczas czytania Sutry Avatamsaki doznał drugiego oświecenia. Napisał wtedy: "To, co Czczony Przez Świat [Budda] wypowiedział ustami jest nauczaniem [sutrami]. To, co Patriarchowie przekazali swoimi umysłami jest sŏnem. Usta Buddy i umysły Patriarchów z pewnością nie mogą być sprzeczne".
Oprócz propagowania synkretycznego buddyzmu w swoich pracach, był także założycielem Wspólnoty Samadhi i Pradżni. To pierwsze stowarzyszenie tego typu w Korei miało na celu szerzenie praktyki łączącej medytację sŏn (łącznie praktyką hwadu) (chiń. huatou) pod wpływem wybitnego chińskiego mistrza chan Dahui Zonggao (1089–1163) ze studiowaniem sutr. Wspólnota była otwarta zarówno dla mnichów, jak i ludzi świeckich.
Miał kilku wybitnych uczniów, ale głównym spadkobiercą jego Dharmy został Hyesim Chingak (1178–1234), który doprowadził dzieło Chinula do jeszcze większego rozkwitu. Jego głównym dziełem literackim był zbiór ponad 1700 konganów (chiń. Kongan) z tradycji koreańskiego sŏnu. Do dziś są one integralną częścią praktyki w Korei.
Z linii następców Chinula co najmniej 15 mistrzów sŏn zostało obdarzonych tytułem Narodowego Nauczyciela (w latach 1210–1428)
T’aego Pou.
Działalność Chinula, chociaż nie od razu, zmieniła nastawienie obu rywalizujących ze sobą tradycji szkół sŏn i kyo. Chociaż nie zapanowała między nimi absolutna harmonia, to nastawienie z konfrontacyjnego zmieniło się na rozwiązywanie i łagodzenie różnic. Na przeszkodzie dalszemu zbliżeniu stała całkowita autonomia obu szkół.
W XIV wieku nastąpiła także zmiana dynastii. Popierająca buddyzm, ale coraz słabsza pod ciosami zewnętrznymi i wewnętrznymi dynastia Koryŏ, ustąpiła konfucjańskiej dynastii Yi, której celem m.in. stało się maksymalne osłabienie buddyzmu i podporządkowanie go biurokratycznym władzom.
W tym momencie pojawił się w Korei jeden z najwybitniejszych mistrzów sŏn T’aego Poŭ (1301–1382). Przez jakiś czas studiował chan w Chinach i, gdy został mistrzem, rozpoczął tam nauczanie, które cieszyło się takim powodzeniem, że przyniosło mu sławę, która dotarła nawet na cesarski dwór Yuanów. Mimo sukcesów powrócił do Korei w 1353 r. Wprowadził do kraju chińską szkołę linji, w brzmieniu koreańskim imje. Jednak rozbicie szkoły sŏn na dziewięć odłamów w tych ciężkich dla buddyzmu czasach nie dawało mu spokoju. Wymógł więc na ówczesnym królu Korei Kongminie zgodę na zjednoczenie sŏnu w jedną szkołę, która została nazwana chogye. W historiografii koreańskiej nosi ono nazwę Pierwszego Zjednoczenia. Doszło do niego w 1356 r.
Okres prześladowań.
W początkowym okresie udawało się szkole sŏn utrzymywać swoją materialną i duchową potęgę.
Jednemu z największych mistrzów sŏn w historii Korei Muhakowi Chach’o udało się nawet nawrócić na buddyzm pierwszego króla dynastii Yi Taejo (panował 1392–1398). Jego dziełem jest także wybór miejsca na nową stolicę – dokładnie w miejscu, gdzie stoi dziś Seul. Nauczycielem Muhaka był także wybitny mistrz tego okresu Naong Hyegŭn (1320–1376). Równie wielkim mistrzem był uczeń Muhaka – Hamhŏ Tŭkt'ong (1376–1433). Napisał on kilka znanych prac, które wpłynęły na najważniejszego mistrza sŏn okresu dynastii Yi – Sŏsana Taesę.
Neokonfucjaniści dzielili się na dwa obozy: pierwszy z nich pragnął tylko znacznie ograniczyć potęgę i bogactwo buddyzmu; drugi – pragnął całkowitego zniszczenia buddyzmu i zabronienia jego praktykowania. Ten drugi pogląd dominował u niższej klasy biurokratów, gdyż byli oni pozbawieni realnej władzy w królestwie.
Król Taejo uważał, wbrew neokonfucjanistom, że buddyzm i konfucjanizm mogą istnieć obok siebie; buddyzm jako religia, a konfucjanizm jako system społeczno-ekonomiczny. Dlatego antybuddyjskie decyzje, które podejmował, były stosunkowo łagodne, głównie o charakterze ekonomicznym (np. mnisi musieli płacić "opłatę licencyjną", aby otrzymać mnisią ordynację, skonfiskowano także wiele klasztorów i oddano je w ręce wojskowym itp).
Właściwie ataki nastąpiły za panowania trzeciego króla dynastii T'aejonga (panował 1400–1418) i następnych. W pierwszym etapie zredukował on liczbę klasztorów do 242, a w następnym – do 88. Nosiły one nazwę Chabok (Zasłużone). Reszta została skonfiskowana przez władze. Opodatkowano większość klasztorów. Tytuł Narodowego Nauczyciela nie mógł być przyznany buddyście. Wszystkie ceremonie buddyjskie zostały zastąpione przez ceremonie konfucjańskie.
Zaczęto ograniczać liczbę mnichów przystępujących do egzaminów. Dopuszczano do nich 60 mnichów co trzy lata.
W 1424 r. zreorganizowano szkoły buddyjskie. Początkowy spis szkół buddyjskich wyliczał następujące szkoły: chogye, ch’ongji, ch'ŏnt’aesoja, ch'ŏnt’aebŏpsa, hwaŏm, tomun, chaŭn, chungdo, sinin, namsan i sihŭng. W następnym roku spis wyglądał następująco: chogye, hwaŏm, chaŭn, chungsin, ch’ongnam, sihŭng i ch'ŏnt’ae. W następnym etapie do szkoły sŏn chogye dołączono dwie z sześciu istniejących wówczas szkół doktrynalnych: ch'ŏnt’ae i ch’ongnam. Pozostałe cztery: hwaŏm, chaun, chungsin i sihŭng zmieszano w jedną szkołę doktrynalną (kyo).
Sytuacja buddyzmu poprawiła się na chwilę, gdy do władzy doszedł król Sejo (panował 1455–1468), buddysta, który starał się ochronić buddyzm zarówno społecznie, jak i ekonomicznie. Między innymi zwolnił mnichów z obowiązkowych i niepłatnych prac państwowych. Poświęcił się także publikacji tekstów buddyjskich, rozwijał kulturę i sztukę buddyjską.
Jednak za jego następcy Sonjonga (panował 1469–1494) i dwóch następnych królów prześladowania buddyzmu zwiększyły i osiągnęły swoje apogeum. Zlikwidowano dwa główne klasztory obu szkół: sŏnu (Hungch’on) i kyo (Hungdok). Mnisi nie mieli prawa wstępu do Seulu. Wiele świątyń i klasztorów zamieniono na stajnie i domy rozpusty. Starsi konfucjaniści zachęcali młodych do palenia wszelkich tekstów buddyjskich i świątyń. Rozbierano klasztory, a drewno używano do innych budów. Wszelkimi metodami zniechęcano mężczyzn i kobiety do wstępowania do zakonu. Przerwano egzaminy i zlikwidowano wszelkie stopnie mnisie. Brak egzaminów spowodował, że różnice pomiędzy mnichami sŏn a kyo właściwie przestały być zauważalne. W 1535 r. wprowadzono karty identyfikacyjne mnichów, aby wzywać ich do darmowych prac dla władz.
W takiej sytuacji przetrwanie buddyzmu wydaje się być cudem. W jego przetrwaniu pomogły dwa czynniki. Pierwszym byli mnisi pustelnicy, którzy utrzymywali praktykę i prowadzili nauczanie daleko w niedostępnych górach. Nic o nich bliżej nie wiadomo, jednak musieli to być wyjątkowi mnisi niezwykle mocnej wiary i nadzwyczajnego hartu ducha. Drugim czynnikiem było wspieranie buddyzmu przez kobiety z pałacu cesarskiego, zarówno królowe, jak i konkubiny, które zawsze pozostały wierne buddyzmowi jako opiekunowi ich rodzin. Tragizm sytuacji polegał na tym, że gdy owe dzielne kobiety praktykowały buddyzm dla ochrony ich rodzin, ich mężowie niszczyli klasztory buddyjskie.
Aby przetrwać, w egzystujących klasztorach wyłoniły się dwie grupy mnichów; ip’ansŭng – byli głównie zaangażowani w sprawy duchowe, prowadzenie praktyki i nauczanie; sap’ansŭng troszczyli się o codzienne bytowanie mnichów i sam klasztor.
Sosan Taesa.
Linia przekazu do mistrza T’aego Pou prowadziła do Sŏsana Taesy (1520–1604), uważanego za największego mistrza sŏn okresu dynastii Yi. Obok Wŏnhyo (617–686) i Chinula (1158–1210) jest uważany za największego koreańskiego myśliciela buddyjskiego. Oprócz tego jego olbrzymia rola jaką odegrał w czasie obrony przed najazdem japońskim, wprowadziła go w świat ludowych bohaterów folkloru koreańskiego.
Podczas regencji królowej Munjong, przychylnej buddyzmowi, nastąpił krótki okres, w którym dokonano wysiłku ożywienia buddyzmu. W 1551 r. odbył się pierwszy po 50 latach egzamin mnisi, przez który przeszło 406 mnichów sŏn. W następnym roku odbył się egzamin dla zaawansowanych, który przeszło 21 mnichów sŏn i 12 mnichów ze szkoły doktryny (kyo). Sŏsan przeszedł przez oba egzaminy.
W 1554 r. Sosan Taesa stanął na czele szkoły doktrynalnej i został opatem głównego klasztoru tej szkoły Pongson. W trzy miesiące później stanął na czele szkoły sŏn. Prowadził obie szkoły równocześnie. Obdarzono go najwyższym urzędowym tytułem w buddyjskiej hierarchii Todaesonsa. Historyczne znaczenie prowadzenia tych dwu buddyjskich tradycji przez Sŏsana było olbrzymie. Wybranie mistrza sŏn na kierującego rywalizującą szkołą wykazało, że różnice między sŏnem a kyo są coraz mniejsze. Gdy po trzech latach (w 1557 r.) Sŏsan postanowił zaszyć się znów w górach, te różnice były już w ogóle nieistotne. Tak realizował się ideał Chinula. Równocześnie Sŏsan reprezentował już nowy typ mistrza sŏn i przywódcy, znakomicie obeznanego z sutrami i praktykami szkoły doktrynalnej, i równocześnie nie tracącego nic z tożsamości mistrza sŏn. Tego typu mistrzowie staną się już w przyszłości standardem.
Do dziś jest w użyciu jego "Podręcznik dla uczniów sŏnu". O ile Chinul poświęcił metodzie "hwadu" stosunkowo niewiele miejsca w swoich pracach, to Sŏsan Taesa, w końcu właściwie mistrz szkoły imje (chiń. linji), bada i objaśnia tę metodę pracy z konganami całkowicie. Podaje szczegółowe instrukcje używania tej metody.
Z powodu charakteru późniejszego rozwoju sŏnu, wydaje się, że Sŏsan Taesa miał większy wpływ na jego praktykę niż bardziej teoretyczny Chinul.
Po tym krótkim okresie ożywienia buddyzmu, wszystko znów się zmieniło na niekorzyść po podpisaniu traktatu pokojowego z Japonią. Prawie wszyscy mnisi musieli opuścić miasta; powrócili więc znów do swoich górskich miejsc praktyki.
W okresie panowania króla Chongjo (1777–1800) buddyzm korzystał z pewnej minimalnej protekcji, ale potem znów, aż do panowania króla Kojonga, buddyzm poddany był najgorszym restrykcjom.
Ogólne dane statystyczne.
Jeszcze bardziej dramatycznie wyglądał spadek ilości mnichów i mniszek.
W roku 1912 sytuacja w poszczególnych prowincjach była następująca:
Odnowa.
Król Kojong (panował 1864–1906) wydał kilka niezwykle ważnych dekretów, które nie tylko chroniły buddyzm, ale zezwalały na odzyskanie przynajmniej części z jego dawnej pozycji. Mnisi znów zostali zwolnieni z obowiązku darmowej pracy dla władz, a w 1889 r. klasztory zostały zwolnione z podatku.
Największe znaczenie jednak dla koreańskiego sŏnu miało pojawienie się niezwykle dynamicznej osobowości – mnicha Kyŏnghŏ.
Kyŏnghŏ Sŏng'u.
Mistrz Kyŏnghŏ (1849–1912), świetnie wykształcony w klasyce konfucjańskiej, taoistycznej i buddyjskiej, w wieku około 40 lat udał się w misyjną podróż po właściwie całej Korei. Był to punkt zwrotny w historii koreańskiego buddyzmu. Jego samotna akcja doprowadziła do ożywienia buddyzmu po 500 latach prześladowań i prawie jego zniknięcia. Po 12 latach wędrówek został opatem Haein sa i nadzorował wydanie koreańskiej Tripitaki z drewnianych płyt z okresu dynastii Koryŏ. Było to niezwykle ważne przedsięwzięcie, gdyż w całym kraju nie było wówczas ani jednej kopii kanonu buddyjskiego. Stał się najważniejszym mnichem w Korei. Swoich uczniów zachęcał do budowania świątyń w miastach.
Pozostawił po sobie kilku znakomitych uczniów, którzy stworzyli mocną i szeroką podstawę zrewitalizowanego sŏnu. Byli to mistrzowie: Mangong Wŏlmyŏn (1872–1946), Suwŏl (1855–1928), Hyewŏl (1861–1937) (zwani "trzema księżycami Kyŏnghŏ" – wŏl oznacza księżyc), Hanam Chungwŏn (1876–1951), Yongsong (1864–1940).
Początek XX wieku.
Po wygranej wojnie w Chinami (1894–1895) Japonia zwróciła swoją uwagę na Koreę; zaznaczała swoją obecność militarnie, ale i zaczęła się mieszać w sprawy buddyzmu. W 1895 r. kapłan japoński Zenrei Sano ze szkoły nichiren, po przybyciu do Seulu zażądał aby władze koreańskie natychmiast zlikwidowały resztki restrykcji wobec buddyzmu, mianowicie zakaz wstępu mnichów do Seulu. W kwietniu zakaz ten został uchylony i mnisi mogli przebywać w stolicy i zakładać świątynie. Prawie natychmiast buddyzm japoński zaczął próby opanowywania buddyzmu koreańskiego.
W 1896 r. na konferencji w Seulu ustalono, że Japończycy mają prawo do propagowania swojego buddyzmu w Korei.
W 1899 r. ustanowiono w Seulu świątynię Wonhung, jako główną świątynię buddyzmu koreańskiego. W 1902 r. wybrano 16 świątyń w kraju na "świątynie parafialne", które zarządzały zależnymi od nich klasztorami w danym regionie. Świątyni parafialne były oczywiście zależne od Wonhung sa, której decyzje zależne były z kolei od rządowego Wydziału Spraw Buddyjskich.
W 1904 r. rząd zdecydował się na bezprecedensowy krok w dotychczasowej historii Korei i przekazał wszystkie sprawy związane z buddyzmem w ręce samych buddystów. Równocześnie jednak rosły wpływy japońskie w Korei.
W 1910 r. wybudowano jako główną kwaterę buddyzmu koreańskiego Kakwang sa i wybrano "arcybiskupa" Yi Haekwanga jako głowę buddyzmu, czyli nadal odrębnych szkół sŏn i kyo. W tym samym roku Japonia rozpoczęła okupację Korei.
Buddyzm pod zarządem japońskim.
Arcybiskup buddyzmu koreańskiego Yi Haekwang podczas tajemnej wizyty w Japonii podpisał dokument o kooperacji pomiędzy japońską szkołą zen sōtō i buddyzmem koreańskim. Umowa spowodowała protesty i grupa kontestująca umowę, pod przewodnictwem mnicha-poety Manhae, oderwała się od buddystów pozostałych przy arcybiskupie i założyła swoją główną kwaterę w klasztorze Songgwang. Arcybiskupem tej grupy został Kim Kyongwoon. W jakiś czas potem kwaterę przeniesiono do Pŏmŏ sa w pobliżu Pusan.
8 lipca 1911 r. Japończycy podporządkowali koreański buddyzm japońskiemu gubernatorowi. Sytuacja zaczęła ponownie przypominać okres dynastii Yi. Wszystkie decyzje wymagały potwierdzenia gubernatora. Raz w roku wszyscy opaci (mianowani przez gubernatora) 31 głównych regionalnych klasztorów musieli spotkać się z gubernatorem.
W obliczu grożącego niebezpieczeństwa przedstawiciele obu szkół (sŏnu i kyo) spotkali się dwukrotnie i ustalono dokument-umowę składający się z 31 uzgodnionych punktów. W 1935 r. obie szkoły połączyły się tworząc jedną szkołę chogye. Był to niezwykle ważny krok w historii buddyzmu koreańskiego. Zlikwidowano ideologiczne różnice i administracyjne struktury do zarządzania dwoma odrębnymi tradycjami. Wszystkie klasztory i świątynie, niezależnie od tego czy były przedtem związane z sŏnem czy kyo, stały się teraz klasztorami i świątyniami chogye. Wybudowano w Seulu nową świątynię, która pod nazwą Chogye stała się główną kwaterą zakonu i jest nią do dzisiejszego dnia.
Przez cały okres okupacji Japończycy dekonstruowali koreański buddyzm, podobnie jak zrobili ze swoim zenem. Opór przeciwko temu prowadziła grupa mnichów pod przywództwem mistrza sŏn Mangonga i innych spadkobierców Dharmy mistrza Kyŏngho.
W 1945 r. z pozostałych 7000 mnichów koreańskich, tylko 600 pozostało wiernym koreańskiej tradycji (celibat itd), z tego ok. 300 było mnichami z klasztoru Sudŏk prowadzonego przez Mistrza Zen Mangonga. Mnisi, którzy poddali się japońskiemu dyktatowi, nosili inne szaty i byli wystawiani na najważniejsze stanowiska.
Chociaż złamanie koreańskich reguł monastycznych należy przypisać Japończykom, to trzeba tu dodać, iż myśl o sekularyzacji zakonu chogye była także i wewnętrzną, koreańską ideą. Pochodziła od bardzo wpływowego reformatora Hana Yonguna (1879–1944), znanego bardziej jako Manhae. Był antyjapońskim bojownikiem, wybitnym i pierwszym nowoczesnym poetą koreańskim, pragnął także usunąć elementy westernizacji Korei i przywrócić w pełni koreańskie narodowe wartości. Znalazł je w buddyzmie i w wieku 27 lat został mnichem buddyjskim. Odwiedził Japonię, gdzie zobaczył, że nowoczesne, rozwijające technologiczną kulturę państwo, może doskonale współegzystować z buddyzmem. Po powrocie napisał traktat "Chosŏn Pulgyo yusillon" (Traktat o zreformowaniu koreańskiego buddyzmu) (1910) wzywający do radykalnych zmian w koreańskiej tradycji. Uważał, że Koreańczycy muszą znaleźć własny sposób na wprowadzenie zachodniego liberalizmu do Korei. Aby przetrwać Koreańczycy muszą przetworzyć swój naród ze statycznego i przywiązanego do tradycji w dynamiczne, nowoczesne społeczeństwo.
Zauważył także, iż praktyczne zniszczenie buddyzmu przez konfucjanistów dynastii Yi (Chosŏn) powiodło się, dlatego że buddyzm koreański był zawsze izolowany od reszty społeczeństwa. Teraz, aby przetrwać, musi się zsekularyzować. W tym celu sam napisał dwie petycje do władz o zniesienie restrykcji celibatu dla mniszek i mnichów.
Od 1945 r. do czasów obecnych.
Po wyzwoleniu doszło do ostrej konfrontacji pomiędzy tradycyjnymi mnichami koreańskimi a mnichami w japońskim stylu. Walka pomiędzy nimi trwała przez całe dziesięciolecie. Wreszcie w 1954 r. prezydent Republiki Korei Syngman Rhee, oddany buddysta i wielki przeciwnik Japończyków, nakazał wszystkim żonatym opatom opuszczenie klasztorów, gdyż jego zdaniem byli oni zdrajcami tradycyjnego koreańskiego buddyzmu.
Szkoła chogye natychmiast przystąpiła do przeprowadzenia koniecznych reform; ustanowiła nową administrację i zaaprobowała wszelkie zmiany zmierzające do zgodności ze zmieniającymi się czasami. Proces ten trwa i obecnie.
Okres ten wydał wielu wybitnych mistrzów sŏn; wspomnieć należy mistrza Hyobonga Haknula (1888–1966), jego ucznia Kusana Suryŏna (1909–1983) i jednego z największych mistrzów sŏn w historii Sŭngsana Haengwona (1927–2004).
Mistrz Hyobong w 1958 r. został wybrany arcybiskupem koreańskiego buddyzmu i piastował to stanowisko aż do samej śmierci w 1966 r.
Mistrz Kusan, jako opat klasztoru Songgwang, poświęcił się przywróceniu mu poprzedniej wielkości, co w pełni zrealizował. Klasztor należy obecnie do ścisłej grupy zwanej ch'ongnim. W obliczu sukcesów agresywnego chrześcijaństwa oddał się także nauczaniu świeckich osób. Z krótkiej wizyty w Stanach Zjednoczonych w 1972 r. powrócił z amerykańskim uczniem, który został w Korei mnichem. Przez długi okres Songgwang był jedynym klasztorem w Korei, do którego przyjeżdżali praktykować zachodni wyznawcy. W 1980 r. podczas kolejnej wizyty w USA Kusan otworzył koreańską świątynię wybudowaną przez jednego z jego uczniów.
Mistrz Sŭngsan nie bez przyczyny nosił przydomek "koreańskiego Bodhidharmy". Jeszcze jako opat klasztoru Hwagae na obrzeżach Seulu ustanowił Zjednoczony Związek Buddyjski, stowarzyszenie świeckich ludzi, poświęcone zachęcaniu ludzi do brania udziału w ożywianiu i propagowaniu buddyzmu w Korei. Dziś jest to duża organizacja jednocząca świeckich buddystów. W 1962 r. udał się do Tokio, gdzie ustanowił świątynię buddyjską dla japońskich Koreańczyków. Następnie działał także Hongkongu, gdzie asystował przy powstaniu koreańskiej świątyni.
W 1971 r. mistrz Seung Sahn przybył do Stanów Zjednoczonych i we wrześniu 1972 r. otworzył pierwszy ośrodek praktyki koreańskiego sŏnu – Providence Zen Center.
W 1978 r. mistrz Seung Sahn przybył po raz pierwszy do Polski, gdzie w Krakowie powstał pierwszy ośrodek, w którym praktykowano koreański sŏn.
W 1983 r. założył nową szkołę Kwan Um Zen School, która liczy obecnie około 70 ośrodków praktyki praktycznie na całym świecie (w ok. 20 krajach).
Mniszki.
Jednym z fenomenów koreańskiego buddyzmu jest olbrzymi udział kobiet. W chwili obecnej jest w Korei ponad 7000 mnichów i ponad 8000 mniszek zakonu chogye. Są one jedną z głównych przyczyn rozwoju buddyzmu w Korei. Tradycja mniszek praktykujących sŏn została ożywiona przez mistrza Mangonga, gdy w latach 1920. wybudował na górze Duksǔng klasztor Kyonsong(견성암) dla mniszek. Jego uczennicami były Mansŏng (1897–1975) i Sŏnkyong (ur. 1903). Uczeń Mangonga i nauczyciel mistrza Seung Sahna Kobong Kyonŭk (1890–1961) nauczał głównie mniszki i ludzi świeckich. Jego uczennicami były wybitne mniszki Songil, Kyeju (zm. 1975) i Sedung.
Stopniowo następowała także emancypacja mniszek. W 1968 r. tylko dwie mniszki zostały wybrane do 60-osobowej rady zakonu chogye (było wtedy ponad 8000 mnichów i 5000 mniszek). W 1982 r. po raz pierwszy mniszki przyjęły wskazania zarówno od starszego mnicha, jak i starszej mniszki (do tej pory mniszki ordynował tylko starszy mnich). We wrześniu 1984 r. mniszka wygłosiła w świątyni Soknam pierwszą w historii formalną, publiczną mowę o wskazaniach winaji dla mniszek.
W październiku 1985 r. mniszki koreańskie założyły niezależną organizację, stowarzyszoną z zakonem chogye. W maju 1985 r. odbyło się pierwsze ogólnonarodowe zebranie mniszek, na którym ustalono Konstytucję organizacji i inne przepisy.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.
Czwarta liczba oznacza początek nowej linii przekazu w Polsce, USA itd.

</doc>
<doc id="1116604" url="https://pl.wikipedia.org/wiki?curid=1116604" title="And Blood Was Shed In Warsaw">
And Blood Was Shed In Warsaw



</doc>
<doc id="1116606" url="https://pl.wikipedia.org/wiki?curid=1116606" title="The Art of War">
The Art of War

muzyka:
inne:

</doc>
<doc id="1116609" url="https://pl.wikipedia.org/wiki?curid=1116609" title="Rakowate">
Rakowate

Rakowate (Astacidae) – rodzina skorupiaków z rzędu dziesięcionogów. 
Skorupiaki te mają karapaks o regionie kardialnym i tylnym regionie gastrycznym pozbawionych listewki czy szwu środkowo-grzbietowego. Telson jest u nich zazwyczaj przynajmniej częściowo podzielony szwem poprzecznym. Czułki drugiej pary mają zwykle po 2 kępki estet na niektórych członach bocznej gałązki (u "Cambaroides" po jednej). Trzy pierwsze pary pereiopodów mają podobranchia opatrzone dwupłatowymi blaszkami, niezróżnicowane na część skrzelową i epipoditową. Wzór szkrzelowy to 18 + 2r + ep lub 18 + 3r + ep. U samców ischiopodity pereiopodów pozbawione są haków, a pereiopody pierwszej pary są w częściach odsiebnych walcowato zwinięta z końcówkami w formie rurki lub dwóch łyżeczkowatych płatów. U samic brak "annulus ventralis".
Samice rakowatych wytwarzają duże jaja, a wylęgnięte osobniki przypominają formy dorosłe. Samce nie wykazują cyklicznego dymorfizmu. Należące tu gatunki są słodkowodne.
Najstarsze skamieniałości rakowatych pochodzą z jury. Prawdopodobnie pojawiły się one w Azji Wschodniej i stamtąd rozprzestrzeniły na zachód, ku Europie.
Należą tu rodzaje:
W Polsce występują 3 gatunki:

</doc>
<doc id="1116611" url="https://pl.wikipedia.org/wiki?curid=1116611" title="Georg Brandt (chemik)">
Georg Brandt (chemik)

Georg Brandt (ur. 26 czerwca 1694 w Riddarhyttan, zm. 29 kwietnia 1768 w Sztokholmie) – szwedzki chemik, który w 1737 odkrył rudy bizmutu i nazwał wówczas nieznany pierwiastek chemiczny kobalt. Członek Królewskiej Szwedzkiej Akademii Nauk.

</doc>
<doc id="1116615" url="https://pl.wikipedia.org/wiki?curid=1116615" title="Astacus astacus">
Astacus astacus



</doc>
<doc id="1116616" url="https://pl.wikipedia.org/wiki?curid=1116616" title="Astacus leptodactylus">
Astacus leptodactylus



</doc>
<doc id="1116619" url="https://pl.wikipedia.org/wiki?curid=1116619" title="Pacifastacus leniusculus">
Pacifastacus leniusculus



</doc>
<doc id="1116621" url="https://pl.wikipedia.org/wiki?curid=1116621" title="Astacidae">
Astacidae



</doc>
<doc id="1116625" url="https://pl.wikipedia.org/wiki?curid=1116625" title="Arandowie">
Arandowie

Arandowie ("Aranda", "Arunta", "Arrernte") – plemię Aborygenów zamieszkujące środkową Australię (południowa część Terytorium Północnego, okolice miasta Alice Springs). W połowie XIX wieku ich liczebność wynosiła ok. 2 tys. osób, w latach 20. XX wieku spadła do zaledwie 400 osób, jednak od lat 40. ponownie stale wzrasta.
W tradycyjnych wierzeniach Arandów ważną rolę odgrywał totemizm. Plemię prowadziło dawniej koczowniczy tryb życia, podstawą gospodarki było łowiectwo i zbieractwo. Struktura społeczna opierała się na patriarchacie.
Tradycyjna sztuka Arandów była ściśle powiązana z obrzędami, od przełomu lat 30. i 40. XX wieku rozwija się styl naturalistyczny, powstała szkoła akwarelistów, której najbardziej znanym przedstawicielem był Albert Namatjira.
W latach 80. XX w. Arandowie odzyskali część terytoriów plemiennych. Obecnie odgrywają znaczącą rolę w życiu lokalnej społeczności – działają w pozarządowych organizacjach Aborygenów, czynni są w lokalnej administracji. Ich język nauczany jest w miejscowych szkołach i używany w lokalnych mediach.

</doc>
<doc id="1116626" url="https://pl.wikipedia.org/wiki?curid=1116626" title="Marcello Pera">
Marcello Pera

Marcello Pera (ur. 28 stycznia 1943 w Lukce) – włoski polityk i filozof, profesor, w latach 2001–2006 przewodniczący Senatu.
Życiorys.
W 1972 ukończył studia z zakresu filozofii na Uniwersytecie w Pizie. Cztery lata później rozpoczął działalność akademicką na tej uczelni, w 1992 został profesorem filozofii. Wykładał jako profesor wizytujący w szkołach wyższych krajowych i zagranicznych, m.in. w London School of Economics.
Specjalizuje się w badaniu dzieł Karla Poppera, austriackiego filozofa, ideologa i promotora „społeczeństwa otwartego”. Jest współautorem (wraz z kardynałem Josephem Ratzingerem, późniejszym papieżem Benedyktem XVI) książki "Bez korzeni", traktującej o postępującym upadku moralnym Europy. Publikuje także w prasie codziennej, m.in. w „Corriere della Sera” i „La Stampa”.
Należał do Włoskiej Partii Socjalistycznej, po jej rozwiązaniu przystąpił do z centroprawicowego Forza Italia, Silvia Berlusconiego, współtworzącej później Lud Wolności. Od 1996 do 2013 nieprzerwanie sprawował mandat senatora (XIII, XIV, XV i XVI kadencji). W latach 2001–2006 zajmował stanowisko przewodniczącego Senatu XIV kadencji. Dołączył później do ugrupowania Bracia Włosi, z jego ramienia w 2022 ponownie uzyskał mandat senatora.

</doc>
<doc id="1116629" url="https://pl.wikipedia.org/wiki?curid=1116629" title="Aranda">
Aranda



</doc>
<doc id="1116630" url="https://pl.wikipedia.org/wiki?curid=1116630" title="Arrernte">
Arrernte



</doc>
<doc id="1116631" url="https://pl.wikipedia.org/wiki?curid=1116631" title="Arunta">
Arunta



</doc>
<doc id="1116634" url="https://pl.wikipedia.org/wiki?curid=1116634" title="Poziom głośności">
Poziom głośności

Poziom głośności – wielkość będąca porównawczą miarą głośności dźwięku w odniesieniu do głośności tonu wzorcowego, wyrażona w fonach.
Poziom głośności dowolnego dźwięku w fonach jest liczbowo równy poziomowi ciśnienia akustycznego tonu o częstotliwości 1000 Hz, który brzmi jednakowo głośno jak ten dźwięk. Zmieniając częstotliwość badanych tonów można wyznaczyć krzywe jednakowego poziomu głośności dla słuchu ludzkiego, czyli izofony. Dźwięki o tej samej liczbie fonów wywołują to samo wrażenie głośności, ale nie muszą być to dźwięki identyczne w sensie barwy.
Korzystając z poziomu głośności można ocenić czy dany dźwięk jest cichszy, czy głośniejszy od innego, ale nie można stwierdzić ilukrotnie (fonów jako miary logarytmicznej nie można sumować arytmetycznie). Aby określić ile razy głośniej dany dźwięk jest słyszany od innego, należy skorzystać z subiektywnej liniowej skali głośności, wyrażonej w sonach.

</doc>
<doc id="1116637" url="https://pl.wikipedia.org/wiki?curid=1116637" title="Dekanat Bychawa">
Dekanat Bychawa

Dekanat Bychawa – jeden z 28 dekanatów w rzymskokatolickiej archidiecezji lubelskiej.
Parafie.
W skład dekanatu wchodzi 11 parafii:
Sąsiednie dekanaty.
Bełżyce, Konopnica, Lublin – Południe, Modliborzyce "(diec. sandomierska)", Piaski, Turobin, Zakrzówek

</doc>
<doc id="1116640" url="https://pl.wikipedia.org/wiki?curid=1116640" title="Dekanat Chełm – Wschód">
Dekanat Chełm – Wschód

Dekanat Chełm – Wschód – jeden z 28 dekanatów w rzymskokatolickiej archidiecezji lubelskiej.
Parafie.
W skład dekanatu wchodzi 14 parafii:
Sąsiednie dekanaty.
Chełm – Zachód, Grabowiec "(diec. zamojsko-lubaczowska)", Hańsk "(diec. siedlecka)", Hrubieszów – Północ "(diec. zamojsko-lubaczowska)", Krasnystaw – Wschód, Sitaniec "(diec. zamojsko-lubaczowska)"

</doc>
<doc id="1116651" url="https://pl.wikipedia.org/wiki?curid=1116651" title="Dekanat Chełm – Zachód">
Dekanat Chełm – Zachód

Dekanat Chełm – Zachód – jeden z 28 dekanatów w rzymskokatolickiej archidiecezji lubelskiej.
Parafie.
W skład dekanatu wchodzi 13 parafii:
Do dekanatu należy także parafia cywilno-wojskowa należąca do dekanatu Krakowskiego Okręgu Wojskowego Ordynariatu Polowego Wojska Polskiego:
Na terenie dekanatu siedzibę swoją ma parafia wojskowa należąca do dekanatu Straży Granicznej Ordynariatu Polowego Wojska Polskiego:
Na terenie dekanatu znajduje się 1 kościół rektoralny:
Sąsiednie dekanaty.
Dekanat Chełm – Wschód, Hańsk "(diec. siedlecka)", Krasnystaw – Wschód, Krasnystaw – Zachód, Siedliszcze

</doc>
<doc id="1116652" url="https://pl.wikipedia.org/wiki?curid=1116652" title="Michał Kulesza (prawnik)">
Michał Kulesza (prawnik)

Michał Tadeusz Kulesza (ur. 15 czerwca 1948 w Łodzi, zm. 13 stycznia 2013 w Warszawie) – polski prawnik, radca prawny, doktor habilitowany nauk prawnych, profesor nadzwyczajny Uniwersytetu Warszawskiego, teoretyk administracji, specjalista z zakresu samorządu terytorialnego, doradca społeczny prezydenta RP ds. samorządu.
Życiorys.
Syn Jana i Danuty. W młodości był harcerzem i instruktorem 1 Warszawskiej Drużyny Harcerskiej im. Romualda Traugutta „Czarna Jedynka”. W 1965 ukończył VI Liceum Ogólnokształcące im. Tadeusza Reytana w Warszawie, a w 1969 studia na Wydziale Prawa i Administracji Uniwersytetu Warszawskiego. Od tegoż roku pracował na tej uczelni. Uzyskał stopnie naukowe doktora i doktora habilitowanego nauk prawnych, został profesorem nadzwyczajnym UW. Kierował Zakładem Nauki Administracji na WPiA UW. Posiadał uprawnienia radcy prawnego, prowadził własną kancelarię i współpracował z innymi kancelariami (Domański Zakrzewski Palinka oraz Baker &amp; McKenzie Gruszczyński i Wspólnicy). Pod jego kierunkiem stopnień naukowy doktora otrzymał Piotr Radziewicz.
Od lat 80. uczestniczył w badaniach nad odbudową samorządu terytorialnego. Należał do współzałożycieli Fundacji Rozwoju Demokracji Lokalnej, był jednym z twórców reform samorządu terytorialnego z 1990 i 1998. W 1989 wchodził w skład zespołu do spraw samorządu podczas rozmów Okrągłego Stołu. Uczestniczył w pracach nad reformą samorządową jako pełnomocnik rządu ds. reformy samorządu terytorialnego (w randze podsekretarza stanu w Urzędzie Rady Ministrów). W latach 1997–1999 pełnił funkcję sekretarza stanu w Kancelarii Prezesa Rady Ministrów w rządzie Jerzego Buzka. Działał w Ruchu Stu. W 2004 był wśród założycieli Partii Centrum.
W latach 2004–2013 zasiadał w Radzie Konsultacyjnej Centrum Monitoringu Wolności Prasy Stowarzyszenia Dziennikarzy Polskich, w której pełnił funkcję wiceprzewodniczącego. Był redaktorem naczelnym miesięcznika „Samorząd Terytorialny”. W 2008 został społecznym doradcą ministra spraw wewnętrznych i administracji w rządzie Donalda Tuska. Został członkiem komitetu poparcia Bronisława Komorowskiego przed przyspieszonymi wyborami prezydenckimi w 2010. W tym samym roku został powołany na stanowisko doradcy społecznego prezydenta Bronisława Komorowskiego ds. samorządu.
Zmarł 13 stycznia 2013 w Warszawie. Pogrzeb odbył się 21 stycznia, pochowany został na Cmentarzu Wojskowym na Powązkach (kwatera FIV-tuje-3).
Z inicjatywy jego żony Ewy redakcja „Rzeczpospolitej” ustanowiła nagrodę „Fundament Rzeczpospolitej im. Michała Kuleszy”.
Odznaczenia i wyróżnienia.
W 2009, "za wybitne zasługi na rzecz samorządu terytorialnego i administracji publicznej, za osiągnięcia w pracy naukowej", został odznaczony Krzyżem Kawalerskim Orderu Odrodzenia Polski. W 2010, "za wybitne zasługi w działalności na rzecz rozwoju demokracji lokalnej, za osiągnięcia w pracy naukowej i publicznej", otrzymał Krzyż Komandorski tego orderu. W 2015 został pośmiertnie odznaczony Odznaką Honorową za Zasługi dla Samorządu Terytorialnego.
W 2011 wyróżniony złotą odznaką Podkarpackiego Stowarzyszenia Samorządów Terytorialnych. 30 maja 2009 otrzymał tytuł honorowego obywatelstwa Brzozowa.

</doc>
<doc id="1116654" url="https://pl.wikipedia.org/wiki?curid=1116654" title="Kałęczyn (przystanek kolejowy)">
Kałęczyn (przystanek kolejowy)

Kałęczyn – przystanek kolejowy w Kałęczynie, w województwie mazowieckim, w Polsce.
W roku 2017 przystanek obsługiwał 20–49 pasażerów na dobę.

</doc>
<doc id="1116656" url="https://pl.wikipedia.org/wiki?curid=1116656" title="Rakowce">
Rakowce

Rakowce, długoodwłokowce (Astacidea) – infrarząd skorupiaków z gromady pancerzowców i rzędu dziesięcionogów.
Duże skorupiaki o wydłużonym, grzbietobrzusznie spłaszczonym ciele, pokrytym silnie zesklerotyzowanym pancerzem. Mają szczypce na trzech pierwszych parach pereiopodiów, przy czym pierwsza ich para jest wyraźnie większa niż pozostałe. Skrzela są nitkowate. Odwłok z pleopodiami i płetwą ogonową, zbudowaną z telsonu i pary uropodiów.
Systematyka.
Należy tu około 750 współcześnie żyjących gatunków i liczne wymarłe. Dzieli się je na 5 nadrodzin i 11 rodzin

</doc>
<doc id="1116669" url="https://pl.wikipedia.org/wiki?curid=1116669" title="Citizen Kane">
Citizen Kane



</doc>
<doc id="1116673" url="https://pl.wikipedia.org/wiki?curid=1116673" title="Pierścień (jezioro)">
Pierścień (jezioro)

Pierścień (Rink, Tłokowskie Jezioro, Krzywe Jezioro) – jezioro w miejscowości Tłokowo, w gminie Jeziorany. Nazwa jeziora pochodzi prawdopodobnie od legendy o zatopionym orszaku weselnym i młodej parze, która zginęła wraz z orszakiem weselnym pod taflą lodu (nazwa od zatopionych obrączek młodej pary).
Powierzchnia jeziora wynosi 30,3 ha, a jego maksymalna głębokość 19 m.

</doc>
<doc id="1116674" url="https://pl.wikipedia.org/wiki?curid=1116674" title="Port lotniczy Fukuoka">
Port lotniczy Fukuoka

 (IATA: FUK, ICAO: RJFF) – międzynarodowy port lotniczy położony na południowy wschód od centrum Fukuoki. Jest największym portem lotniczym na wyspie Kiusiu, w Japonii.
Opis.
Lotnisko znajduje się w dzielnicy Hakata-ku, na południowy wschód od centrum miasta. Związane jest z resztą miasta Fukuoka metrem i drogami. Podróż metrem z lotniska do dzielnicy biznesowej zajmuje mniej niż dziesięć minut.
Port lotniczy Fukuoka jest czwartym co do wielkości lotniskiem w Japonii. W 2006 roku obsłużył 18,1 mln pasażerów, 137 tys. startów i lądowań.
Jest tylko jeden pas startowy o długości 2800 metrów, a lotnisko jest otoczone terenami mieszkalnymi i podejście przypomina stare lotnisko w Hongkongu Kai Tak.

</doc>
<doc id="1116675" url="https://pl.wikipedia.org/wiki?curid=1116675" title="Przekroczyć próg nadziei">
Przekroczyć próg nadziei

Przekroczyć próg nadziei − wywiad, w której Jan Paweł II odpowiada na pytania włoskiego dziennikarza Vittoria Messoriego.
Do czasu wydania "Przekroczyć próg nadziei" nie było zwyczaju, aby głowa Kościoła katolickiego wydawała pod swoim imieniem osobiste refleksje na temat wiary, historii, kultury i własnego życia. Książka została sprzedana w 20 mln egzemplarzy.
Tematyka.
Jan Paweł II mówi o Kościele, religii, problemach współczesnego świata. Głównym zamiarem Ojca Świętego jest zaproszenie współczesnego człowieka do tego, aby przekroczył próg nadziei, to znaczy wyszedł z obszaru smutku, zwątpienia, agnostycyzmu i wszedł w obszar nadziei, gdzie działa Bóg w Osobie Jezusa Chrystusa. Jan Paweł II jest świadomy rozlicznych zniewoleń i trudności, które nie pozwalają wielu ludziom uczynić tego odważnego kroku. Papież jest wobec nich cierpliwy.
Chrześcijańska mistyka a buddyzm.
Jednym z pytań zadanych papieżowi było zagadnienie buddyzmu, jako systemu zbawczego oraz jego technik medytacyjnych i mistycznych, atrakcyjnych dla ludzi Zachodu. Papież przyznał, że czasem porównuje się doświadczenie "nirwany" w buddyzmie do kontemplacji chrześcijańskiej, zwłaszcza w odniesieniu do drogi oczyszczenia wiary nauczanej przez Jana od Krzyża. Według Papieża różnica jest w tym, że droga opisywana przez hiszpańskiego Doktora Kościoła nie prowadzi do oderwania od samego siebie, lecz do tego, by zjednoczyć się z osobowym Bogiem. W "oświeceniu" buddyjskim nie ma mowy o przybliżaniu się do Boga, gdyż buddyzm jest w dużym stopniu systemem ateistycznym. Chrześcijańska droga do zjednoczenia z Bogiem nie dokonuje się jedynie przez oczyszczenie, ale przede wszystkim przez miłość – w życiu wierzącego działa "żywy płomień miłości", jak nazwał hiszpański mistyk swoje główne dzieło. Papież stwierdził, że kontemplacja chrześcijańska, do której prowadzi doktryna Jana od Krzyża, dokonuje się na poziomie nadprzyrodzonym, podczas gdy refleksje buddyjskie dotyczą poziomu przyrodzonego, dlatego właściwie mówiąc:
Opinie papieża na temat buddyzmu spotkały się z krytyką środowisk buddyjskich, zarzucających mu niezrozumienie tematu i przypisywanie buddyzmowi nieprawdziwych poglądów. Zbiór krótkich polemik nauczycieli buddyjskich z tezami przedstawionymi przez papieża został wydany w Polsce jako "Przekroczyć próg mądrości""."

</doc>
<doc id="1116678" url="https://pl.wikipedia.org/wiki?curid=1116678" title="Dar i tajemnica">
Dar i tajemnica

Dar i tajemnica − książka autobiograficzna napisana przez Jana Pawła II w 50. rocznicę święceń kapłańskich.
Papież opisuje w niej historię swojego powołania, nie tylko związaną z zewnętrznymi wydarzeniami, ale również przeżyciami i doświadczeniami z nim związanymi. Książka zawiera wspomnienie z lat młodzieńczych Karola Wojtyły, studiów na Uniwersytecie Jagiellońskim i w Seminarium Krakowskim, a także pierwszych lat kapłaństwa i pobytu w Rzymie w latach 1946–1948.
Książka w wydaniu polskim była wzbogacona rysunkami miejsc związanych z kapłaństwem byłego biskupa krakowskiego autorstwa Stanisława Sobolewskiego. Na końcu książki, wolą autora, znajduje się "Litania do Chrystusa Kapłana i Żertwy".

</doc>
<doc id="1116679" url="https://pl.wikipedia.org/wiki?curid=1116679" title="Ogrody Zamkowe">
Ogrody Zamkowe



</doc>
<doc id="1116683" url="https://pl.wikipedia.org/wiki?curid=1116683" title="Wstańcie, chodźmy!">
Wstańcie, chodźmy!

Wstańcie, chodźmy! – książka papieża Jana Pawła II, wydana w Polsce przez Wydawnictwo Św. Stanisława BM w maju 2004 roku. Tytuł książki pochodzi od słów, które wg Ewangelii Mateusza, skierował Chrystus do Apostołów po modlitwie w Ogrójcu.
Treścią książki jest refleksja o czasach, kiedy Karol Wojtyła został biskupem (1958), a także po 1978 roku, kiedy został wybrany na stolicę apostolską.
Pierwsze polskie wydanie w oprawie graficznej Olgierda Chmielewskiego, było ilustrowane zdjęciami autorstwa Studia ST / Lenartowicz, Zaucha i posiadało na okładce zdjęcie autorstwa Adama Bujaka. W limitowanej wersji bibliofilskiej (oprawa w białą i brązową skórę) na okładce umieszczono zdjęcie autorstwa Studia ST.
W 2004 roku w krakowskim wydawnictwie Biały Kruk książka ukazała się jako album z fotografiami Adama Bujaka.

</doc>
<doc id="1116686" url="https://pl.wikipedia.org/wiki?curid=1116686" title="Dekanat Garbów">
Dekanat Garbów

Dekanat Garbów – jeden z 28 dekanatów w rzymskokatolickiej archidiecezji lubelskiej.
Parafie.
W skład dekanatu wchodzi 9 parafii:
Na terenie dekanatu znajduje się 1 kościół rektoralny:
Sąsiednie dekanaty.
Bełżyce, Kazimierz Dolny, Konopnica, Lublin – Północ, Michów, Puławy

</doc>
<doc id="1116688" url="https://pl.wikipedia.org/wiki?curid=1116688" title="Jake Nava">
Jake Nava

Jake Nava − brytyjski reżyser wideoklipów i reklam telewizyjnych.
Uznanie zdobył teledyskami takich gwiazd jak Tina Turner, Spice Girls, Britney Spears, The Rolling Stones czy Robbie Williams. W 2007 r. za swoją pracę został wyróżniony nominacją do nagrody MTV Video Music Award dla najlepszego reżysera (za „Beautiful Liar” − Beyoncé and Shakiry).
Jest również związany z produkcją komercyjną reklam telewizyjnych takich marek jak np. Armani, L’Oréal, Deichmann, Puma, Pantene czy Axe.
Wyreżyserowane teledyski.
1994 r.
1995 r.
1996 r.
1997 r.
1998 r.
1999 r.
2000 r.
2001 r.
2002 r.
2003 r.
2004 r.
2005 r.
2006 r.
2007 r.
2008 r.
2009 r.
Little Boots − „New in Town”
2014 r.

</doc>
<doc id="1116692" url="https://pl.wikipedia.org/wiki?curid=1116692" title="Cezary Chlebowski">
Cezary Chlebowski

Cezary Chlebowski (ur. 15 lutego 1928 w Grodźcu, zm. 9 maja 2013 w Warszawie) – polski pisarz i publicysta, historyk, Harcerz Rzeczypospolitej; autor książek i szkiców poświęconych mało znanym wydarzeniom z dziejów polskiego Państwa Podziemnego w czasie II wojny światowej.
Pochodzenie.
Jego dziad, Antoni Chlebowski herbu Poraj (1872–1917), wywodził się ze szlachty kieleckiej z okolic Jędrzejowa. W 1905 roku będąc studentem pedagogiki, został relegowany z Uniwersytetu Jagiellońskiego za aktywny udział w krakowskim ruchu studenckim i – dzięki protekcji dziedziców Grodźca Ciechanowskich – osiedlił się w tej miejscowości. Wywalczył budowę szkoły w osiedlu górniczym, tzw. „Pekinie”, i po jej ukończeniu w 1909 roku został tu kierownikiem. Sprawował tę funkcję aż do śmierci.
Jego babka, Helena z domu Kołaczyńska herbu Ślepowron (1876–1938), prowadziła dom i wychowywała dzieci – Helenę (1900–1954), Zygmunta (1902–1988) i Marię (1911–1979). Zygmunt, ojciec Cezarego, był urzędnikiem Kopalni „Grodziec”.
Dziad ze strony matki, Jan Szwaja (1878–1956), był podoficerem I Brygady Legionów i uczestnikiem wojny polsko-bolszewickiej w 1920 roku. Z zawodu był kolejowym maszynistą pociągów specjalnych. Babka – Franciszka z domu Bednarek – była krawcową i akuszerką, w latach 1911–1955 odebrała około 3 tysięcy porodów. Jan i Franciszka mieli 4 dzieci, spośród których najstarsza była Aniela (1905–1945) – matka Cezarego, kolejnym dzieckiem był Teofil (1909–1955), ojciec Moniki Szwai, następnym – Edward Szwaja (1910–1938), porucznik lotnictwa, który zginął w wojskowym wypadku lotniczym, a najmłodszą Teodozja (1914–1956), późniejsza Nędzka.
Dzieciństwo i młodość: wojna i sabotaż, harcerstwo i edukacja.
Przed i w czasie II wojny światowej.
W latach 1935–1939 ukończył 5 klas szkoły powszechnej, już w 1936 roku został zuchem, a następnie harcerzem i otrzymał stopień młodzika. Po wybuchu wojny kontynuował realizację programu I klasy gimnazjum na tajnych kompletach. W listopadzie 1939 roku pomagał ojcu, wraz z zastępem harcerskim, ukryć najcenniejsze książki biblioteki Polskiej Macierzy Szkolnej przed ich spaleniem przez Hitlerjugend. Ukończywszy 13 lat w 1941 roku rozpoczął pracę w warsztatach elektrycznych Szlenka, gdzie zetknął się z pierwszymi próbami sabotażowymi. 22 lipca 1942 roku wraz z rodziną został wysiedlony z Grodźca i wraz z pozostałymi 300 inteligenckimi rodzinami z Zagłębia był wywieziony na przymusowe roboty do Niemiec. 
Wspomnienie rodziny Ostrowskich z Grodźca (Stefana Ostrowskiego jego żony Rozalii i córki Krystyny):
Po wybuchu drugiej wojny światowej Niemcy zaproponowali Stefanowi Ostrowskiemu pracę w charakterze tłumacza dla Rzeszy. Odmówił on współpracy z Niemcami i dlatego też został wraz z rodziną zesłany na roboty do Niemiec. Krystyna Ostrowska mówiła, że pewnej nocy do ich mieszkania, gdzie mieszkał Stefan z żoną Rozalią i córką Krystyną przyszło Gestapo. Kazali im spakować się, dali im tylko godzinę na zabranie najpotrzebniejszych rzeczy. W drodze, w pociągu, Ostrowscy poznali rodzinę Chlebowskich – rodziców i nastoletniego syna Cezarego. Obydwie rodziny zaprzyjaźniły się ze sobą. Krystyna była pod tak wielkim wrażeniem spokojnego charakteru i niezwykłej uprzejmości młodego chłopca Cezarego Chlebowskiego, że postanowiła, że jeżeli kiedykolwiek będzie miała syna, nazwie go Cezary. Po kilku dniach pobytu w Niemczech, Stefan, z racji tego, że dobrze znał język niemiecki, poznał strażnika obozu, który pomógł w uwolnieniu rodzin Ostrowskich oraz Chlebowskich. Dostali oni od żony strażnika jedzenie i wrócili do ojczyzny. 
Po ucieczce stamtąd do Generalnego Gubernatorstwa Cezary Chlebowski zamieszkał w leśnictwie Horbów w okolicy Białej Podlaskiej. Tamtejszym leśniczym był Jan Kowerda (stryj Borysa Kowerdy), mąż Heleny Chlebowskiej. Przez 15 miesięcy (sierpień 1942 – listopad 1943) Chlebowski pracował jako robotnik leśny (prowadził też mały sabotaż, obniżając jakość zbieranej żywicy, która była odbierana na potrzeby niemieckiego przemysłu zbrojeniowego), po czym wraz z rodzicami przeniósł się do Sichowa, majątku radziwiłłowskiego koło Rytwian na Kielecczyźnie (gdzie zarządcą lasów był brat jego matki). Tu kontynuował pracę – wraz z ojcem – jako robotnik leśny. Tu też przyczynił się do zmarnowania eksperymentalnej niemieckiej plantacji koksagisu, z którym wiązano nadzieję jako alternatywnym źródłem kauczuku. Od początku 1944 roku – po zaprzysiężeniu do AK – pomagał ojcu i wujowi w redagowaniu biuletynu zawierającego informacje z nasłuchu radiowego oraz kolportował miejscową podziemną gazetkę. Po przedostaniu się – w czasie walk frontowych – do Stalowej Woli, kontynuował naukę jako uczeń II klasy gimnazjum. Kontynuował też działalność harcerską, szybko zostając zastępowym i otrzymując stopień wywiadowcy.
Po wojnie.
6 lutego 1945 roku – zaraz za frontem – wrócił do Zagłębia (jego ojciec został tam członkiem komisji rewindykacyjnej poniemieckiego przemysłu węglowego), gdzie kontynuował naukę w gimnazjum, ukończył kurs wodzów zuchowych uzyskując stopień ćwika i został wodzem zuchowym przy 6 ZDH (Zagłębiowskiej Drużyny Harcerskiej). W 1946 roku ukończył kurs instruktorski jako Harcerz Orli, a wkrótce potem – po ukończeniu kursu drużynowych w Czeladzi – Harcerz Rzeczypospolitej. Z kursu podharcmistrzowskiego usunął go w 1947 roku ze względów politycznych późniejszy komunistyczny „reformator” ZHP Stanisław Chladek. Maturę uzyskał w czerwcu 1946 roku w Sławięcicach i w 1947 roku przeniósł się do Warszawy. Do 1950 roku studiował na Wydziale Dyplomatyczno-Konsularnym i Studium Dziennikarskim Akademii Nauk Politycznych w Warszawie, skąd usunięto go z powodów politycznych. W tym roku został również usunięty z ZHP oraz stracił stypendium w Banku Handlowym.
Studia i doktorat.
W 1969 roku ukończył magisterskie studia dziennikarskie na Uniwersytecie Warszawskim, a w 1980 roku na Wydziale Historycznym Uniwersytetu Warszawskiego otrzymał stopień naukowy doktora na podstawie pracy „Monografia Organizacji Dywersyjnej AK poza wschodnimi granicami Polski w okresie wrzesień 1941 – marzec 1943” (promotor prof. dr hab. Tadeusz Jędruszczak, były komendant WIH, recenzenci: prof. dr hab. Aleksander Gieysztor i prof. dr hab. Andrzej Ajnenkiel). Praca ta została uznana przez Radio „Wolna Europa” za jeden z bestsellerów 1983 roku, otrzymała nagrodę im. Włodzimierza Pietrzaka w 1983 roku, była wyróżniona nagrodą specjalną przez Instytut Józefa Piłsudskiego w Nowym Jorku w 1984 roku jako „najlepsza książka w języku polskim żyjącego autora z najnowszej historii Polski wydana w latach 1981–1984”. Fundacja Fulbrighta w USA przyznała autorowi za tę pozycję nagrodę w postaci kilkumiesięcznego pobytu w USA. Książka „Wachlarz” oparta na tym doktoracie została wydana w sumie w ponadstutysięcznym nakładzie, co – według prof. Gieysztora – było rekordem ilościowym, jeśli chodzi o tego typu książki historyczne.
Praca.
W latach 1950–1970 zmieniał pracę 27 razy, było to przeważnie wynikiem niechętnego stosunku władz PRL do jego osoby. Pracował m.in. w:
Po rozwiązaniu Komitetu Pokoju przeszedł na wcześniejszą emeryturę w 1990 roku.
Był stałym współpracownikiem programu TV „Rewizja Nadzwyczajna” prowadzonego przez red. Dariusza Baliszewskiego.
Jako dziennikarz zajmował się tematyką sportową (przede wszystkim pisał o narciarstwie) i kombatancką. W latach 1965–2002 przeprowadził ponad 1,5 tys. odczytów i spotkań autorskich w kraju oraz za granicą (w dużej części na własny koszt), przeważnie w środowiskach polonijnych, m.in. w Anglii (Londyn), Armenii (Erywań), Białorusi (Brasław, Brześć, Grodno, Lida, Mińsk), Kanadzie (Montreal, Toronto), Litwie (Wilno), Łotwie (Dyneburg, Ryga), Niemczech (Berlin, Hamburg, Monachium), Szwajcarii (Berno, Genewa), Ukrainie (Charków, Kijów, Lwów, Miednoje) i USA (Nowy Jork, San Francisco, Waszyngton).
W pierwszej połowie lat 90. brał udział w sesji plenarnej Polskiego Uniwersytetu Ludowego w Mińsku, poświęconej 50. rocznicy powstania Armii Krajowej i jej działalności na ziemiach wschodnich II Rzeczypospolitej.
Relacje z władzami PRL.
Po współzorganizowaniu w kwietniu 1946 roku spotkania w Szczecinie z przemówieniem wicepremiera Stanisława Mikołajczyka i po zorganizowaniu 3 maja przemarszu drużyny harcerskiej przez Rybnik dla uczczenia rocznicy konstytucji został pobity i przesłuchany przez UB. W czasie przesłuchania podpisał zobowiązanie do nieujawniania nikomu tego faktu.
W kwietniu 1947 ujawnił się przed komisją likwidacyjną przy byłym Wojewódzkim Urzędzie Bezpieczeństwa Publicznego w Katowicach, gdzie stwierdził, że należał do organizacji niepodległościowej pod dowództwem „Tymoszuka” na terenie powiatu Biała Podlaska i do organizacji AK „Jędrusie” na terenie powiatu sandomierskiego.
W 1951 roku został powtórnie zatrzymany i pobity w Urzędzie Bezpieczeństwa przy ul. Cyryla i Metodego w Warszawie. „Zaproponowano” mu współpracę, jednak udało mu się uzyskać kilka dni „na zastanowienie”. W tym czasie napisał list do Stanisława Radkiewicza, członka Komisji Bezpieczeństwa KC PZPR, prosząc go o zwolnienie ze współpracy. W relacji SB incydent ten został opisany tak: "W 1949 roku został pozyskany do współpracy przez Służbę Bezpieczeństwa, ale po krótkim okresie odmówił współpracy, pisząc list do Ministra BP o zwolnienie go od wykonywania zadań dla SB".
W latach 1964–1966 Wydział do Walki z Przestępstwami Gospodarczymi Komendy Stołecznej MO prowadził przeciw Chlebowskiemu postępowanie w związku z zarzutem „o przemyt kryształów”.
Służba Bezpieczeństwa założyła Chlebowskiemu teczkę 3 grudnia 1969 roku. Został „figurantem” o kryptonimie „Cezar”. Rozpoczęto intensywne działania śledcze, szykanujące, nękające, utrudniające dostęp do archiwów i rozsiewające błędne informacje i insynuacje na jego temat. Działania te były prowadzone przez Wydziały: VIII Departamentu I (ds. wywiadu), XII Departamentu II (ds. kontrwywiadu) oraz II i IV Departamentu III (ds. walki z działalnością antypaństwową w kraju) MSW. Działania te były prowadzone do 1983 roku, przykładowo (numery stron z teczki IPN Chlebowskiego):
Sprawę Chlebowskiego przez cały czas prowadził w MSW starszy inspektor Wydziału II Departamentu III MSW ppłk (od 1973 roku płk) T. Krawczyk.
Twórczość.
Był autorem 17 książek i 36 ich wznowień. Jego twórczość łączy wnikliwość historyczną z talentem narracyjnym ("Pozdrówcie Góry Świętokrzyskie", "Zagłada IV odcinka", "Odłamki granatu", "Gdy las był domem"). Najpopularniejsze książki historyczne to: "Pozdrówcie Góry Świętokrzyskie", "Wachlarz" i autobiografia "Bez pokory". W sumie jego książki osiągnęły łączny nakład ponad 1 miliona egzemplarzy.
Ponadto dorobek Chlebowskiego składa się z:
Życie prywatne.
Od 1947 roku do śmierci mieszkał w Warszawie. W 1951 roku ożenił się z Anną Piskorską (rozwód w 1966 roku). Był ojcem Weroniki Chlebowskiej-Dziadosz i Tomasza Chlebowskiego. Powtórnie ożenił się z Grażyną Ciszewską.
Został pochowany 17 maja 2013 roku na Cmentarzu Wojskowym na Powązkach w Warszawie w sektorze D, rząd 1b, grób 35.
Upamiętnienie.
14 czerwca 2013 roku w przededniu uroczystości na Wykusie, przy tamtejszej kapliczce umieszczono tabliczkę upamiętniającą Cezarego Chlebowskiego i jego dzieło.
9 maja 2014 roku, w pierwszą rocznicę jego śmierci, spadkobiercy Cezarego Chlebowskiego przekazali całe jego archiwum do Archiwum Akt Nowych.
Rada Miejska w Końskich na swojej XL sesji 25 czerwca 2014 roku nadała Bibliotece Publicznej Miasta i Gminy Końskie imię Cezarego Chlebowskiego. Uroczyste odsłonięcie nowej tablicy biblioteki odbyło się 30 sierpnia 2014 roku w ramach obchodów dni Koneckiego Września.

</doc>
<doc id="1116694" url="https://pl.wikipedia.org/wiki?curid=1116694" title="Dawny Ogród Zoologiczny w Zielonej Górze">
Dawny Ogród Zoologiczny w Zielonej Górze

Dawny Ogród Zoologiczny w Zielonej Górze (dawne ZOO) – położony przy ul. Wyspiańskiego 21 w Zielonej Górze kompleks parkowy mieszczący do lat 70. XX wieku miejski ogród zoologiczny. Znajdują się tutaj pozostałości pawilonów dla zwierząt oraz dwa stawy. Zwiedzającym oferowano do obejrzenia dość powszechnie spotykane w ogrodach zoologicznych zwierzęta: m.in. muflony, kozy, owce, sarny. Na stawach pływało ptactwo wodne. 
W konsekwencji likwidacji ogrodu w Zielonej Górze zwierzęta trafiły m.in. do zoo w Nowym Tomyślu. W 2006 roku proponowano odbudowę ogrodu w innej lokalizacji. Obecnie zwierzęta można obejrzeć jedynie w sanatorium dla dziko żyjących zwierząt w Starym Kisielinie pod Zieloną Górą.

</doc>
<doc id="1116697" url="https://pl.wikipedia.org/wiki?curid=1116697" title="Aircalin">
Aircalin

Aircalin – nowokaledońskie linie lotnicza z siedzibą w Numea.
Agencja ratingowa Skytrax przyznała liniom trzy gwiazdki.

</doc>
<doc id="1116700" url="https://pl.wikipedia.org/wiki?curid=1116700" title="Herb Jerozolimy">
Herb Jerozolimy

Herb Jerozolimy, urzędowy emblemat izraelskiego miasta Jerozolimy i jego izraelskich władz. Przyjęty w 1949 po zorganizowanym wcześniej konkursie. Herb był opublikowany w dzienniku urzędowym "Rashumot" 13 listopada 1958. Znajdujący się w centrum herbu niebieski lew jest nawiązaniem do biblijnego Lwa Judy. W tle zarysowano linie kamieni jerozolimskich murów, niektóre źródła podają nawet informację, iż jest to fragment tzw. Ściany Płaczu. Postać stojącego na tylnych łapach lwa okalają z obu stron gałązki oliwne, symbol pokoju. Ponad tarczą herbu znajduje się hebrajski napis, jest to nazwa miasta - Jerozolima (hebr. יְרוּשָׁלַיִם).

</doc>
<doc id="1116702" url="https://pl.wikipedia.org/wiki?curid=1116702" title="Ogrody Zamkowe w Warszawie">
Ogrody Zamkowe w Warszawie

Ogrody Zamkowe – ogród przylegający do Zamku Królewskiego w Warszawie od strony Wisły, pomiędzy zamkiem a Wisłostradą. Obszar ten o powierzchni 5,8 ha położony jest częściowo na i poniżej skarpy warszawskiej w granicach dzielnicy Śródmieście.
Historia.
Ogrody Zamkowe pierwotnie rozciągały się pomiędzy zamkiem a Wisłą, choć rzeka kiedyś przepływała bliżej zamku niż obecnie. Powstały one w już w średniowieczu, rozwinięte w XVI wieku jako ogród renesansowy. W XVII i XVIII wieku ogrody znacznie upiększono w związku ze stołeczną funkcją Warszawy, przy czym teren poniżej skarpy włączono dopiero na życzenie króla Stanisława Augusta.
Wielki park powstał w tym miejscu dopiero w wieku XIX według projektu Jakuba Kubickiego, przy czym ruchliwą ulicę u podnóża skarpy ukryto w tzw. Arkadach Kubickiego z lat 1818 – 1821, łącząc ogród dolny z górnym i nie zakłócając ruchu w tej części miasta.
W okresie międzywojennym po odzyskaniu niepodległości zamek znów odzyskał swoją rangę i przystąpiono do rewaloryzacji zaniedbanych ogrodów, wzorując się na barokowych ogrodach francuskich. Ogrody te w okresie powojennym ponownie uległy zaniedbaniu, z czym związek miała też dość późna decyzja o odbudowie zamku.
Współczesność.
Od roku 1991 prowadzona jest rekonstrukcja ogrodów, a projekt przewiduje powstanie ogrodów na trzech poziomach. Nad projektem pracowali: architekci prof. Janusz Bogdanowski i Dorota Uruska-Suszek, a dokończyli architekci krajobrazu: Jakub Zemła, Tomasz Zwiech, Dorota Rudawa, Mirosław Sztuka i Dorota Nitecka-Frączyk. Według zamierzeń na najwyższym poziomie ma zostać ponownie założony ogród geometryczny z epoki dynastii Wazów, na środkowym nad Arkadami Kubickiego wytyczony ma zostać ogród wiszący z XIX wieku, a na poziomie najniższym zrekonstruowany ma zostać geometryczny układ z lat międzywojennych. Ogród należy do Zamku Królewskiego i jego rekonstrukcja prowadzona jest z funduszy Zamku.

</doc>
<doc id="1116703" url="https://pl.wikipedia.org/wiki?curid=1116703" title="Dekanat Kazimierz Dolny">
Dekanat Kazimierz Dolny

Dekanat Kazimierz Dolny – jeden z 28 dekanatów w rzymskokatolickiej archidiecezji lubelskiej.
Parafie.
W skład dekanatu wchodzi 7 parafii:
na terenie dekanatu znajduje się 1 kościół rektoralny:
Sąsiednie dekanaty.
Bełżyce, Garbów, Opole Lubelskie, Puławy, Zwoleń "(diec. radomska)"

</doc>
<doc id="1116708" url="https://pl.wikipedia.org/wiki?curid=1116708" title="Odra 1204">
Odra 1204

Odra 1204 – tranzystorowy komputer drugiej generacji skonstruowany i produkowany w Zakładach Elektronicznych Elwro od 1967 roku. Komputer przeznaczony był do obliczeń naukowo-technicznych i sterowania procesami technologicznymi w czasie rzeczywistym.
Była pierwszym polskim komputerem mikroprogramowanym o całkowicie zmienionej logice i konstrukcji w porównaniu do wcześniejszych komputerów Odra. Wprowadzono tranzystory krzemowe, a lutowane połączenia między gniazdami zastąpiono owijanymi. Zachowano jedynie technologię. 
Symulowanie Odry.
W celu wykorzystania bogatego oprogramowania, powstał symulator Odry 1204 i systemu operacyjnego MASON, na minikomputer Mera 400.
Produkcja.
Z 179 wyprodukowanych maszyn, 114 zostały wyeksportowane.

</doc>
<doc id="1116712" url="https://pl.wikipedia.org/wiki?curid=1116712" title="Festiwal Chóralny „Cantate Domino”">
Festiwal Chóralny „Cantate Domino”

Festiwal Chóralny „Cantate Domino” odbywa się w Krakowie od 2006 roku.
Historia.
Festiwal odbywa się od 2006 roku.
Uczestnicy.
Uczestnikami Festiwalu mogą być amatorskie zespoły chóralne,
Kwalifikacji do udziału w Festiwalu dokonuje Rada Artystyczna złożona z przedstawicieli organizatorów.
Zespoły są podzielone na następujące kategorie:
Laureaci.
Przyznawane są nagrody w każdej kategorii - I, II i III. Dla najlepszego zespołu przyznawane jest Grand Prix

</doc>
<doc id="1116714" url="https://pl.wikipedia.org/wiki?curid=1116714" title="Dekanat Konopnica">
Dekanat Konopnica

Dekanat Konopnica – jeden z 28 dekanatów w rzymskokatolickiej archidiecezji lubelskiej.
Parafie.
W skład dekanatu wchodzi 8 parafii:
Sąsiednie dekanaty.
Bełżyce, Bychawa, Garbów, Lublin – Południe, Lublin – Północ, Lublin – Zachód

</doc>
<doc id="1116716" url="https://pl.wikipedia.org/wiki?curid=1116716" title="Ludność Starogardu Gdańskiego">
Ludność Starogardu Gdańskiego



</doc>
<doc id="1116719" url="https://pl.wikipedia.org/wiki?curid=1116719" title="Ludność Wejherowa">
Ludność Wejherowa

Artykuł dokumentuje ludność miasta Wejherowa na przestrzeni lat.

</doc>
<doc id="1116721" url="https://pl.wikipedia.org/wiki?curid=1116721" title="Melanezyjczycy">
Melanezyjczycy

Melanezyjczycy – rdzenna ludność wysp Melanezji.
Charakterystyka.
W 1991 roku ich liczebność wynosiła ok. 1 mln. Zamieszkują Papuę-Nową Gwineę, Nauru, Wyspy Salomona, Vanuatu, Fidżi, wschodnią Indonezję oraz Timor Wschodni. Są wynikiem zmieszania się pierwotnej ciemnoskórej ludności z późniejszą napływową ludnością jasnoskórą, przybyłą do Melanezji z obszarów wschodniej i południowo-wschodniej Azji w trzech falach między XX a VIII wiekiem p.n.e. Są silnie zróżnicowani kulturowo, posługują się wieloma różnymi językami (języki austronezyjskie i papuaskie) oraz językami kreolskimi opartymi na angielskim (tok pisin, bislama). Podstawą gospodarki Melanezyjczyków jest przeważnie rybołówstwo i w mniejszym zakresie chów zwierząt. W tradycyjnych wierzeniach dużą rolę odgrywa magia i kult przodków.
Do ludności melanezyjskiej zalicza się Papuasów z Nowej Gwinei. Część badaczy jednak oddziela ich od wyspiarskich Melanezyjczyków, przede wszystkim ze względu na różnice językowe.
Na świecie blond włosy u ludzi występują rzadko poza Europą i innymi skupiskami ludzi o europejskim pochodzeniu. Jednakże Melanezyjczycy są jednym z nielicznych nieeuropejskich ludów i jedynym wśród czarnoskórych ludów, gdzie naturalnie występują blond włosy.

</doc>
<doc id="1116723" url="https://pl.wikipedia.org/wiki?curid=1116723" title="Kilgore Trout">
Kilgore Trout

Kilgore Trout – fikcyjna postać stworzona przez amerykańskiego pisarza Kurta Vonneguta. Vonnegut określał Trouta jako swoje „alter ego” i „kogoś kim zwykł być”. Dopatrywano się podobieństw między Kilgorem Troutem a pisarzem science fiction Theodorem Sturgeonem (trout w angielskim oznacza pstrąga, a sturgeon – jesiotra). Kilgore Trout ma syna, Leona, narratora jednej z powieści Vonneguta – Galapagos.
Życiorys.
Trout pojawia się w kilku powieściach Vonneguta, w których odgrywa różne role: w "Niech pana Bóg błogosławi, panie Rosewater" i "Rzeźni numer pięć" jedynie katalizuje swoją twórczością działania innych bohaterów, w innych ("Śniadanie mistrzów", "Sinobrody", "Trzęsienie czasu") jest jednym z bohaterów czynnie udzielających się w akcji powieści. Trout w różnych książkach był odmiennie przez Vonneguta przedstawiany, nabierając mniej lub więcej cech samego autora. Trout mieszka w Ilium w stanie Nowy Jork (fikcyjna miejscowość przypominająca Troy w tymże stanie; Vonnegut urodził się w Indianapolis). Przez pewien czas żył i pracował w Schenectady. W późniejszych powieściach Trout mieszka w Cohoes, gdzie pracuje jako monter aluminiowych witryn i krat. Duch syna Trouta, Leon Trotsky Trout, jest narratorem w powieści Vonneguta "Galapagos".
Trout jest przedstawiany przez Vonneguta jako nadzwyczaj płodny, ale niespełniony pisarz science fiction, którego opowiadania były początkowo publikowane jako wypełniacz w pismach pornograficznych. Odkrywcą jego twórczości jest milioner Eliot Rosewater który zgromadził niemal pełną kolekcję dzieł Trouta. W dorobku pisarza znajdowało się 209 powieści i ponad 2000 opowiadań.
Kilgore Trout to także pionier w dziedzinie wpływu idei i poglądów na zdrowie psychiczne, za co otrzymuje w "Śniadaniu mistrzów" w 1979 roku Nagrodę Nobla w dziedzinie medycyny.
Vonnegut kilkakrotnie zmieniał biografię Trouta. W "Śniadaniu mistrzów" Trout żył w latach 1907-1981, a w "Trzęsieniu czasu" od 1917 do 2001. Obie daty zgonu były oddalone w przyszłości względem czasu pisania i wydania powieści. Jego ojcem był Raymond Trout, ornitolog pracujący na uniwersytecie w Northampton w stanie Massachusetts. Gdy Kilgore miał 12 lat, ojciec zamordował żonę i schował ciało w piwnicy. Nienawiść do ojca sprawiła, że w wieku 14 lat Kilgore Trout napisał pierwsze opowiadanie. Podczas II wojny światowej służył w Europie, Korei i Japonii, gdzie został uwiedziony przez japońską agentkę. Za zdradę został skazany na więzienie w Federalnym Zakładzie Poprawczym dla Dorosłych Niższego Stopnia Zagrożenia Społecznego. W jednym z ostatnich opowiadań Vonneguta opublikowanym na łamach „In These Times” Kilgore Trout popełnił samobójstwo w nocy 15 października 2004 roku przez wypicie Drāno, środka do udrożniania rur, po tym jak dowiedział się, że decyzją Sądu Najwyższego Stanów Zjednoczonych przy stosunku głosów 5 do 4 George W. Bush zostanie wybrany prezydentem USA na kolejną kadencję. W "Śniadaniu Mistrzów" staraniem Amerykańskiej Akademii Nauki i Sztuki wzniesiono nad jego prochami pomnik z cytatem z ostatniej nieukończonej powieści: "Warunkiem zdrowia są humanitarne poglądy".
Kilgore Trout w dziełach innych artystów.
Przynajmniej jedna powieść została opublikowana pod nazwiskiem „Kilgore Trout”; jest to "Venus on the Half-Shell" ("Wenus na połówce muszli") Philipa José Farmera z 1975 roku. Przez pewien czas przypisywano jej autorstwo samemu Vonnegutowi; gdy prawdziwy autor się ujawnił, Vonnegut podobno nie był zadowolony. W zinie wydawanym przez Richarda E. Geisa "The Alien Critic/Science Fiction Review" Farmer wyznał, że z powodu książki dostał wściekły i wulgarny telefon od samego Vonneguta.
W powieści Salmana Rushdiego "The Ground Beneath Her Feet" wspomniany jest Kilgore Trout. Fikcyjny pisarz jest też wymieniony w podziękowaniach zamieszczonych we wkładce do płyty Ringo Starra "Ringo".
Jazzowy pianista Lyle Mays jedną ze skomponowanych przez siebie melodii zatytułował "Kilgore Trout".

</doc>
<doc id="1116727" url="https://pl.wikipedia.org/wiki?curid=1116727" title="Maróz (jezioro)">
Maróz (jezioro)

Maróz – jezioro położone pomiędzy wsiami Maróz, Marózek i Swaderki w województwie warmińsko-mazurskim, w powiecie olsztyńskim, w gminie Olsztynek, około 5 km na wschód od Waplewa.
Powierzchnia jeziora wynosi 332,5 ha, długość 5580 m, szerokość 1200 m, głębokość maksymalna 41,0 m, średnia 11,9 m. Długość linii brzegowej wynosi 18 000 m. Nad jeziorem położony jest ośrodek wypoczynkowy "Warmia". Istnieje możliwość spływu kajakowego w kierunku północno-zachodnim do jeziora Mielno i w kierunku północnym do jeziora Pluszne.

</doc>
<doc id="1116732" url="https://pl.wikipedia.org/wiki?curid=1116732" title="Dekanat Krasnystaw – Wschód">
Dekanat Krasnystaw – Wschód

Dekanat Krasnystaw – Wschód – jeden z 28 dekanatów w rzymskokatolickiej archidiecezji lubelskiej.
Parafie.
W skład dekanatu wchodzi 10 parafii:
Sąsiednie dekanaty.
Chełm – Wschód, Chełm – Zachód, Krasnystaw – Zachód, Sitaniec "(diec. zamojsko-lubaczowska)", Szczebrzeszyn "(diec. zamojsko-lubaczowska)", Turobin

</doc>
<doc id="1116735" url="https://pl.wikipedia.org/wiki?curid=1116735" title="Mielno (jezioro na Pojezierzu Olsztyńskim)">
Mielno (jezioro na Pojezierzu Olsztyńskim)

Mielno – jezioro w Polsce położone w województwie warmińsko-mazurskim, w powiatach olsztyńskim i ostródzkim, w gminach Olsztynek i Grunwald, w miejscowości Mielno.
Powierzchnia jeziora – 367 ha, długość – 8,4 km, szerokość do 0,9 km, głębokość maksymalna – 40 m. Jezioro wypełnia krętą rynnę polodowcową, ciągnącą się z południowego wschodu na północny zachód. Brzegi są wysokie, południowy brzeg całkowicie zalesiony, północny tylko miejscami. Nad brzegami jeziora usytuowane są ośrodki wczasowe.

</doc>
<doc id="1116736" url="https://pl.wikipedia.org/wiki?curid=1116736" title="Hala Długa">
Hala Długa

Hala Długa – wielka polana reglowa na grzbiecie Turbacza w Gorcach, ciągnąca się poprzez Przełęcz Długą we wschodnim kierunku. Położona jest na wysokości 1160–1270 m n.p.m. i ma powierzchnię 33,77 ha. Składa się z 3 polan: Wolnica, Wzorowa i Wierchy Zarębskie. Znajduje się na obszarze Gorczańskiego Parku Narodowego, który opracował i zamontował na polanie tablice informacyjne z opisem polany.
Pierwsze polany na szczytach Gorców powstały w XIV w. w wyniku działalności Wołochów, którzy w Karpatach wprowadzili pasterstwo na szczytach gór, kontynuowane później przez mieszkańców tych okolic – Zagórzan. Jeszcze długo po II wojnie światowej polana była intensywnie wypasana. W latach 90. zaprzestano wypasu. By jednak nie dopuścić do zarośnięcia polany lasem i zachować kulturę pasterską, w 2003 Gorczański Park Narodowy ponownie wprowadził na polanie kulturowy wypas owiec. Na środku polany, pod siodłem grzbietu (1202 m), znajduje się bacówka, w której można kupić oscypki i napić się żętycy. Obok bacówki krzyż upamiętniający śmierć młodej dziewczyny, Albiny Białoń, która została 17 lipca 1943 r. zastrzelona przez Niemców, gdy usiłowała ostrzec partyzantów. Do 1966 r. był on drewniany, obecny żelazny ufundowali pracownicy AGH w Krakowie. W czasie II wojny światowej bowiem schronisko na Turbaczu i inne budynki często służyły partyzantom za schronienie. W górnym, wschodnim końcu polany znajduje się budynek, tzw. „Chatka u Metysa”, w którym mieściło się (już nieczynne) noclegowisko pozbawione cywilizacyjnych udogodnień. Właściwe schronisko PTTK na Turbaczu znajduje się na górnym, zachodnim końcu Hali Długiej, na polanie Wolnica.
Hala Długa jest doskonałym punktem widokowym. Obserwować stąd można nie tylko sąsiednie szczyty Gorców (Czoło Turbacza, Mostownicę, Kudłoń, Jaworzynę Kamienicką i Kiczorę, Pasmo Lubania), ale także szczyty Beskidu Wyspowego, Beskidu Sądeckiego, Pienin i Tatr. W okresie zimowym na polanie funkcjonuje mający 300 m długości wyciąg narciarski (po sezonie jest demontowany).
Polana jest również ostoją ciekawych i rzadkich gatunków roślin i zwierząt. Rośnie tutaj wiele roślin górskich i chronionych, m.in.: jastrzębiec alpejski, macierzanka halna, dziewięćsił bezłodygowy, kuklik górski, wiechlina alpejska, urdzik karpacki, oraz storczyków: storczyca kulista, gółka długoostrogowa, listera jajowata, turzyca dwupienna. Z ptaków spotkać można rzadkiego siwerniaka i ptaki drapieżne: jastrzębia, krogulca, myszołowa.
Hala Długa łączy się z halą Wierchy Zarębskie, ale należą do różnych wsi. Część północna to Hala Długa należąca do wsi Zasadne w powiecie limanowskim, część południowa to Wierchy Zarębskie należące do wsi Łopuszna w powiecie nowotarskim.

</doc>
<doc id="1116740" url="https://pl.wikipedia.org/wiki?curid=1116740" title="Maciowakrze (stacja kolejowa)">
Maciowakrze (stacja kolejowa)

Maciowakrze – stacja kolejowa położona we wsi Maciowakrze.
Historia.
Stacja Maciowakrze przed 1945 nosiła nazwę "Matzkirch". Od 1898 do 1997 istniała jako stacja pasażerska. Po 1997 odbywa się tutaj tylko ruch towarowy.

</doc>
<doc id="1116742" url="https://pl.wikipedia.org/wiki?curid=1116742" title="Podskały">
Podskały

Podskały – polana na grzbiecie górskim pomiędzy Gorcem Troszackim i Jaworzyną w Gorcach. Położona jest na wysokości 940–1020 m n.p.m., a jej nazwa pochodzi od Białych Skał znajdujących się w lesie sporo powyżej polany. Ma powierzchnię 11,17 ha.
Polana ma duże walory krajobrazowe i przyrodnicze, ale także kulturowe. Na polanie stoi jeden zrekonstruowany szałas oraz kilka niszczejących starych szałasów – pozostałości po dawnym pasterstwie mieszkańców gorczańskich miejscowości zwanych Zagórzanami. Budowali oni na polanach dwuizbowe szałasy ze stromym dwuspadowym dachem krytym deskami i z przyczółkami na szczytach. Jedna z izb zwana "komorą" służyła jako pomieszczenie gospodarcze, druga zwana "izbicą" była pomieszczeniem mieszkalnym. Znajdowało się w niej obłożone dużymi kamieniami "watrzysko", w którym palono ogień i nie było sufitu, aby nie zapalił się on od ognia. Natomiast był strop nad pomieszczeniem gospodarczym i służył on do magazynowania siana. Szałasy budowane był z belek drewnianych w konstrukcji wieńcowo-węgłowej, na kamiennych podmurówkach zwanych "peckami". Szczeliny pomiędzy belkami były "mszyte", tzn. uszczelnione mchem oraz dodatkowo oszalowane deskami.
Z polany rozległe widoki na Gorc, Kudłoń, Obidowiec, Babią Górę, Polanę Adamówka, Polanę Kudłoń i szczyty Beskidu Wyspowego. Na dużej tablicy informacyjnej w górnej części polany zaprezentowana jest panorama z podpisami widocznych szczytów i polan. Polana ma również duże walory przyrodnicze – opisano na niej występowanie aż 15 różnych zbiorowisk roślinnych i wiele rzadkich i chronionych roślin. W bardziej wilgotnych miejscach wiosną zakwita rzeżucha gorzka i rzeżucha łąkowa. Z rzadkich roślin wymienić należy także gółkę długoostrogową, podkolana białego, kruszczyka błotnego i storczycę kulistą. W miejscach suchych i jałowych rośnie wśród pospolitej w górach psiej trawki chroniony dziewięćsił bezłodygowy.
Polana znajduje się na obszarze Gorczańskiego Parku Narodowego, w granicach wsi Lubomierz, w województwie małopolskim, w powiecie limanowskim, w gminie Mszana Dolna.

</doc>
<doc id="1116743" url="https://pl.wikipedia.org/wiki?curid=1116743" title="Naturalne odnowienie lasu">
Naturalne odnowienie lasu

"Naturalne" odnowienie lasu - odnowienie lasu powstające w miejscu dotychczasowego, usuniętego lasu, wykorzystujące głównie siły natury. W lasach o charakterze pierwotnym odnowienie naturalne przebiega żywiołowo, a nowe pokolenie wzrasta pod osłoną drzewostanu macierzystego lub na otwartej przestrzeni, powstałej na skutek wiatrów (wiatrołomy) i innych naturalnych czynników niszczących. W lasach gospodarczych, również może dojść do samosiewu jednak człowiek może wcześniej (przed wysiewem) zastosować odpowiednie zabiegi techniczne, np. przygotować glebę.
Według przyrodników zajmujących się ekologią biocenoz leśnych w tym części leśników jakakolwiek ingerencja człowieka bezpośrednio przed czy w trakcie odnowienia wyklucza nazywanie takiego odnowienia naturalnym. Uzasadniają to znaczeniem słowa "naturalny" w kontekście niezakłóconych antropogenicznie, a co za tym idzie naturalnych procesów podlegających prawom sukcesji ekologicznej prowadzących do samoregulacji struktur ekosystemu lasu. 

</doc>
<doc id="1116744" url="https://pl.wikipedia.org/wiki?curid=1116744" title="Ramiro I z Aragonu">
Ramiro I z Aragonu



</doc>
<doc id="1116746" url="https://pl.wikipedia.org/wiki?curid=1116746" title="Pawłowiczki (przystanek kolejowy)">
Pawłowiczki (przystanek kolejowy)

Pawłowiczki – nieczynny przystanek kolejowy położony we wsi Chrósty niedaleko Pawłowiczek.
Historia.
Stacja Pawłowiczki przed 1945 rokiem nosiła nazwę "Gnadenfeld". Od 1898 do 2004 istniała jako stacja pasażerska, a od 2004 do 2005 przystanek osobowy. Po 2005 odbywa się tutaj tylko ruch towarowy.

</doc>
<doc id="1116747" url="https://pl.wikipedia.org/wiki?curid=1116747" title="Sancho III z Nawarry">
Sancho III z Nawarry



</doc>
<doc id="1116751" url="https://pl.wikipedia.org/wiki?curid=1116751" title="Grzędzin Kozielski">
Grzędzin Kozielski

Grzędzin Kozielski – nieczynny przystanek kolejowy, dawniej również stacja kolejowa, położony we wsi Dzielawy.
Historia.
Stacja Grzędzin Kozielski przed 1945 rokiem nosiła nazwę "Grenzen". Do 1997 roku istniała jako stacja pasażerska. Wskutek powodzi i zniszczenia torów na linii Kędzierzyn-Koźle – Baborów połączenie zostało zlikwidowane. Po 1997 roku odbywa się tutaj tylko ruch towarowy z cukrowni "CEREKIEW".

</doc>
<doc id="1116759" url="https://pl.wikipedia.org/wiki?curid=1116759" title="Polinezyjczycy">
Polinezyjczycy

Polinezyjczycy – rdzenni mieszkańcy Polinezji oraz niektórych wysp Melanezji i Mikronezji. Posługują się językami polinezyjskimi. Podstawą gospodarki jest rybołówstwo i rolnictwo, w mniejszym zakresie także chów zwierząt. Tradycyjna struktura społeczna opierała się na podziale klasowym (arystokracja, rolnicy, rybacy, rzemieślnicy, niewolnicy).
Historia osadnictwa.
Polinezyjczycy, jak inne ludy austronezyjskie, najprawdopodobniej wywodzą się z Tajwanu, dzięki umiejętnościom żeglarskim zasiedlając stopniowo w latach 1500–1000 p.n.e. rozległe obszary Oceanu Spokojnego (trójkąt Hawaje, Nowa Zelandia, Wyspa Wielkanocna). Mimo ogromnych odległości, różnice pomiędzy poszczególnymi językami polinezyjskimi są stosunkowo niewielkie.
Wierzenia.
Tradycyjne wierzenia Polinezyjczyków – chociaż silnie zróżnicowane – mają kilka cech wspólnych. Charakterystyczny jest zwłaszcza manaizm (wiara w nadprzyrodzoną siłę "mana"), powszechnie występują też związane z nim systemy tabu. Kult bóstw był w przeszłości silnie związany z kultem wodzów, w rytuałach dużą rolę odgrywali szamani, uczestnicy rytuałów często doznawali ekstazy, opętania przez duchy i transu.

</doc>
<doc id="1116760" url="https://pl.wikipedia.org/wiki?curid=1116760" title="Herb Barwic">
Herb Barwic

Herb Barwic – jeden z symboli miasta Barwice i gminy Barwice w postaci herbu.
Wygląd i symbolika.
Herb przedstawia w srebrnej tarczy herbowej zielony dąb z żołędziami, zakorzeniony w zielonej murawie. Przed dębem czarny niedźwiedzia kroczący w heraldycznie lewą stronę, z podniesioną lewą przednią łapą.
Herb nawiązuje dawnej nazwy miasta "Bärwalde" oznaczającej "niedźwiedzi las".
Historia.
Najstarsza znana pieczęć miejska, o średnicy 45 mm pochodzi z XIV w. Przedstawia ona niedźwiedzia kroczącego w prawo na tle dębu. W obwodzie widnieje napis SECRETV BURGENSIVM BERWOL. Na pieczęci z 1626 r. i późniejszych niedźwiedź zwrócony jest w lewo.

</doc>
<doc id="1116765" url="https://pl.wikipedia.org/wiki?curid=1116765" title="Kultura polinezyjska">
Kultura polinezyjska



</doc>
<doc id="1116770" url="https://pl.wikipedia.org/wiki?curid=1116770" title="Polska Cerekiew (stacja kolejowa)">
Polska Cerekiew (stacja kolejowa)

Polska Cerekiew – stacja towarowa położona we wsi Polska Cerekiew. W przeszłości również obsługiwała ruch pasażerski, najpierw jako stacja, a następnie jako przystanek.
Historia.
Stacja Polska Cerekiew przed 1945 nosiła nazwę "Groß Neukirch". Od 1898 do 2004 istniała jako stacja pasażerska. Po 2004 linia została zamknięta.

</doc>
<doc id="1116774" url="https://pl.wikipedia.org/wiki?curid=1116774" title="Herb gminy Barwice">
Herb gminy Barwice



</doc>
<doc id="1116779" url="https://pl.wikipedia.org/wiki?curid=1116779" title="Jaborowice (przystanek kolejowy)">
Jaborowice (przystanek kolejowy)

Jaborowice – dawna stacja kolejowa położona we wsi Zakrzów.
Historia.
Stacja Jaborowice przed 1945 rokiem nosiła nazwę "Holderfelde". Od 1898 roku do 1986 roku istniała jako stacja pasażerska, od 1986 roku do 2004 przystanek osobowy, a po 2004 roku linia została zamknięta i następnie zlikwidowana.

</doc>
<doc id="1116781" url="https://pl.wikipedia.org/wiki?curid=1116781" title="Herb gminy Łobez">
Herb gminy Łobez



</doc>
<doc id="1116789" url="https://pl.wikipedia.org/wiki?curid=1116789" title="Sukowice (przystanek kolejowy)">
Sukowice (przystanek kolejowy)

Sukowice – dawny przystanek kolejowy położony we wsi Sukowice.
Historia.
Stacja Sukowice na początku nazywała się "Sakrau-Suckowitz," od 1937 do 1945 nosiła nazwę "Rosengrund", po 1945 przez pewien czas nosiła nazwę "Zakrzów koło Koźla," potem do 1977 "Zakrzów Opolski." Od 1898 do 1986 istniała jako stacja pasażerska, od 1986 do 1997 przystanek osobowy, a po 1997 linia została zamknięta i następnie zlikwidowana na odcinku przechodzącym przez stację.
W 2018 na terenie stacji powstał plac zabaw i przystań rowerowa przy wybudowanym fragmencie ścieżki rowerowej.

</doc>
<doc id="1116796" url="https://pl.wikipedia.org/wiki?curid=1116796" title="Opatowice (Wrocław)">
Opatowice (Wrocław)

Opatowice (niem. "Ottwitz") – osiedle o charakterze wiejskim we wschodniej części Wrocławia, na lewym brzegu Odry, zaliczane do dzielnicy Krzyki. W średniowieczu była to wieś książęca i nosiła nazwę Odra, a od 1149 w związku z nadaniem jej opactwu św. Wincentego na Ołbinie (dziś znajduje się na tym miejscu kościół św. Michała) – nazwa wsi uległa zmianie na Opatowice i taka nazwa utrzymała się do dziś.
Nazwa.
Według niemieckiego językoznawcy Heinricha Adamy’ego nazwa wywodzi się od polskiej nazwy na przełożonego zakonu "opata" z dodaną końcówką "-wice", która jest charakterystyczna dla polskich nazw miejscowych. W swoim dziele o nazwach miejscowości na Śląsku wydanym w 1888 roku we Wrocławiu jako najstarszą nazwę wymienia "Opatowice" podając jej znaczenie "Aptsdorf" czyli w języku polskim "Wieś opata". Nazwa została później fonetycznie zgermanizowana na "Ottwitz" i utraciła swoje pierwotne znaczenie.
Historia.
Do połowy XVI wieku posiadłości wsi Opatowice obejmowały również ziemie dzisiejszych Bartoszowic, ale w 1531 rozpoczęto trwające prawie ćwierć wieku prace nad wykonaniem przekopu zmieniającego bieg Odry. Przekop ten przedzielił Opatowice i część gruntów wsi, która znalazła się na prawym (północnym) brzegu rzeki nazwana została Bartoszowicami. Wykopany znacznie później (w XIX i XX wieku) dodatkowy kanał skracający bieg rzeki – Kanał Opatowicki (w kanale tym znajduje się Śluza Opatowice) odciął od północnego skraju Opatowic leżącego w zakolu rzeki niewielki (0,4 km²) skrawek gruntu, noszący dziś nazwę Wyspy Opatowickiej.
Po kasacie klasztorów w 1810 wieś znalazła się w rękach prywatnych. W połowie XIX wieku znajdował się tu folwark, cegielnia i 217 mieszkańców. Wieś w 1928 włączono w granice Wrocławia.

</doc>
<doc id="1116797" url="https://pl.wikipedia.org/wiki?curid=1116797" title="Długomiłowice (stacja kolejowa)">
Długomiłowice (stacja kolejowa)

Długomiłowice – dawna stacja kolejowa położona we wsi Długomiłowice, w gminie Reńska Wieś, w województwie opolskim. Po 1997 roku fragment linii przechodzący przez stacją został zamknięty dla ruchu pasażerskiego i towarowego, a następnie zlikwidowany.

</doc>
<doc id="1116800" url="https://pl.wikipedia.org/wiki?curid=1116800" title="Klara Maria pomorska">
Klara Maria pomorska

Klara Maria (ur. 10 lipca 1574 we Franzburgu, zm. 19 lutego 1623 na zamku w Hitzacker) – księżniczka pomorska, księżna meklembursko-szweryńska na Güstrowie, a następnie księżna brunszwicko-lüneburska na Dannenbergu, córka Bogusława XIII z rodu Gryfitów.
Życiorys.
Była drugim dzieckiem, a zarazem najstarszą córką ówczesnego księcia na Bardzie i Nowopolu (Neuencamp), Bogusława XIII i jego pierwszej żony Klary, księżniczki brunszwickiej. Imiona otrzymała po matce i babce Klarze, księżniczce sasko-lauenburskiej. 
Po raz pierwszy stanęła na ślubnym kobiercu 7 października 1593 w Bardo. Wybrankiem był Zygmunt August, książę meklembursko-szweryński na Güstrowie. Po jego śmierci, 5 września 1600, wyszła za mąż powtórnie, tym razem za Augusta Młodszego, księcia brunszwicko-lüneburskiego na Dannenbergu. Ślub odbył się 13 grudnia 1607 w Strelitz. Z tego małżeństwa pochodziło dwoje dzieci (oboje urodziły się martwe) – córka, urodzona 17 kwietnia 1609 i syn – 10 maja 1610. 
Klara Maria zmarła na zamku w Hitzacker 19 lutego 1623, a pochowana została w kościele parafialnym św. Jana w Dannenbergu (Elbe) 4 kwietnia tegoż roku. Sarkofag ze szczątkami został otwarty w 1812.

</doc>
<doc id="1116801" url="https://pl.wikipedia.org/wiki?curid=1116801" title="Giovanni Coppa">
Giovanni Coppa

Giovanni Coppa (ur. 9 listopada 1925 w Albie, zm. 16 maja 2016 w Rzymie) – włoski duchowny katolicki, dyplomata watykański.
Życiorys.
Po studiach w seminarium diecezjalnym w Alba przyjął święcenia kapłańskie 2 stycznia 1949 i został inkardynowany do diecezji Alba, gdzie pracował jako kapelan sióstr zakonnych oraz Akcji Katolickiej. W lutym 1954 ukończył studia z zakresu filologii nowożytnej i filozofii na Katolickim Uniwersytecie "Sacro Cuore" w Mediolanie i obronił doktorat na podstawie rozprawy o ikonografii Trójcy Świętej do XIV wieku. 1 maja 1952 rozpoczął pracę w Kancelarii Apostolskiej, a 1 stycznia 1958 w Sekretariacie Stanu w Watykanie. Uczestniczył w pracach Soboru Watykańskiego II, gdzie był ekspertem ds. języka łacińskiego. W 1965 został mianowany honorowym kanonikiem kapituły bazyliki watykańskiej, a w 1968 kierownikiem biura Sekretariatu Stanu. 1 listopada 1975 został mianowany asesorem Sekretariatu Stanu.
1 grudnia 1979 został mianowany arcybiskupem tytularnym Serty (do czasu kreacji kardynalskiej tą tytularną stolicę biskupią zajmował Polak Władysław Rubin); sakry biskupiej udzielił mu 6 stycznia 1980 papież Jan Paweł II, z towarzyszeniem arcybiskupa Eduardo Martíneza Somalo i biskupa Ferdinando Maggioniego. Został wówczas delegatem ds. papieskich przedstawicielstw. W czerwcu 1990 został powołany na stanowisko nuncjusza apostolskiego w Czechosłowacji, a po rozpadzie tego państwa był od 1 stycznia 1993 nuncjuszem w Czechach i na Słowacji; pracę na Słowacji pełnił do marca 1994 (zastąpił go arcybiskup Luigi Dossena), natomiast w Czechach pracował do 2001, czyli do osiągnięcia wieku emerytalnego (przekazując nuncjaturę w Czechach Niemcowi Erwinowi Enderowi). 30 maja 2001 został mianowany kanonikiem bazyliki św. Piotra. 29 października tegoż roku został konsultorem Sekretariatu Stanu. Był członkiem Kongregacji Spraw Kanonizacyjnych (2002-2005), kapelanem sióstr franciszkanek w rzymskim kościele Maryi Niepokalanej na Monte del Gallo (1952-1980), a w latach 1970-1976 pierwszym asystentem kościelnym Stowarzyszenia Świętych Piotra i Pawła, założonego przez Pawła VI dla byłych członków Gwardii Palatyńskiej.
Na konsystorzu z dnia 24 listopada 2007, z nominacji Benedykta XVI, został włączony do grona kardynałów, bez możliwości udziału w konklawe, ponieważ ukończył już 80 lat.
Był autorem wielu ważnych prac poświęconych zwłaszcza Soborowi i św. Ambrożemu. Opublikował też wiele artykułów, m.in. o Ojcach Kościoła, na łamach „L’Osservatore Romano”, „Latinas”, „Studi Romani” i innych, również w czasopismach religijnych w Czechach i na Słowacji.

</doc>
<doc id="1116802" url="https://pl.wikipedia.org/wiki?curid=1116802" title="Microsoft Windows 1.0">
Microsoft Windows 1.0



</doc>
<doc id="1116803" url="https://pl.wikipedia.org/wiki?curid=1116803" title="Microsoft Windows 2.0">
Microsoft Windows 2.0



</doc>
<doc id="1116806" url="https://pl.wikipedia.org/wiki?curid=1116806" title="Reńska Wieś (stacja kolejowa)">
Reńska Wieś (stacja kolejowa)

Reńska Wieś – dawna stacja kolejowa położona we wsi Reńska Wieś.
Historia.
Stacja Reńska Wieś przed 1945 nosiła nazwę "Reinschdorf". Od 1989 do 1997 istniała tutaj stacja pasażerska. Po 1997 roku fragment linii przechodzący przez stacją został zamknięty dla ruchu pasażerskiego i towarowego, a następnie zlikwidowany.

</doc>
<doc id="1116807" url="https://pl.wikipedia.org/wiki?curid=1116807" title="Dekanat Krasnystaw – Zachód">
Dekanat Krasnystaw – Zachód

Dekanat Krasnystaw – Zachód – jeden z 28 dekanatów w rzymskokatolickiej archidiecezji lubelskiej.
Parafie.
W skład dekanatu wchodzi 10 parafii:
Sąsiednie dekanaty.
Chełm – Zachód, Krasnystaw – Wschód, Piaski, Siedliszcze, Turobin

</doc>
<doc id="1116808" url="https://pl.wikipedia.org/wiki?curid=1116808" title="Wire (utwór)">
Wire (utwór)

"Wire" – piosenka rockowej grupy U2, pochodząca z wydanego w 1984 albumu, "The Unforgettable Fire". Zadebiutowała na żywo, gdy została zagrana jako utwór otwierający występ w Melbourne 17 września 1984. Był to jedyny raz, gdy "Wire" otworzył koncert oraz jeden z dwóch, kiedy piosenka z płyty "The Unforgettable Fire" rozpoczynała występ w ramach trasy Unforgettable Fire Tour. Utwór był grany regularnie przez pierwszą połowę koncertów tej trasy, jednak od czasu jej zakończenia nie został nigdy wykonany na żywo. Jego ostatnie wykonanie miało miejsce 7 lipca 1985.

</doc>
<doc id="1116809" url="https://pl.wikipedia.org/wiki?curid=1116809" title="Henryk Borucz">
Henryk Borucz

Henryk Borucz (ur. 10 maja 1921 w Warszawie, zm. 8 czerwca 1984 tamże) – polski piłkarz, bramkarz. Długoletni zawodnik warszawskiej Polonii.
Do Polonii trafił po wojnie, wcześniej trenował w innych klubach warszawskich. Z Polonią triumfował w pierwszych powojennych mistrzostwach Polski (1946) oraz zdobył Puchar Polski (1952). Barw warszawskiego klubu bronił także w II lidze.
W reprezentacji debiutował 10 lipca 1949 w meczu z Węgrami, ostatni raz zagrał w 1951. Łącznie w biało-czerwonych barwach rozegrał 5 spotkań.
Został pochowany na cmentarzu komunalnym w Piasecznie.

</doc>
<doc id="1116810" url="https://pl.wikipedia.org/wiki?curid=1116810" title="Kędzierzyn-Koźle Zachodnie">
Kędzierzyn-Koźle Zachodnie

Kędzierzyn-Koźle Zachodnie – stacja kolejowa położona w Kędzierzynie-Koźlu, zamknięta w latach 90. i przekształcona w przystanek osobowy, posterunek odgałęźny oraz ładownię.
W roku 2017 przystanek obsługiwał 50–99 pasażerów na dobę.
Zlikwidowano rozjazdy w torach głównych zasadniczych od strony Katowic. Na stacji odgałęział się jednotorowy szlak do Baborowa. Szlak ten uległ zniszczeniu w wyniku powodzi w roku 1997. Podczas powodzi uległ zniszczeniu także dwutorowy szlak do Twardawy. Po powodzi przywrócono ruch po torze 2. 

</doc>
<doc id="1116812" url="https://pl.wikipedia.org/wiki?curid=1116812" title="Patrick Nuo">
Patrick Nuo

Patrick Nuo (ur. 31 sierpnia 1982 w Gettnau w Szwajcarii) - szwajcarsko-albański aktor, piosenkarz i autor tekstów pochodzący z okolic Lucerny. Osiedlił się w Los Angeles w Kalifornii.
Życiorys.
Urodził się w Gettnau jako syn pochodzącego z Djakowic Albańczyka i Szwajcarki. Dorastał z młodszym bratem Simonem w Lucernie w Szwajcarii, gdzie zamierzał zostać zawodowym tenisistą. Zrezygnował z gry, gdy miał 14 lat. Następnie przeniósł się do Hamburga, gdzie pracował jako model i sporadycznie brał udział w nagraniach studyjnych, gdzie śpiewał na tle chórków i innych partii śpiewanych.
Kiedy kupił swój pierwszy instrument jego pasją stała się muzyka. By zwiększyć swoje szanse na sukces przeprowadził się do Niemiec i tam spotkał Davida Josta, autora piosenek. Niedługo potem podpisał kontrakt z wytwórnią WEA. Debiutancki album Patricka Nuo "Welcome" ukazał się we wrześniu 2003. Płyta promowana była singlem „5 Days”, który odniósł spory sukces na europejskich listach przebojów. Druga płyta "Superglue" nie powtórzyła sukcesu debiutanckiej, zauważona została tylko w krajach niemieckojęzycznych, gdzie na listy przebojów trafił utwór „Beautiful”. W 2007 ukazał się trzeci album zatytułowany "Nuo", który poprzedziły dwa single - „Too Late (To Save It With A Love Song)” i „Watchin' Over You”.
W lipcu 2010 Nuo dołączył do jury ósmego sezonu niemieckiego programu "Deutschland sucht den Superstar" z producentem Dieterem Bohlenem.
31 lipca 2005 roku ożenił się z Molly Schade, z którą ma dwoje dzieci: córkę Elouisę (ur. 7 czerwca 2006) i syna Luca Jamesa (ur. 17 grudnia 2008).

</doc>
<doc id="1116813" url="https://pl.wikipedia.org/wiki?curid=1116813" title="Sadok i 48 Sandomierskich Dominikańskich Męczenników">
Sadok i 48 Sandomierskich Dominikańskich Męczenników

Sadok i 48 towarzyszy (zm. prawdopodobnie 2 lutego 1260 w Sandomierzu) – polscy dominikanie, zamordowani w klasztorze św. Jakuba w Sandomierzu, męczennicy i błogosławieni Kościoła rzymskokatolickiego.
Charakterystyka.
Bonifacy VIII w 1295 udzielił odpustu wiernym pielgrzymującym do miejsca męczeństwa Sandomierskich Braci Męczenników, których kult zaaprobowany został przez papieża Piusa VII 18 listopada 1807 roku.
O wydarzeniach tych wspomina w swoich dziełach Jan Długosz. W swojej „Liber beneficiorum” Długosz pisze o męczeństwie dominikanów sandomierskich, wzmiankując o liczbie pomordowanych zakonników w czasie najazdu (46) oraz że zginęli śpiewając pieśń „Salve Regina”. Żyjący w latach 1567–1637 dominikański historyk i teolog, Abraham Bzowski w dziele „Propago Divi Hyacinthi” opisał cudowne zapowiedzi śmierci, przemowę przeora do braci i schowanego na chórze zakonnika. Poparty źródłem jest tylko wątek, który mówi, że zakonnicy ponieśli śmierć z rąk Tatarów z pieśnią na ustach.
Do dziś zachowały się dwa źródła opisujące poczynania Tatarów podczas tego najazdu: „Kronika wielkopolska” i „Latopis ruski”. W obu tych przekazach los zakonników nie jest opisany wyraźnie. Latopis podaje, że Tatarzy najpierw zdobyli miasto Sandomierz, które było usytuowane w pobliżu kościołów św. Pawła i św. Jakuba, a dopiero dzień lub dwa później, 2 lutego 1260 r., poddał się sam gród. Mimo obietnic, że wszyscy, którzy się tam schronili, wyjdą z życiem, żołnierze Burundaja wymordowali całą ludność zgromadzoną w kolegiacie, na jej zboczach i na nadwiślańskich łąkach. Cytat z „Latopisu ruskiego”: „Mnisi z księżmi i diakonami odprawiali nabożeństwo, odśpiewali Mszę świętą i przyjęli Komunię świętą, naprzód sami, potem szlachta z żonami i dziećmi i wszyscy od małego do największego wyspowiadali się [...], gdyż było mnogo narodu w grodzie. Potem zaś wyszli z grodu ze świecami i kadzidłami [...], a płacz wielki i szlochanie; mężowie płakali żon swoich, matki dziatek, brat brata, a nie było nikogo, kto by się zmiłował. A ustępujących z miasta [...] jęli Tatarowie wszystkich mordować, mężów wespół z niewiasty, i nie pozostała z nich żywa dusza".
Władysław Syrokomla napisał jeden wiersz poświęcony sandomierskim wydarzeniom 1260 r. Gawęda „Błogosławiony Sadoch” datowana na 12 września 1845.
Jedną z istotnych przeszkód przy beatyfikacji był brak zwłok męczenników. W roku 1959 prof. Leszek Sarama, po przeprowadzeniu na terenie klasztoru św. Jakuba wykopalisk, znalazł wspólną mogiłę, a w niej ok. 330 szkieletów osób różnego rodzaju wieku i płci. Znaleziono przy nich groty i strzały. Znaleziono również klamry od pasów, co by wskazywało na szkielety zakonników, których pochowano zapewne we wspólnej mogile.
Przeor Sadok.
O młodości Sadoka niewiele wiadomo, prawdopodobnie w 1217 studiował w Bolonii, gdzie spotkał św. Dominika Guzmána założyciela Zakonu Kaznodziejskiego (dominikanie), który przyjął go do zakonu. W 1221 roku został wysłany wraz z bł. Pawłem Węgrzynem na Węgry i do Panonii w celu założenia nowej prowincji zakonnej. Był później misjonarzem na Mołdawii i Wołoszczyźnie wśród Kumanów i przeorem klasztoru w chorwackim Zagrzebiu, potem wrócił do Polski i został przeorem w Sandomierzu. W latach 1259–1260 Polskę najechały wojska tatarskie i zdobyły Sandomierz, gdzie Tatarzy dokonali masakry tamtejszej ludności i wspólnoty dominikanów.
Według legendy na dzień przez najazdem lektor czytający wspomnienia świętych na dzień następny wyczytał bezwiednie zdanie: „W Sandomierzu wspomnienie przeora Sadoka i współtowarzyszy dominikanów męczenników”. Dominikanie w momencie śmierci śpiewali pieśń Salve Regina.
Towarzysze Dominikanie.
Nie wiemy też dokładnie, ilu zostało zamordowanych dominikanów – towarzyszy Sadoka. Liczby podawane w stosunkowo późnych przekazach nie są stałe i nie zdradzają trwałej tradycji. Najczęściej jednak mówi się o czterdziestu dziewięciu. Tym mniej można ufać liście imion poszczególnych męczenników, która zdaje się być wymysłem Bzowskiego. Hipotetyczna lista męczenników na podstawie fresków z kościoła św. Jakuba w Sandomierzu:
W czasie potopu szwedzkiego do 49 męczenników dołączył (według legendy, oczekiwany przez nich) kolejny, pięćdziesiąty. Żołnierze Jerzego II Rakoczego, księcia Siedmiogrodu, w opuszczonym przez niemal wszystkich zakonników klasztorze szukali cennych votów i naczyń liturgicznych, a wściekłość z bezowocnych poszukiwań wyładowali na bezbronnym o. Augustynie Rogali.
Kult.
Kult męczenników sandomierskich rozpoczął się zaraz po ich śmierci. Wysłano do Rzymu dwóch kapłanów, którzy szczęśliwie uszli rzezi: dziekana sandomierskiego Bodzantę i kanonika Wojciecha. Na ich prośbę papież Bonifacy VIII bullą z 11 listopada 1295 r. udzielił 300 dni odpustu wiernym, którzy 2 czerwca nawiedzą kolegiatę Najświętszej Maryi Panny w Sandomierzu. W XIV wieku odpust ten obchodzono 13 maja, ponieważ przypadał on tylko 5 dni po święcie św. Stanisława, przez co wierni nie zdążali być w obu miejscach. Papież Innocenty VI dzień dorocznej pamiątki męczenników przeniósł na 28 maja. W 1440 r. odpust znów obchodzono 2 czerwca. W XIV wieku w kościele św. Jakuba wystawiono osobną kaplicę ku czci męczenników, w której był ołtarz z ich obrazem obwieszonym wotami. W XVII wieku próbowano starać się o beatyfikację bł. Sadoka i towarzyszy.
Współcześnie wspomnienie liturgiczne błogosławionych męczenników w Kościele katolickim obchodzone jest 2 czerwca (dawniej 29 października). Istnieje osobna litania do błogosławionego Sadoka.
Męczeństwo braci dominikanów wspomniał Jan Paweł II podczas Mszy św. na sandomierskich błoniach: „Użyźniła tę ziemię w trzynastym wieku krew błogosławionych Męczenników Sandomierskich, duchownych i świeckich, którzy w wielkiej liczbie zginęli za wiarę z rąk Tatarów, a wraz z nimi błogosławiony Sadok i 48 dominikanów z klasztoru przy romańskim kościele świętego Jakuba”.
W ikonografii bł. Sadok przedstawiany jest z towarzyszami w dominikańskich habitach – czyta im z otwartej księgi; niekiedy ukazywany jest w scenie męczeństwa – przeszywany strzałami.
Miejsca kultu i wspomnień.
Oprócz świątyni św. Jakuba, miejsca męczeńskiej śmierci, wizerunki dominikańskich męczenników znajdują się w:
W kulturze.
Rzeź zakonników po zdobyciu Sandomierza przez Tatarów literacko przedstawił Karol Bunsch z rozdziale otwierającym powieść Powrotna droga. Piosenkę o męczeńskiej śmierci zakonników stworzył również Jacek Kowalski („Męczennicy Sandomierscy”).

</doc>
<doc id="1116816" url="https://pl.wikipedia.org/wiki?curid=1116816" title="Euroazjatycki Związek Młodzieży">
Euroazjatycki Związek Młodzieży

Euroazjatycki Związek Młodzieży (ros. Евразийский союз молодёжи, ЕСМ) – rosyjska organizacja polityczna o zasięgu międzynarodowym, działająca w strukturach federacji Międzynarodowego Ruchu Euroazjatyckiego z siedzibą (sztabem Euroazjatyckiego Imperium) w Moskwie. Naczelnikiem władz federacji jest Paweł Zarifullin (ur. 1977).
Dewiza – Слава Империи! Русский, вставай! (ros. "Sława Imperium!, Rosjaninie, powstań!")
Związek powstał 26 lutego 2005 r. w mieście Aleksandrow w obwodzie włodzimierskim. Na spotkanie założycielskie przybyło wówczas 600 delegatów z Moskwy, Włoch, Niemiec, przedstawiciele WNP oraz delegacje z Waszyngtonu. Oficjalnie organizacja została zarejestrowana 21 września 2005 r.
Ideologia.
Głównym ideologiem Związku jest rosyjski działacz narodowy oraz zwolennik imperialnych dążeń Rosji Aleksandr Dugin. Związek w swojej pracy ideologicznej kieruje się zasadami neoeuroazjanizmu, tradycjonalizmu i sytuacjonizmu, anarchizującego imperializmu i narodowego bolszewizmu oraz filozofią Heideggera. Cele jakie stawia sobie Związek mają zostać osiągnięte za pomocą konserwatywnej rewolucji. Oficjalnym organem prasowym jest gazeta "Евразийское вторжение". Jak przyznają jej przywódcy, organizacja powstała celem przeciwstawienia się oraz niedopuszczeniu w innych krajach WNP tzw. idei pomarańczowej rewolucji. Związek protestuje przeciwko westernizacji Rosji i krajów gdzie religią dominującą jest prawosławie, walczy z amerykanizacją życia we wszystkich jej przejawach – od wojny w Iraku po kulturę masową, jest obrońcą suwerenności Rosji w globalizującym się świecie, głosi prawo suwerennego modelu rozwoju. Sami zwolennicy ruchu nazywają siebie nowymi „oprycznikami idei”.

</doc>
<doc id="1116818" url="https://pl.wikipedia.org/wiki?curid=1116818" title="Dekanat Kraśnik">
Dekanat Kraśnik

Dekanat Kraśnik – jeden z 28 dekanatów w rzymskokatolickiej archidiecezji lubelskiej.
Parafie.
W skład dekanatu wchodzi 10 parafii:
na terenie dekanatu znajduje się 1 kościół rektoralny:
Sąsiednie dekanaty.
Bełżyce, Urzędów, Zaklików "(diec. sandomierska)", Zakrzówek

</doc>
<doc id="1116819" url="https://pl.wikipedia.org/wiki?curid=1116819" title="Palakos">
Palakos

Palakos, Palak (ros. Палак; zm. ok. 108 p.n.e.) – król Scytów, władca scytyjskiego państwa na Krymie. Był jednym z synów i następcą Skilurosa.
Istnieją przypuszczenia, że sprawował władzę królewską jeszcze za życia swojego ojca przy jego poparciu. Po śmierci swojego ojca (lub w ostatnim okresie jego życia) Palakos na nowo rozpoczął wojnę z Chersonezem. Wojska Palakosa zajęły pozostałą część wybrzeża należącą jeszcze do Chersonezu i zaczęły oblegać miasto. Wówczas mieszkańcy Chersonezu poprosili o pomoc Mitrydatesa VI Eupatora, władcę Pontu, który przysłał im swoje wojska pod dowództwem Diofantosa. Na wieść o tym Palakos zawarł przymierze z wodzem sarmackich Roksolonów, Tasjosem. W wojnie wsparli go również Taurowie. Bitwa z udziałem 50 tysięcy Roksolanów i 6 tysięcy pontyjskich hoplitów zakończyła się klęską tych pierwszych. Resztki Roksolanów opuściły Półwysep Krymski. W tym czasie flota oraz wojska pontyjskie i chersoneskie zadały klęskę flocie scytyjskiej i odparły Scytów spod murów Chersonezu po ponad rocznym oblężeniu miasta. Następnie Scytowie doznali klęski na Półwyspie Kerczeńskim, skąd zostali wyparci. Wojska pontyjskie i chersoneskie obległy i zdobyły po ośmiomiesięcznym oblężeniu Neapol Scytyjski i Chabon. Palakos był zmuszony w tej sytuacji w 109 p.n.e. zrezygnować z wszelkich zdobyczy terytorialnych i uznać władzę zwierzchnią Mitrydatesa VI Eupatora. 
Był to jednak ruch pozorny, mający na celu zebranie sił do następnej kampanii. Kampania ta zaczęła się w następnym roku, kiedy to Scytowie zaatakowali ziemie Chersonezu i Królestwa Bosporańskiego, pokonując ich wojska w kilku bitwach. W tej sytuacji Mitrydates znowu przysłał swoje wojska na czele z Diofantosem, które odrzuciły Scytów i w generalnej bitwie pokonały ich, zajmując Neapol Scytyjski i Chabon, w czasie szturmu których Palakos zginął.
Zachowały się wizerunki Palakosa na płaskorzeźbach odnalezionych wśród pozostałości Neapolu Scytyjskiego, przy czym najsłynniejszym przedstawieniem władcy jest płaskorzeźba przedstawiającego w sposób bardzo realistyczny Palakosa wraz z ojcem jadących konno obok siebie.

</doc>
<doc id="1116820" url="https://pl.wikipedia.org/wiki?curid=1116820" title="Człowiek rakieta">
Człowiek rakieta

Człowiek rakieta ("ang. The Rocketeer") – film przygodowo-fantastyczny produkcji amerykańskiej w reżyserii Joe Johnstona z 1991 roku.
Fabuła.
Okolice Los Angeles, 1938 rok. Na krętych polnych drogach trwa pościg samochodowy. Automobil z agentami FBI goni za wozem gangsterów, ostrzeliwujących się z broni maszynowej. W pewnym momencie na niebie pojawia się samolot. Zasiadający za jego sterami pilot Cliff Secord przygotowuje się do zawodów lotniczych. Nie przeczuwając niebezpieczeństwa przelatuje nisko nad uciekinierami, ostrzeliwują oni samolot. Uszkodzona maszyna Cliffa obiera kurs powrotny na lotnisko. Tam kończy się pościg. Zanim agenci FBI zdołają dopaść jedynego ocalałego gangstera, ten ukrywa w kabinie stojącego w hangarze starego dwupłatowca tajemniczy pakunek.
Sukces agentów federalnych oznacza ruinę dla Cliffa i jego przyjaciela, mechanika Peevy’ego. W trakcie pościgu i strzelaniny stracili samolot, dzięki któremu zarabiali na życie. W dodatku właściciel zniszczonej na pasie startowym cysterny zażądał zwrotu pieniędzy za wóz. Doprowadzeni do ostateczności decydują się na uruchomienie starego dwupłatowca i pod siedzeniem pilota odnajdują ukryty przedmiot. Okazuje się być on eksperymentalnym plecakowym silnikiem rakietowym, zdolnym unieść w powietrze dorosłego mężczyznę. Choć Peevy jest sceptyczny i pragnie jak najszybciej oddać prototyp władzom federalnym, jego przyjaciel przekonuje go do przetestowania znaleziska.
Gdy podczas pokazów lotniczych jednemu z pilotów grozi niebezpieczeństwo, Cliff decyduje się skorzystać z plecaka rakietowego i ratuje kolegę. W świat idzie sensacyjna wiadomość o pojawieniu się na niebie nowego bohatera, szybko ochrzczonego mianem "Człowieka Rakiety". Wieści dochodzą też do poszukujących silnika agentów FBI, oraz jego twórcy, legendarnego konstruktora lotniczego Howarda Hughesa. O "Człowieku Rakiecie" wiedzą także gangsterzy. Ich szef, Eddie Valentine, pracuje na zlecenie gwiazdora Hollywood, Neville’a Sinclaira. Cliff i Peevy znajdują się w niewygodnym położeniu, pomiędzy funkcjonariuszami FBI a gangsterami Valentine’a. Pojawia się także bezwzględny współpracownik Sinclaira, ponad dwumetrowy Lothar. Dwójce przyjaciół ledwo udaje się wyjść z matni, ale w ręce Neville’a wpada piękna Jenny, dziewczyna Cliffa. Gwiazdor filmowy proponuje mężczyźnie, że uwolni jego ukochaną w zamian za prototyp.
Wkrótce wychodzi na jaw, że gra się toczy o wielką stawkę. Sinclair okazuje się być agentem narodowych socjalistów. Jeżeli wynalazek Hughesa wpadnie w jego ręce, może posłużyć do opanowania całego świata.
Komiks.
Pomysł na komiks Człowiek Rakieta ("Rocketeer") narodził się w 1981 roku w głowie Dave’a Stevensa. Autorowi przyświecał cel odtworzenia konwencji i klimatu komiksów o superbohaterach z czasów o pół wieku wcześniejszych. Filmowej adaptacji „Człowieka Rakiety” podjęła się wytwórnia Walta Disneya.

</doc>
<doc id="1116822" url="https://pl.wikipedia.org/wiki?curid=1116822" title="Edward Brzozowski">
Edward Brzozowski

Edward Jan Brzozowski (ur. 11 października 1920 w Warszawie, zm. 25 czerwca 1983 tamże) – polski piłkarz i trener piłkarski. Reprezentant kraju (6A), długoletni zawodnik warszawskiej Polonii.
Piłkarzem Polonii został w 1937. W seniorskiej drużynie debiutował jeszcze przed wojną. Z Polonią triumfował w pierwszych powojennych mistrzostwach Polski (1946). Pełnił funkcję kapitana zespołu. Karierę zakończył w 1951.
W reprezentacji debiutował 26 października 1947 w meczu z Rumunią, ostatni raz zagrał w 1950. Łącznie w biało-czerwonych barwach rozegrał 6 spotkań.
Pracował jako trener, także w Polonii. Największe sukcesy odnosił jednak z Gwardią. Dwukrotnie, w roku 1959, a następnie w latach 1960–1961, prowadził drużynę Pogoni Szczecin. W 1962 roku prowadził Odrę Opole.
Został pochowany w grobie rodzinnym na cmentarzu Wolskim.

</doc>
<doc id="1116828" url="https://pl.wikipedia.org/wiki?curid=1116828" title="Bogumił Szumski">
Bogumił Szumski

Bogumił Ludomir Szumski (ur. 9 listopada 1896 w Russowie, zm. 15 sierpnia 1957 w Warszawie) – pułkownik kawalerii Wojska Polskiego, działacz niepodległościowy, kawaler Orderu Virtuti Militari.
Życiorys.
Urodził się 9 listopada 1896 w Russowie, pow. kaliskim, w rodzinie Józefa Konstantego (1844–1912) i Ludomiry Maryny z Gałczyńskich h. Sokola (1856–1927). Był młodszym bratem pisarki Marii Dąbrowskiej, Jadwigi Szumskiej (1894–1944), polonistki, żołnierza Armii Krajowej, i Stanisława (1895–1943), rotmistrza Wojska Polskiego, nauczyciel, odznaczonego Krzyżem Walecznych i Medalem Niepodległości. 
W młodości uczył się w Kaliszu, a później uczęszczał do gimnazjum Edwarda Rontalera w Warszawie. 
W czasie I wojny światowej (1914–1918) walczył w szeregach 1 pułku ułanów Legionów Polskich w randze starszego ułana. Latem 1917 roku, po kryzysie przysięgowym, został internowany w obozie internowania w Szczypiornie pod Kaliszem.
Od 18 listopada 1919 do 1 marca 1920 był uczniem klasy 23 Szkoły Podchorążych. W 1920, w czasie wojny polsko-bolszewickiej (1919–1921), dowodził plutonem, a później 1. szwadronem 108 pułku ułanów. 25 listopada 1920 Naczelny Wódz mianował go podporucznikiem w kawalerii z dniem 1 września 1920.
3 maja 1922 roku został zweryfikowany w stopniu podporucznika ze starszeństwem z 1 czerwca 1919 roku i 58. lokatą w korpusie oficerów jazdy (od 1924 roku – kawalerii). 12 lutego 1923 roku został mianowany z dniem 1 stycznia 1923 roku na porucznika ze starszeństwem z 1 września 1920 roku i 19. lokatą w korpusie oficerów kawalerii. Do 1930 roku pełnił służbę w 20 pułku ułanów w Rzeszowie. 2 kwietnia 1929 roku został mianowany rotmistrzem ze starszeństwem z 1 stycznia 1929 roku i 23. lokatą w korpusie oficerów kawalerii. Z dniem 14 czerwca 1930 roku został przeniesiony do Centrum Wyszkolenia Kawalerii w Grudziądzu i wyznaczony na stanowisko dowódcy II plutonu w 1. szwadronie szkolnym Dywizjonu Szkolnego Podchorążych Rezerwy Kawalerii. Wiosną 1934 był dowódcą szwadronu szkolnego Szkoły Podchorążych Kawalerii. Na majora został awansowany ze starszeństwem z 1 stycznia 1936 i 32. lokatą w korpusie oficerów kawalerii. W marcu 1939 pełnił służbę w Centrum Wyszkolenia Piechoty w Rembertowie na stanowisku wykładowcy przedmiotu taktyki kawalerii.
W kampanii wrześniowej był zastępcą dowódcy Rezerwowej Brygada Kawalerii „Wołkowysk”.
W kampanii francuskiej 1940 dowodził batalionem imienia 24 pułku ułanów. W czerwcu tego roku został dowódcą batalionu zapasowego kontyngensu przechodniego i pułku rozpoznawczego, który wchodził w skład Ośrodka Zapasowego Kawalerii Motorowej. W tym samym miesiącu ewakuował się do Wielkiej Brytanii. W grudniu 1941 roku został skierowany na "pierwszy kurs czołgowy Mark III" przy 16 Brygadzie Czołgów. Do sierpnia 1942 roku był zastępcą dowódcy 24 pułku ułanów, a następnie objął jego dowództwo. Na tym stanowisku został mianowany podpułkownikiem. Od 9 do 21 listopada 1942 roku odbywał praktykę w brytyjskiej 42 Dywizji Pancernej. W ostatnim kwartale 1943 roku został odkomenderowany do Centrum Wyszkolenia Pancernego i Techniczno-Motorowego na stanowisko komendanta VII Kursu Taktycznego Broni Pancernych dla oficerów starszych. 27 listopada tego roku został wyznaczony na stanowisko zastępcy dowódcy 16 Brygady Pancernej.
Po zakończeniu II wojny światowej wrócił do kraju i został przyjęty do Wojska Polskiego. 16 lutego 1946 roku objął dowództwo 3 pułku ułanów i sprawował je do 14 września tego roku.
Po śmierci został pochowany w grobie rodzinnym na cmentarzu Powązkowskim (kwatera 238-1-21).
Bogumił Szumski był żonaty z Łucją Sahanek (1903–1986). Miał córkę Gabrielę Marię (ur. 18 marca 1929) i syna Jerzego Stefana (ur. 9 listopada 1932).

</doc>
<doc id="1116830" url="https://pl.wikipedia.org/wiki?curid=1116830" title="Okręty podwodne projektu 670">
Okręty podwodne projektu 670

Okręty podwodne projektu 670 (typu Skat / Skat-M, kod NATO: Charlie) – radzieckie atomowe okręty podwodne przeznaczone do zwalczania lotniskowcowych grup uderzeniowych, pierwsze okręty w siłach Marynarki Wojennej ZSRR zdolne do podwodnego odpalania manewrujących pocisków przeciwokrętowych.
Okręty tego typu produkowane były w dwóch wersjach:
Opis.
"Projekt 670" zaplanowano jako niewielki okręt podwodny przeznaczony do masowej produkcji. Pod względem możliwości miał być porównywalny do "projektu 661" ("Papa"), który ze względu na wysokie koszty nie mógł zostać wprowadzony do produkcji seryjnej (tylko jeden okręt tego typu został zbudowany). Podobnie jak w amerykańskich okrętach podwodnych, do napędu użyto pojedynczego reaktora (VM-4 chłodzonego wodą pod ciśnieniem) oraz pojedynczego wału śrubowego, inaczej niż na innych radzieckich okrętach, do napędu których stosowano dwa reaktory i dwa wały. Moc pojedynczego reaktora w praktyce okazała się zbyt niska, co przełożyło się na prędkość maksymalną około 24 węzłów, niewystarczającą do dotrzymania kroku lotniskowcom rozwijającym prędkości rzędu 30 w.
Na jednostkach typu "Charlie" wyeliminowano wiele problemów dręczących poprzednie okręty o podobnym zastosowaniu (typu "Echo"). Po raz pierwszy użyto systemu namierzania celu korzystającego z danych dostarczanych przez zwiad satelitarny, lecz nadzieje w nim pokładane nie spełniły się i "Charlie" pozostał zależny od tradycyjnego zwiadu powietrznego. 
Według założeń "Charlie" miał być przystosowany do przenoszenia ośmiu pocisków rakietowych P-120 "Malachit" (w kodzie NATO SS-N-9 "Siren"), które miały być użyte na okrętach typu "Papa". Pociski nie zostały jednak dostatecznie przygotowane, z tego też powodu zdecydowano się na użycie rakiet P-70 "Ametyst" (SS-N-7 "Starbright"), czyli wersji rozwojowej pocisku P-15 "Termit" (SS-N-2 "Styx"). Niewielki zasięg pocisków P-70 wymagał znacznego zbliżenia się do atakowanego celu, ale dzięki temu wyeliminowana została konieczność instalowania na okręcie dodatkowych urządzeń i radarów do korekcji kursu pocisku po odpaleniu, a także umożliwiło to stosowanie taktyki typu „wystrzel i zapomnij”. W latach 1967 – 1972 zbudowano 11 jednostek typu "Charlie I" w tempie około dwóch okrętów na rok. W 1972 rozpoczęto budowę typu "Charlie II", na którym można już było zastosować pociski P-120 o dwukrotnie większym zasięgu niż P-70, a także unowocześniony system kierowania ogniem. Do 1980 roku zbudowano jedynie 6 jednostek tego typu. Typ "Charlie III" nigdy nie został zrealizowany. Do 1995 roku ze służby wycofano wszystkie jednostki.
23 czerwca 1983, K-429 zatonął na Morzu Beringa, lecz został podniesiony z dna i powrócił do służby. 13 września 1985 okręt zatonął ponownie, w wyniku czego śmierć poniosło 16 członków załogi, a dowódca jednostki trafił do więzienia. W styczniu 1988 inny okręt K-43 został wydzierżawiony indyjskiej marynarce, gdzie służył jako INS „Chakra” do stycznia 1991.
Jednostki.
Charlie I
Charlie II
Linki zewnętrzne.
Project 670 / 670M (GlobalSecurity.org) 

</doc>
<doc id="1116831" url="https://pl.wikipedia.org/wiki?curid=1116831" title="Ostry dyżur. Mordo ty moja">
Ostry dyżur. Mordo ty moja

Ostry dyżur. Mordo ty moja – reedycja drugiego studyjnego albumu zespołu Grupa Operacyjna. Została wydana 19 października 2007 roku i wzbogacona o 5 utworów oraz płytę DVD z teledyskami, videowywiadem z zespołem i materiałem z koncertu. Wydawnictwo promują single: „Mordo ty moja” i „Północ”.

</doc>
<doc id="1116833" url="https://pl.wikipedia.org/wiki?curid=1116833" title="Dekanat Wielopole Skrzyńskie">
Dekanat Wielopole Skrzyńskie

Dekanat Wielopole Skrzyńskie − dekanat diecezji rzeszowskiej składający się z 8 parafii:

</doc>
<doc id="1116841" url="https://pl.wikipedia.org/wiki?curid=1116841" title="Everlasting">
Everlasting

Everlasting – dziewiętnasty japoński i czwarty koreański singlel BoA.

</doc>
<doc id="1116842" url="https://pl.wikipedia.org/wiki?curid=1116842" title="Davidoff Swiss Indoors Basel 2007">
Davidoff Swiss Indoors Basel 2007

Davidoff Swiss Indoors Basel 2007 – tenisowy turniej ATP z cyklu Davidoff Swiss Indoors Basel rozgrywany w dniach 20–28 października 2007 roku w Bazylei na kortach twardych w hali o puli nagród 1 000 000 dolarów amerykańskich.

</doc>
<doc id="1116843" url="https://pl.wikipedia.org/wiki?curid=1116843" title="Blohm &amp; Voss Bv 40">
Blohm &amp; Voss Bv 40

Blohm &amp; Voss BV 40 – niemiecki szybowiec myśliwski z okresu II wojny światowej
Historia.
W 1943 roku w związku z nasileniem nalotów alianckich na Niemcy, powstała koncepcja budowy szybowca myśliwskiego, który mógłby atakować formację bombowców w locie ślizgowym po wcześniejszym wyholowaniu go ponad taką formację przez samolot myśliwski. 
Projekt takiego szybowca, oznaczonego BV 40 powstał w wytwórni Blohm &amp; Voss. Była to konstrukcja nieskomplikowana od strony technicznej, zaprojektowana z zastosowaniem jak najmniejszej ilości materiałów strategicznych (drewno oraz stal do osłony kabiny pilota) w taki sposób, by produkcja mogła zostać podjęta przez przeszkolonych robotników w krótkim czasie. Zaletą BV 40 miała być również prostota pilotażu, pozwalająca na podjęcie walki przez pilotów przeszkolonych jedynie na szybowcach. 
Pierwszy prototyp tego BV 40 oblatano w maju 1944 roku i był holowany przez samolot Messerschmitt Bf 109G.
W trakcie prób szybowiec BV 40 osiągał w locie ślizgowym prędkość 900 km/h, a w locie poziomym 555 km/h. Dla celów badawczych zbudowano 19 prototypów, różniących się między sobą niewielkimi zmianami, lecz ostatecznie szybowiec nie wyszedł poza stadium prób i do produkcji seryjnej nie doszło. Projekt został przerwany jesienią 1944 r.
Użycie.
Szybowce Blohm &amp; Voss BV 40 nie były używane w jednostkach liniowych, a jedynie do prób i badań. 
Opis konstrukcji.
Szybowiec Blohm &amp; Voss BV 40 był niewielkim górnopłatem o konstrukcji mieszanej. Kadłub w przedniej części mieścił kabinę pilota chronioną płytą za szkła pancernego o grubości 120 mm i stalowymi płytami: przednią o grubości 20 mm, bocznymi grubymi na 8 mm, a dennymi - 5 mm. Nogi pilota chronił pancerz grubości 8 mm. Pilot sterował szybowcem w pozycji leżącej. Centralna część kadłuba o ramie z walcowanych wręg metalowych przechodziła w drewniany ogon.
Podwozie klasyczne dwukołowe, odrzucane po starcie. Lądowanie odbywało się na przedniej centralnej płozie i tylnej na końcu kadłuba. 
Szybowiec posiadał uzbrojenie w postaci dwóch działek lotniczych MK 108 kal. 30 mm z zapasem 35 pocisków na każde działko.

</doc>
<doc id="1116846" url="https://pl.wikipedia.org/wiki?curid=1116846" title="Jan Windsor">
Jan Windsor

Książę Jan, właśc. John Charles Francis (ur. 12 lipca 1905 w York Cottage, Sandringham, zm. 18 stycznia 1919 w Wood Farm, Sandringham) – książę Zjednoczonego Królestwa.
Dzieciństwo.
Książę Jan urodził się 12 lipca 1905 roku w należącej do księstwa Yorku rezydencji York Cottage, znajdującej się na terenach Sandringham House w hrabstwie Norfolk, w Anglii. Jego ojcem był Jerzy, książę Walii, przyszły król Jerzy V, drugi syn Edwarda VII i królowej Aleksandry, z domu księżniczki Danii. Jego matką była Maria z Tecków, księżna Walii, przyszła królowa Maria, córka księcia Franciszka Tecka i księżnej Marii Adelajdy, z domu księżniczki z Cambridge.
Jako wnuk monarchy w linii męskiej książę Jan miał prawo do predykatu „Jego Królewskiej Wysokości” oraz tytułu księcia Wielkiej Brytanii. Jako syn księcia Walii nosił tytuł „księcia Jana z Walii”. W chwili narodzin (1905) książę był 6. w linii sukcesji do tronu Wielkiej Brytanii, po ojcu oraz czterech braciach, książętach: Edwardzie, Albercie, Henryku i Jerzym, a przed siostrą, księżniczką Marią.
Książę został ochrzczony 3 sierpnia 1905 roku w Kościele Św. Marii Magdaleny w Sandringham przez miejscowego kapłana i mentora księcia Walii, Johna Neale’a Daltona. Książę otrzymał trzy imiona Jan Karol Franciszek. Jego rodzicami chrzestnymi zostali: król Portugalii Karol I; książę Sparty z żoną, księżną Sparty; książę Karol z Danii; Alicja, księżna Teck, oraz Aleksander, książę Fife. Czterech z pięciu ojców chrzestnych (wyłączając księcia Sparty) reprezentowanych było przez księcia Walii, podczas gdy obydwie matki chrzestne zastępowała księżniczka Wiktoria, ciotka Jana ze strony ojca.
Choroba.
Początkowo choroba nie dawała żadnych objawów, więc Jan był traktowany jak starsze rodzeństwo. W przeciwieństwie do zestresowanych, poddawanych ciągłej presji braci, w szczególności Edwarda i Alberta (u tego ostatniego stres doprowadził do jąkania), Jan był dzieckiem wesołym, ekstrawertycznym oraz łatwo i chętnie nawiązującym kontakty z ludźmi.
Książę miał pierwszy napad padaczkowy w wieku czterech lat. Kolejny atak spowodował, że Jan nie uczestniczył w koronacji ojca 22 czerwca 1911 roku w Opactwie Westminsterskim.
W 1917 roku otoczenie księcia zauważyło, że Jan jest zbyt wysoki, jak na swój wiek (12 lat). To spowodowało, że chłopca zaczęto nazywać "dzieckiem potworem" ().
6 lipca 1918 r. król Jerzy V i królowa Maria obchodzili 25-lecie ślubu. Z tej okazji w pałacu Buckingham miało zostać wykonane zdjęcie rodziny królewskiej. Jan, jako jedyny, był nieobecny.
Nasilające się, coraz częstsze ataki doprowadziły do odosobnienia księcia. Wiedza na temat przyczyn choroby i sposobu postępowania z chorym była w tamtych czasach bardzo ograniczona, a rodzina królewska obawiała się skandalu (niedorozwój dziecka uważano za ujmę dla rodziców), dlatego w 1916 roku Jan został umieszczony w Wood Farm w Wolferton niedaleko Sandringham House w hrabstwie Norfolk. Księciem opiekowała się niania Charlotte Bill, zwana "Lallą". By Jan nie czuł się samotny, do Wood Farm za zgodą pary królewskiej zapraszano Winifred Thomas, chorą na astmę dziewczynkę z Yorkshire w podobnym wieku, by towarzyszyła księciu w zabawach na powietrzu.
Królowa Maria również odwiedzała najmłodszego syna. Okazanie uczuć uniemożliwiała jej jednak pozycja królowej (do lat 20. XX wieku uważano, że nawet uśmiech jest nieodpowiedni dla członka rodziny królewskiej), jak i jej introwertyczna natura. Królowa, mimo że posiadała wcześniej pięcioro dzieci, z żadnym z nich nie była bardzo związana, gdyż to nianie zajmowały się wychowaniem królewskich dzieci, które często nie widziały rodziców przez kilka miesięcy.
Śmierć.
Książę Jan zmarł nagle po ciężkim ataku epileptycznym 18 stycznia 1919 roku o godzinie 5:30 nad ranem. W chwili jego śmierci w pobliżu nie było ani lekarza, ani żadnego z rodziców. Jedyną obecną przy łóżku była niania Charlotte Bill, która osobiście zadzwoniła do pałacu Buckingham, by przekazać królowej wiadomość o śmierci syna. Pomimo wczesnej godziny para królewska natychmiast udała się do Wood Farm, gdzie przez ostatnie trzy lata mieszkał książę. Pogrzeb Jana odbył się 21 stycznia 1919 roku z udziałem m.in. pary królewskiej, niani Charlotte Bill, a także Johna Daltona, który 13 lat wcześniej udzielał księciu chrztu.
Jan został pochowany w kościele Św. Marii Magdaleny w Sandringham.
Spuścizna.
Imię "Jan" jest uznawane za nieszczęśliwe dla brytyjskiej rodziny królewskiej, głównie za sprawą króla Jana bez Ziemi, ale także z powodu przedwczesnych i tragicznych śmierci dotykających członków rodziny królewskiej o imieniu Jan, m.in. księcia Aleksandra Jana z Walii, syna Edwarda VII i brata Jerzego V. Dlatego też od czasu śmierci księcia Jana w 1919 roku unika się nadawania tego imienia książętom brytyjskim. Diana, księżna Walii, w 1982 r. chciała nadać nowo narodzonemu synowi imię "Jan" na cześć jej ojca, Jana, hrabiego Spencera, jednak dwór nie wyraził na to zgody (ostatecznie chłopcu dano imię "William").
Na historię księcia Jana, dotąd ukrywanego, zwrócono uwagę w mediach dopiero w 1998 roku, gdy w sprzedanych na aukcji w Paryżu albumach księcia Windsoru (Edwarda, najstarszego brata Jana) odnaleziono zdjęcie 9-letniego chłopca w stroju marynarskim, bardzo podobnego do Alberta, przyszłego Jerzego VI. Okazało się jednak, że chłopcem pozującym do fotografii nie było żadne ze znanych dzieci Jerzego V, a ukrywany przez lata książę Jan.
Historia księcia Jana posłużyła również za temat w filmie dokumentalnym "Książę Jan: Tragiczny sekret Windsorów".
W 2003 roku stacja BBC stworzyła film o księciu Janie: "The Lost Prince". Film zdobył 3 statuetki Emmy.

</doc>
<doc id="1116848" url="https://pl.wikipedia.org/wiki?curid=1116848" title="Flaga Jerozolimy">
Flaga Jerozolimy

Flaga Jerozolimy wyglądem nawiązuje do flagi państwowej Izraela. Dwa poziome niebieskie pasy są odwołaniem do pasów z talitu, żydowskiego szala modlitewnego. W centrum flagi, na białym tle znajduje się herb Jerozolimy, na który składa się tarcza z biblijnym Lwem Judy i gałązkami oliwnymi (symbol pokoju) z zarysem murów jerozolimskich w tle. Ponad tarczą widnieje napis w języku hebrajskim - Jerozolima (hebr. יְרוּשָׁלַיִם).
W czasie oficjalnych ceremonii państwowych lub świąt używany jest też wertykalny wariant flagi.
Flaga została przyjęta przez władze izraelskie w roku 1949. Urzędowo używana jest przez władze izraelskie Jerozolimy od czasów Wojny sześciodniowej 1967 roku.

</doc>
<doc id="1116849" url="https://pl.wikipedia.org/wiki?curid=1116849" title="Flaga Maszewa">
Flaga Maszewa



</doc>
<doc id="1116850" url="https://pl.wikipedia.org/wiki?curid=1116850" title="Konstantin Kromiadi">
Konstantin Kromiadi

Konstantin Grigoriewicz Kromiadi, ros. Константин Григорьевич Кромияди (ur. w 1893 w Karsie w Rosji, zm. w 1991 w USA) – rosyjski wojskowy (pułkownik), dowódca Rosyjskiej Narodowej Armii Ludowej, szef sztabu batalionu gwardyjskiego Rosyjskiej Armii Wyzwoleńczej, a następnie dowódca Kwatery Głównej gen. Andrieja Własowa podczas II wojny światowej, emigracyjny działacz i publicysta antykomunistyczny.
Był z pochodzenia Grekiem. Wstąpił ochotniczo do armii rosyjskiej. Brał udział w stopniu porucznika w I wojnie światowej na Kaukazie. Wiosną 1917 r. uczestniczył w wyprawie perskiej wojsk gen. Łazara Biczerachowa jako dowódca batalionu piechoty. Podczas wojny domowej w Rosji przyłączył się do białych, osiągając stopień pułkownika. Po jej zakończeniu udał się na emigrację do Niemiec, gdzie pracował m.in. jako taksówkarz w Berlinie. W okresie II wojny światowej podjął współpracę z Niemcami. Od 1 września 1941 r. pracował w Ostministerium Alfreda Rosenberga. Pod koniec marca 1942 r. przyjechał do Smoleńska, gdzie wziął udział w formowaniu i został dowódcą Rosyjskiej Narodowej Armii Ludowej. 29 sierpnia został jednak usunięty ze stanowiska i wezwany do Berlina. Następnie zbliżył się do gen. Andrieja Własowa, który wiosną 1943 r. powierzył mu funkcję szefa sztabu – tworzonego pod Pskowem – batalionu gwardyjskiego ROA. Na pocz. września tego roku objął dowództwo Kwatery Głównej gen. Własowa. Jednocześnie był szefem jego kancelarii. Działał na rzecz poparcia rosyjskiego ruchu wyzwoleńczego gen. Własowa przez rosyjską emigrację. Pod koniec 1944 r. przystąpił do Komitetu Wyzwolenia Narodów Rosji. Po zakończeniu wojny zamieszkał w zachodnich Niemczech. Działał w rosyjskich organizacjach antykomunistycznych i pracował w Radiu Wolna Europa. W 1980 r. w San Francisco opublikował książkę pt. "For Land, for freedom...", opisującą jego przeżycia związane z działalnością wojenną w rosyjskim ruchu wyzwoleńczym.

</doc>
<doc id="1116851" url="https://pl.wikipedia.org/wiki?curid=1116851" title="Kamienica Lubomelskich w Lublinie">
Kamienica Lubomelskich w Lublinie

Kamienica Lubomelskich – kamienica w Lublinie z zachowanym renesansowym portalem i cennymi polichromiami o tematyce świeckiej. Jej fasada ma bardzo charakterystyczny czerwony kolor. U szczytu budowli znajduje się wmurowana w fasadę attyka renesansowa.
Historia.
Kamienica Lubomelskich z numerem 8 należała do tej rodziny prawie od początku XVI wieku. Jan Lubomelski przebudował i zmodernizował ten budynek. Na portalu zachował się znak – gmerk Zadora z datą 1540 i napisem „Jan Lubom”. Kamienicę dziedziczyły dzieci, w końcu w 1573 roku Erazm Lubomelski stał się właścicielem kamienicy frontowej. Podczas pożaru Lublina w 1575 roku spłonęły także budynki Lubomelskich. Wówczas (tj. około 1580 roku) kamienica Lubomelskich została odbudowana i wspaniale ozdobiona malowidłami w pierwszej kondygnacji piwnic przeznaczonych na winiarnię. Są to kompozycje figuralne przeplatane roślinnymi dekoracjami. Jest to rzadki przykład polichromii renesansowej o tematyce świeckiej. W 1661 roku Lubomelscy sprzedali kamienicę Michałowi Szererowi. W 1711 roku nabyli ją Antoni i Elżbieta Szuartowie, a później jako zabezpieczenie posagu córki Anny otrzymał ją zięć Szuartów, Jan Makarowicz. Kamienica zaniedbana w XVIII wieku. Po śmierci Jana w 1775 kamienicę przejął jego syn Franciszek Ksawery Makarowicz, który w 1782 roku przebudował ją. W roku 1815 Franciszek Ksawery, wtedy ławnik Starej Warszawy przekazał kamienicę jako posag wnuczki Eleonory mężowi Gabrielowi Janowi Chruścielewskiemu. Od tej pory kamienica była w rękach rodziny Chruścielewskich, a w roku 1904 przeszła w posiadanie gminy żydowskiej. Wygląd kamienicy nie zmienił się znacznie od przebudowy w 1782.

</doc>
<doc id="1116853" url="https://pl.wikipedia.org/wiki?curid=1116853" title="Grand Prix de Tennis de Lyon 2007">
Grand Prix de Tennis de Lyon 2007

Grand Prix de Tennis de Lyon 2007 – tenisowy turniej ATP z cyklu Grand Prix de Tennis de Lyon rozgrywany w dniach 20–28 października 2007 roku w Lyonie na kortach dywanowych w hali o puli nagród 800 000 dolarów amerykańskich.

</doc>
<doc id="1116854" url="https://pl.wikipedia.org/wiki?curid=1116854" title="Flaga gminy Maszewo">
Flaga gminy Maszewo



</doc>
<doc id="1116856" url="https://pl.wikipedia.org/wiki?curid=1116856" title="Kamienica Muzyków w Lublinie">
Kamienica Muzyków w Lublinie

Kamienica Muzyków – kamienica w Lublinie, która pierwotnie była własnością Stanisława Mężyka, rajcy lubelskiego. Ze względu na dekorację zyskała nazwę kamienicy Muzyków, gdyż zdobi ją fryz z postaciami grajków. Poświęcona jest Janowi z Lublina - twórcy Tabulatury organowej - największego w XVI wieku w Europie zbiorowi pieśni i tańców na organy. Na budynku znajduje się także medalion Henryka Wieniawskiego, który urodził się w sąsiedniej kamienicy numer 17. Fronton kamienicy Rynek 16 ozdobiono sgraffito nawiązującym do postaci XVI wiecznego lubelskiego muzyka i kompozytora Jana z Lublina, od twej chwili zwana jest „Kamienicą Muzyków”. Autorem dekoracji był wybitny polski malarz Stanisław Szczepański.

</doc>
<doc id="1116857" url="https://pl.wikipedia.org/wiki?curid=1116857" title="Ryszard Ochwat">
Ryszard Ochwat

Ryszard Ochwat (ur. 8 stycznia 1951 w Wesołowie) – polski polityk, nauczyciel, senator III kadencji.
Życiorys.
Ukończył Studium Nauczycielskie w Tarnowie, a w 1976 Wyższą Szkołę Pedagogiczną w Kielcach, następnie studium w zakresie ekonomii w Warszawie. Był założycielem i działaczem Towarzystwa Uniwersytetów Ludowych. W 1980 włączył się do prac reaktywujących Związek Młodzieży Wiejskiej. W latach 1993–1997 zasiadał w Senacie III kadencji z ramienia PSL z województwa tarnowskiego, przewodniczył Komisji Ochrony Środowiska. Pełnił następnie funkcję zastępcy prezesa Narodowego Funduszu Ochrony Środowiska i Gospodarki Wodnej (do 2003). Zasiadał we władzach krajowych PSL.
Żonaty, ma troje dzieci. Odznaczony Krzyżem Kawalerskim Orderu Odrodzenia Polski (1999).

</doc>
<doc id="1116858" url="https://pl.wikipedia.org/wiki?curid=1116858" title="4th of July">
4th of July

4th of July – utwór instrumentalny z 1984 roku rockowej grupy U2, który wydany został na albumie "The Unforgettable Fire" (1984).
Kompozycja nigdy nie została wykonany przez zespół na żywo. Jednym wyjątkiem było zagranie go przez Adama Claytona podczas przygotowywania instrumentów, tuż przed koncertem w San Jose, 20 kwietnia 2001 roku. Jest to jedyny utwór ambientowy w całej dyskografii zespołu U2.

</doc>
<doc id="1116859" url="https://pl.wikipedia.org/wiki?curid=1116859" title="Elżbieta Magdalena pomorska">
Elżbieta Magdalena pomorska

Elżbieta Magdalena (ur. p. 14 czerwca 1580, zm. 23 lutego 1649 w Dohlen) – księżniczka pomorska, księżna kurlandzka, córka Ernesta Ludwika z dynastii Gryfitów.
Była drugim dzieckiem. a zarazem młodszą córką księcia wołogoskiego Ernesta Ludwika i Zofii Jadwigi, księżniczki brunszwickiej. Ochrzczona została 29 czerwca tegoż roku, a 4 maja 1600 odbył się jej ślub z Fryderykiem Kettlerem, księciem Kurlandii i Semigalii. Małżeństwo to nie doczekało się udokumentowanego potomstwa, a księżna owdowiała 16 sierpnia 1642. Śmierć Elżbiety Magdaleny nastąpiła 23 lutego 1649 w Dohlen. Pochowana została w kościele zamkowym w Mitawie.

</doc>
<doc id="1116861" url="https://pl.wikipedia.org/wiki?curid=1116861" title="Bell Challenge 2007">
Bell Challenge 2007

Tenisowy turniej WTA Bell Challenge 2007 odbył się w dniach 27 października – 4 listopada w kanadyjskim Québecu na kortach twardych w hali. Pula nagród wyniosła 175 tysięcy dolarów amerykańskich.

</doc>
<doc id="1116862" url="https://pl.wikipedia.org/wiki?curid=1116862" title="Zakład Karny">
Zakład Karny



</doc>
<doc id="1116863" url="https://pl.wikipedia.org/wiki?curid=1116863" title="Bitwa pod Yellow Ford">
Bitwa pod Yellow Ford

Bitwa nad Yellow Ford, znana także jako bitwa nad Żółtym Brodem (irl. Beal an Atha Buidhe) – starcie zbrojne, które miało miejsce 14 sierpnia 1598 r. w trakcie irlandzkiej wojny dziewięcioletniej (1594–1603). Do bitwy doszło na południe od miejscowości Armagh (irl. Ard Mhacha) w północnej Irlandii. 
Walka rozegrała się pomiędzy irlandzkimi oddziałami rebelianckimi, dowodzonymi przez Aodha O'Neilla oraz Aodha O'Domhnailla (ang. Red Hugh O'Donnell), a siłami angielskimi, dowodzonymi przez Henry'ego Bagenala, próbującymi przejąć kontrolę na fortem w okolicy rzeki Blackwater. Podczas marszu z miejscowości Armagh Anglicy zostali zaatakowani z zasadzki przez siły irlandzkie, które zadały im spore straty. 
Bitwa.
Ziemie, przez które przechodziły wojska angielskie, pokryte były licznymi pagórkami i terenami zabagnionymi, co umożliwiło Irlandczykom przygotowanie zasadzki. Siły O'Neilla okopały się tam, kopiąc rowy i zasieki. Wkrótce po opuszczeniu miasta Armagh Anglicy dostali się pod ostrzał muszkietów irlandzkich, co spowodowało rozdzielenie się kilku kompanii. Żołnierze angielscy nie mogli liczyć na swoje działa, gdyż te ugrzęzły w błotnistym terenie. 
Całkowity chaos i zwątpienie w szeregach angielskich pogłębiły się po śmierci Bagenala, który został postrzelony w głowę. W chwilę potem eksplodował proch w obozie angielskim. Zamieszanie wykorzystali Irlandczycy. przypuszczając atak na przeciwnika - kawalerzyści wpadli pomiędzy uzbrojone w miecze wojska piechoty, dokonując jej rzezi. Ci z Anglików, którzy ocaleli, próbowali przedostać się z powrotem do Armagh, rozpoczynając odwrót. Irlandczycy podjęli pościg, docierając do samego miasta, które następnie otoczyli. Po trzydniowych rokowaniach Anglicy mogli opuścić miasto, pozostawiając całą broń i amunicję. 
W trakcie bitwy Anglicy stracili 1 500 do 2 000 żołnierzy, wśród nich 18 wysokiej rangi oficerów. Setki żołnierzy zdezerterowały na stronę rebeliantów. Z liczby 4 000 ludzi, którzy opuścili Armagh, powróciła zaledwie połowa. Po stronie irlandzkiej straty szacowane są na 200 zabitych i 600 rannych.

</doc>
<doc id="1116865" url="https://pl.wikipedia.org/wiki?curid=1116865" title="Linia kolejowa nr 195">
Linia kolejowa nr 195

Linia kolejowa nr 195 – wyłączona z eksploatacji, jednotorowa, niezelektryfikowana linia kolejowa znaczenia miejscowego, łącząca stacje techniczne Polska Cerekiew i Baborów. Linia dawniej bieg rozpoczynała na stacji Kędzierzyn-Koźle Zachodnie.
Historia.
Pierwsze projekty linii powstawały w 1893 roku. Budowa nowej linii miała na celu zaktywizowanie obszarów rolniczych na terenach Ziemi Głubczyckiej. Linia była oddawana w kilku etapach – pierwszy odcinek Kędzierzyn-Koźle Zachód – Reńska Wieś został udostępniony 5 września 1898 roku. Odcinek ten wykorzystał istniejącą od 1882 roku bocznicę prowadzącą do cukrowni. 1 października 1898 roku oddano kolejny odcinek, Reńska Wieś – Polska Cerekiew. Ostatni odcinek, Polska Cerekiew – Baborów, został udostępniony 10 lat później, 1 lipca 1908 roku. Pierwotnie na linii kursowało 7 par pociągów, z czego 1 para w relacji skróconej, Kędzierzyn-Koźle – Polska Cerekiew.
19 listopada 1939 roku na szlaku Długomiłowice – Zakrzów Opolski (Sukowice) miała miejsce katastrofa kolejowa. Około godziny 19:20 doszło do zderzenia czołowego dwóch składów pasażerskich, w wyniku czego 80 osób zostało rannych, a 48 osób zginęło na miejscu. W miejscu katastrofy umieszczono krzyż, stojący po dziś dzień, przypominający o tragedii z tamtego okresu. Ponadto, rok później, jeden z maszynistów, który przeżył katastrofę, popełnił samobójstwo poprzez rzucenie się pod jadący pociąg w Baborowie.
Wraz z wejściem nowego rozkładu jazdy w dniu 7 października 1947 roku, zredukowano liczbę kursujących pociągów do 3 par. W 1992 roku ponownie zmieniono liczbę kursujących składów, do 5 par pociągów. Ruch jednak wstrzymano tymczasowo 8 października 1993 roku w związku z uszkodzeniem wiaduktu na odcinku Maciowakrze – Baborów. Ruch uruchomiono ponownie 26 listopada 1993 roku wraz z otwarciem wyremontowanego wiaduktu. W 1995 roku postanowiono zamknąć kilka stacji na linii – 10 lutego zamknięto stację handlową Sukowice, a 25 maja stację handlową Polska Cerekiew. 7 lipca 1997 zawieszono całkowicie ruch pociągów na odcinku Kędzierzyn-Koźle Zachodnie – Polska Cerekiew ze względu na uszkodzenia spowodowane wylaniem Odry.
W związku z zawieszeniem ruchu na odcinku Kędzierzyn-Koźle Zachodnie – Polska Cerekiew postanowiono zagospodarować tereny po linii kolejowej. W 2011 roku samorządowcy z powiatów głubczyckiego i kędzierzyńsko-kozielskiego zaproponowali przekształcenie nieużytkowanej linii kolejowej na ścieżkę rowerową, argumentując, że szanse na przywrócenie ruchu pociągów na tej linii są zerowe. Zbudowana została ścieżka rowerowa „Na zamkniętej linii kolejowej” poprowadzona po starotorzu od ulicy Kozielskiej przy granicy administracyjnej Kędzierzyna-Koźla do ulicy Dworcowej w Polskiej Cerekwi.

</doc>
<doc id="1116866" url="https://pl.wikipedia.org/wiki?curid=1116866" title="Sweet Impact">
Sweet Impact

Sweet Impact – dwudziesty drugi japoński singel BoA'y Kwon. Został nagrany w 2007 roku i wydany 25 kwietnia. W Japonii sprzedano 42 789 kopii, a w Korei Południowej 5000.

</doc>
<doc id="1116868" url="https://pl.wikipedia.org/wiki?curid=1116868" title="Amatory">
Amatory

[AMATORY] – rosyjski zespół grający metal alternatywny, powstały w 2001 w Petersburgu.

</doc>
<doc id="1116873" url="https://pl.wikipedia.org/wiki?curid=1116873" title="Kamienica Wieniawskich w Lublinie">
Kamienica Wieniawskich w Lublinie

Kamienica Wieniawskich – kamienica w Lublinie przy Rynku. Mieszkał w niej Tadeusz Wieniawski, ojciec genialnego skrzypka i kompozytora – Henryka, który urodził się tu w 1835 roku.
Historia.
Kamienica z numerem 17 tzw. Wieniawskich, w latach 1834-1849 była własnością Tadeusza Wieniawskiego, doktora medycyny i chirurgii. Tutaj też przyszedł na świat w 1835 roku skrzypek Henryk Wieniawski. Także tutaj urodził się w 1833 roku Ignacy Baranowski, doktor medycyny, profesor UW. Dlatego znajdują się tutaj tablice upamiętniające wspomnianych Lublinian. Pierwotnie były to dwie kamienice, należące do rodzin Stanów i Cholewów, ale po pożarze w 1575 roku zmodernizowano je i połączono w jedną całość. Następnymi właścicielami byli Żędzianowie, Konopnicowie i Ormianie Muratowiczowie. Renesansową attykę w XIX wieku rozebrano.

</doc>
<doc id="1116874" url="https://pl.wikipedia.org/wiki?curid=1116874" title="Alexis Ruano">
Alexis Ruano

Alexis Ruano (ur. 4 sierpnia 1985 w Maladze) – hiszpański piłkarz, gracz Deportivo Alavés.
Kariera klubowa.
Swoją karierę zaczynał w Maladze, w tutejszym klubie Málaga CF. Swoją dobrą grą zwrócił uwagę działaczy Getafe CF, do którego wkrótce odszedł. Rok później zaczęły interesować się nim takie kluby jak Real Madryt czy FC Barcelona. Postanowił jednak wzmocnić Valencię, dzięki czemu do kasy Getafe wpłynęło ok. 6 milionów euro. Kontrakt podpisał do 2013 roku, a klauzula odstępnego wynosi 60 milionów euro.

</doc>
<doc id="1116875" url="https://pl.wikipedia.org/wiki?curid=1116875" title="Jezioro Dąbrowa Wielka">
Jezioro Dąbrowa Wielka



</doc>
<doc id="1116878" url="https://pl.wikipedia.org/wiki?curid=1116878" title="Metropolita (powieść)">
Metropolita (powieść)

Metropolita (tytuł oryg. "Metropolitan") – powieść łącząca elementy science fiction i fantasy amerykańskiego pisarza Waltera Jona Williamsa. Wydana w 1995 r. przez Harper Prism doczekała się nominacji do Nebuli w tym samym roku. Polską edycję, w tłumaczeniu Grażyny Grygiel i Piotra Staniszewskiego wydało Wydawnictwo Mag w 1998 r.
Fabuła.
Aiah, młoda kobieta z dzielnego, lecz zmarginalizowanego narodu Barkazilów, mieszka w metropolii obejmującej całą planetę i pracuje na podrzędnym stanowisku w Zarządzie Plazmy. Plazma to energia wytwarzana przez materię, podatna ludzkiej woli. Plazma może leczyć choroby, zmieniać jedne substancje na inne, nawet może stworzyć życie. Ale nieumiejętnie używana plazma może zabić. Dlatego kierować plazmą umieją tylko wyszkoleni czarodzieje. Aiah jest, niestety, tylko urzędnikiem. Jest sfrustrowana swoją pracą, kochankiem, który wyjechał do pracy na drugi koniec świata, swoim bezbarwnym życiem i brakiem perspektyw. Zazdrości takim ludziom, jak były metropolita Constantin, który obraca się w wielkim świecie i zużywa duże ilości plazmy. Pewna szansa na odmianę losu pojawia się, gdy Aiah zostaje przydzielona do grupy mającej znaleźć nierejestrowane źródło plazmy, przez które fragment miasta został spopielony przez fantom podłączonej do niego osoby. Szczęście nieoczekiwanie uśmiecha się do niej, gdy to źródło odkrywa. To ogromny skarb, ale i ogromne ryzyko. Aiah sama może co najwyżej sprzedawać znalezioną plazmę w niewielkich porcjach na czarnym rynku, ale to nie zaspakaja jej ambicji. Postanawia zagrać va banque. Zgłasza się do wciąż potężnego Constantina i oferuje mu znalezione źródło, by mógł zmienić świat na lepsze. Constantin wykorzystuje plazmę, by dokonać przewrotu w Caraqui i wcielić w życie swój życiowy projekt – Ruch Nowego Miasta.
Kontynuacją "Metropolity" jest powieść "Miasto w ogniu", opowiadająca o życiu Aiah u boku Constantina w Caraqui.

</doc>
<doc id="1116879" url="https://pl.wikipedia.org/wiki?curid=1116879" title="Vincent Tomas">
Vincent Tomas



</doc>
<doc id="1116880" url="https://pl.wikipedia.org/wiki?curid=1116880" title="Felix, Net i Nika oraz Pułapka Nieśmiertelności">
Felix, Net i Nika oraz Pułapka Nieśmiertelności

Felix, Net i Nika oraz Pułapka Nieśmiertelności – przeznaczona dla młodzieży czwarta część z cyklu Felix, Net i Nika, autorstwa Rafała Kosika. Premiera odbyła się 26 listopada 2007. Wydana przez Powergraph. Książka otrzymała nagrodę Mały Dong „Dziecięcy Bestseller roku 2007” przyznawanej przez Polską Sekcję IBBY.
Fabuła.
Akcja zaczyna się na zabawie halloweenowej w szkole przyjaciół. Dostają oni wiadomość od Ponurego Żniwiarza. Po jej otwarciu zaczynają dostawać różne, dziwne zadania. Z początku starają się ich nie wykonywać, lecz sytuacja się komplikuje, gdy Felix dowiaduje się o tym, że babcia zachorowała i na jej leczenie potrzeba aż stu tysięcy złotych (potem okazuje się, że kwota została źle wydrukowana na kartce). W międzyczasie inspektor Szyneczko próbuje dowieść, że trójka przyjaciół włamała się i ukradła skarb znaleziony w I tomie książki. Felix wraz z Netem konstruują Golema-Golema, który im ucieka. Bohaterowie schodzą do Podwarszawy, gdzie znajdują swojego robota i poznają żonę Franka Knipszyca.

</doc>
<doc id="1116884" url="https://pl.wikipedia.org/wiki?curid=1116884" title="Bocian (narzędzie tortur)">
Bocian (narzędzie tortur)

Bocian – narzędzie tortur nazywane także "córką śmieciarza" lub "kajdanami Skeffingtona". Nazwę swoją wziął od kształtu przypominającego sylwetkę bociana lub kobietę ubraną w suknię rozszerzającą się ku dołowi. Wynalezienie tego narzędzia tortur przypisuje się sir Leonardowi Skeffingtonowi, naczelnikowi więzienia Tower z czasów Henryka VIII.
Tortura polegała na zakładaniu narzędzia na szyję, dłonie i miejsce tuż nad stopami ofiary, co miało na celu całkowite skrępowanie ciała. Urządzenie opracowane zostało w taki sposób, by powodowało wystąpienie u osoby torturowanej już po paru minutach silnych i bolesnych skurczów mięśni brzucha i odbytnicy, a następnie klatki piersiowej, szyi oraz kończyn. Prowadziło to do długiej i bardzo bolesnej agonii. Z upływem czasu dolegliwości doprowadzały osobę umieszczoną w "bocianie" do szaleństwa.

</doc>
<doc id="1116885" url="https://pl.wikipedia.org/wiki?curid=1116885" title="Herb Recza">
Herb Recza

Herb Recza – jeden z symboli miasta Recz i gminy Recz w postaci herbu.
Wygląd i symbolika.
Herb przedstawia na złotej (żółtej) tarczy typu hiszpańskiego narożnik czerwonego ceglastego muru obronnego z krenelażem, ponad nim trzy czerwone, także ceglaste i blankowane wieże, pokryte czarnymi stożkowatymi daszkami zwieńczonymi czerwonymi kulami. Środkowa wieża jest nieco wyższa od dwóch pozostałych i znajduje się na niej srebrna tarczka z czerwonym orłem, a nad nią dwa okna. Dwie boczne wieże mają po trzy okna w układzie dwa nad jednym.
Czerwony orzeł nawiązuje do herbu margrabiów brandenburskich, którzy lokowali miasto.
Historia.
Na pieczęciach miejskich, począwszy od XIV wieku, występuje wizerunek pół orła brandenburskiego i pół koła – godła rodziny von Wedel, do której należało miasto od 1370 roku. Po 1945 roku orła brandenburskiego przemieniono w „piastowskiego”. W 1985 powrócono do historycznego herbu z murem i wieżami. 28 lutego 2003 roku uchwałą Rady Miejskiej Recza ustanowiono oficjalnie herb z murem, wieżami i czerwonym orłem.

</doc>
<doc id="1116887" url="https://pl.wikipedia.org/wiki?curid=1116887" title="Kamienica Pod Lwami w Lublinie">
Kamienica Pod Lwami w Lublinie

Kamienica Pod Lwami – zwana też Kamienicą Cholewińską, renesansowa kamienica w Lublinie, której właścicielem był pierwotnie Jerzy Organista. Jej gzyms zdobią trzy kute w kamieniu lwy.
Historia.
Narożna kamienica Rynek 9 znajduje się we wschodniej pierzei rynku, zwanej "stroną Konopniców". Właścicielem tego domu był Jerzy Organista. Za czasów rodziny Cholewińskich została około 1600 roku przebudowana w stylu renesansu, zwieńczona wspaniałą attyką ozdobioną trzema rzeźbionymi w wapieniu lwami z XVI wieku, jeden z nich jest prawdopodobnie autorstwa Santi Gucciego. Kolejna przebudowa nastąpiła w XIX wieku, kiedy na licytacji nabył ją Józef Prus Potocki. W 1824 roku zlecił jej odnowę inż. Jakubowi Hemplowi, który nadał jej klasycystyczną, monumentalną fasadę od strony Rynku. Lwy zdemontowane z attyki, ustawiono na gzymsie parteru, stąd jej nazwa "„Pod Lwami”". W okresie międzywojennym ówczesny właściciel Ludwik Księżycki użyczał części kamienicy m.in. Lubelskiemu Towarzystwu Miłośników Książki.

</doc>
<doc id="1116888" url="https://pl.wikipedia.org/wiki?curid=1116888" title="Dąbrowa Mała (jezioro)">
Dąbrowa Mała (jezioro)

Dąbrowa Mała – jezioro w Polsce położone w województwie warmińsko-mazurskim, w powiecie ostródzkim, w gminie Dąbrówno.
Powierzchnia jeziora – 173 ha, długość – 4,5 km, szerokość do 0,5 km, głębokość maksymalna 34,5 m. Z jeziora Dąbrowa Mała wypływa rzeka Wel (dopływ Drwęcy).
Jezioro Dąbrowa Mała łączy się strugą przepływająca przez Dąbrówno z ciągnącym się równolegle jeziorem Dąbrowa Wielka.
Bibliografia:

</doc>
<doc id="1116890" url="https://pl.wikipedia.org/wiki?curid=1116890" title="Rzeka Wel">
Rzeka Wel



</doc>
<doc id="1116893" url="https://pl.wikipedia.org/wiki?curid=1116893" title="Herb gminy Recz">
Herb gminy Recz



</doc>
<doc id="1116894" url="https://pl.wikipedia.org/wiki?curid=1116894" title="MK 108">
MK 108



</doc>
<doc id="1116895" url="https://pl.wikipedia.org/wiki?curid=1116895" title="Krzesło inkwizytorskie">
Krzesło inkwizytorskie

Krzesło inkwizytorskie – narzędzie tortur stosowane w Europie Środkowej, zwłaszcza w Norymberdze i Ratyzbonie, gdzie stosowano je do roku 1845 podczas regularnych przesłuchań sądowych.
Krzesło samo w sobie nie było groźnym narzędziem tortur. Sadzana na nim osoba odczuwała jedynie lekki dyskomfort. Ostro zakończone kolce umieszczone w gęstą sieć, przebijały ciało jedynie w miejscach nacisku uprzęży unieruchamiających jeńca, co choć bolesne, nie gwarantowało sukcesu. Dlatego też krzesło stosowano w połączeniu z innymi formami tortur. Na łonie kobiet dla dodatkowego obciążenia kładziono około 50-kilogramowy kamień. Torturę prowadzono przez wiele godzin. Kat zwiększał dodatkowo cierpienia osoby torturowanej chłoszcząc jej członki, szarpiąc ciało kleszczami, miażdżąc palce lub używając innych technik. Inną formą było wykorzystanie w torturach żywiołu ognia. Pod krzesłem umieszczano palenisko. Ogień oddziaływał na stalowe siedzisko, w efekcie rozgrzane do wysokich temperatur kolce zagłębiały się w ciało oskarżonego, powodując niezwykle bolesne obrażenia.
Krzesła miały różne wymiary, kształty i odmiany.

</doc>
<doc id="1116908" url="https://pl.wikipedia.org/wiki?curid=1116908" title="Kazimierz Zawada">
Kazimierz Zawada

Kazimierz Zawada (ur. 8 lutego 1951 w Mędrzechowie) – polski prawnik, profesor nauk prawnych, sędzia Sądu Najwyższego w Izbie Cywilnej. Specjalizuje się w zagadnieniach dotyczących przelewu wierzytelności i papierów wartościowych.
Życiorys.
Absolwent Wydziału Prawa i Administracji Uniwersytetu Jagiellońskiego (1973). Po trzyletniej aplikacji sądowej zdał egzamin sędziowski. Stopień doktora nauk prawnych uzyskał w 1982, a habilitację w zakresie prawa cywilnego w 1990. Od 2001 profesor nauk prawnych. Pracownik naukowy Katedry Prawa Prywatnego Międzynarodowego na macierzystej uczelni. Prowadzi wykłady z prawa wekslowego i czekowego.
Uczestnik prac Centrum Obywatelskich Inicjatyw Ustawodawczych Solidarności.

</doc>
<doc id="1116913" url="https://pl.wikipedia.org/wiki?curid=1116913" title="Linia kolejowa nr 325">
Linia kolejowa nr 325

Linia kolejowa nr 325 – nieczynna i nieudostępniana, jednotorowa, niezelektryfikowana linia kolejowa znaczenia miejscowego, łącząca stację techniczną Baborów i dawną stację Pilszcz.
Historia.
Linia została uroczyście uruchomiona 2 sierpnia 1909 roku. Zmianę nazw rozpoczęto w marcu 1945 roku. W tym roku także Polskie Koleje Państwowe przejmują zarządzanie nad linią. Ze względu na działania wojskowe, most kolejowy w Nowej Cerekwi uległ zniszczeniu. Ponowny ruch pasażerskich i towarowy został uruchomiony 5 października 1947 roku. Natomiast w październiku 1991 roku został zawieszony ruch pociągów pasażerskich, a dwa miesiące później ruch pociągów towarowych. Na linii kursowały dwa pociągi specjalne w dniach 20 maja 1995 roku i 3 czerwca 1996 roku. Później ruch kolejowy ustał.
We wrześniu 2010 PKP poinformowały w liście do starosty głubczyckiego, że w związku z wysokimi kosztami utrzymania nieczynnej już infrastruktury kolejowej planowane jest jej zlikwidowanie. Lokalne władze wraz z miłośnikami kolei w obawie że wraz z likwidacją torowiska rozbiórce ulegnie również most kolejowy w Nowej Cerekwi postanowili walczyć, aby został on wpisany na listę zabytków. Od 12 maja 2016 roku most ten został wpisany do rejestru zabytków.
W 2011 roku samorządowcy z powiatów głubczyckiego i kędzierzyńsko-kozielskiego zaproponowali przekształcenie nieużytkowanej linii kolejowej na ścieżkę rowerową, argumentując, że szanse na przywrócenie ruchu pociągów na tej linii są zerowe.
W styczniu 2022 roku rozpoczęto remont mostu/wiaduktu na rzeką Troją oraz drogą wojewódzką 416. 

</doc>
<doc id="1116916" url="https://pl.wikipedia.org/wiki?curid=1116916" title="Weichselbaum">
Weichselbaum



</doc>
<doc id="1116921" url="https://pl.wikipedia.org/wiki?curid=1116921" title="Dekanat Lubartów">
Dekanat Lubartów

Dekanat Lubartów – jeden z 28 dekanatów w rzymskokatolickiej archidiecezji lubelskiej.
Parafie.
W skład dekanatu wchodzi 7 parafii:
na terenie dekanatu znajduje się 1 kościół rektoralny:
Sąsiednie dekanaty.
Adamów "(diec. siedlecka)", Czemierniki, Lublin – Podmiejski, Lublin – Północ, Michów, Parczew "(diec. siedlecka)", Radzyń Podlaski "(diec. siedlecka)"

</doc>
<doc id="1116929" url="https://pl.wikipedia.org/wiki?curid=1116929" title="Lubelska Trasa Podziemna">
Lubelska Trasa Podziemna

Lubelska Trasa Podziemna – około 300-metrowa trasa turystyczna biegnąca pod zabudową Starego Miasta w Lublinie. 
Została otwarta w czerwcu 2006 r. Korytarze i sale rozłożone są na trzech kondygnacjach na głębokości od 9 do 12 metrów. Trasa przebiega pod lubelskim Starym Miastem: zaczyna się w Trybunale Koronnym, biegnie pod ulicami Złotą i Archidiakońską, kończy się zaś w jednej z kamienic przy placu Po Farze. Lubelską Trasą Podziemną opiekuje się Ośrodek „Brama Grodzka – Teatr NN”.
Historia.
Trasa ukształtowała się w rezultacie połączenia części z licznych staromiejskich piwnic. Ich historia sięga początku XVI wieku, czyli stulecia największej świetności Lublina. Miasto było wtedy jednym ze znaczniejszych centrów handlowych w Polsce, w którym odbywały się jarmarki słynne w całej ówczesnej Europie. Lubelskie piwnice pełniły w tym okresie funkcję składów kupieckich.
Opis trasy.
Lubelskie podziemia to trasa turystyczno-edukacyjna. Spacer zabytkowymi piwnicami jest jednocześnie wędrówką w historię miasta i jego zagospodarowania przestrzennego. Historię tę przybliża cykl makiet ukazujących poszczególne fazy rozwoju miasta. Część z nich zostało wykonanych przez niepełnosprawną młodzież w ramach specjalnej terapii. Dobór makiet dokonany został w oparciu o rozwój umocnień i fortyfikacji miasta.
Kulminacja podziemnej trasy jest multimedialna wizualizacja (światło, dźwięk, ruch) Wielkiego Pożaru Lublina, który wybuchł dnia 2 czerwca 1719. Wizualizacja ta została stworzona w oparciu o obraz w kościele oo. dominikanów opowiadający o tym wydarzeniu. Widz zostaje zaproszony do przeżycia jednego dnia w osiemnastowiecznym Lublinie. Przemierza miasto wraz z wirtualnym wędrowcem, odkrywa wielokulturowość Lublina, by w końcu znaleźć się w centrum kataklizmu i stać się świadkiem cudu, który uratował Lublin od całkowitej zagłady.
Trasa rozpoczyna się w dawnym ratuszu miejskim (od 1578 również Trybunał Koronny), czyli w centrum władzy świeckiej, zaś kończy przy ruinach kościoła farnego, skupiającego dawniej życie religijne miasta.

</doc>
<doc id="1116930" url="https://pl.wikipedia.org/wiki?curid=1116930" title="Wzorowa">
Wzorowa

Wzorowa, lub Wzorcowa – polana reglowa w Gorcach, znajdująca się na grzbiecie biegnącym na wschód od Turbacza, powyżej Przełęczy Długiej. Ma powierzchnię ok. 20 ha, stanowi północną (kamienicką) część Hali Długiej i leży po północnej stronie grzbietu. Pozostałe części Hali Długiej to Wolnica (polana) i Wierchy Zarębskie.
Stanowiła pierwotnie własność dóbr kamienickich. W 1929 r. zagospodarowało ją Małopolskie Towarzystwo Rolnicze. W roku 1937 wydzierżawiła ją od spółki „Saturn” Krakowska Izba Rolnicza, która prowadziła na polanie prace badawcze w zakresie łąkarstwa i pasterstwa oraz zamierzała urządzić tu wzorcowe gospodarstwo pasterskie (stąd nazwa polany). W tym celu latach 1938–1939 wybudowała ona tu nowe budynki gospodarskie i mieszkalne. W czasie II wojny światowej, od wiosny 1943 r., wykorzystywane były one przez licznych w Gorcach partyzantów z oddziału Konfederacji Tatrzańskiej. Oddział partyzancki został rozbity przez hitlerowców 17 lipca 1943 r., a budynki spalone zostały przez nich 10 listopada 1943 r.
Po wojnie polana stała się własnością Związku Samopomocy Chłopskiej, który w latach 1946 i 1949 wybudował nowe bacówki. Od 1950 r. gospodarował na hali Państwowy Instytut Naukowy Gospodarstwa Wiejskiego, który w 1955 r. wybudował kolejną bacówkę (od 1957 r. – z przerwami – mieściła ona przez długi czas stację turystyczną PTTK). Potem jeszcze dwa razy zmieniali się właściciele polany: najpierw był to Zootechniczny Zakład Doświadczalny z Raby Wyżnej, a później Stacja Owczarstwa Górskiego Instytutu Zootechniki w Bielance, która kontynuowała doświadczalne badania nad łąkarstwem i pasterstwem. Od roku 1996 zaprzestano jednak wypasania owiec. Wreszcie w 2002 r. polana wykupiona została przez Gorczański Park Narodowy, który z powrotem przywrócił na polanie kulturowy wypas owiec.
Polana ma duże wartości przyrodnicze. W wyniku długotrwałego wypasu powstało w suchych miejscach polany pastwisko z dominującym gatunkiem – sitem rozpierzchłym. W górnej części polany występuje łąka mieczykowo-mietlicowa z takimi gatunkami, jak: tomka wonna, śmiałek darniowy, mietlica pospolita, w miejscach podmokłych występują młaki kozłkowo-turzycowe.
Obecnie na polanie Wzorcowej pod Przełęczą Długą stoi bacówka, w której kupić można oscypki i napić się żętycy. Tuż obok bacówki żelazny krzyż. Upamiętnia on śmierć młodej dziewczyny, Albiny Białoń, która tutaj zastrzelona została przez Niemców 17 lipca 1943 r., gdy biegła ostrzec partyzantów. We wschodniej części polany stoi budynek zwany „Chatką u Metysa”, który do niedawna służył jako dom noclegowy, oferujący tanie, ale pozbawione cywilizacyjnych wygód noclegi.
Z polany ładne widoki na szczyty Kudłonia, Gorca Troszackiego, Mostownicy, Czoło Turbacza i Turbacz, a także Beskid Wyspowy i Tatry. Zbocza polany opadają na północ do głębokiej kotliny Kamienickiego Potoku, dającego początek Kamienicy Gorczańskiej.
Wzorowa znajduje się w obrębie Gorczańskiego Parku Narodowego, w granicach wsi Zasadne w województwie małopolskim, w powiecie limanowskim, w gminie Kamienica.

</doc>
<doc id="1116931" url="https://pl.wikipedia.org/wiki?curid=1116931" title="Mychajło Starow">
Mychajło Starow

Mychajło Starow, ukr. Старов Михайло (ur. 27 września 1973 w Charkowie) – ukraiński sztangista, trójboista siłowy i strongman.
Jeden z najlepszych ukraińskich siłaczy. w 2004 r. Drugi Wicemistrz Europy Strongman 2005. Drużynowy Mistrz Świata Strongman w latach 2003, 2004 i 2006.
Życiorys.
Mychajło Starow zdobył mistrzostwo świata juniorów w podnoszeniu ciężarów.
Jest zawodowym trenerem kulturystyki. W latach 2000, 2001, 2002 i 2003 był wicemistrzem Ukrainy Strongman. Przez kilka lat był na Ukrainie siłaczem numer dwa, po Wasylu Wirastiuku.
Wziął udział w indywidualnych Mistrzostwach Świata Strongman 2005, jednak nie zakwalifikował się do finału.
Zakończył już karierę siłacza.
Mychajło Starow ma córkę i mieszka w Charkowie.
Wymiary:
Rekordy życiowe:

</doc>
<doc id="1116935" url="https://pl.wikipedia.org/wiki?curid=1116935" title="Flaga Recza">
Flaga Recza



</doc>
<doc id="1116942" url="https://pl.wikipedia.org/wiki?curid=1116942" title="Widełki heretyków">
Widełki heretyków

Widełki heretyków – narzędzie tortur, solidnie umocowane na szyi ofiary za pomocą mocnej skórzanej opaski, wywoływało silne bóle powodowane bezpośrednio przez cztery ostrza wbijające się w podbródek i tors torturowanego przy każdym jego poruszeniu się. Pozwalało to na szybkie uzyskanie przyznania się do winy. Ten typ widełek używany był najczęściej przy przesłuchiwaniu osób podejrzanych o herezję, czary czy też przestępstwa pospolite.

</doc>
<doc id="1116944" url="https://pl.wikipedia.org/wiki?curid=1116944" title="Przeciwwstrząsowe spodnie pneumatyczne">
Przeciwwstrząsowe spodnie pneumatyczne

Przeciwwstrząsowe spodnie pneumatyczne (ang. PASG – Pneumatic Anti-Shock Garments; MAST – Medical Anti-Shock Trousers; Military Anti-Shock Trousers) – wykorzystywany w medycynie ratunkowej (w opiece przedszpitalnej) nadmuchiwany zbiornik zakładany na kończyny dolne i brzuch pacjenta będącego we wstrząsie. W Polsce nie są stosowane. Obecnie brak jest doniesień na temat zwiększenia przeżywalności chorych we wstrząsie po zastosowaniu spodni.
Historia.
W 1903 roku amerykański lekarz George Washington Crile opisał "pneumatyczny garnitur gumowy" (pneumatic rubber suit). Miał on zapobiegać niedociśnieniu ortostatycznemu u pacjentów neurochirurgicznych. Podobnego rozwiązania używano podczas II wojny światowej w celu przeciwdziałania omdleniom u pilotów poddawanych przeciążeniom grawitacyjnym. Również podczas wojny w Wietnamie był stosowany podczas transportu rannych z dużą utratą krwi.
Właściwe spodnie przeciwwstrząsowe zostały wynalezione w 1973 roku. W 1977 roku Committee on Trauma of the American College of Surgeons zadecydował o włączeniu spodni przeciwwstrząsowych do standardowego wyposażenia karetek pogotowia.
Mechanizm działania.
Spodnie zakłada się na kończyny dolne i brzuch pacjenta. Składają się one z trzech komór (obie nogi i część brzuszna), z których każda może być osobno napompowana. Mechanizm działania nie jest do końca poznany. Po napompowaniu wywierany jest ucisk na naczynia tętnicze powodujący zwiększenie oporu obwodowego i w efekcie podwyższenie ciśnienia tętniczego krwi oraz zwiększenie ukrwienia życiowo ważnych organów, takich jak np. mózg. Dochodzi do ucisku na naczynia żylne i zwiększenia powrotu żylnego do serca.
Zwiększenie oporu obwodowego może doprowadzić również do powikłania w postaci zmniejszenie rzutu serca.
Wskazania.
Obecnie postuluje się użycie MAST w przypadku wstrząsu hipowolemicznego spowodowanego krwawieniem, które ratownik jest w stanie kontrolować, wstrząsu neurogennego przy braku obrażeń wewnętrznych oraz przy obecności ciśnienia skurczowego &lt; 50 mm Hg (wskazanie kontrowersyjne).
Spodnie przeciwwstrząsowe stosuje się również w celu stabilizacji złamania kończyny dolnej, bez towarzyszących obrażeń wewnętrznych.
Przeciwwskazania.
Stosowanie MAST jest przeciwwskazane w przypadku występowania objawów obrzęku płuc, oraz krwawienia, którego ratownik nie jest w stanie kontrolować.
Względnym przeciwwskazaniem jest ciąża. Nie stosuje się wtedy przedziału brzusznego, pompując jedynie przedziały kończynowe.

</doc>
<doc id="1116946" url="https://pl.wikipedia.org/wiki?curid=1116946" title="Plac Po Farze">
Plac Po Farze

Plac Po Farze – plac na Starym Mieście w Lublinie utworzony po rozebraniu kościoła farnego pw. św. Michała Archanioła. W latach 1936–1938 odkopano fundamenty kościoła, znaleziono wtedy m.in. resztki sklepień żebrowych. Przez wiele lat na placu Po Farze w kilku miejscach widoczne były zarysy fundamentów. W 1991 roku plac otrzymał obecną nazwę.
W 2002 dokonano zagospodarowania placu, wyeksponowano fundamenty kościoła, wmontowano w nie oświetlenie, położono kostkę. Dzięki temu widać, jakich rozmiarów był kościół św. Michała. Obecnie plac Po Farze jest miejscem koncertów oraz spotkań lublinian.

</doc>
<doc id="1116947" url="https://pl.wikipedia.org/wiki?curid=1116947" title="Spodnie przeciwwstrząsowe">
Spodnie przeciwwstrząsowe



</doc>
<doc id="1116949" url="https://pl.wikipedia.org/wiki?curid=1116949" title="PASG">
PASG



</doc>
<doc id="1116950" url="https://pl.wikipedia.org/wiki?curid=1116950" title="MAST">
MAST



</doc>
<doc id="1116954" url="https://pl.wikipedia.org/wiki?curid=1116954" title="Flaga gminy Recz">
Flaga gminy Recz



</doc>
<doc id="1116956" url="https://pl.wikipedia.org/wiki?curid=1116956" title="Córka śmieciarza">
Córka śmieciarza



</doc>
<doc id="1116958" url="https://pl.wikipedia.org/wiki?curid=1116958" title="Elektra (film 2005)">
Elektra (film 2005)

Elektra – amerykański film akcji na podstawie serii komiksów o superbohaterce o tym samym imieniu wydawnictwa Marvel Comics. Za reżyserię odpowiadał Rob Bowman na podstawie scenariusza Zaka Penna, Stu Zichermana i Ravena Metznera. Jest on spin-offem filmu "Daredevil" z 2003 roku. Tytułową rolę zagrała Jennifer Garner, a obok niej w głównych rolach wystąpili: Goran Višnjić, Will Yun Lee, Cary-Hiroyuki Tagawa i Terence Stamp.
Elektra Natchios, płatna zabójczyni, zostaje zmuszona do ochrony Marka Millera i jego córki, Abby przed najemnikami z organizacji Dłoń.
Światowa premiera filmu miała miejsce 8 stycznia 2005 roku w Las Vegas. W Polsce zadebiutował on 18 lutego tego samego roku. Film przy budżecie 43 miliony dolarów zarobił niecałe 57 milionów i okazała się finansową porażką. Otrzymał on negatywne oceny od krytyków. W październiku 2005 roku wydano reżyserską wersję filmu. Élodie Yung zagrała Elektrę w serialach telewizyjnych "Daredevil" i "Defenders".
Streszczenie fabuły.
Elektra Natchios, po tym jako została zabita w filmie "Daredevil", zostaje wskrzeszona przez Sticka, niewidomego mistrza sztuk walki. Naucza on ją starożytnej sztuki Kimagure, dzięki której zyskuje ona zdolność wskrzeszania zmarłych i prekognicji. Elektra jednak zostaje wydalona z ośrodka treningowego Sticka z powodu niezdolności do pohamowania wściekłości do zabójcy swojej matki. Po odejściu wykorzystuje swój trening, aby zostać zabójcą kontraktowym.
Po kilku latach, agent Elektry, McCabe otrzymuje dużą ofertę od anonimowego klienta, który chce zatrudnić Elektrę. Klient ten ma warunek, który polega na tym, że Elektra ma spędzić kilka dni w wynajętym domu na wyspie, gdzie ma zostać wykonane zlecenie. Dopiero wtedy zostaną jej ujawnione nazwiska celów. Podczas oczekiwania Elektra przyłapuje dziewczynę o imieniu Abby, która próbuje ukraść naszyjnik po jej matce. Odsyła ją, a później ją poznaje i zaprzyjaźnia się z jej ojcem, Markiem Millerem. Abby zaprasza Elektrę na obiad w imieniu ojca. Elektra zaczyna interesować się Millerem, ale wkrótce dowiaduje się, że to on i jego córka są jej celami. Elektra postanawia ich oszczędzić i odchodzi. Udaje się jej powrócić na czas, aby ich ochronić przed zabójcami wysłanymi przez Dłoń, przestępczą organizację najemników ninja.
Roshi, przywódca Dłoń, dowiaduje się o nieudanej próbie i pozwala swojemu synowi Kirigiemu poprowadzić nową drużynę zabójców, aby zabić Elektrę i przyprowadzić mu Abby, którą określa jako „Skarb”. Elektra próbuje zostawić Millera i jego córkę pod ochroną Sticka, ale on odmawia jej i mówi, aby sama ich chroniła. Elektra zabiera ich do wiejskiego domu McCabe’a, ale zostają wytropieni przez Kirigiego, Typhoid, Stone’a, Kinkou i Tattoo. Elektra ucieka z Markiem i Abby przez tajne podziemne wyjście do sadu, a McCabe poświęca się, aby zyskać im czas.
Kirigi i jego zabójcy szukają Elektry, Marka i Abby w sadzie. Elektra zabija Stone’a, a Abby i Mark zabijają Kinkou jednym z jego własnych sztyletów. Kiedy Elektra jest zaskoczona odkryciem, że Abby zna sztuki walki, Tyfus daje jej „Pocałunek Śmierci”, a Abby zostaje schwytana przez Kirigiego. Stick i jego ludzie przybywają na ratunek, zmuszając Kirigiego, Typhoid i Tattoodo odwrotu. Stick ratuje Elektrę przed śmiercią i zabiera całą trójkę pod swoją ochronę.
Stick potwierdza, że Abby jest „Skarbem”, cudownym dzieckiem sztuk walki, którą Dłoń planuje wykorzystać. Elektra dowiaduje się, że ona sama była „Skarbem”, co doprowadziło do walki z Dłonią, w której zginęła jej matka. Elektra poprzez projekcję astralną spotka się z Kirigim i wyzywa go na walkę, której zwycięzca zabierze Abby. Elektra pojawia się w swoim domu z dzieciństwa, by zmierzyć się z Kirigim i odkrywa, że to on zabił jej matkę.
Elektra zostaje pokonana przez Kirigiego. Na jej ratunek przybywa Abby, która zajmuje go na tyle długo, aby Elektra odzyskała siły. Elektra i Abby uciekają i ukrywają się w labiryncie żywopłotu, jednak Abby zostaje schwytana przez węże wysłane przez Tattoo. Elektra odnajduje Tattoo i skręca mu kark. Elektra po raz drugi walczy z Kirigim, pokonuje go i zabija. Typhoid zatruwa i zabija Abby. Elektra zabija Typhoid i próbuje obudzić Abby, następnie uspokaja się i wskrzesza ją używając Kimagure.
Elektra przygotowuje się do odejścia i żegna się z Markiem. Mówi Abby, żeby prowadziła normalne życie. Elektra odchodzi, mając nadzieję, że Abby nie będzie taka jak ona. Później Elektra pojawia się w firmie zajmującej się projektowaniem konstrukcji, gdzie pracuje jako technik.
Obsada.
W filmie ponadto wystąpili: Kirsten Prout jako Abby Miller, córka Marka; Colin Cunningham jako McCabe, agent Elektry; Hiro Kanagawa jako Meizumi, asystent Roshiego i Kurt Max Runte jako Nikolas Natchios, ojciec Elektry oraz Bob Sapp jako Stone, Natassia Malthe jako Typhoid, Chris Ackerman jako Tattoo i Edison T. Ribeiro jako Kinkou, którzy przynależeli do Dłoni.
Produkcja.
W lutym 2003 roku poinformowano, że planowany jest spin-off filmu "Daredevil" z Jennifer Garner w tytułowej roli. Na stanowisku reżysera został zatrudniony Rob Bowman, a do napisania scenariusza Zak Penn, Stu Zicherman i Raven Metzner.
Za zdjęcia odpowiadał Bill Roe, za scenografię Graeme Murray, a za kostiumy Lisa Tomczeszyn. Montażem zajął się Kevin Stitt.
Ben Affleck powtórzył swoją rolę jako Matt Murdock / Daredevil, jednak scena z jego udziałem została wycięta na etapie postprodukcji.
Muzyka.
Do skomponowania muzyki do filmu zatrudniony został Christophe Beck. Ścieżka dźwiękowa "Elektra (Original Motion Picture Score)" z muzyką Becka została wydana 25 stycznia 2005 roku. Album koncepcyjny "Elektra: The Album" wydano 11 stycznia tego samego roku.
Wydanie.
Światowa premiera "Elektry" miała miejsce 8 stycznia 2005 roku w Las Vegas. Podczas wydarzenia uczestniczyła obsada i produkcja filmu oraz zaproszeni specjalni goście. Premierze tej towarzyszył czerwony dywan oraz szereg konferencji prasowych. Dla szerszej publiczności w Stanach Zjednoczonych zadebiutował 14 stycznia. W Polsce film miał premierę 18 lutego tego samego roku.
5 kwietnia 2005 roku film został wydany na DVD w Stanach Zjednoczonych, a w Polsce, 22 czerwca 2005.
18 października 2005 roku w Stanach Zjednoczonych została wydana wersja reżyserka filmu "Elektra: Director’s Cut" na DVD, która została rozszerzona o dodatkowe niecałe 3 minuty w stosunku do wersji kinowej. 4 maja 2010 roku została ona wydana na nośniku Blu-ray.
Odbiór.
Box office.
Film przy budżecie 43 miliony dolarów zarobił niecałe 57 milionów, z czego prawie 24 miliony w Stanach Zjednoczonych i Kanadzie oraz około 46 tysięcy w Polsce.
Krytyka w mediach.
Film otrzymał negatywne oceny od krytyków. W serwisie Rotten Tomatoes 11% z 166 recenzji filmu jest pozytywnych (średnia ocen wyniosła 3,83 na 10). Na portalu Metacritic średnia ocen z 35 recenzji wyniosła 34 punktów na 100. Natomiast według serwisu CinemaScore publiczność przyznała mu ocenę B w skali od F do A+.

</doc>
<doc id="1116962" url="https://pl.wikipedia.org/wiki?curid=1116962" title="Region Vágar">
Region Vágar

Region Vágar – najbardziej na zachód wysunięty region Wysp Owczych. Obejmuje dwie wyspy: główną – Vágar i mniejszą – Mykines, dzięki czemu ma ok. 186 km² powierzchni, do tego w jego skład wchodzą jeszcze wysepki, znajdujące się poza główną osiemnastką – Tindhólmur i Gáshólmur, na które można dostać się z lądu. Cały obszar zamieszkany jest przez niemal 3 tysiące ludzi, głównie na Vágar – poza nią żyje jedynie 19 osób.
Miasta, osady i gminy regionu Vágar.
Większość osiedli znajduje się na głównej wyspie, Vágar. Dwie z dziewięciu osad są niezamieszkane, a tylko jedną zamieszkuje ponad tysiąc osób.
Gminy.
Region Vágar obejmuje trzy gminy: największą, liczącą 1100 mieszkańców, Miðvágs kommuna, średnią Sørvágs kommuna, mającą 1071 osób i ostatnią Sandavágs kommuna (797 ludzi). Przed zmianą z 1 stycznia 2005 roku, kiedy znacznie zmniejszono liczbę gmin istniały jeszcze Bíggjar kommuna i Mykinesar kommuna.

</doc>
<doc id="1116963" url="https://pl.wikipedia.org/wiki?curid=1116963" title="MUKS Praga Warszawa">
MUKS Praga Warszawa

MUKS Praga Warszawa – warszawski klub piłki nożnej kobiet. Powstał w 2001 roku. W sezonie 2008/2009 i 2009/2010 drużyna występowała w Ekstralidze Kobiecej Piłki Nożnej.
Sukcesy.
Olimpiady Młodzieży w Sportach Letnich w Gorzowie Wielkopolskim.

</doc>
<doc id="1116964" url="https://pl.wikipedia.org/wiki?curid=1116964" title="Jerzy Woźnicki">
Jerzy Woźnicki

Jerzy Marek Woźnicki (ur. 22 maja 1947 w Kotuniu) – polski inżynier elektronik, profesor nauk technicznych, specjalista w zakresie elektroniki próżniowej, optoelektroniki i fotoniki, rektor Politechniki Warszawskiej w latach 1996–2002, były przewodniczący Konferencji Rektorów Akademickich Szkół Polskich, były przewodniczący Rady Głównej Nauki i Szkolnictwa Wyższego.
Życiorys.
Wykształcenie i działalność naukowa.
Jego ojciec był wójtem gminy Wyszków oraz działaczem PSL Mikołajczykowskiego. Jerzy Woźnicki w 1964 ukończył XIV Liceum Ogólnokształcące w Warszawie. Później studiował na Wydziale Elektroniki Politechniki Warszawskiej. W 1970 obronił pracę magisterską poświęconą żyroskopii laserowej. W latach 1970–1973 studiował fizykę ciała stałego i optykę, będąc słuchaczem studium doktoranckiego w Instytucie Fizyki Politechniki Warszawskiej. W 1973 podjął pracę na tej uczelni w Instytucie Mikroelektroniki i Optoelektroniki. W 1979 uzyskał stopień doktora na podstawie rozprawy pt. "Holografia z falami niejednorodnymi przy użyciu wiązki gaussowskiej". W 1989 otrzymał stopień doktora habilitowanego na podstawie pracy pt. "Analiza i projektowanie konwerterów i wzmacniaczy obrazu". W 1996 otrzymał tytuł naukowy profesora. Od 1991 zajmował stanowisko profesora nadzwyczajnego, w 1996 został profesorem zwyczajnym.
W latach 1981–1984 był kierownikiem Zespołu Dydaktycznego Optyki Elektronowej na Wydziale Elektroniki Politechniki Warszawskiej. W latach 1984–1987 zajmował stanowisko kierownika utworzonego z jego inicjatywy Zespołu Badawczego Projektowania Przetworników Obrazu, zaś w okresie 1987 do 1990 kierował Zespołem Badawczym Automatyzacji Projektowania i Pomiarów Przetworników Obrazu. Również od 1984 do 1987 zajmował stanowisko zastępcy dyrektora Instytutu Mikroelektroniki i Optoelektroniki. W 1987 został kierownikiem Zakładu Przetworników Obrazu, od 2010 następnie Zakładu Fotoniki Obrazowej i Mikrofalowej.
Od 1990 do 1996 pełnił funkcję dziekana Wydziału Elektroniki Politechniki Warszawskiej. W latach 1996–2002 był rektorem Politechniki Warszawskiej.
Był wiceprzewodniczącym (1997–1999) i przewodniczącym (1999–2002) Konferencji Rektorów Akademickich Szkół Polskich, przewodniczącym Konferencji Rektorów Polskich Uczelni Technicznych (1997–1999) oraz Konferencji Rektorów Uczelni Warszawskich (1999–2002). Pełnił także funkcję wiceprzewodniczącego Narodowej Rady Integracji Europejskiej (1999–2001). Został honorowym przewodniczącym KRASP-u, prezesem Fundacji Rektorów Polskich (2002), dyrektorem Instytutu Społeczeństwa Wiedzy (2003) i przewodniczącym Rady Głównej Nauki i Szkolnictwa Wyższego (2014–2017). W 2008 działał w zespole ekspertów do spraw reformy nauki przy minister Barbarze Kudryckiej.
W działalności naukowej i badawczej zajął się zagadnieniami z dziedziny optoelektroniki i fotoniki, takimi jak optyka światła spójnego i holografia, fotometria, miernictwo kineskopów, optyka elektronowa, analiza i projektowanie przetworników obrazu, układy przetwarzania obrazu, cyfrowe przetwarzanie obrazu. Zajmował się również kwestiami zarządzania uczelniami, uwarunkowaniami działania szkół wyższych i polityką edukacyjną. Prowadził działalność badawczo-rozwojową w obszarze tematycznym określanym jako kształcenie inżynierów, będąc członkiem American Society for Engineering Education.
Wypromował trzech doktorów w dziedzinie nauk technicznych w dyscyplinie elektronika. Jest autorem około 60 publikacji naukowych o tematyce technicznej oraz około 150 publikacji dotyczących zarządzania w szkołach wyższych i systemów kształcenia, a także polityki edukacyjnej i naukowej. Jest autorem raportów i ekspertyz dotyczących szkolnictwa wyższego m.in. dla Komisji Europejskiej, Europejskiego Centrum Szkolnictwa Wyższego UNESCO-Cepes oraz Urzędu Komitetu Integracji Europejskiej.
Działalność pozanaukowa.
Od 1992 do 1994 należał do Kongresu Liberalno-Demokratycznego, następnie działał w Unii Wolności, pełniąc m.in. funkcję sekretarza krajowego ds. nauki i oświaty. Członkostwo w partii zawiesił po wyborze na rektora PW. W 2004 został członkiem rady programowej Platformy Obywatelskiej.
W latach 1999–2005 był wiceprzewodniczącym rady nadzorczej Banku Pekao, następnie objął stanowisko jej przewodniczącego.

</doc>
<doc id="1116965" url="https://pl.wikipedia.org/wiki?curid=1116965" title="Dekanat Lublin – Podmiejski">
Dekanat Lublin – Podmiejski

Dekanat Lublin – Podmiejski – jeden z 28 dekanatów w rzymskokatolickiej archidiecezji lubelskiej.
Parafie.
W skład dekanatu wchodzi 9 parafii:
Sąsiednie dekanaty.
Lubartów, Lublin – Północ, Lublin – Śródmieście, Lublin – Wschód, Łęczna, Parczew "(diec. siedlecka)", Świdnik

</doc>
<doc id="1116968" url="https://pl.wikipedia.org/wiki?curid=1116968" title="Karabinierzy">
Karabinierzy

Karabinierzy – początkowo we Francji wyborowi żołnierze lekkiej jazdy uzbrojeni w broń palną.
Później określenie to odnoszono do niektórych pułków jazdy we Francji, Austrii, Prusach i Rosji.
W Polsce Regiment Gwardii Konnej Litewskiej przemianowano w 1793 na Regiment Karabinierów Gwardii.
W końcu XVIII w. nazwę zaczęto stosować również wobec jednostek piechoty (najpierw we Francji) – początkowo określając tak jedną z kompanii pułku, potem niektóre wyodrębnione pułki.
W wojsku Królestwa Polskiego karabinierami nazywano kompanie wyborowe strzelców pieszych, w okresie powstania listopadowego – Dywizjon Karabinierów Konnych, a w powstaniu styczniowym – żołnierzy uzbrojonych w karabiny gwintowane.
Obecnie karabinierami nazywani są żandarmi we Włoszech ("Carabinieri"), wojska wewnętrzne w Mołdawii oraz straż graniczna w Hiszpanii.

</doc>
<doc id="1116969" url="https://pl.wikipedia.org/wiki?curid=1116969" title="Ludność Wodzisławia Śląskiego">
Ludność Wodzisławia Śląskiego

Ludność Wodzisławia Śląskiego.
Historia zaludnienia Wodzisławia Śląskiego:

</doc>
<doc id="1116970" url="https://pl.wikipedia.org/wiki?curid=1116970" title="Buziaș">
Buziaș

Buziaș (węg. "Buziás" lub "Buziasfürdö") – miasto w zachodniej Rumunii w Siedmiogrodzie, w Banacie; w okręgu Temesz. Liczy 7738 mieszkańców (dane na rok 2004). Znane uzdrowisko zostało założone w 1821. Prawa miejskie otrzymało w 1956.

</doc>
<doc id="1116973" url="https://pl.wikipedia.org/wiki?curid=1116973" title="Polska Gazeta Wrocławska">
Polska Gazeta Wrocławska



</doc>
<doc id="1116978" url="https://pl.wikipedia.org/wiki?curid=1116978" title="Ludność Skarżyska-Kamiennej">
Ludność Skarżyska-Kamiennej

Artykuł przedstawia zmiany w liczbie ludności Skarżyska-Kamiennej na przestrzeni lat.
Wykres przedstawiający zmiany w ludności Skarżyska-Kamiennej na przestrzeni lat

</doc>
<doc id="1116979" url="https://pl.wikipedia.org/wiki?curid=1116979" title="Wodnik białobrewy">
Wodnik białobrewy

Wodnik białobrewy ("Hypotaenidia philippensis") – gatunek ptaka z rodziny chruścieli (Rallidae), zamieszkujący wschodnią Indonezję po Moluki i Filipiny oraz wschodnią Australię, Nową Zelandię i wiele wysp zachodniego i środkowego Pacyfiku. Nie jest zagrożony wyginięciem.
Taksonomia.
Po raz pierwszy zgodnie z zasadami nazewnictwa binominalnego gatunek ten opisał Karol Linneusz w 12. edycji "Systema Naturae" (1766). Nowemu gatunkowi nadał nazwę "Rallus philippensis". Obecnie (2022) Międzynarodowy Komitet Ornitologiczny (IOC) umieszcza wodnika białobrewego w rodzaju "Hypotaenidia"; niektórzy autorzy umieszczają go w "Rallus" lub "Gallirallus". IOC wyróżnia 20 podgatunków, niektórzy autorzy wyróżniają ich do 26. Niekiedy za podgatunek wodnika białobrewego uznawany jest wodnik chathamski ("H. dieffenbachii"). Okaz, który stanowił holotyp wymarłego, hipotetycznego gatunku znanego jako "Gallirallus sharpei", prawdopodobnie reprezentował odmianę barwną wodnika białobrewego, co potwierdziło badanie genetyczne z 2008 (wyników nie opublikowano).
Podgatunki i zasięg występowania.
IOC wyróżnia następujące podgatunki:
Morfologia.
Długość ciała: 25–33 cm; masa ciała 126–234 g u samców, 115–265 g u samic. Średniej wielkości chruściel, o długim, mocnym dziobie i długich, jasnoczerwonawych lub żółtych nogach z długimi palcami. Grzbiet jest barwy brązowawej, z rysunkiem z ciemnych pasków i białych plam. Nad okiem ciągnie się biały pas. Szara spodnia strona szyi odcina się od czarno-biało poprzecznie prążkowanej piersi i brzucha. Przez pierś biegnie poprzeczny, szeroki, czerwonawo-brązowawy pas. Ma zaokrąglone skrzydła. Młode ptaki są ciemniejsze i na stronie grzbietowej nie są biało nakrapiane.
Ekologia i zachowanie.
Środowiskiem życia tych ptaków jest gęsta roślinność na obrzeżach różnych zbiorników lub upraw. Spotykane są także w okolicach zbiorników pochodzenia antropogenicznego, jak osadniki, i rowów odpływowych. Pożywieniem tych ptaków są skorupiaki, mięczaki, owady, płazy, pajęczaki, jaja żółwi i ptaków, małe ryby, padlina, nasiona i odpadki. Żerują zazwyczaj wcześnie rano i wieczorem. Zwykle obserwowane są pojedynczo lub w parach.
Lęgi.
Okres lęgowy różni się w zależności od miejsca występowania. Gniazdo umieszczone jest w wysokich trawach lub w szuwarach, jego budulec stanowią trawy. Zniesienie liczy 5–8 jaj. Obydwa ptaki z pary wysiadują je przez około 19 dni. Młode w dobę od wyklucia opuszczają gniazdo. Następnie nadzorowane są przez rodziców, żerują same lub otrzymują pokarm od matki.
Status.
IUCN uznaje wodnika białobrewego za gatunek najmniejszej troski (LC, "Least Concern") nieprzerwanie od 1988 (stan w 2022). Globalny trend liczebności oceniany jest jako stabilny, choć u niektórych populacji nie jest on znany.
Podgatunek "H. p. macquariensis" wymarł pod koniec XIX wieku. Za jego wymarcie odpowiadają wprowadzone na wyspę koty, szczury i weki ("Gallirallus australis"), zjadające jaja i pisklęta tych ptaków. Wymarcie wodników południowych przyśpieszyło niszczenie środowiska przez również wprowadzone na wyspę króliki.

</doc>
<doc id="1116991" url="https://pl.wikipedia.org/wiki?curid=1116991" title="Genom mitochondrialny">
Genom mitochondrialny



</doc>
<doc id="1116995" url="https://pl.wikipedia.org/wiki?curid=1116995" title="Stanisław Mańkowski">
Stanisław Mańkowski

Stanisław Mańkowski (ur. 28 listopada 1937 w Grabianowie, zm. 31 marca 2018 w Warszawie) – profesor nauk technicznych, specjalista w zakresie ciepłownictwa, ogrzewnictwa i wentylacji, rektor Państwowej Wyższej Szkoły Zawodowej w Ciechanowie (2001–2002) i Politechniki Warszawskiej (2002–2005).
Życiorys.
Ukończył Technikum Budowy Silników w Warszawie. W latach 1960–1965 pracował na stanowisku technik–laborant w Wytwórni Sprzętu Komunikacyjnego w Warszawie (Okęcie). Był również pilotem szybowców i samolotów odrzutowych typu MiG-15 oraz LIM, do czasu gdy został usunięty z wojska ze względów politycznych. W 1961 rozpoczął studia na Wydziale Inżynierii Wodnej i Sanitarnej Politechniki Warszawskiej. Po ukończeniu studiów w 1965 podjął pracę na macierzystej uczelni na stanowisku nauczyciela akademickiego. W 1971 został starszym asystentem, a następnie po uzyskaniu stopnia doktora nauk technicznych – adiunktem. W 1976 uzyskał stopień naukowy doktora habilitowanego. W tym samym roku otrzymał tytuł docenta, w 1989 został profesorem nadzwyczajnym, a w 2001 profesorem zwyczajnym. W latach 1993–1999 piastował funkcję dziekana Wydziału Inżynierii Środowiska Politechniki Warszawskiej.
Pod jego kierunkiem powstało ok. 80 prac dyplomowych i inżynierskich. Był również promotorem 16 zakończonych przewodów doktorskich, a także autorem ok. 20 recenzji doktorskich, 5 recenzji habilitacyjnych oraz 6 opinii o wnioskach profesorskich.
Działalność pozanaukowa.
Jest współautorem kilkudziesięciu wdrożeń konstrukcyjnych i technologicznych. Był także konsultantem Banku Światowego, kierownikiem zespołów autorskich w dwóch grantach Rządu Królestwa Danii ("Efektywność energetyczna w budownictwie", "Planowanie zaopatrzenia w energię") oraz kierownikiem grup ekspertów polskich w grantach PHARE, gdzie zajmował się planowaniem zaopatrzenia w energię Szczecina, Gdyni, Radomia. Od maja 2010 kierował jednym z zadań badawczych strategicznego projektu badawczego pt. "Zintegrowany system zmniejszenia eksploatacyjnej energochłonności budynków", realizowanego przez Instytut Techniki Budowlanej i Politechnikę Poznańską.

</doc>
<doc id="1116998" url="https://pl.wikipedia.org/wiki?curid=1116998" title="Caproni TM-2">
Caproni TM-2

Caproni TM-2 – włoski szybowiec transportowy z okresu II wojny światowej
Historia.
W związku z planowanym desantem na Maltę we włoskiej wytwórni "Caproni" opracowano projekt szybowca transportowego przeznaczonego do transportu 20 żołnierzy. 
Prototyp oznaczony jako "TM-2" został oblatany w 1943 roku. W czasie prób pierwszy prototyp uległ katastrofie, gdyż pilot nie mógł wyprowadzić go z korkociągu. Natomiast badania prowadzone na drugim prototypie przerwano w związku z klęską Włoch. Zbudowano tylko dwa prototypy.
Prototyp szybowca "Caproni TM-2" przetrwał wojnę i znajduje się w muzeum Leonarda da Vinci w Mediolanie. 
Użycie.
Szybowce "Caproni TM-2" był używany tylko do prób i badań w locie.
Opis konstrukcji.
Szybowiec "Caproni TM-2" był zastrzałowym górnopłatem o konstrukcji drewnianej. 
Kadłub mieścił dwuosobową kabinę pilotów oraz ładownię przystosowaną do transportu 20 żołnierzy. Dostęp do ładowni zapewniały dwoje drzwi z każdej strony kadłuba. 
Podwozie klasyczne dwukołowe stałe z płozą ogonową. W przedniej części kadłuba znajdowała się dodatkowo długa płoza centralna.

</doc>
<doc id="1117001" url="https://pl.wikipedia.org/wiki?curid=1117001" title="Paweł Andrejew">
Paweł Andrejew

Paweł Andrejew (ur. 14 września 1887, zm. 16 marca 1942) – polski adwokat pochodzenia rosyjskiego działający w międzywojennym Wilnie, ojciec Igora Andrejewa.
Życiorys.
Urodził się w rodzinie adwokata Bazylego Andrejewa. Ukończył gimnazjum w Wilnie. Brał udział w strajkach szkolnych 1905 roku. Wychowywany przez ciotkę Piotrowską, był miłośnikiem kultury polskiej. Ukończył prawo na Petersburskim Uniwersytecie Państwowym. Od 1912 roku wpisany na listę adwokatów w Wilnie. W 1914 roku ożenił się z Eugenią Pochitonową, jedną z jedenastu córek dentysty w Wilnie, Mikołaja Pochitonowa.
Po ustanowieniu polskiej administracji w Wilnie, uzyskał renomę jednego z najlepszych adwokatów w mieście. Rozgłos uzyskał między innymi broniąc Borysa Kowerdy, zabójcy posła sowieckiego Piotra Wojkowa, w głośnym procesie w Warszawie w 1927 roku. Andrejew podkreślał w swojej mowie pobudki patriotyczne czynu Kowerdy, dziewiętnastoletniego ucznia gimnazjum rosyjskiego w Wilnie, syna działacza białogwardyjskiego.
Paweł Andrejew został aresztowany przez NKWD w Wilnie w październiku 1940 roku, podczas tzw. drugiej okupacji sowieckiej Wilna. Po ataku Niemiec hitlerowskich na Polskę Andrejew został 23 czerwca 1941 przewieziony w transporcie więźniów z więzienia na Łukiszkach w Wilnie w głąb Rosji i od 3 lipca 1941 osadzony w więzieniu numer 1 w Gorkim (nazwa od 1932 r.; przedtem i obecnie Niżny Nowogród), gdzie więziono wielu Polaków. W sierpniu 1941 roku większości uwięzionych udaje się wydostać do formowanej wtedy Armii Andersa, Andrejew pozostaje jednak w więzieniu.
W lutym 1942 roku wytoczono Andrejewowi proces zarzucając mu "wrogie nastawienie do ZSRR". Po krótkim procesie 9 lutego 1942 Andrejew został skazany na karę śmierci, a jego odwołanie (proces sowiecki odbywał się bez adwokata) uwzględniono o tyle, że zmieniono paragraf podstawy skazania, ale nie sam wyrok. Paweł Andrejew został rozstrzelany w więzieniu w Gorkim 16 marca 1942. Nieznane jest miejsce jego pochówku. Po wojnie władze radzieckie przez szereg lat utrzymywały, że Paweł Andrejew został zwolniony z więzienia w czasie formowania Armii Andersa i wraz z Wojskiem Polskim ewakuował się do Pahlevi w Iranie.
Grób symboliczny Pawła Andrejewa znajduje się na Cmentarzu Wojskowym na Powązkach w Warszawie (kwatera A dod.-1-67). Akta NKWD dotyczące aresztowania, procesu oraz wykonania wyroku na Andrejewie są obecnie dostępne w Litewskim Archiwum Specjalnym (Lietuvos Ypatingasis Archivas) w Wilnie.

</doc>
<doc id="1117003" url="https://pl.wikipedia.org/wiki?curid=1117003" title="Herb Polanowa">
Herb Polanowa

Herb Polanowa – jeden z symboli miasta Polanów i gminy Polanów w postaci herbu.
Wygląd i symbolika.
Herb przedstawia na srebrnej tarczy kroczącego w prawo czerwonego gryfa pomorskiego, trzymającego w swych łapach berło. Ogon gryfa jest również skierowany w prawą stronę. Berło, szpony i dziób gryfa są koloru złotego, a jego jęzor koloru czerwonego
Historia.
Wizerunek herbowy występuje na pieczęciach miejskich od XVI wieku. Wzór herby ustalono 25 czerwca 1996 uchwałą nr XII/195/96 Rady Miejskiej.

</doc>
<doc id="1117011" url="https://pl.wikipedia.org/wiki?curid=1117011" title="Spacesynth">
Spacesynth

Spacesynth – gatunek muzyki elektronicznej o "kosmicznym" zabarwieniu, nawiązujący często do tematyki science fiction oraz do filmów z gatunku space opera. Funkcjonuje także pod nazwami spacedance i synthdance.
Spacesynth, pomimo podobieństwa nazw, nie jest kontynuacją gatunku muzycznego space disco, uprawianego pod koniec lat 70. XX wieku, pomimo elementów łączących oba nurty muzyczne. Najbardziej znanymi przedstawicielami gatunku spacesynth są Koto i Laserdance.
Historia.
Spacesynth został wymyślony w Europie, w pierwszej połowie lat 80. XX wieku. Początkowo funkcjonował w ramach gatunku muzyki dyskotekowej italo disco, naśladując jej cechy charakterystyczne. Pierwszymi wykonawcami spacesynth były włoskie formacje Cyber People, Hipnosis i Koto oraz holenderski duet Laserdance. W latach 1983-1987 nieliczne utwory tych wykonawców były autorsko publikowane wyłącznie na singlach i maxi-singlach. Gościły także na składankach z muzyką italo disco. Pierwsza płyta długogrająca, zawierająca w całości muzykę spacesynth – "Future Generation" duetu Laserdance – została opublikowana w roku 1987. Z niej pochodził "Power Run", wyposażony w niezwykle chwytliwą melodię jeden z największych przebojów grupy. Popularnością i rozpoznawalnością dołączył on do wcześniejszego przeboju duetu Koto "Visitors". Oba utwory trwałe określiły styl muzyczny spacesynth.
Aż do połowy lat 90. spacesynth był muzycznie reprezentowany przede wszystkim przez Koto i Laserdance. Od 1989 roku oba te projekty muzyczne były prowadzone przez tego samego kompozytora, Michiela van der Kuya, który dodatkowo tworzył utwory spacesynth pod nazwą Rygar. Inne projekty muzyczne tego nurtu to m.in. Proxyon, Rofo, Syntech, Trilithon, Daylight i Futurespace. Określenie "projekty muzyczne" nie jest przypadkowe, ponieważ często jeden wykonawca produkował muzykę pod kilkoma szyldami (Michiel van der Kuy – Laserdance i Rygar, później także Koto; Stefano Cundari – Koto, Cyber People oraz Hipnosis; Huib Schippers – Syntech oraz Trilithon; Humphrey Robertson – Daylight i Futurespace, także nowe inkarnacje wcześniejszych wykonawców pod zmienionymi nazwami Ciber People i Hypnosis).
W pierwszej połowie lat 90. XX wieku, wobec ogromnej popularności nowych gatunków house, techno i eurodance, spacesynth zniknął ze sceny muzycznej. Słynny wówczas przebój techno został skomponowany przez Michiela van der Kuya pod szyldem i pseudonimem kompozytorskim Denzil Slemming. Tymczasem spacesynth, niemal zapomniany, odrodził się po roku 2000, przede wszystkim dzięki Internetowi, jako niszowy nurt muzyki elektronicznej. Obecnie jest reprezentowany głównie przez młodych kompozytorów z Polski, Szwecji, Finlandii, Niemiec, Chorwacji i Rumunii. Spośród założycieli gatunku, działalność w gatunku spacesynth reaktywowali tylko Michiel van der Kuy i Rob van Eijk, nagrywający płyty pod szyldami Area 51 oraz Rygar.
Wytwórnie.
W latach 80. i 90. muzykę spacesynth publikowały wytwórnie płytowe: Memory Records, Beat Box (Włochy), ZYX Music (Niemcy), Hotsound, Made Up Records, Rams Horn, Galaxis (Holandia) i Snake's Music (Polska). Obecnie ten gatunek wydają trzy niezależne wytwórnie: amerykańska Space Sound Records, prowadzona przez polskiego producenta, Marka Kołodyńskiego; brytyjska Alpha Centauri, kierowana także przez Polaka Macieja Repetowskiego, oraz szwajcarski Hypersound Productions, własność Humphreya Robertsona.

</doc>
<doc id="1117014" url="https://pl.wikipedia.org/wiki?curid=1117014" title="Jessica Stam">
Jessica Stam

Jessica Stam (ur. 23 kwietnia 1986 w Kincardine w Kanadzie) – kanadyjska modelka.
Karierę rozpoczęła w wieku 16 lat rodzinnej Kanadzie. W 2003 Mario Testino sfotografował Jessicę dla Miu Miu. We wrześniu tego samego roku modelka pojawiła się na okładce włoskiego Vogue’a, a w lutym 2004 zadebiutowała na wybiegu w Paryżu. W maju 2007 jej zdjęcie ukazało się ponownie na okładce amerykańskiego magazynu Vogue wraz z takimi modelkami jak Doutzen Kroes, Caroline Trentini, Raquel Zimmermann, Sasza Piwowarowa, Agyness Deyn, Coco Rocha, Hilary Rhoda, Chanel Iman i Lily Donaldson. W lipcu 2007 znalazła się w zestawieniu najlepiej zarabiających modelek przygotowanym przez magazyn "Forbes". W lutym 2010 pojawiła się na okładce chińskiego wydania Elle.
Na wybiegu pojawia się u takich projektantów i firm odzieżowych jak: Marc Jacobs, Maria Chen-Pascual, Moschino, Cheap &amp; Chic, Nicole Farhi, Preen, Roland Mouret, Sophia Kokosalaki, Sportmax, Tyler, Warren Noronha, Chanel, Custo Barcelona, DKNY, Dolce &amp; Gabbana, Alexander McQueen oraz Emanuel Ungaro.
Jessica Stam związana była między innymi z synem Harrisona Forda oraz wokalistą grupy Red Hot Chili Peppers – Anthonym Kiedisem.

</doc>
<doc id="1117021" url="https://pl.wikipedia.org/wiki?curid=1117021" title="Buzias">
Buzias



</doc>
<doc id="1117025" url="https://pl.wikipedia.org/wiki?curid=1117025" title="Herb Pełczyc">
Herb Pełczyc

Herb Pełczyc – jeden z symboli miasta Pełczyce i gminy Pełczyce w postaci herbu.
Wygląd i symbolika.
Herb przedstawia na białej tarczy typu hiszpańskiego dąb z zielonymi liśćmi, brązowym pniem i jasnobrązowymi żołędziami. Dąb osadzony jest na zielonym pagórku, na którym o drzewo opiera się łapami stojący czarny niedźwiedź z czerwonym językiem skierowany w prawą stronę (heraldycznie) tarczy herbowej.
Historia.
Wizerunek niedźwiedzia opartego o drzewo występuje na pieczęci z XVI wieku. Wzór graficzny oraz opis herbu, zgodny z zasadami heraldyki został uregulowany 23 czerwca 1995 uchwałą Rady Miejskiej nr XI/56/95.

</doc>
<doc id="1117027" url="https://pl.wikipedia.org/wiki?curid=1117027" title="Herb gminy Pełczyce">
Herb gminy Pełczyce



</doc>
<doc id="1117028" url="https://pl.wikipedia.org/wiki?curid=1117028" title="Region Vagar">
Region Vagar



</doc>
<doc id="1117032" url="https://pl.wikipedia.org/wiki?curid=1117032" title="Dekanat Lublin – Południe">
Dekanat Lublin – Południe

Dekanat Lublin – Południe – jeden z 28 dekanatów w rzymskokatolickiej archidiecezji lubelskiej.
Parafie.
W skład dekanatu wchodzi 10 parafii:
Sąsiednie dekanaty.
Bychawa, Konopnica, Lublin – Śródmieście, Lublin – Wschód, Lublin – Zachód, Piaski, Świdnik

</doc>
<doc id="1117033" url="https://pl.wikipedia.org/wiki?curid=1117033" title="Konstanty Janicki">
Konstanty Janicki

Konstanty Stanisław Janicki (ur. 16 listopada 1876 w Moskwie, zm. 25 października 1932 w Warszawie) – polski zoolog, parazytolog i cytolog. Twórca polskiej szkoły parazytologicznej, profesor na Uniwersytecie Warszawskim.
Życiorys.
Był synem inżyniera Stanisława Janickiego i Emilii z domu Pelizzaro, córki spolonizowanego kupca Pawła Pelizzaro. Jego dziadkiem był Stanisław Janicki, profesor Szkoły Politechnicznej w Warszawie. 
Ukończył Szkołę Realną Wojciecha Górskiego w Warszawie w 1893 roku. W 1894 roku rozpoczął naukę na Uniwersytecie w Lipsku. Studia kontynuował na Uniwersytecie we Fryburgu i Uniwersytecie w Bazylei, gdzie w 1906 roku otrzymał tytuł doktora filozofii. Przez pięć lat pracował w laboratorium Giovanniego Battisty Grassiego w Rzymie. Od 1911 pracował w Instytucie Zoologicznym w Bazylei jako asystent, a od 1912 jako docent prywatny. Z emigracji powrócił w 1919 roku i został profesorem zoologii na Uniwersytecie Warszawskim.
Był członkiem Akademii Umiejętności, Polskiej Akademii Umiejętności i Towarzystwa Naukowego Warszawskiego.
Popełnił samobójstwo w 1932 roku. Pochowany został na cmentarzu Powązkowskim (kwatera 172-2-12/13).
Dorobek naukowy.
Janicki jako pierwszy opisał, wspólnie z Feliksem Rosenem, cykl rozwojowy bruzdogłowca szerokiego. Badał też pierwotniaki pasożytnicze, u których opisał aparat parabazalny. Zajmował się również parazytologią ewolucyjną. Autor koncepcji powstania i rozwoju pasożytnictwa.

</doc>
<doc id="1117035" url="https://pl.wikipedia.org/wiki?curid=1117035" title="Dekanat Lublin – Północ">
Dekanat Lublin – Północ

Dekanat Lublin – Północ – jeden z 28 dekanatów w rzymskokatolickiej archidiecezji lubelskiej.
Parafie.
W skład dekanatu wchodzi 11 parafii:
Sąsiednie dekanaty.
Garbów, Konopnica, Lubartów, Lublin – Podmiejski, Lublin – Śródmieście, Lublin – Zachód, Michów

</doc>
<doc id="1117036" url="https://pl.wikipedia.org/wiki?curid=1117036" title="Dekanat Lublin – Śródmieście">
Dekanat Lublin – Śródmieście

Dekanat Lublin – Śródmieście – jeden z 28 dekanatów w rzymskokatolickiej archidiecezji lubelskiej.
Parafie.
W skład dekanatu wchodzi 5 parafii:
Do dekanatu należy także parafia cywilno-wojskowa należąca do Krakowskiego Dekanatu Wojskowego Ordynariatu Polowego Wojska Polskiego:
na terenie dekanatu znajduje się 10 kościołów rektoralnych:
Sąsiednie dekanaty.
Lublin – Podmiejski, Lublin – Południe, Lublin – Północ, Lublin – Wschód, Lublin – Zachód

</doc>
<doc id="1117038" url="https://pl.wikipedia.org/wiki?curid=1117038" title="Włodzimierz Kurnik">
Włodzimierz Kurnik

Włodzimierz Kurnik (ur. 20 listopada 1950 w Górze Kalwarii) – inżynier mechanik, profesor nauk technicznych, rektor Politechniki Warszawskiej w latach 2005–2012.
Życiorys.
Wykształcenie i działalność naukowa.
W 1974 ukończył z wyróżnieniem studia na Wydziale Samochodów i Maszyn Roboczych Politechniki Warszawskiej. W 1978 obronił pracę doktorską pt. "Wyznaczanie charakterystyk reakcji układu dynamicznego na pewne niestacjonarne wymuszenia w zastosowaniu do obliczeń zmęczeniowych". W 1988 uzyskał habilitację na podstawie rozprawy "Bifurkacyjne drgania samowzbudne w układach mechanicznych". W 1998 uzyskał tytuł profesora nauk technicznych. 
Od 1977 jest etatowo związany z Politechniką Warszawską, od 2008 na stanowisku profesora zwyczajnego. Pełnił funkcje prodziekana (1990–1996) i dziekana (1996–1999) Wydziału Samochodów i Maszyn Roboczych Politechniki Warszawskiej, prorektora ds. ogólnych (1999–2005), a następnie przez dwie kadencje (2005–2008, 2008–2012) rektora Politechniki Warszawskiej. 1 września 2013 objął funkcję dyrektora Instytutu Podstaw Budowy Maszyn.
Zainteresowania naukowo-badawcze Włodzimierza Kurnika obejmują m.in. stateczność układów mechanicznych, dynamikę wirników z łożyskami hybrydowymi magneto-hydrodynamicznymi, tłumienie drgań z zastosowaniem materiałów termo- i elektroaktywnych, zastosowanie teorii bifurkacji w zagadnieniach wyboczenia i flatteru w układach mechanicznych. Jest autorem ponad 150 publikacji naukowych, w tym artykułów w czasopismach zagranicznych ("Journal of Sound and Vibration", "International Journal of Solids and Structures", "Nonlinear Dynamics", "Journal of Thermal Stresses", "Acta Mechanica", "Zeitschrift für Angewandte Mathematik und Mechanik" i inne). Przedstawiał referaty na międzynarodowych kongresach i sympozjach (m.in. w USA, Kanadzie, Japonii, Chinach, Brazylii, Izraelu, czy w krajach UE). Wypromował czterech doktorów, recenzował też liczne rozprawy doktorskie i habilitacyjne. Był recenzentem w wielu postępowaniach o nadanie tytułu naukowego w naukach technicznych oraz tytułu doktora honoris causa. Kierował grantami zespołowymi KBN, MNiI, NCN oraz pracami dla przemysłu (Metro Warszawskie).
Działalność na stanowisku rektora Politechniki Warszawskiej.
W czasie pełnienia przez Włodzimierza Kurnika funkcji rektora Politechniki Warszawskiej, z jego inicjatywy i z jego istotnym udziałem zrealizowano wiele projektów. Do najważniejszych należą:

</doc>
<doc id="1117042" url="https://pl.wikipedia.org/wiki?curid=1117042" title="Dekanat Lublin – Wschód">
Dekanat Lublin – Wschód

Dekanat Lublin – Wschód – jeden z 28 dekanatów w rzymskokatolickiej archidiecezji lubelskiej.
Parafie.
W skład dekanatu wchodzi 10 parafii:
Sąsiednie dekanaty.
Lublin – Podmiejski, Lublin – Śródmieście, Lublin – Południe, Świdnik

</doc>
<doc id="1117043" url="https://pl.wikipedia.org/wiki?curid=1117043" title="Paweł Komorowski">
Paweł Komorowski

Paweł Komorowski (ur. 14 sierpnia 1930 w Warszawie, zm. 28 listopada 2011 w Zakopanem) – polski reżyser i scenarzysta filmowy.
Życiorys.
Był absolwentem historii sztuki na Uniwersytecie Jagiellońskim z 1951 i reżyserii w Państwowej Wyższej Szkole Filmowej w Łodzi z 1955.
Reżyser i scenarzysta filmów fabularnych i seriali, wyróżniony m.in. dwukrotnie nagrodą MON i nagrodą przewodniczącego Radiokomitetu.
Został pochowany na Nowym Cmentarzu przy ul. Nowotarskiej w Zakopanem (kw. F4-1-10).

</doc>
<doc id="1117044" url="https://pl.wikipedia.org/wiki?curid=1117044" title="II Liceum Ogólnokształcące z Oddziałami Dwujęzycznymi im. Kazimierza Jagiellończyka w Elblągu">
II Liceum Ogólnokształcące z Oddziałami Dwujęzycznymi im. Kazimierza Jagiellończyka w Elblągu

II Liceum Ogólnokształcące z Oddziałami Dwujęzycznymi im. Kazimierza Jagiellończyka w Elblągu – liceum ogólnokształcące pod patronatem króla Polski Kazimierza IV Jagiellończyka. Usytuowane jest przy ulicy Królewieckiej 42 w Elblągu, w województwie warmińsko-mazurskim.
Historia.
Najstarsza wiadomość o szkole, określonej tamże jako „schola senatora”, pochodzi z 1322 roku. Jednak jej właściwe dzieje rozpoczęły się w roku 1535, kiedy to utworzono szkołę opartą na ideałach humanizmu renesansowego, oficjalnie otwartą 29 września 1535 roku. Gimnazjum było pierwszym w Polsce gimnazjum humanistycznym i protestanckim, a jego rektorem został literat i dramaturg, Gnapheus. W szkole uczyli się miejscowi studenci oraz pochodzący z Prus Królewskich, Prus Książęcych i Litwy.
Najświetniejszy okres dziejów gimnazjum przypadł na czasy dwóch rektorów o nazwisku Mylius – Jana oraz jego syna Michała. Pierwszy (z pochodzenia Czech) zajmował stanowisko rektora w latach 1597-1629, natomiast drugi kontynuował dzieło ojca przez następne 30 lat. Obok osiągnięć dydaktycznych ważnym wydarzeniem była budowa nowego gmachu gimnazjum na fundamentach dawnego klasztoru Brygidek, który istnieje do dziś, aczkolwiek obecnie pełni on rolę muzeum miejskiego. W 1601 roku powstała biblioteka gimnazjalna, systematycznie wzbogacana z funduszu Rady Miejskiej.
W drugiej połowie XVII wieku, wskutek wojen szwedzkich, nastąpił upadek miasta, a za nim i gimnazjum. Mimo tego szkoła pozostawała ośrodkiem życia kulturalnego. W latach 1644-1645 wykładał tu Jan Ámos Komenský.
W roku 1882 wybudowano nowy gmach dla gimnazjum i jego biblioteki. To właśnie w tym gmachu położony jest jego spadkobierca – II Liceum Ogólnokształcące im. Kazimierza Jagiellończyka oraz, powstałe w 1999 roku, Gimnazjum nr 3. Te dwie instytucje wspólnie utworzyły Zespół Szkół Ogólnokształcących nr 2 w Elblągu.
W 2017 roku szkoła uzyskała zezwolenie na uruchomienie klas dwujęzycznych, co doprowadziło do zmiany nazwy placówki na II Liceum Ogólnokształcące z Oddziałami Dwujęzycznymi im. Kazimierza Jagiellończyka w Elblągu. 
Dyrektorzy.
Podani w kolejności chronologicznej:
Hymn szkoły.
Młodym być to wielka rzecz – zdobywać świat skrytych marzeń, snów
Młodym być to piękna rzecz – rozumieć się bez zbędnych słów.
Młodym być to trudna rzecz – codzienną pracą i trudem rąk
dom budować, najwspanialszy dom – rodzinny kraj, ojczyznę swą.
"Refren"
Kazimierzu Jegiellonie, dziś splatamy nasze dłonie,
Aby wspólnym rytmem iść i przeszkód kruszyć mur
Pragniemy z posad ruszyć świat ogromny, pokój chcemy dać potomnym,
By nad dachami naszych miast nie było nigdy chmur.

</doc>
<doc id="1117046" url="https://pl.wikipedia.org/wiki?curid=1117046" title="Siedlec (Wrocław)">
Siedlec (Wrocław)

Siedlec (niem. Zedlitz) – niewielkie osiedle we wschodniej części Wrocławia, na prawym brzegu Oławy, w międzyrzeczu Odry i Oławy. Od Bierdzan oddziela je na północnym wschodzie ulica Międzyrzecka, od Rakowca na północy – ulica Na Niskich Łąkach; na południu do sąsiadującego z Siedlcem Wilczego Kąta prowadzi Kładka Siedlecka przerzucona nad rozdzielającą je rzeką Oławą. W centrum Siedlca znajduje się Las Rakowiecki.
Wieś wzmiankowana w 1341 (jedenaście lat wcześniej rada miejska Wrocławia zakupiła młyn na rzece Oławie należący do majątku Siedlec), miała 6 łanów; najpierw w rękach prywatnych, później należała do klasztoru św. Wincentego. W 1795 znajdował się tu folwark, dwór i domek myśliwski. Po kasacie w 1810 ponownie własność prywatna, w 1845 było tu 73 mieszkańców w 7 domach i kuźnia. Na jej miejscu znajduje się dziś warsztat szkutniczy. Osiedle zostało włączone do miasta Wrocławia w 1904 roku.
Do 1945 osiedle nosiło niem. nazwę "Zedlitz", krótko po II wojnie światowej – Siedlice.

</doc>
<doc id="1117048" url="https://pl.wikipedia.org/wiki?curid=1117048" title="FC Tirol Innsbruck">
FC Tirol Innsbruck

Tirol Innsbruck – klub piłkarski z Innsbrucku istniejący w latach 1993–2002. Zdobył 3-krotnie mistrzostwo Austrii (2000, 2001, 2002). W 2001 dotarł też do finału Pucharu Austrii. W 2002 ogłosił bankructwo, a jego spadkobiercą został klub Wacker Innsbruck.

</doc>
<doc id="1117049" url="https://pl.wikipedia.org/wiki?curid=1117049" title="Johann Baptist Eichelsdorfer">
Johann Baptist Eichelsdorfer

Johann Baptist Eichelsdorfer (ur. 20 stycznia 1890, zm. 29 maja 1946 w Landsberg am Lech) – zbrodniarz hitlerowski, ostatni komendant Kaufering IV, podobozu KL Dachau.
Życiorys.
Eichelsdorfer, były oficer-Hauptmann Wehrmachtu, pod koniec II wojny światowej został mianowany komendantem obozu Kaufering IV. Istniało jedenaście obozów Kaufering (w numeracji od I do XI) utworzonych przez SS. Stanowiły one kompleks podobozów najstarszego hitlerowskiego obozu koncentracyjnego Dachau. Warunki w nich były szczególnie ciężkie dla więźniów, gdyż musieli oni pracować i mieszkać pod ziemią (miało to stanowić ochronę fabryk niemieckich przed alianckimi nalotami). Do Kaufering IV kierowano chorych i niezdolnych do pracy więźniów z pozostałych podobozów Kaufering, pozostawiając ich własnemu losowi. Liczbę ofiar całego kompleksu Kaufering oblicza się na około 14 tysięcy.
W procesie załogi Dachau przed amerykańskim Trybunałem Wojskowym Johann Baptist Eichelsdorfer został skazany na karę śmierci przez powieszenie. Wyrok wykonano w więzieniu Landsberg 29 maja 1946 roku.

</doc>
<doc id="1117051" url="https://pl.wikipedia.org/wiki?curid=1117051" title="Damian Mrowiec">
Damian Mrowiec

Damian Mrowiec (ur. 31 stycznia 1961 w Katowicach) – polski samorządowiec, starosta powiatu rybnickiego od czasu jego utworzenia.
Życiorys.
Mieszkaniec Lysek, z wykształcenia socjolog (absolwent Wydziału Nauk Społecznych Uniwersytetu Śląskiego). W latach 1990–1998 był przewodniczącym rady gminy Lyski. W 1998 po raz pierwszy został radnym powiatu. W 2002 i 2006 z powodzeniem kandydował do rady powiatu z listy Komitetu Wyborczego Wyborców Ruch Rozwoju Gmin Regionu Rybnickiego. Objął funkcję wiceprzewodniczącego powiatowego zarządu Platformy Obywatelskiej, z jej ramienia został radnym powiatu w 2010. W 2014 i 2018 utrzymywał mandat radnego na następne kadencje.
Po wyborach samorządowych w 1998 po raz pierwszy został wybrany na starostę rybnickiego (od 1 stycznia 1999), reelekcję uzyskiwał po kolejnych wyborach w 2002, 2006, 2010, 2014 i 2018.
Odznaczony Srebrnym Medalem za Zasługi dla Policji (2012).

</doc>
<doc id="1117055" url="https://pl.wikipedia.org/wiki?curid=1117055" title="Mansun">
Mansun

Mansun – angielski zespół grający muzykę brit pop z silnymi wpływami rocka progresywnego.
Historia.
Grupa założona została w 1995 r. w Chester (hrabstwo Cheshire) w Wielkiej Brytanii przez Paula Drapera i Dominika Chada. Początkowo działała pod nazwą Manson (od nazwiska Charlesa Mansona, choć panuje opinia, że zaczerpnięta została od tytułu jednej z piosenek The Verve, "A Man Called Sun"), lecz została zmuszona zmienić ją ze względu na prawa autorskie. Zespół nigdy nie zdobył takiego statusu jak inne britpopowe grupy lat dziewięćdziesiątych, nie jest tak rozpoznawalny, można by rzec, że wręcz zapomniany. Niemniej jednak to ich debiutowi, "Attack of the Grey Lattern", udało się w 1997 roku zepchnąć ze szczytu brytyjskich list przebojów album grupy Blur.

</doc>
<doc id="1117059" url="https://pl.wikipedia.org/wiki?curid=1117059" title="1 Pułk Artylerii Najcięższej">
1 Pułk Artylerii Najcięższej

1 Pułk Artylerii Najcięższej (1 pan) – oddział artylerii najcięższej Wojska Polskiego w II Rzeczypospolitej.
Organizacja pułku i udział dwóch baterii w wojnie z bolszewikami.
Pułk został sformowany w garnizonie Warszawa, na podstawie rozkazu Ministra Spraw Wojskowych z 11 sierpnia 1920 pod nazwą Pułk Motorowy Artylerii Najcięższej. Jednostka ukończyła organizację i szkolenie na początku września 1920. Pierwszym dowódcą pułku został major Józef Klob. Jego podstawowym zadaniem było szybkie i sprawne połączenie wszystkich przeznaczonych do składu pułku baterii w tym i tych będących na froncie.
Struktura organizacyjna pułku w 1920 przedstawiała się następująco:
Bateria pierwsza i druga miały po dwa 210 mm moździerze, baterie trzecia i czwarta – po trzy 149,1 mm armaty, natomiast bateria piąta i szósta – po cztery 155 mm haubice.
W wojnie z bolszewikami wzięły czynny udział jedynie dwie baterie moździerzy: pierwsza pod dowództwem porucznika Wilhelma Dobosza i druga pod dowództwem porucznika Jana Szewczyka. Oba pododdziały weszły w skład Grupy Artylerii Ciężkiej generała podporucznika Ignacego Ledóchowskiego, która znajdowała się w dyspozycji dowódcy 2 Armii. W dniach 22–26 września 1920 baterie wspierały ogniem swych 210 mm moździerzy oddziały Dywizji Ochotniczej i Dywizji Górskiej w walkach o Grodno.
Pułk w okresie pokoju.
Jesienią 1921 pułk został zreorganizowany. Odtąd składał się z dwóch mieszanych dywizjonów. W każdym była jedna bateria moździerzy kal. 210 mm i jedna bateria armat kal. 149,1 mm. Planowano utworzenie trzeciego dywizjonu o podobnym składzie, ale do tego nie doszło. Stacjonował w Warszawie początkowo przy ul. Koszykowej, a od 1922 roku w forcie Jakuba Jasińskiego (Śliwice). Zmieniono również oficjalną nazwę pułku na 1 pułk artylerii najcięższej (motorowy). W kwietniu 1923 roku nastąpiła wymiana uzbrojenia artyleryjskiego produkcji włoskiej dotychczas używanego na uzbrojenie artyleryjskie i strzeleckie produkcji francuskiej. Zdano pojazdy motorowe, a wdrożono trakcję konną. Proces przezbrajania zakończono w czerwcu 1923 roku, uzbrojeniem artyleryjskim stały się armaty kal. 120 mm wz. 1878. Struktura pułku od tego czasu, to: 
Od początku 1934 roku rozpoczęto szkolenie motorowe kadry oraz szkolenie z przybyłymi instruktorami z zakładów Skody przy zakupionych moździerzach kal. 220 mm wz. 1932. Od listopada 1934 roku pułk przenosił się sukcesywnie do nowo budowanych koszar i garaży w Górze Kalwarii. Zmieniono też organizację pułku, od tego czasu składał się z:
Od 1937 roku pluton łączności rozbudowano do baterii łączności oraz utworzono dywizjon techniczny w składzie dwóch baterii technicznych .
Mobilizacja i działania w 1939.
Podczas mobilizacji pułk wystawił trzy dywizjony zmotoryzowanej artylerii najcięższej. Składały się one z 6 moździerzy 220 mm po dwa działa w trzech bateriach. W I rzucie mobilizacji powszechnej mobilizowano trzy dywizjony w terminach; 5, 6 i 7 dniu jej trwania:
miały wejść w skład odwodowej Armii „Prusy”.
W II rzucie mobilizacji powszechnej z terminem gotowości na X+3, mobilizowano:
Mobilizację pułku prowadzono na terenie poligonu; Zalesie, Baniocha, Walewice, gdzie do 31 sierpnia 1 pan przebywał. Z chwilą rozpoczęcia mobilizacji mundurowano i wyposażano napływających rezerwistów w koszarach w Górze Kalwarii i wysyłano do formowanych dywizjonów na terenie poligonu. Od 1 września dywizjony pobierały sprzęt samochodowy i moździerze ze składów w na Moczydłowie. 1 września uformowano kolumnę samochodową z 20 ciężarówkami Polski Fiat 621L i łazik celem dowiezienia amunicji ze składów w Palmirach w dniach 1-3 września. 1 września w trakcie jednego z pierwszych kursów kolumna samochodowa za Młocinami została zaatakowana przez lotnictwo niemieckie, poległo i odniosło rany kilku kanonierów, zniszczony został "łazik". 
11 dywizjon oddano Armii „Modlin” i skierowano do Jabłonny, gdzie dotarł 7 września. Wziął on udział w walce pod Tomaszowem Lubelskim. Dywizjony 12 i 13 zakończyły mobilizację 5-6 września i przydzielono je do dyspozycji Sztabu Naczelnego Wodza, jako odwód artyleryjski, ruszyły przez Lubelszczyznę w kierunku Lwowa. W trakcie mobilizacji powszechnej z uwagi na zgłaszanie się licznych rezerwistów różnych broni utworzono oddział nadwyżek 1 pan pod dowództwem mjr. Bronisława Nowakowskiego z 2 działową baterią armat 75 mm wz.1897. Oddział ten po przejściu na wschodnią stronę Wisły wszedł w skład Zgrupowania płk. Tadeusza Komorowskiego, stanowił on odwód zgrupowania. 6/7 września przez Wisłę przeprawiła się reszta OZ Artylerii Motorowej. Jeden z działonów wspierał Oddział Wydzielony mjr. Jasiewicza w rejonie Brzumina . Pułk po zakończeniu mobilizacji trzech dywizjonów został przekształcony w Ośrodek Zapasowy Artylerii Motorowej nr 1. Pozostały w nim jako rezerwa 1 moździerz 220 mm i 2 armaty 120 mm. Sprzęt ten w nieznanych okolicznościach, został porzucony około 10 września w miejscowości Sobienie Murowane. Głowna część OZ pod dowództwem płk. Józefa Rymuta przedostała się po długotrwałym marszu 19 września do Rumunii. OZN 1 pan dostał się do niewoli sowieckiej w Haliczu 21 września. Armata 75 mm i 40 mm plot. wraz z ciągnikiem C2P, przejęte w Brzuminie maszerowały wraz z OZ płk. Rymuta, po czym odłączone w rejonie Włodawy pod dowództwem pchor. T. Oryńskiego wzięły udział w walkach z niemiecką 3 DPanc. następnie dołączyły do 11 dan dzieliły jego losy .
Symbole pułkowe.
Sztandar.
16 grudnia 1937 Prezydent RP Ignacy Mościcki zatwierdził wzór sztandaru dla 1 pułku artylerii najcięższej. Na lewej stronie płatu sztandaru umieszczono:
26 maja 1938 na Polu Mokotowskim w Warszawie, gen. dyw. Tadeusz Kasprzycki w imieniu Prezydenta RP wręczył dowódcy pułku sztandar.&lt;br&gt;
19 września 1939 sztandar został przewieziony przez granicę węgierską przez dowódcę pułku, płk Józefa Rymuta, st. ogn. Stanisława Jackowskiego i kan. Okrasę. Przez pewien czas był przechowywany przez dowódcę pułku w obozie internowanych w Eger, skąd drogą dyplomatyczną wysłany został do Francji. Obecnie sztandar znajduje się w Instytucie Polskim i Muzeum im. gen. Sikorskiego w Londynie
Odznaka pamiątkowa.
Odznaka zatwierdzona została Dziennikiem Rozkazów Ministerstwa Spraw Wojskowych z 14 października 1932 nr 19, poz. 243. Stanowi ją krzyż maltański, którego ramiona pokryte są białą emalią. Na środek nałożony wizerunek gorejącej bomby otoczonej wieńcem laurowym na tle skrzyżowanych luf armatnich. Na ramionach krzyża napis: 1 PAN. Odznaka oficerska i podoficerska wykonana w srebrze i emaliowana. Wersja żołnierska– jednoczęściowa, wykonana z alpaki, bez emalii. Wymiary – 39x38 mm; wykonanie – Wiktor Gontarczyk z Warszawy.
Żołnierze pułku.
Żołnierze pułku – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"

</doc>
<doc id="1117070" url="https://pl.wikipedia.org/wiki?curid=1117070" title="Niebo (album Anny Marii Jopek)">
Niebo (album Anny Marii Jopek)

Niebo – jedenasty album polskiej wokalistki Anny Marii Jopek wydany w 2005 roku. Wraz z mężem Marcinem Kydryńskim są niemalże w całości autorami zawartości płyty oraz współautorami oprawy graficznej. W trakcie nagrywania tej płyty autorzy postanowili ukazać własną wrażliwość oraz intymność, które po części symbolizuje odważna okładka. „Niebo” to jedna z najbardziej osobistych płyt Anny Marii Jopek.
W marcu 2006 roku wydano specjalną limitowaną reedycję płyty "Niebo".

</doc>
<doc id="1117073" url="https://pl.wikipedia.org/wiki?curid=1117073" title="Nebulina">
Nebulina

Nebulina- białko mięśniowe, ciągnące się od linii Z, wzdłuż nitek aktyny, których najprawdopodobniej określa długość. W większej części jest ona zbudowana z jednostek o 35 aminokwasach, które tworzą domeny wiążące aktynę.
Źródło: Biochemia Harpera PZWL

</doc>
<doc id="1117079" url="https://pl.wikipedia.org/wiki?curid=1117079" title="Enrico Kühn">
Enrico Kühn

Enrico Kühn (ur. 10 marca 1977 w Bad Langensalza) – niemiecki bobsleista. Największe sukcesy międzynarodowe odnosił w kategorii czwórek. Złoty medalista olimpijski z Salt Lake City.
Na Igrzyskach Olimpijskich w Salt Lake City w 2002 zdobył złoty medal w zespole z Kevinem Kuske, André Lange i Carstenem Embachem. W Turynie w 2006 zajął piąte miejsce. W 2004 został wicemistrzem świata. Kūhn ma w swoim dorobku również trzy medale Mistrzostw Europy: złoty (2002), srebrny (2003) i brązowy (2004). Dwukrotnie był mistrzem Niemiec w czwórkach (2004, 2006) i raz w dwójkach (2004).

</doc>
<doc id="1117080" url="https://pl.wikipedia.org/wiki?curid=1117080" title="Fieni">
Fieni

Fieni – miasto w południowej Rumunii, w okręgu Dymbowica, nad rzeką Jałomica. Liczy 8092 mieszkańców (dane na rok 2002).
W mieście znajduje się zabytkowy kościół z 1804 oraz cementownia należąca do niemieckiej firmy HeidelbergCement. Klub piłkarski z tego miasta, Cimentul Fieni, został założony w 1936.

</doc>
<doc id="1117082" url="https://pl.wikipedia.org/wiki?curid=1117082" title="Taste the Pain">
Taste the Pain

Taste the Pain – piosenka Red Hot Chili Peppers pochodząca z albumu "Mother’s Milk", utwór został użyty jako soundtrack do filmu Say Anything. Wydano jako singel. W utworze Flea gra na trąbce.
Lista utworów.
CD single (1989)
CD version 2 (1990)
7” single (1989)
8” square shaped 7” single (1989)(Numbered)
12” single (1989)

</doc>
<doc id="1117083" url="https://pl.wikipedia.org/wiki?curid=1117083" title="Dekanat Lublin – Zachód">
Dekanat Lublin – Zachód

Dekanat Lublin – Zachód – jeden z 28 dekanatów w rzymskokatolickiej archidiecezji lubelskiej.
Parafie.
W skład dekanatu wchodzi 10 parafii:
Sąsiednie dekanaty.
Konopnica, Lublin – Południe, Lublin – Północ, Lublin – Śródmieście

</doc>
<doc id="1117095" url="https://pl.wikipedia.org/wiki?curid=1117095" title="Herb gminy Polanów">
Herb gminy Polanów



</doc>
<doc id="1117105" url="https://pl.wikipedia.org/wiki?curid=1117105" title="Historia badań nad bruzdogłowcem szerokim i dyfilobotriozą">
Historia badań nad bruzdogłowcem szerokim i dyfilobotriozą

Bruzdogłowiec szeroki ("Diphyllobothrium latum" , synonimy: "Bothriocephalus latus", "Dibothriocephalus latus", "Dibothrium latum", "Taenia lata") – gatunek tasiemca pasożytującego u człowieka, wywołującego chorobę zwaną difylobotriozą. Tasiemce znane były ludziom od stuleci, ale dopiero postęp w naukach biologicznych w epoce Renesansu pozwolił na stwierdzenie, że człowieka zarażają różne gatunki tych robaków. Od opisania bruzdogłowca szerokiego jako odrębnego gatunku tasiemca w 1819 roku przez Bremsera do całkowitego poznania skomplikowanego cyklu życiowego pasożyta, w czym mieli udział dwaj polscy parazytolodzy: Konstanty Janicki i Felix Rosen, minęło sto lat. Poniżej przedstawiono zarys historii badań nad bruzdogłowcem szerokim i dyfilobotriozą.
XVI i XVII wiek.
Szwajcar Thaddeus Dunus (1523-1613) z Locarno opisał przypuszczalnie jako pierwszy tego robaka. Opis Dunusa po łacinie brzmiał:
Co oznaczało szerokiego robaka (nadzwyczajnej długości), pokrytego łuską na kształt węża, ale posiadającego łączące poszczególne części „stawy”.
W tym samym czasie podobny opis pozostawił Gaspard Wolphius.
Inny Szwajcar, Felix Platter (Platerus) z Bazylei, przedstawił kolejny opis pasożyta. Podczas gdy jego poprzednicy zazwyczaj traktowali tasiemce ("lumbricus latus") łącznie, Platter rozróżnił dwa ich rodzaje, opierając się na kształcie członów pasożyta (proglotydów).
Duńczyk Adriaan van den Spiegel (1578-1625) jako kolejny opisał kilka rodzajów tasiemców człowieka.
Edward Tyson (1650-1708) jako pierwszy zobaczył skoleks (główkę, zwaną też czerwiochem) tasiemca (choć nie bruzdogłowca) pod mikroskopem.
Philipp Jacob Hartmann (1648-1707) zaobserwował plerocerkoidy "D. latum" u ryb, ale nie powiązał ich z dorosłymi tasiemcami zarażającymi ludzi.
XVIII wiek.
Nicolas Andry de Boisregard (1658-1742) wyróżnił dwa rodzaje tasiemców. Opis jednego z nich, nazwanego przez uczonego" Taenia à épine", odpowiada wyglądowi "Diphyllobothrium". Andry pozostawił też niedoskonały opis jaj bruzdogłowca.
Fin Herman Dietrich Spöring (1701-1747) zauważył, że ludzie mieszkający w pobliżu bogatych w ryby zbiorników wodnych chorowali na tasiemczycę częściej od innych, co skłoniło go do przypuszczenia, że zarażenia mają związek z wodą i spożywaniem dużych ilości ryb.
Szwajcar Charles Bonnet (1720-1793) opublikował w Genewie pracę poświęconą tasiemcom. Błędnie opisał jednak proglotydy "Taenia" i bruzdogłowca jako należące do jednego pasożyta.
Karol Linneusz w swoim dziele "Systema Naturae" uwzględnił bruzdogłowca pod nazwą "Taenia lata".
Bonnet poprawił i uzupełnił swoje obserwacje i jako pierwszy szczegółowo opisał skoleks bruzdogłowca.
Wilhelm Von Gleichen-Rusworm (1717-1783) przedstawił kolejny opis główki bruzdogłowca.
Johann August Ephraim Goeze (1731-1793) pozostawił jedne z pierwszych szkiców jaj "D. latum".
Peter Abildgaard z Kopenhagi opisał larwę pasożyta znalezioną w jamie brzusznej ciernika.
XIX wiek.
Johann Gottfried Bremser (1767-1827) opisał jednego z tasiemców, którego nazwał "Bothriocephalus latus"; robak ten został przemianowany przez Lühego w 1899 na "Dibothriocephalus latus".
Daniel Frederik Eschricht (1798-1863) z Uniwersytetu w Breslau (dzisiejszy Wrocław) przedstawił szczegółowy opis dorosłego osobnika "D. latum".
Johannes Japetus Smith Steenstrup (1813-1897) wysunął hipotezę tłumaczącą cykle życiowe niektórych tasiemców.
Albert von Kölliker opisał doświadczenie zmarłego uczonego, Schubarta z Utrechtu, który trzymał jaja "D. latum" w wodzie i zaobserwował wylęganie się urzęsionych larw. Te same obserwacje Schubarta przypomniał w 1855 roku Verloren, przyjaciel Schubarta.
Gottlob Friedrich Heinrich Küchenmeister (1821-1890), lekarz z Zittau, określił difylobotriozę w swoim podręczniku jako najłatwiejszą do leczenia tasiemczycę i wskazał na ekstrakt z paproci albo granatów jako najskuteczniejsze leki.
Thomas Spencer Cobbold (1828-1886) utworzył rodzaj "Diphyllobothrium", biorąc nazwę z greckich słów = „dwa”, = „liść” i = „ssawka”.
Casimir Davaine (1812-1882) zamieścił w swoim podręczniku ilustracje jaj tasiemców w kale.
Rudolf Leuckart (1822-1898) z Gießen przeprowadził nieudany eksperyment mający na celu zarażenie ryb larwami bruzdogłowca – wpuścił do strumienia w pobliżu swojego domu wielkie ilości larw, które jednak nie zaraziły żadnego z żyjących w nim pstrągów.
Maximillian Gustav Christian Carl Braun (1850-1930) z Dorpatu rozpoczął poszukiwania larw tasiemców masowo zarażających mieszkańców miasta. Badał ryby złowione w jeziorze Peipus sprzedawane na miejskim rynku i odkrył młode larwy w szczupakach i miętusach. Robaki te opisał przed nim Knoch, ale nie określił ich pozycji systematycznej. Podobieństwo larwy do skoleksu dorosłego bruzdogłowca zasugerowało Braunowi że są to poszukiwane przez niego larwy tasiemca. Max Braun rozpoczął serię eksperymentów mających na celu udowodnienie, że opisane przez niego jako plerocerkoidy larwy mogą przekształcić się w dorosłe tasiemce. Na początku podał psom pokarm zawierający plerocerkoidy; po 4, 8 i 11 dniach zabijał kolejne zwierzęta i przeprowadzał sekcję. W jelitach psów znalazł robaki przypominające plerocerkoidy, ale większe. 15 października następnego roku zdecydował się przeprowadzić eksperyment na człowieku. Podał robaki trzem studentom medycyny niebędącym przed tym eksperymentem nosicielami pasożyta. Po około trzech tygodniach studenci poczuli się chorzy i zaczęli się uskarżać na ból brzucha. 18 grudnia badanie kału wszystkich trzech wykazało dużą liczbę jaj tasiemca. Po kilku dniach rozpoczęto leczenie studentów (lek otrzymywano z paproci "Dryopteris"). Pierwszy z nich wydalił dwa osobniki bruzdogłowca, drugi – trzy, a trzeci – jedynie fragmenty pasożyta.
Gustav Reyher z Dorpatu (obecnie Tartu w Estonii) opisał swoją 66-letnią pacjentkę z niedokrwistością rozpoznaną przez niego jako niedokrwistość złośliwa, jednostka chorobowa opisana zaledwie pięć lat wcześniej przez Michaela Antona Biermera. U pacjentki ciepiącej na biegunki stwierdzono w kale proglotydy bruzdogłowca. Po leczeniu ekstraktem ziołowym i wydaleniu pasożyta, ku zaskoczeniu Reyhera pacjentka zaczęła wracać do zdrowia. Pół roku później lekarz zdiagnozował podobny przypadek 30-letniego mężczyzny, u którego leczenie tasiemczycy dało równie spektakularną poprawę. Do 1884 roku Reyher zebrał dwanaście podobnych obserwacji, opublikowanych przez niego w czerwcu 1886.
Stein zaobserwował, że ortodoksyjni Żydzi mogą być zarażeni bruzdogłowcem, mimo że nie jedzą nigdy surowego mięsa i nie są zarażeni tasiemcem uzbrojonym; potwierdzało to hipotezę o rybach jako żywicielach pośrednich bruzdogłowca.
Niezależnie od Reyhera, J.W. Runeberg z Helsinek dokonał tego samego odkrycia. We wrześniu 1886 roku przedstawił swoje obserwacje na kongresie lekarzy w Berlinie, spotykając się z rezerwą kolegów.
W "British Medical Journal" opublikowano list anonimowego lekarza, który stwierdził jak następuje:
XX i XXI wiek.
Opisano przypadek zarażenia bruzdogłowcem u rdzennego mieszkańca Kanady, który bardzo rzadko opuszczał prowincję Quebec. Był to jeden z pierwszych opisów choroby u pacjenta spoza Europy; do tej pory uważano, że zasięg występowania dyfilobotriozy nie wykracza poza kontynent europejski.
Konstanty Janicki, przebywając w Lozannie, rozpoczął badania nad cyklem życiowym bruzdogłowca. Przyjaciel Janickiego, Felix Rosen pracował niezależnie od niego w Neuchâtel. Rosen jako pierwszy próbował zarazić narybek pstrągów, łososi, miętus pospolityów, okoni i szczupaków dużą liczbą urzęsionych larw bruzdogłowca. Następnie między październikiem 1916 a kwietniem 1917 roku pod mikroskopem sekcjonował ryby – nie znalazł ani jednego pasożyta.
Janicki w kwietniu zaczął badania nad zawartością żołądków miętusów, okoni i szczupaków uzyskanych z targu w Lozannie. Usiłował w ten sposób określić pokarm ryb, za pośrednictwem którego mogły się one ewentualnie zarazić bruzdogłowcem. W żołądkach 82 miętusów znalazł przede wszystkim kiełże "Gammarus"; 40% tych ryb było zarażonych plerocerkoidami bruzdogłowca. Wiele okoni (przebadał ich 998) również miało pasożyty, a w ich żołądkach znajdowały się głównie pchły wodne i oczliki. W najmłodszym okoniu Janicki znalazł malutkiego robaka, długości około 0,5 mm, który wydawał się bardzo młodą larwą "D. latum". 25 czerwca 1917 roku parazytolog znalazł w żołądku małego okonia dwie larwy wśród treści składającej się głównie z oczlików "Cyclops", "Diaptomus" i "Bosmina". Parę dni później znalazł larwę w żołądku wypełnionym wyłącznie "Cyclops" i "Diaptomus". Doprowadziło go to do stwierdzenia:
Rosen niezależnie od Janickiego doszedł równolegle do tych samych wniosków, zbierając plankton z jeziora Neuchâtel i mieszając go z larwami; po kilku dniach w oczlikach "Cyclops strenuus" znalazł onkosfery w liczbie 1 – 10 na jednego skorupiaka. Rosen wprowadził termin procerkoidu na określenie małej larwy w pierwszym żywicielu pośrednim. 6 sierpnia 1917 uczony umieścił sześć pstrągów w akwarium zawierającym dużą liczbę zarażonych oczlików i potwierdził przewidziany wcześniej mechanizm transmisji pasożyta. Swoje obserwacje Rosen zamieścił w artykule opublikowanym w 1917 roku i w drugim, obszerniejszym, wydanym drukiem w roku następnym. Parazytolog napisał:
W drugiej pracy Rosen przypisał sobie wyłączne autorstwo powyższego odkrycia i zanegował osiągnięcia Janickiego. Spór, który miał ciąg dalszy (Janicki odpowiedział na atak Rosena w innym czasopiśmie) zakończył przyjaźń uczonych. Ostatecznie Janicki został profesorem zoologii na Uniwersytecie Warszawskim, podczas gdy kariera naukowa Rosena skończyła się na tym odkryciu.
Le Bas opisał szczegółowo kliniczne objawy choroby wywołanej przez tasiemca u ludzi i stwierdził, iż przejawia się ona dokuczliwymi biegunkami w okresie początkowym po 2-3 tygodniach od zarażenia, po których następują niecharakterystyczne objawy dyspeptyczne.
Minot i Murphy dowiedli, że zjedzenie pół funta surowej wątroby dziennie pozwala pacjentom z niedokrwistością złośliwą wrócić do zdrowia.
Isaacs i wsp. wykazali, że – nawet przy niewyleczeniu choroby pasożytniczej – podawanie surowej wątroby pozwala znieść objawy niedokrwistości złośliwej u pacjentów zarażonych bruzdogłowcem.
Tötterman zaproponował hipotezę, przez wiele następnych lat przez niego bronioną, wedle której niedokrwistość złośliwa w przebiegu diflylobotriozy rozwija się w mechanizmie alergicznym.
Nybelin opisał pokrewny bruzdogłowcowi gatunek tasiemca, przemianowany w 1956 roku przez Margolisa na "Diphyllobothrium pacificum".
Stwierdzono, że zamrożenie ryb w temperaturze –10 °C na 48 godzin zabija plerocerkoidy.
Magath zaproponował metody zapobiegania szerzeniu się pasożytów: chlorowanie lub dodawanie formaldehydu do ścieków przed ich odprowadzeniem do rzeki; edukację ludzi, by prawidłowo przygotowywali mięso ryb; mrożenie ryb w chłodniach; przesiewowe badanie kału emigrantów z obszaru Morza Bałtyckiego.
Szidat opisał charakterystyczne jaja "Diphyllobothrium sp." w treści jelitowej zwłok wydobytych z torfowiska we wschodnich Prusach. Ciało pochowano przypuszczalnie około 500 roku naszej ery.
Odkryto witaminę B12.
Von Bonsdofff wysunął hipotezę, że niedokrwistość w przebiegu zarażenia bruzdogłowcem wynika z zaburzenia przez pasożyta interakcji między czynnikiem wewnętrznym a czynnikiem zewnętrznym.
Rausch opisał gatunek "Diphyllobothrium ursi" u niedźwiedzia brunatnego. W latach 70. opisano znalezienie tego pasożyta także u człowieka.
Nyberg i Ostling potwierdzili na łamach "Nature", że poziomy witaminy B12 w osoczu pacjentów z niedokrwistością złośliwą spowodowaną difylobotriazą są niskie.
Zaproponowano niklozamid jako skuteczny lek w difylobotriozie.
W leczeniu tasiemczycy "D. latum" zastosowano po raz pierwszy prazykwantel. Prazykwantel do dzisiaj jest lekiem z wyboru w leczeniu difylobotriozy.
W czasopiśmie "Lancet" ukazała się praca japońskich lekarzy, którzy donosili o skutecznym wyleczeniu zarażeń bruzdogłowcem po dodwunastniczym podaniu gastrografiny.
Opisano nowy gatunek bruzdogłowca: "Diphyllobothrium nihonkaiense".
Scharakteryzowano genom mitochondrialny bruzdogłowca szerokiego i "D. nihonkaiense".

</doc>
<doc id="1117106" url="https://pl.wikipedia.org/wiki?curid=1117106" title="Zoe Paleolog">
Zoe Paleolog

Zoe (Zofia) Paleolog (śrgr. "Ζωή Παλαιολογίνα", ros. "Софья Фоминична Палеолог", ur. ok. 1456, zm. 7 kwietnia 1503) – wielka księżna moskiewska, żona Iwana III Srogiego
Życiorys.
Pochodziła z bizantyńskiej dynastii Paleologów. Była najmłodszą córką despoty Morei, Tomasza Paleologa i Katarzyny Zaccarii.
Pierwsze lata swojego życia spędziła na Peloponezie w Karytenie, gdzie rezydował dwór jej ojca. W 1460 roku po upadku despotatu Morei wraz z rodziną znalazła się na Korfu.
Przebywała tam do 1465 roku. Później znalazła się w Rzymie, gdyż Tomasz Paleolog szukał pomocy u papieża, otrzymując wsparcie finansowe. Po śmierci matki (w 1462 roku) opiekę nad nią sprawował ojciec, a gdy zmarł w 1466 roku, Zoe wraz z rodzeństwem adoptował papież Paweł II. W czerwcu 1466 roku poślubiła włoskiego arystokratę Caracciolo. Niebawem została jednak wdową. Jej włoscy opiekunowie szukali dla niej męża odpowiedniego rangą (pochodziła z rodu cesarskiego), ale nie posiadała majątku wystarczającego na posag. Jednym z kandydatów był Jakub II Cypryjski.
W 1469 roku Paweł II postanowił wydać ją za wielkiego księcia Moskwy, Iwana III Srogiego. Posunięciem tym chciał uzyskać Rosyjski Kościół Prawosławny dla unii z Kościołem rzymskokatolickim.
W 1471 roku opiekę nad Zoe objął papież Sykstus IV. Kontynuował on przedsięwzięcie wyswatania bizantyjskiej księżniczki z ruskim władcą. W 1472 roku osiągnął sukces i 12 listopada w Moskwie zostało zawarte małżeństwo Iwana III z Zoe, która wówczas przyjęła imię Zofii. przewidywano, że pod jej wpływem ożywią się stosunki między Stolicą Apostolską i prawosławną metropolią moskiewską, a władcy rosyjscy staną się bardziej tolerancyjni wobec katolików. Rachuby te okazały się płonne, a małżeństwo Zoe z Iwanem zostało wykorzystane przez Rosjan do lansowania teorii o Trzecim Rzymie oraz wzmocnienia pozycji dynastii Rurykowiczów.
Zoe w Rzymie skierowana została pod wychowanie kardynała Bessariona (pochodzącego z Bizancjum orędownika unii florenckiej z 1439 roku). Ślub Zoe z Iwanem III odbył się "per procura" w Rzymie 1 czerwca 1472 roku. Papież Sykstus IV wyraził zgodę na małżeństwo, dając wiarę zapewnieniom wysłanników moskiewskich o przywróceniu łączności metropolii moskiewskiej z papiestwem.
Będąc żoną Iwana III zyskała pewien wpływ na swojego męża. , że wprowadzała na dwór wielkoksiążęcy wzory bizantyjskie. Prawdopodobnie przyczyniła się do sprowadzenia do Wielkiego Księstwa Moskiewskiego artystów z Włoch, którzy rozpoczęli przebudowę Kremla oraz ukształtowali styl będący połączeniem wzorów bizantyjskich i ruskich z renesansem.
Nie cieszyła się popularnością wśród swoich ruskich poddanych. Oskarżano ją o wywieranie złego wpływu na męża, nazywano ją „grecką czarownicą”, oskarżano o współudział w zabójstwie syna Iwana III z pierwszego małżeństwa z Marią Twerską – Iwana Iwanowicza.
Z małżeństwa z Iwanem doczekała się licznego potomstwa, w tym Heleny – żony Aleksandra Jagiellończyka, Wasyla III oraz Andrzeja, księcia starickiego (1490–1536). Krótko przed śmiercią przekonała swojego męża, aby następcą tronu uczynił Wasyla w miejsce wcześniej desygnowanego na to miejsce, koregenta Dymitra Iwanowicza. Dymitr był wnukiem Iwana III, a synem Iwana Iwanowicza (pasierba Zoe).

</doc>
<doc id="1117107" url="https://pl.wikipedia.org/wiki?curid=1117107" title="Dekanat Łęczna">
Dekanat Łęczna

Dekanat Łęczna – jeden z 28 dekanatów w rzymskokatolickiej archidiecezji lubelskiej.
Parafie.
W skład dekanatu wchodzi 12 parafii:
Sąsiednie dekanaty.
Hańsk "(diec. siedlecka)", Lublin – Podmiejski, Parczew "(diec. siedlecka)", Piaski, Siedliszcze, Świdnik

</doc>
<doc id="1117108" url="https://pl.wikipedia.org/wiki?curid=1117108" title="Bierdzany (Wrocław)">
Bierdzany (Wrocław)

Bierdzany (niem. "Pirscham") – osiedle we wschodniej części Wrocławia na terenie dawnej dzielnicy Krzyki, obecnie należy do osiedla samorządowego Przedmieście Oławskie.
Nazwa.
Polską nazwę "Bierdzany" oraz zgermanizowaną "Pirscham" wymienia w 1896 roku śląski pisarz Konstanty Damrot w książce o nazewnictwie miejscowym na Śląsku. Damrot w swojej książce wymienia również staropolską nazwę z 1253 roku "Schuparsicz" oraz "Bierzangen".
Historia.
Niegdyś wieś (wzmiankowana w 1283; zaliczano wówczas do niej także teren osiedla Wilczy Kąt, a tutejszy młyn położony niedaleko Mostu Parkowego na Oławie wzmiankowany był już w roku 1288; istniał on też i pięćset lat później, w 1795; wtedy było tu 43 mieszkańców w 4 domach), w rękach Zakonu Krzyżowców z Czerwoną Gwiazdą do kasaty w 1810, później własność prywatna (w 1845 93 mieszkańców w 11 gospodarstwach), a od 1903 własność komunalna miasta Wrocławia. Powstały tu ujęcia wód i przepompownie na potrzeby wodociągu zasilającego miasto (tereny wodonośne Wrocławia), liczba mieszkańców spadła (w 1913 już tylko 22 osoby); Bierdzany przyłączono do miasta w 1928; tworząc w pobliżu Park Wschodni przebudowano tutejszy układ dróg i umocnień przeciwpowodziowych, także pod kątem potrzeb miejskich wodociągów.
Położenie.
Bierdzany znajdują się na lewym brzegu Odry, na południe od osiedla przepływa z kolei Oława. Osiedle to graniczy z Nowym Domem (na wschodzie), Rakowcem (na północnym zachodzie), Siedlcem (na zachodzie), Wilczym Kątem (na południowym zachodzie) Księżem Małym (na południu); na południowy wschód od Bierdzan, za Kładką Barani Skok przerzuconą przez Oławę, znajdują się Świątniki.
Obecnie obszar ten jest niezamieszkany, stanowi obszar wodonośny.

</doc>
<doc id="1117110" url="https://pl.wikipedia.org/wiki?curid=1117110" title="Dekanat Michów">
Dekanat Michów

Dekanat Michów – jeden z 28 dekanatów w rzymskokatolickiej archidiecezji lubelskiej.
Parafie.
W skład dekanatu wchodzi 6 parafii:
Sąsiednie dekanaty.
Adamów "(diec. siedlecka)", Garbów, Lubartów, Lublin – Północ, Puławy, Ryki "(diec. siedlecka)"

</doc>
<doc id="1117112" url="https://pl.wikipedia.org/wiki?curid=1117112" title="Jadwiga Maria pomorska">
Jadwiga Maria pomorska

Jadwiga Maria (ur. 19 marca 1579 w Wołogoszczy, zm. 16 kwietnia 1606 w Loitz) – księżniczka wołogoska, córka Ernesta Ludwika z dynastii Gryfitów.
Była najstarszym dzieckiem księcia wołogoskiego Ernesta Ludwika i Zofii Jadwigi, księżniczki brunszwickiej. Ochrzczona została 5 kwietnia tegoż roku, a 15 marca 1604 zaręczono ją z Janem Adolfem, późniejszym, pierwszym księciem szlezwicko-holsztyńskim na Sonderburg-Norburgu. Nie doszło jednak do małżeństwa, ponieważ Jadwiga Maria podczas pogrzebu Bogusława XIII przeziębiła się, w następstwie czego (po przewiezieniu do Loitz) zmarła 16 kwietnia 1606. Pochowano ją koło ojca w kościele pod wezwaniem św. Piotra w Wołogoszczy w dwanaście dni później – 28 kwietnia 1606.

</doc>
<doc id="1117113" url="https://pl.wikipedia.org/wiki?curid=1117113" title="Talbotypia">
Talbotypia



</doc>
<doc id="1117115" url="https://pl.wikipedia.org/wiki?curid=1117115" title="Kalanus">
Kalanus

Kalanus ("Calanus finmarchicus") – gatunek widłonoga z rodziny Calanidae, zamieszkującego wody wszystkich oceanów, oprócz wód arktycznych. Długość ciała samców dochodzi do 4 mm, a samic do 5,5 mm. Na odwłoku nie ma odnóży, pancerz jest przezroczysty, pokryty nielicznymi szkarłatnymi plamkami.
Rozmnażanie odbywa się na drodze płciowej. Od złożenia jaj do wylęgnięcia się larwy przy temperaturze 20 °C może minąć do 20 godzin, a przy temperaturze 60 °C - 60 godzin. Larwa przechodzi 11 stadiów rozwojowych, dlatego osiągnięcie przez nią postaci dojrzałej może trwać nawet rok.
Ciekawym zjawiskiem jest pionowa wędrówka tego skorupiaka. W zimie zamieszkuje on głębokie wody, a od stycznia zaczyna podnosić się bliżej powierzchni. W lecie w godzinach porannych zanurza się w głębiny, a o zmierzchu ponownie wypływa bliżej powierzchni. 
Kalanus stanowi podstawowe pożywienie wielu gatunków ryb, zwłaszcza śledzi.

</doc>
<doc id="1117119" url="https://pl.wikipedia.org/wiki?curid=1117119" title="Bujr nuur">
Bujr nuur

Bujr nuur (mong. Буйр нуур; ) – słodkowodne jezioro we wschodniej Mongolii, na granicy z Chinami, do których należy północno-zachodni skrawek zbiornika.
Jezioro o powierzchni 610 km², długości do 40 km i szerokości do 20 km. Leży na wysokości 583 m n.p.m. Do jeziora wpada jedno z koryt Chalchyn gol. Bardzo rybne, głównie sazan, szczupak i miętus pospolity.

</doc>
<doc id="1117127" url="https://pl.wikipedia.org/wiki?curid=1117127" title="Dadafon">
Dadafon

Dadafon – norweski zespół grający folk rock i jazz rock. W stylu grupy można dostrzec również silne inspiracje takimi nurtami współczesnej muzyki rozrywkowej jak: rock alternatywny, new romantic czy synth pop.
Historia.
Zespół założony został w 1995 w Trondheim przez perkusistę jazzowego Martina Langlie'a. Wkrótce do projektu dołączyła wokalistka Kristin Asbjørnsen oraz pozostali muzycy; wówczas grupa nosiła nazwę Coloured Moods. Jako Dadafon zaczęła zaś figurować od roku 2001, kiedy to powstała druga płyta w jej dorobku – "And I Can't Stand Still". Do tej pory zespół ma na koncie sześć longplayów.
Styl muzyczny.
Dadafon wyróżnia się delikatnym, lirycznym brzmieniem oraz charakterystycznym, lekko zachrypniętym lecz prezentującym szeroki wachlarz możliwości głosem wokalistki. Oprócz folku i jazzu, grupa zwykła sięgać do motywów muzyki bluesowej ("Slow days"), rocka psychodelicznego, muzyki celtyckiej ("Man's Requirements"), popu ("Move"), country ("My Brother's Come Back") oraz afrykańskiej muzyki etnicznej, dzięki czemu jej styl jest różnorodny, a brzmienie bogate.
Zespół często sięga po teksty wierszy poetów wiktoriańskich (zwłaszcza nurtu kobiecego), tj. Elizabeth Barrett Browning, Christina Rosetti, a także twórczość Walta Whitmana.

</doc>
<doc id="1117130" url="https://pl.wikipedia.org/wiki?curid=1117130" title="Dominic Filiou">
Dominic Filiou

Dominic Filiou (ur. 27 lutego 1977 w Ontario, zm. 2 stycznia 2019) – kanadyjski karateka i strongman.
Jeden z najlepszych kanadyjskich siłaczy. 2007. Drugi Wicemistrz Świata Strongman 2005.
Życiorys.
Dominic Filiou dorastał w Ottawie (stolicy Kanady), w prowincji Ontario. Zadebiutował jako strongman w 1999 r. Był jednym z najwyższych i najcięższych siłaczy.
Wziął udział trzykrotnie w indywidualnych Mistrzostwach Świata Strongman, w latach 2005, 2006 i 2007. W Mistrzostwach Świata Strongman 2006 i Mistrzostwach Świata Strongman 2007 nie zakwalifikował się do finałów.
Dominic Filiou miał syna i córkę. Mieszkał w mieście Val-Des-Monts, we francusko-języcznej prowincji Quebec, w której zamieszkali również pozostali czołowi kanadyjscy siłacze: Hugo Girard, Louis-Philippe Jean, Jessen Paulin i Christian Savoie.
Wymiary:

</doc>
<doc id="1117135" url="https://pl.wikipedia.org/wiki?curid=1117135" title="Diphyllobothrium latum">
Diphyllobothrium latum



</doc>
<doc id="1117136" url="https://pl.wikipedia.org/wiki?curid=1117136" title="Dekanat Opole Lubelskie">
Dekanat Opole Lubelskie

Dekanat Opole Lubelskie – jeden z 28 dekanatów w rzymskokatolickiej archidiecezji lubelskiej.
Parafie.
W skład dekanatu wchodzi 10 parafii:
Sąsiednie dekanaty.
Bełżyce, Kazimierz Dolny, Lipsko "(diec. radomska)", Ożarów "(diec. sandomierska)", Urzędów, Zwoleń "(diec. radomska)"

</doc>
<doc id="1117139" url="https://pl.wikipedia.org/wiki?curid=1117139" title="Stefan Turlej">
Stefan Turlej

Stefan Turlej (ur. 15 maja 1924 w Wilkowie, zm. 29 października 1994) – pułkownik SB, naczelnik wydziału V Departamentu VI MSW w 1985, zastępca naczelnika Wydziału VIII Departamentu IV MSW (walka z kościołem) w latach 1981–1984, od 1973 pracownik Departamentu III MSW (Służba Bezpieczeństwa PRL), od 1945 funkcjonariusz MBP, od 1947 członek PPR. W czasie wojny żołnierz Batalionów Chłopskich.
Życiorys.
Syn Piotra i Antoniny. W latach 1945–1949 był referentem w kilku Powiatowych Urzędach Bezpieczeństwa Publicznego (PUBP) w województwie wrocławskim, a od 1949 funkcjonariuszem WUBP we Wrocławiu, m.in. kierownikiem sekcji, zastępcą naczelnika Wydziału V i naczelnikiem Wydziału XI w tym urzędzie. W latach 1946-1947 był słuchaczem Szkoły Oficerskiej MBP w Łodzi. W 1953 został przeniesiony do centrali MBP w Warszawie. W latach 1954-1955 był słuchaczem kursu specjalnego KGB w Moskwie. Od 1 czerwca do 10 października 1955 był zastępcą szefa Wojewódzkiego Urzędu ds. Bezpieczeństwa Publicznego w Olsztynie.
W 1978 był delegowany służbowo do ZSRS.

</doc>
<doc id="1117144" url="https://pl.wikipedia.org/wiki?curid=1117144" title="Diana King">
Diana King

Diana King (ur. 8 listopada 1970 w Spanish Town na Jamajce) – jamajska wokalistka, wykonawczyni muzyki rhythm and blues.
W 1994 piosenkarka zadebiutowała, biorąc udział w nagraniu utworu "Respect" na potrzeby albumu rapera Notorious B.I.G. zatytułowanego "Ready to Die", podpisując następnie kontrakt z wytwórnią Sony Music. Pochodzący z jej pierwszej płyty "Tougher Than Love" utrzymany w rytmach reggae singel "Shy Guy" doszedł do 13. miejsca listy Billboard Hot 100 i do 2. miejsca na listach brytyjskich. Utwór ten pojawił się również w soundtracku z filmu "Bad Boys". W 1997 wydała singel "I Say A Little Prayer", będący coverem piosenki Dionne Warwick.

</doc>
<doc id="1117145" url="https://pl.wikipedia.org/wiki?curid=1117145" title="César Vallejo">
César Vallejo

César Abraham Vallejo Mendoza (ur. 16 marca 1892 w Santiago de Chuco w La Libertad, Peru, zm. 15 kwietnia 1938 w Paryżu, Francja) – peruwiański poeta, prozaik i eseista. Przedstawiciel postmodernizmu i awangardy. Przez Charlesa Bukowskiego zaliczany do grona wielkich klasyków literatury, którego "poświęcenie" scharakteryzował krótko w wierszu „Czego chcą”: "Vallejo piszący o samotności i umierający z głodu". Mała liczba publikacji wynikała z całkiem innej, odrębnej koncepcji i filozofii sztuki, prezentowanej przez każdą z trzech książek.
Biografia.
Urodził się w metyskiej rodzinie w Santiago de Chuco na północy Peru, jako najmłodszy z jedenaściorga rodzeństwa. Jego rodzicami byli Francisco de Paula Vallejo Benítez y María de los Santos Mendoza Gurrionero. Oboje byli nieślubnymi dziećmi galicyjskich księży i peruwiańskich Indianek. W 1915 r. ukończył studia humanistyczne na Państwowym Uniwersytecie w Trujillo. Oskarżony o udział w rozruchach politycznych odsiedział 112 dni, od 6 listopada 1920 r. do 26 lutego 1921 r, w więzieniu w Trujillo. W 1923 r. odpłynął do Paryża i nigdy więcej z Europy do Peru i Ameryki Łacińskiej już nie powrócił. W 1934 r. ożenił się w Paryżu z francuską poetką Georgette Marie Philippart.
Twórczość.
Tłumaczenia.
Oto autorzy przetłumaczeni przez Vallejo z francuskiego na hiszpański: Général Mangin, Henri Barbusse i Marcel Aymé. Tłumaczenia te zostały wydane w Paryżu, Madrycie i Buenos Aires. Kilka lat temu zostały zebrane i wydane w tomie:
Przekłady dzieł Vallejo na inne języki.
Na język polski Krystyna Rodowska przełożyła wybrane wiersze Césara Vallejo, zamieszczone w antologii "Umocz wargi w kamieniu. Przekłady z poetów latynoamerykańskich", Wrocław 2011, s. 57-78.
Wydany pośmiertnie w 1979 zbiór przekładów na język angielski wierszy Vallejo, "The Complete Posthumous Poetry of César Vallejo", przyniósł Claytonowi Eshlemanowi oraz José Rubii Barcii (tłumaczom na język angielski) główną nagrodę fundacji National Book Award.

</doc>
<doc id="1117147" url="https://pl.wikipedia.org/wiki?curid=1117147" title="Gundia zwyczajna">
Gundia zwyczajna

Gundia zwyczajna, dawniej: gundia ("Ctenodactylus gundi") – endemiczny gatunek gryzonia z rodziny gundiowatych (Ctenodactylidae) rozpowszechniony wyłącznie w północnej i północno-wschodniej Afryce. Zwierzęta te wiodą dzienny tryb życia w małych stadach liczących do 11 dorosłych osobników. Zamieszkują tereny półpustynne i skaliste zbocza gór porośnięte rzadką roślinnością, na których szukają naturalnych kryjówek. Gundie zwyczajne są roślinożercami. Pożywienie stanowi zróżnicowany pokarm roślinny.
Systematyka.
Gatunek po raz pierwszy zgodnie z zasadami nazewnictwa binominalnego opisał szwedzki przyrodnik Göran Rothman w 1776, zaliczając go do rodzaju "Mus". Zwierzęta te napotkał w 1774 roku około 80 km na południe od Trypolisu, w Libii. Opis gundii zwyczajnej, ujęty w liście Rothmana do Sir Wargentina ze Sztokholmu, opublikował August Ludwig von Schlözer w wydanym w Getyndze "August Ludwig Schlözer's Briefwechsel. Meist historischen und politischen inhalts". W spisie treści tej pracy nazwisko zostało zniekształcone do formy Rothmann i również taki skrót oznaczenia przyrodnika używany bywa w oznaczeniach taksonomicznych. Kolejny opis tego gryzonia, oznaczanego jako "Ctenodactylus massonii", opublikował w 1830 John Edward Gray.
Pod koniec XX w. naukowcy analizowali fakt, że ukształtowanie czaszki wykazuje połączenie cech charakterystycznych dla jeżozwierzokształtne (Hystricognathi) (umięśnienie szczęki) i Sciuromorpha (budowa szczęki). Opublikowane w 2002 wyniki badań filogenetycznych z wykorzystaniem mitochondrialnego genu cytochromu b nie potwierdziły bliskiego powinowactwa między Ctenodactylidae a Hystricognathi.
Nazwa zwyczajowa.
We wcześniejszej polskiej literaturze zoologicznej dla określenia gatunku używana była nazwa zwyczajowa gundia. W wydanej w 2015 roku przez Muzeum i Instytut Zoologii Polskiej Akademii Nauk publikacji „Polskie nazewnictwo ssaków świata” gatunkowi nadano oznaczenie gundia zwyczajna, rezerwując nazwę gundia dla rodzaju "Ctenodactylus".
Morfologia.
Gundia zwyczajna należy do gryzoni o średniej wielkości. Z wyglądu przypomina chomika lub kawię domową (świnkę morską), jednak ma krótki (1–2 cm), owłosiony ogon. Tułów wraz z głową zwierzęcia osiąga 16–20 cm długości. Głowa jest spłaszczona, szeroka, a uszy krótkie. Ciało gundii zwyczajnej pokryte jest miękkim, gęstym futrem. Ubarwienie w części grzbietowej brązowawe z matowoszarym podszerstkiem. Na części brzusznej sierść jest wybarwiona na kolor płowożółty lub szaro-żółty. Wibryssy długie, czarne. Uszy są małe, owalne, spłaszczone, wybarwione na czarno. Od strony wewnętrznej obrzeże ucha pokryte jest gęstym pasem biało-szarej sierści. Nos gundii zwyczajnej jest czarny, nieowłosiony. Oczy stosunkowo duże. Obie pary kończyn są krótkie, każda z nich jest zakończona czterema palcami uzbrojonymi w pazury, wokół których wyrastają sztywne włosy. 
Kariotyp.
Garnitur chromosomowy gundii zwyczajnej tworzy 20 par (2n=40) chromosomów.
Tryb życia.
Gundie zwyczajne wiodą dzienny tryb życia żyjąc w małych stadach liczących do 11 dorosłych osobników. Kolonia składa się zwykle z jednego lub dwóch samców i kilku samic oraz ich młodych. Zaniepokojona gundia zwyczajna wydaje alarmowy gwizd, gdy jednak zostanie zaskoczona, nieruchomieje i sprawia wrażenie martwej. Gundie zwyczajne potrafią komunikować się między sobą za pomocą dość szerokiej gamy dźwięków. Rozróżnia się 11 rodzajów sygnałów, wśród których występują: alarmowe, godowe i służące komunikacji między rodzicami, a małymi.
Gundie zwyczajne z badanej przez naukowców populacji przeznaczały 33% swojego czasu dziennej (przyjmowanej jako 12 godzin) aktywności na wylegiwanie się w nasłonecznionym miejscu. 29,1% dnia zajmował odpoczynek, 9,9% żerowanie, 8,2% zaloty, różne zachowania komfortowe 1,4%, a kopanie w ziemi, wspinanie się na skały i komunikacja dźwiękowa pochłaniały 14,5% czasu.
Cykl życiowy.
Okres godowy u gundii zwyczajnych trwa między wrześniem, a styczniem. Ruja trwa 21–34 dni (średnio 28,7 dnia). W badanych stadach na świat przychodziło od 1 do 3 młodych (najczęściej dwoje). Małe gundie zwyczajne początkowo ssą mleko z bocznych sutków (usytuowanych przy pachach), a gdy podrosną, korzystają także z drugiej pary sutków, która zlokalizowana jest u nasady szyi, na wysokości obojczyków. Młode rodzą się w nocy, w ukryciu, a w dzień są już wynoszone na słońce. Są zależne od mleka matki tylko przez kilka dni po porodzie, ale jeśli samica pozwoli, to piją je do osiągnięcia około 6 tygodni. Malce rodzą się z wykształtowanymi siekaczami, więc przy piciu mleka podgryzają futro matki. Masa ciała dwóch małych gundii zwyczajnych schwytanych przez badaczy w marcu (ich wiek oszacowano na 5 tygodni) była na poziomie 65 i 88 g. Młode osiągają dojrzałość płciową między 9–12 miesiącem życia.
Rozmieszczenie geograficzne.
Gundia zwyczajna występuje endemicznie w północnej Afryce, od zachodniej części Libii po wschodnie krańce Maroka. W Libii zamieszkują stoki gór Jafran i Nafusa. W Tunezji w górach na południe od linii An-Nafida–Al-Kasrajn, gór Matmata, hamady Dahar, po stoki okalające równinę Dżafara. W Algierii Atlas Saharyjski od Dżibal al-Kusur po góry Dżibal an-Namamisza. W Maroku zasiedla Atlas Wysoki od Wadi Dadis po górne dorzecza Wadi Malwijja w Atlasie Średnim.
Ekologia.
Gundia zwyczajna jest roślinożercą. Na pożywienie wybierane są bardzo zróżnicowane rośliny. W skład diety członków populacji mieszkającej na terenie algierskiego masywu Dżabal al-Auras wchodzi: "Anabasis articulata", "Artemisia herba-alba", "Asparagus acutifolius", traganek "Astragalus armatus", saksauł "Haloxylon articulata", kolcowój "Lycium afrum", sumak "Rhus triparititus" oraz trawy. Natomiast gundie zwyczajne zamieszkujące siedlisko oddalone o 10 km wybierały wilczomlecze "Euphorbia nicaeensis", jasnoty, szakłaki "Rhamnus alaternus" i "R. lycioides" oraz trawy.
Na gundiach zwyczajnych pasożytują należące do rodziny świdrowców pierwotniaki "Leishmania tropica", "L. major" oraz "L. killicki".
Siedlisko.
Gundia zwyczajna zamieszkuje półpustynne (suma rocznych opadów 100-400 mm), skaliste zbocza gór porośnięte rzadką roślinnością, na których szuka naturalnych kryjówek. Chętnie znajduje schronienie w naturalnych jaskiniach lub w obrębie budowli wzniesionych przez człowieka: wśród stosów kamieni na polach lub przy przydrożnych murach oporowych. Podczas migracji gundii zwyczajnych można napotkać pojedyncze zwierzęta w odległości rzędu 10 km od ich naturalnego siedliska.

</doc>
<doc id="1117153" url="https://pl.wikipedia.org/wiki?curid=1117153" title="Władysław Rutka">
Władysław Rutka

Władysław Rutka (ur. 23 grudnia 1928 w Warszawie, zm. 2004) – funkcjonariusz służby bezpieczeństwa i pułkownik SB.
Syn Wincentego i Ireny. Wieloletni funkcjonariusz służby bezpieczeństwa w której m.in. pełnił funkcję słuchacza Dwuletniej Szkoły Oficerskiej MBP w Legionowie (1949-1951), referenta Wydziału I UBP dla miasta stołecznego Warszawy (1951-), kierownika Sekcji 3 (1952-), i sekcji 6 w tym wydziale (1953-).
W 1955 odbył roczny Kurs w Centralnej Szkole PZPR. Pracował na stanowisku starszego oficera operacyjnego Urzędu ds. Bezpieczeństwa Publicznego miasta stołecznego Warszawy (1956–1957), zastępcy naczelnika/nacz. Wydziału II Komendy Wojewódzkiej MO w Warszawie (1957-1966), z-cy komendanta miejskiego/stołecznego MO do spraw Służby Bezpieczeństwa (1966-1973), kmdta Wyższej Szkoły Oficerskiej SB w Legionowie (1973-1983) i z-cy dyr. Dep. Szkolenia i Doskonalenia Zawodowego MSW (1983-1990). Służbę w SB zakończył 15 marca 1990.
Członek PZPR.

</doc>
<doc id="1117154" url="https://pl.wikipedia.org/wiki?curid=1117154" title="Elżbieta Magdalena">
Elżbieta Magdalena



</doc>
<doc id="1117158" url="https://pl.wikipedia.org/wiki?curid=1117158" title="Co Adriaanse">
Co Adriaanse

Jacobus „Co” Adriaanse (ur. 21 lipca 1947 w Amsterdamie) – holenderski piłkarz i trener piłkarski.
Kariera piłkarska.
Adriaanse przez sześć lat występował w Volewijckers (1964-1970). Potem na kolejne sześć lat przeniósł się do FC Utrecht. W wieku 29 lat postanowił zakończyć karierę.
Kariera trenerska.
Początki.
Profesjonalną karierę trenerską rozpoczął w PEC Zwolle. Po sześciu latach przeniósł się do FC Den Haag. Wkrótce podpisał umowę z Ajaxem, gdzie został trenerem młodzieży.
Willem II.
Z klubem związał się w 1997 roku. Z przeciętnej drużyny stworzył zespół, który liczył się w walce o mistrzostwo kraju. W sezonie 1999/2000 ekipa Adriaanse awansowała do Ligi Mistrzów. Pracując przez trzy lata w tym zespole, zyskał opinię jednego z najlepszych holenderskich szkoleniowców.
Ajax.
Klub z Amsterdamu objął w 2000 roku. Nie zdobył z drużyną żadnego trofeum i zaledwie po roku pracy został zwolniony. Jego następca, Ronald Koeman zmienił oblicze zespołu i zwyciężył z klubem w Eredivisie.
AZ Alkmaar.
Do AZ przeszedł w listopadzie 2002 roku. Podobnie jak z Willem II, z przeciętnego zespołu zrobił czołową ekipę ligi. W 2005 roku AZ dotarło do półfinału Pucharu UEFA.
FC Porto.
24 maja 2005 roku został szkoleniowcem portugalskiego FC Porto. W pierwszym sezonie zwyciężył z drużyną w lidze i zdobył Puchar Portugalii.
Metalurg Donieck.
9 sierpnia 2006 roku zrezygnował z pracy w Portugalii i przeniósł się na Ukrainę, gdzie został trenerem Metalurga Donieck. 17 maja 2007 roku zrezygnował ze stanowiska.
Al-Sadd.
27 sierpnia 2007 roku został trenerem arabskiego Al-Sadd. 28 stycznia 2008 zrezygnował ze stanowiska.
Red Bull Salzburg.
13 marca 2008 podpisał kontrakt z austriackim Red Bullem Salzburg, z którym został wicemistrzem Austrii. Na tym stanowisku zastąpił Włocha Giovanniego Trapattoniego.

</doc>
<doc id="1117171" url="https://pl.wikipedia.org/wiki?curid=1117171" title="Ludność Świnoujścia">
Ludność Świnoujścia



</doc>
<doc id="1117174" url="https://pl.wikipedia.org/wiki?curid=1117174" title="Pożar Lublina">
Pożar Lublina

Pożar Lublina – pożar, który wybuchł 2 czerwca 1719 od uderzenia pioruna w słomiany dach jednego z domów w dzielnicy żydowskiej, pod miejskimi murami. Pożoga ogarnęła większą część Lublina. W najbardziej dramatycznym momencie uliczkami miasta ruszyła procesja dominikanów z relikwią Drzewa Krzyża Świętego. . .
Obraz.
„Pożar Lublina w 1719 roku" to panorama anonimowego malarza cechowego znajdująca się w kościele Dominikanów. Poddana gruntownej konserwacji w roku 1954, dzięki funduszom Ministerstwa Kultury i Sztuki. Przemalowany całkowicie w XIX wieku, mocno zniszczony, obraz oczyszczono i zdublowano na nowe płótno w Państwowej Pracowni Konserwacji Zabytków Malarstwa w Warszawie.
„Pożar" to widok nieustannie reprodukowany, wprowadzony do zbiorowej pamięci jako jedna ze swoistych ikon miasta, chociaż tylko raz został obszerniej i fachowo opisany (po konserwacji) we wspólnym artykule Marii Orthwein i Henryka Gawareckiego z roku 1954.
Obraz jest nietypowy i wielki również pod względem fizycznym: szerokość jego podstawy sięga 385 cm, wysokość w miejscu najwyższym — 325 cm, przy czym prostokąt części dolnej przechodzi górą w półkole. Malowidło wykonano zapewne w II ćwierci XVIII wieku.

</doc>
<doc id="1117178" url="https://pl.wikipedia.org/wiki?curid=1117178" title="40 Eskadra Lotnictwa Taktycznego">
40 Eskadra Lotnictwa Taktycznego

40 Eskadra Lotnictwa Taktycznego (40 elt) – eskadra Sił Szybkiego Reagowania w latach 2000-2010. Przeznaczona była do zwalczania obiektów powietrznych, naziemnych i nawodnych przeciwnika oraz wykonywania innych zadań ogniowych i rozpoznawczych o charakterze operacyjno-taktycznym. Wyposażenie stanowiły samoloty Su-22M4K. Powstała 1 stycznia 2000 roku w wyniku rozformowania 40 Pułku Lotnictwa Myśliwsko-Bombowego. W roku 2010 została przeformowana w 21 Bazę Lotnictwa Taktycznego.
Historia.
W październiku 1951 roku w Krakowie, na bazie eskadry wydzielonej z 2 Pułku Lotnictwa Myśliwskiego sformowano 40 Pułk Lotnictwa Myśliwskiego.
W lutym 1952 roku pułk został przebazowany do Mierzęcic, a w styczniu 1953 roku do Świdwina. W 1971 roku 40 Pułk Lotnictwa Myśliwskiego przemianowano na 40 Pułk Lotnictwa Myśliwsko-Szturmowego, a w 1982 roku na 40 Pułk Lotnictwa Myśliwsko-Bombowego. 23 sierpnia 1999 roku rozformowano 40 Pułk Lotnictwa Myśliwsko-Bombowego na ich bazie sformowano 39 Eskadrę Lotnictwa Taktycznego, 40 Eskadrę Lotnictwa Taktycznego i 11 Bazę Lotniczą w Świdwinie.
40 Eskadra Lotnictwa Taktycznego została powołana na podstawie Rozkazu Dowódcy WLOP Nr 0142 z dnia 23 sierpnia 1999 roku wyniku rozformowania 40. Pułku Lotnictwa Myśliwsko-Bombowego w miejscowości Świdwin. Funkcjonować zaczęła od 1 stycznia 2000 roku. Kontynuowała tradycje 40 Pułku Lotnictwa Myśliwsko-Bombowego, z którego wywodziła się większość pilotów i personelu technicznego. 
Miejscem stacjonowania jednostki było lotnisko Świdwin. Organizacyjnie jednostka podlegała 1 Brygadzie Lotnictwa Taktycznego, przemianowanej później na 1 Skrzydło Lotnictwa Taktycznego.
1 lipca 2010 roku eskadra została przeformowana w 21 Bazę Lotnictwa Taktycznego.
Nadanie sztandaru.
W sobotę 20 października 2007 roku 40 Eskadra Lotnictwa Taktycznego w Świdwinie otrzymała sztandar. 
Pomysł wykonania sztandaru dla eskadry zrodził się już kilka lat wcześniej, ale dopiero w 2007 roku doszło do jego realizacji. Sztandar ufundowali mieszkańcy Miasta Świdwin.
Uroczystość wręczenia sztandaru zgromadziła wielu gości. Wzięli w niej udział między innymi: minister obrony narodowej Aleksander Szczygło, szef Biura Bezpieczeństwa Narodowego, generał brygady Roman Polko, dowódca sił powietrznych RP generał broni pilot Andrzej Błasik, biskup polowy Wojska Polskiego, generał dywizji Tadeusz Płoski i wielu innych. Po uroczystej mszy w Kościele Garnizonowym rozpoczęła się główna ceremonia na Placu Konstytucji 3 Maja. Rodzicami chrzestnymi sztandaru byli Barbara Targosz, żona byłego dowódcy sił powietrznych generała brygady pilota Stanisława Targosza oraz pułkownik rezerwy Stefan Olesiejuk, lotnik, który jako jeden z pierwszych lądował w Świdwinie w 1953.
Wyposażenie jednostki.
Eskadra uzbrojona była w samoloty myśliwsko-bombowe Su-22, a klucz łącznikowy dysponował także TS-11.
Podstawowe zadania.
Do podstawowych zadań eskadry należały:

</doc>
<doc id="1117183" url="https://pl.wikipedia.org/wiki?curid=1117183" title="Fidżyjczycy">
Fidżyjczycy

Fidżyjczycy – rdzenni mieszkańcy archipelagu Fidżi, stanowiący odłam Melanezyjczyków. W 1991 roku ich liczebność wynosiła 390 tysięcy. Mniejsze skupiska Fidżyjczyków występują też na Nowej Zelandii, w Australii i w Kanadzie. Posługują się językiem fidżyjskim. Ich kultura wykazuje wiele cech wspólnych z kulturami Polinezji. Ponadto typ fizyczny Fidżyjczyków wykazuje znaczną domieszkę cech polinezyjskich. Tłumaczy się to wielowiekowymi kontaktami Fidżyjczyków z rdzennymi mieszkańcami wysp Tonga i Samoa.
Współcześni Fidżyjczycy są w przeważającej części protestantami (odłam metodystów).

</doc>
<doc id="1117184" url="https://pl.wikipedia.org/wiki?curid=1117184" title="Lasostep Kazachski">
Lasostep Kazachski

Lasostep Kazachski – region przyrodniczo-geograficzny na granicy Azji Centralnej i Azji Północnej, część Wielkiego Stepu eurazjatyckiego. Jego powierzchnia wynosi około 420,5 tys. km². 
Lasostep Kazachski stanowi strefę lasostepu o szerokości 150-250 km, ciągnącą się równoleżnikowo wzdłuż południowego krańca Niziny Zachodniosyberyjskiej od południowego Uralu na południe od Nowosybirska do podnóży Ałtaju i Sajanów. Południowa granica Lasostepu Kazachskiego biegnie wzdłuż granicy rosyjsko-kazachskiej, na południe od Pietropawłowska a następnie wzdłuż środkowego i górnego Irtyszu. 
Lasostep Kazachski wyraźnie różni się od lasostepu po europejskiej stronie Uralu. Przede wszystkim leży 300–500 km dalej na północ, poza tym ma znacznie bardziej kontynentalny klimat, jest bardziej płaski i obejmuje więcej bagien. 
Klimat Lasostepu Kazachskiego jest kontynentalny (od 16 °C w lipcu do -21 °C w styczniu), suchy (300–400 mm opadów rocznie z maksimum na początku lata). Teren jest płaski, jego wysokość wynosi 120–280 m n.p.m., we wschodniej części występuje charakterystyczna rzeźba bruzd i grzebieni. Sieć rzeczna jest rzadka, w części teren jest bezodpływowy. Liczne są płytkie jeziora, słone i słodkie. Gleby to głównie czarnoziemy i sołonczaki. Typowe formacje roślinne to step trawiasty, las i bagno. Lasy są głównie brzozowe z udziałem osiki i sosny, rosną w małych zagajnikach zwanych kołok. Lasy sosnowe rosną na glebach piaszczystych w długich pasach (lasy wstęgowe). 
Przyroda Lasostepu Kazachskiego została w dużej mierze przetworzona przez człowieka. Lasy zostały wycięte i zamienione w łąki i pastwiska. Południowa granica lasostepu została przesunięta na północ.

</doc>
<doc id="1117187" url="https://pl.wikipedia.org/wiki?curid=1117187" title="Flaga Polic">
Flaga Polic



</doc>
<doc id="1117188" url="https://pl.wikipedia.org/wiki?curid=1117188" title="Flaga gminy Police">
Flaga gminy Police



</doc>
<doc id="1117192" url="https://pl.wikipedia.org/wiki?curid=1117192" title="Obóz jeniecki Wierzbowa">
Obóz jeniecki Wierzbowa



</doc>
<doc id="1117193" url="https://pl.wikipedia.org/wiki?curid=1117193" title="Obóz pracy Wierzbowa">
Obóz pracy Wierzbowa



</doc>
<doc id="1117195" url="https://pl.wikipedia.org/wiki?curid=1117195" title="Molat (wyspa)">
Molat (wyspa)

Molat (wł. "Melada") – wyspa w Dalmacji, w północnej części archipelagu Zadarskiego, położona na południowy wschód od wyspy Ist i na północ od wyspy Dugi Otok. Jej powierzchnia wynosi 22,18 km², a długość linii brzegowej 51,59 km. Najwyższe wzniesienie to Knizak (142 m n.p.m.). Na wyspie znajdują się trzy miejscowości: Molat, Zapuntel i Brgulje. Od 1151 wyspa stanowiła własność zakonu benedyktynów z klasztoru Sv. Krševana, od 1409 pod władaniem Wenecjan. W czasie II wojny światowej, w latach 1941–1943 był tutaj włoski obóz koncentracyjny.

</doc>
<doc id="1117198" url="https://pl.wikipedia.org/wiki?curid=1117198" title="Ruckenwaldau">
Ruckenwaldau



</doc>
<doc id="1117199" url="https://pl.wikipedia.org/wiki?curid=1117199" title="Eksagoge">
Eksagoge

Eksagoge (gr. ) – zbliżony do tragedii grecki dialog o tematyce biblijnej napisany przez aleksandryjskiego Żyda Ezechiela, zwanego Ezechielem Poetą lub Ezechielem Tragikiem, powstały w drugiej połowie II w. p.n.e.
Stan zachowania, wydania, stan badań.
Obszerne fragmenty "Eksagoge", obejmujące 269 trymetrów jambicznych, zachowały się w dziewiątej księdze "Praeparatio Evangelica" Euzebiusza z Cezarei.
Wydanie zachowanych fragmentów (z komentarzem) dał J. Wieneke ("Ezechielis Judaei poetae Alexandrini fabulae quae inscribuntur fragmenta", 1931), a także Pierluigi Lanfranchi ("L'Exagoge d'Ezéchiel le Tragique. Introduction, texte, traduction et commentaire", Studia in Veteris Testamenti Pseudepigrapha 21, 2006). Tekst zawierają także wydania "Praeparatio Evangelica", np. K. Mrasa.
Prócz opracowań zawartych w wydaniach interpretacje utworu przedstawiają m.in. A. Kappelmacher ("Zur Tragödie der hellenistischen Zeit", Wiener Studien 44 (1924/1925), s. 69.), I. Trenscényi-Waldapfel ("Une tragédie grecque à sujet biblique"), "Acta Orientalia" II/2-3 (1952/53), s. 143), A. Lesky ("Hermes" 81 (1953)), M. Hadas ("Hellenistic Culture", 1959, s. 99), B. Snell ("Ezechiels Moses-Drama", "Antike und Abendland", 13 (1967), s. 150).
Polska monografia Aleksandry Klęczar "Ezechiel tragik i jego dramat Exagoge "Wyprowadzenie z Egiptu"" ukazała się w 2006.
Forma utworu.
Na podstawie zachowanych fragmentów nie można mieć pełnej wiedzy o przynależności gatunkowej i formie utworu. Na podstawie wiedzy o tragediach hellenistycznych wysuwano przypuszczenia, że był to utwór pięcioaktowy, stanowiący część tetralogii. Utwór cechuje brak klasycznej kompozycji – świadczą o tym dwie zmiany sceny i przedstawienie w treści dwóch odległych czasowo okresów. Ze względu na małą wiedzę o tragedii hellenistycznej w ogóle nie można jednak mieć pewności, czy były to zabiegi unikatowe, czy też sygnalizują one większą swobodę formalną tragedii hellenistycznej w porównaniu z klasyczną. Mając na uwadze fakt, że "Sztuka poetycka" Horacego opierała się na źródłach hellenistycznych można przypuszczać na jej podstawie, że "Eksagoge" napisana była w sposób umożliwiający niewprowadzanie czwartego aktora. Na podstawie zachowanych fragmentów, nie można stwierdzić, czy w sztuce występował chór – na podstawie "Sztuki poetyckiej" i znanych tragedii rzymskich można jednak wysunąć taką tezę – np. G.M. Sifakis w "Studies in the History of Hellenistic Drama" (1967) uznaje za prawdopodobne, że chór w utworze Ezechiela tworzyły siostry Sefory.
Nie ma żadnych wskazówek co do tego, czy sztuka była przeznaczona do wystawienia – O. Zwierlein ("Die Rezitationdramen Senecas", 1966) w rozdziale poświęconym "Eksagoge" próbuje udowodnić, że sztuka była przeznaczona do czytania, A. Lesky podziela tę opinię. B. Snell w poświęconym "Eksagoge" artykule sądzi jednak, że przedstawienie się odbyło.
Metrum i język utworu (w tym brak stanowiącej typowych dla stanowiącej jego źródło Septuaginty hebraizmów) są dość poprawne, co świadczy o wysokiej kulturze literackiej autora i pozwala go wiązać ze środowiskiem uczonych aleksandryjskich.
Treść i wymowa utworu.
Utwór, bazujący na Księdze Wyjścia, mówi o Mojżeszu i wyprowadzeniu Żydów z niewoli egipskiej. Jako jedyny przenosi do dramatu greckiego tematykę biblijną.
W pierwszym z zachowanych fragmentów Mojżesz opisuje swoje życie aż do ucieczki po zabiciu Egipcjanina do kraju Midian, który jest jednym z głównych miejsc akcji. Drugi przedstawia pobyt Mojżesza w domu Raguela, którego córkę – Seforę – poślubił Mojżesz, oraz objawienie się Boga w postaci krzaka ognistego i ustanowienie święta Paschy. Zachowane fragmenty końcowe przedstawiają przejście Żydów przez Morze Czerwone i ich przybycie do oazy Elim (Wj. 15,27).
Podobnie jak w przypadku średniowiecznych i renesansowych dramatów o tematyce biblijnej, utwór służy popularyzacji Pisma i zastąpieniu widowisk świeckich religijnymi – tego rodzaju łączenie celów religijnych z greckimi formami było typowe dla dużej, światłej i zamożnej grupy Żydów zamieszkujących Aleksandrię. Jego celem mogło być także propagowanie judaizmu wśród pogan. Prócz poprawnego języka i metrum o kulturze literackiej Ezechiela i jego związkach z filologami aleksandryjskimi świadczą liczne zapożyczenia z Eurypidesa.

</doc>
<doc id="1117203" url="https://pl.wikipedia.org/wiki?curid=1117203" title="Park Narodowy Golden Gate Highlands">
Park Narodowy Golden Gate Highlands

Park Narodowy Golden Gate Highlands to park narodowy położony w Wolnym Państwie w Republice Południowej Afryki. Został ustanowiony w 1963 roku i zajmuje powierzchnię 116,3 km².

</doc>
<doc id="1117204" url="https://pl.wikipedia.org/wiki?curid=1117204" title="Uniwersytet w Bernie">
Uniwersytet w Bernie

Uniwersytet w Bernie, Uniwersytet Berneński () – państwowy uniwersytet założony w 1834 w Bernie (stolicy Szwajcarii).
W klasyfikacji najlepszych uczelni wyższych gazety Times Higher Education Supplement uczelnia znajduje się na 7. miejscu w grupie krajowej i na 178. w światowej.

</doc>
<doc id="1117207" url="https://pl.wikipedia.org/wiki?curid=1117207" title="Wiesław Sadowski">
Wiesław Sadowski

Wiesław Sadowski (ur. 2 stycznia 1922 w Warszawie, zm. 7 sierpnia 2010 w Warszawie) – ekonomista, statystyk, polityk, rektor SGPiS, poseł na Sejm PRL V, VI i VII kadencji.
Życiorys.
Syn Henryka i Janiny. Absolwent Szkoły Głównej Handlowej w Warszawie i matematyki na Uniwersytecie Warszawskim. Od 1955 do 1958 był stypendystą fundacji Cowlesa na Uniwersytecie Yale. W latach 1955–1959 oraz 1963–1965 prorektor Szkoły Głównej Planowania i Statystyki w Warszawie ds. naukowych. W 1960 został profesorem tej uczelni, a w latach 1965–1978 był jej rektorem. Od 1969 członek korespondent Polskiej Akademii Nauk. W latach 1972–1992 pełnił funkcję przewodniczącego Komitetu Statystyki i Ekonometrii PAN. Od 1969 do 1980 był bezpartyjnym posłem na Sejm PRL V, VI i VII kadencji. W latach 1980–1989 był prezesem Głównego Urzędu Statystycznego.
W 1997 otrzymał doktorat honoris causa Uniwersytetu Łódzkiego.
Profesor Sadowski był członkiem Polskiego Towarzystwa Statystycznego, Polskiego Towarzystwa Matematycznego oraz Międzynarodowego Instytutu Statystycznego.
W latach 80. zasiadał w składzie Stołecznej Rady Narodowej, pełnił obowiązki jej wiceprzewodniczącego (1980–1981). Był także przewodniczącym Stołecznego Komitetu Frontu Jedności Narodu.
Spoczywa na cmentarzu Powązkowskim w Warszawie (kw. 240-2-9).

</doc>
<doc id="1117208" url="https://pl.wikipedia.org/wiki?curid=1117208" title="Neri Cardozo">
Neri Cardozo

Neri Raúl Cardozo (ur. 8 sierpnia 1986 w Mendozie) – argentyński piłkarz, obecnie gracz meksykańskiego Venados.
Od grudnia 2013 posiada również obywatelstwo meksykańskie.
Jest wychowankiem Boca. W pierwszej drużynie zadebiutował 16 lutego 2004 roku w meczu z Gimnasią La Plata. Od tego czasu regularnie występował w pierwszym zespole. W 2009 roku trafił do meksykańskiego zespołu Jaguares de Chiapas za sumę 2,1 miliona euro. W styczniu 2010 wypożyczono go do CF Monterrey, które rok później skorzystało z opcji wykupu.
Cardozo jest byłym reprezentantem Argentyny U-20. Wystąpił z nią na Młodzieżowych Mistrzostwach Świata w 2003 roku.
W dorosłej reprezentacji zadebiutował 18 kwietnia 2007 roku w spotkaniu z Chile.

</doc>
<doc id="1117210" url="https://pl.wikipedia.org/wiki?curid=1117210" title="Jacek Kijeński">
Jacek Kijeński

Jacek Antoni Kijeński (ur. 22 czerwca 1950 w Warszawie) – polski chemik specjalizujący się w technologii chemicznej oraz katalizie heterogennej, profesor nauk chemicznych.
Życiorys.
W 1973 ukończył studia chemiczne na Politechnice Warszawskiej. Stopień naukowy doktora uzyskał w 1976, a doktora habilitowanego w 1983. Tytuł profesora nauk chemicznych otrzymał w 1991. Zawodowo związany z macierzystą uczelnią, od 1990 na stanowisku profesora nadzwyczajnego, a od 1997 jako profesor zwyczajny. Pełnił funkcje prodziekana (1984–1987) i dziekana (1987–1990) Wydziału Chemicznego. W kadencji 2008–2012 był prorektorem PW ds. Szkoły Nauk Technicznych i Społecznych w Płocku oraz dziekanem Wydziału Budownictwa, Mechaniki i Petrochemii, kierował również Zakładem Katalizy i Technologii Organicznej w Instytucie Chemii Politechniki Warszawskiej. W latach 2002–2007 pełnił funkcję dyrektora Instytutu Chemii Przemysłowej im. Ignacego Mościckiego w Warszawie.
Jest autorem i współautorem ponad 40 patentów oraz ponad 200 publikacji, w tym 10 monografii. Objął funkcje prezesa zarządu konsorcjum Centrum Zaawansowanych Technologii „Chemia na Rzecz Gospodarki” (CHEMCAT) oraz Stowarzyszenia Inżynierów i Techników Przemysłu Chemicznego. Został koordynatorem Polskiej Platformy Technologicznej Wodoru i Ogniw Paliwowych, przedstawicielem Polski w Mirror Group Europejskiej Platformy Technologicznej Wodoru i Ogniw Paliwowych, członkiem prezydium Komitetu Chemii Polskiej Akademii Nauk.

</doc>
<doc id="1117215" url="https://pl.wikipedia.org/wiki?curid=1117215" title="Knedliki">
Knedliki

Knedliki – popularna potrawa mączna kuchni czeskiej i słowackiej. Przygotowywane z ciasta, wyrabianego zwykle na bazie gotowanych ziemniaków (bramborový knedlík) lub mąki pszennej (houskový knedlík) z dodatkiem drożdży. Z ciasta formuje się zazwyczaj walec, który gotuje się w osolonej wodzie, po ostudzeniu kroi na plastry i odgrzewa na parze. Do knedlików najczęściej podaje się gulasz mięsny, pieczoną wieprzowinę lub sztukę mięsa z sosem. Jako dodatek zwykle podaje się duszoną kapustę.
Knedliki można także przygotowywać z nadzieniem: mięsnym czy owocowym. Knedliki tego rodzaju mają zazwyczaj kształt kuli. 
Istnieje również knedlík "chlupatý" – dosłownie „włochaty”. 
Knedliki spotyka się także w kuchni niemieckiej. Z niemieckiego wywodzi się zresztą nazwa potrawy, mimo iż Jan Hus apelował, aby potrawę nazywano z czeskiego "szyszki" ().

</doc>
<doc id="1117216" url="https://pl.wikipedia.org/wiki?curid=1117216" title="Basic Element (zespół muzyczny)">
Basic Element (zespół muzyczny)

Basic Element – szwedzka grupa muzyczna, tworząca muzykę z gatunku eurodance, powstała w 1992 roku w Malmö. W skład zespołu wchodzą: Peter Thelenius (wokalista, raper), Jonas Wesslander (raper) oraz wokalistka Andrea Myrander. Zespół na całym świecie sprzedał łącznie ponad milion płyt.
W roku 1994 grupa wydała debiutancki album "Basic Injection", a ich utwór "The Promise Man" znalazł się na szczycie wielu skandynawskich list przebojów. W samej Szwecji płyta sprzedała się w 35 000 egzemplarzy.

</doc>
<doc id="1117218" url="https://pl.wikipedia.org/wiki?curid=1117218" title="Herb Żyrardowa">
Herb Żyrardowa

Herb Żyrardowa – jeden z symboli miasta Żyrardów w postaci herbu ustanowiony w 1959 roku.
Wygląd i symbolika.
Herb przedstawia w żółtym (złotym) polu herbowym stylizowany budynek fabryki o czerwonym ceglanym murze, z trzema kominami, z których unosi się prosto ku górze biały dym. Środkowy komin jest nieco wyższy od dwóch pozostałych. W bramie fabryki widnieje czarny monogram „Ƶ”, nawiązujący do pierwszej litery nazwy miasta i za nim białe czółenko tkackie z częściowo wyciągniętą nicią. Fabryka i czółno tkackie nawiązują do przemysłowych początków obecnego Żyrardowa, który z osady Ruda Guzowska dzięki rozwojowi m.in. przemysłu włókienniczego stał się miastem powiatowym.

</doc>
<doc id="1117223" url="https://pl.wikipedia.org/wiki?curid=1117223" title="Pokora (herb szlachecki)">
Pokora (herb szlachecki)

Pokora – polski herb szlachecki.
Blazonowanie.
"W polu błękitnym podkowa srebrna ku dołowi otwarta. W pośrodku poziomo obłożona kluczem srebrnym zębem w lewo na dół zwróconym. W zębie krzyż wycięty, który dzieli go na dwa mniejsze zęby. W klejnocie nad hełmem w koronie szlacheckiej trzy pióra strusie (białe). Labry z pokryciem błękitnym i podbiciem srebrnym".
Herb Pokora II (ze złotym kluczem i pięcioma piórami strusimi) odmiana znana z herbarza galicyjskiego
Legenda herbowa.
Według Paprockiego, na którego powołuje się Kasper Niesiecki w swoim herbarzu, herb pochodzi z czasów panowania księcia Władysława Hermana: "gdy przodek tego herbu za jakiś excess pokutując, do Rzymu zaszedł, od Papieża otrzymał taką formą herb, co i samo imię tego herbu Pokora, mówi, że jest dowodem". 
Herbowni.
Lista herbownych pieczętujących się herbem Pokora z "Herbarza polskiego" Tadeusza Gajla:
Chmieliński, Cichnicki, Ciechnicki, Golimuntowicz, Gutwiński, Kęstowicz, Kiwilewski, Kossopolański, Kozopolański, Kulicki, Kuliński,
Lialański, Lichtański, Lichtyński, Lulkowski, Pokora, Pokorski, Pol, Polakowski, Polański, Puntus, Puzik.

</doc>
<doc id="1117225" url="https://pl.wikipedia.org/wiki?curid=1117225" title="Tennis Masters Cup 2007">
Tennis Masters Cup 2007

Tennis Masters Cup 2007 – tenisowy turniej ATP rangi Tennis Masters Cup zamykający sezon rozgrywek męskich rozgrywany w dniach 11–18 listopada 2007 roku w Szanghaju na kortach twardych w hali o puli nagród 4 450 000 dolarów amerykańskich.
Gra pojedyncza.
Faza grupowa.
Grupa czerwona.
Wyniki
Tabela
Grupa złota.
Wyniki
Tabela
Gra podwójna.
Uczestnicy turnieju.
Rezygnacje:
Faza grupowa.
Grupa czerwona.
Wyniki
Tabela
Grupa złota.
Wyniki
Tabela

</doc>
<doc id="1117226" url="https://pl.wikipedia.org/wiki?curid=1117226" title="Latin jazz">
Latin jazz

Latin jazz to ogólne określenie dotyczące muzyki łączącej afrykańskie i latynoamerykańskie rytmy z jazzową harmonią. Występuje w dwóch odmianach:
Latin jazz stał się popularny w USA w latach 40. Dizzy Gillespie i Stan Kenton jako pierwsi zaczęli łączyć elementy latin jazzu. Pierwszą kompozycją w nowym stylu był utwór „Tanga” Mario Bauza z maja 1943 roku. Jazz afrokubański stał się popularny bezpośrednio po okresie dominacji bebopu, brazylijski natomiast w latach sześćdziesiątych i siedemdziesiątych.
Okres rozwoju jazzu afrokubańskiego przypadł po śmierci Charliego Parkera. Afrokubańskie zespoły zaczęli zakładać wówczas niektórzy spośród takich wybitnych muzyków, jak np. Dizzy Gillespie i Billy Taylor. Choć wpływ na ten rodzaj muzyki wywarli muzycy portorykańscy tacy jak Tito Puente, a nieco później Arturo Sandoval, to w USA ciągle tworzyło wielu artystów, którzy wykorzystywali w swoich utworach kubańskie rytmy.
Standardy i originals.
Najbardziej znane to: Perdido, Caravan, Manteca (Dizzy Gillespie), Con alma, Saint-Thomas, Little Suede Shoes, Tico Tico, Afro-Blue i inne.
Muzycy i zespoły.
W USA: Michel Camilo, Dizzy Gillespie, Stan Kenton, Stan Getz, Chick Corea, Eddie Palmieri.
Styl afrokubański: Michel Camilo, Eumir Deodato, Tito Puente, Gonzalo Rubalcaba, Arsenio Rodríguez, Chano Pozo, Ray Barretto, Paquito D’Rivera, Arturo Sandoval, Irakere.
Styl brazylijski: Eliane Elias, Airto Moreira, Hermeto Pascoal, Antônio Carlos Jobim, Flora Purim, Sérgio Mendes.

</doc>
<doc id="1117227" url="https://pl.wikipedia.org/wiki?curid=1117227" title="Herb Ińska">
Herb Ińska

Herb Ińska – jeden z symboli miasta Ińsko i gminy Ińsko w postaci herbu.
Wygląd i symbolika.
Herb przedstawia czerwonego orła na białym tle, skierowanego głową w heraldycznie prawą stronę. Nogi ze szponami oraz dziób orła są koloru żółtego.
Wizerunek herbowy nawiązuje do herbu margrabiów Marchii Brandenburskiej, założycieli miasta.
Historia.
Margrabiowie brandenburscy nadali prawa miejskie Ińsku przed 1300 rokiem, jednak najstarsza zachowana pieczęć z godłem herbowym pochodzi z XVI wieku.

</doc>
<doc id="1117228" url="https://pl.wikipedia.org/wiki?curid=1117228" title="Samoańczycy">
Samoańczycy

Samoańczycy – rdzenna ludność Wysp Samoa, odłam Polinezyjczyków.
W 1991 roku ich liczebność wynosiła 327 tysięcy, z czego 186 tysięcy zamieszkiwało państwo Samoa (wówczas pod nazwą Samoa Zachodnie), a ok. 49 tys. Samoa Amerykańskie. Pozostałe 90 tys. Samoańczyków stanowili emigranci (głównie na Nowej Zelandii, mniejsze skupiska także w USA i Australii). Samoańczycy posługują się językiem samoańskim z rodziny polinezyjskiej oraz językiem angielskim. Ich przodkowie osiedlili się na Wyspach Samoa w II tysiącleciu p.n.e. Przez wieki Samoa było jednym z ważniejszych ośrodków kultury polinezyjskiej.
Do tradycyjnych zajęć Samoańczyków zalicza się rybołówstwo i uprawę roli (głównie taro, jams, palma kokosowa, trzcina cukrowa), a także w mniejszym stopniu chów świń i drobiu.

</doc>
<doc id="1117229" url="https://pl.wikipedia.org/wiki?curid=1117229" title="Herb gminy Ińsko">
Herb gminy Ińsko



</doc>
<doc id="1117231" url="https://pl.wikipedia.org/wiki?curid=1117231" title="Johann Viktor Kirsch">
Johann Viktor Kirsch

Johann Viktor Kirsch (ur. 15 lutego 1891 w Marpingen, zm. 28 maja 1946 w Landsberg am Lech) – zbrodniarz nazistowski, członek załogi niemieckiego obozu koncentracyjnego Dachau i SS-Hauptscharführer.
Życiorys.
Brał udział w I wojnie światowej. W 1942 został wcielony do Wehrmachtu, z którego w lecie 1944 przeniesiono go do Waffen-SS. Po trzy tygodniowym przeszkoleniu w Auschwitz-Birkenau, 6 sierpnia 1944 został skierowany do kompleksu obozowego Dachau. 16 sierpnia 1944 Kirsch został komendantem podobozu Kaufering I. W początkach stycznia 1945 przeniesiono go na stanowisko kierownika komanda więźniarskiego w "Mittergars". Było to komando należące do "Mühldorf", podobozu KL Dachau. W połowie kwietnia 1945 powrócił do obozu głównego i uczestniczył następnie w jego ewakuacji. Kirsch znany był ze swego sadystycznego sposobu traktowania więźniów. Wielokrotnie tak dotkliwie ich bił (m.in. kijem czy metalowym prętem), że po kilku tygodniach umierali. Nie oszczędzał nawet dzieci. 
W procesie załogi Dachau (US vs. Martin Gottfried Weiss i inni), który toczył się przed amerykańskim Trybunałem Wojskowym w Dachau Kirsch został skazany na śmierć. Wyrok wykonano przez powieszenie 28 maja 1946 w więzieniu Landsberg.

</doc>
<doc id="1117232" url="https://pl.wikipedia.org/wiki?curid=1117232" title="Herb Cedyni">
Herb Cedyni

Herb Cedyni – jeden z symboli miasta Cedynia i gminy Cedynia w postaci herbu.
Wygląd i symbolika.
Herb przedstawia na srebrnej tarczy dwudzielnej w słup; w polu heraldycznie prawym znajduje się pół czerwonego orła brandeburskiego ze złotymi szponami i dziobem, w polu lewym pół czerwonego koła z pięcioma szprychami
Pół orła pochodzi z godła Askańczyków, władców Brandenburgii, w tym i Nowej Marchii, w okresie do 1320 roku. Czerwone koło pochodzi z herbu rodu von Jagow.
Historia.
Wizerunek herbowy występuje na pieczęciach miejskich od XIV wieku

</doc>
<doc id="1117233" url="https://pl.wikipedia.org/wiki?curid=1117233" title="Sławomir Skręta">
Sławomir Skręta

Sławomir Skręta – polski producent muzyczny, autor tekstów piosenek i piłkarz grający w latach 80. w trzecioligowym Ursusie Warszawa, pochodzący z Piastowa. Właściciel hurtowni kaset w Żyrardowie, który zaczynał od handlu obwoźnego zagranicznymi składankami.
Życiorys.
W 1990 założyciel firmy fonograficznej Blue Star, która mieściła się w Regułach koło Warszawy. Wydawała kasety magnetofonowe i płyty kompaktowe zespołów śpiewających muzykę chodnikową. Jesienią 1993 zaczął organizować sam dyskoteki i koncerty w Polsce oraz za granicą z zespołami z jego firmy. Tego samego roku wymyślił nową nazwę dla muzyki chodnikowej – disco polo.
W tym czasie Blue Star była jedyną wytwórnią, nagrywającą disco polo. Firma wypromowała wykonawców: Bayer Full, Shazza, Fanatic, Mister Dex, Model M.T, Play &amp; Mix i wielu innych. Wytwórnię parokrotnie próbowało bez powodzenia kupić BMG (Bertelsmann Music Group). Skręta w 1996 wystąpił gościnnie w filmie dokumentalnym "Bara Bara". Gdy Blue Star przestała istnieć, Skręta założył nową wytwórnię – Polside Music, ale ta nie zdobyła już tak wielkiej popularności.
W popkulturze.
W filmie fabularnym pt. "Zenek" (2020) pojawiła się postać Sławomira Skręty, w którą wcielił się aktor Andrzej Andrzejewski.

</doc>
<doc id="1117234" url="https://pl.wikipedia.org/wiki?curid=1117234" title="Kazimierz Aleksanderek">
Kazimierz Aleksanderek

Kazimierz Aleksanderek (ur. 14 kwietnia 1947 w Starzenicach) – kapitan, funkcjonariusz aparatu bezpieczeństwa PRL i Milicji Obywatelskiej.
Od 1972 roku funkcjonariusz krakowskiej Służby Bezpieczeństwa, następnie kierownik Sekcji I Wydziału IV KW MO w Krakowie (od 1979). Od 1983 roku zastępca naczelnika Wydziału IV WUSW w Krakowie, a od 1988 roku, naczelnik Wydziału IV WUSW w Krakowie.
Jako kierownik sekcji wydziału IV nadzorował działalność Samodzielnej Grupy „D” Departamentu IV MSW, mającej na celu dezintegrację kurii krakowskiej.
Oskarżony z powództwa prywatnego Macieja Gawlikowskiego, któremu wielokrotnie groził śmiercią za nagranie jego wywiadu, w którym ujawniał kulisy działań SB i KGB w Watykanie.
Według "Gazety Polskiej" z inicjatywy duchownych, którzy byli tajnymi współpracownikami SB, arcybiskup krakowski Stanisław Dziwisz spotkał się z Kazimierzem Aleksanderkiem i wspólnie mieli omawiać sposoby skompromitowania księdza Tadeusza Isakowicza-Zaleskiego, zwolennika lustracji w polskim kościele katolickim.

</doc>
<doc id="1117235" url="https://pl.wikipedia.org/wiki?curid=1117235" title="Batalion KOP &quot;Dolina&quot;">
Batalion KOP &quot;Dolina&quot;



</doc>
<doc id="1117236" url="https://pl.wikipedia.org/wiki?curid=1117236" title="Liu Song">
Liu Song

Liu Song (; ur. 8 grudnia 1983 roku w Tiencinie) – chiński snookerzysta.
Życiorys.
Obecnie notowany na 91. miejscu światowego rankingu snookerowego. W tzw. rankingu kroczącym, obejmującym wyniki z sezonu 2007/2008 zajmuje 72. miejsce.
W 2003 roku przegrał w finale Mistrzostw świata do lat 21 z Neilem Robertsonem, po czym przeszedł do grona zawodowców. W swoim debiutanckim sezonie jako pierwszy w historii reprezentant Chin doszedł do głównej fazy turnieju rankingowego (Welsh Open), gdzie jednak przegrał w pierwszej rundzie z Markiem Fu.
Podobny sukces odnotował w 2006 roku, awansując z kwalifikacji do turnieju UK Championship, gdzie w pierwszej rundzie lepszy okazał się Ryan Day.
Podczas turnieju Grand Prix 2007 w Aberdeen Liu dotarł aż do ćwierćfinału, w którym przegrał z Markiem Fu.

</doc>
<doc id="1117237" url="https://pl.wikipedia.org/wiki?curid=1117237" title="Krynka Łukowska">
Krynka Łukowska

Krynka Łukowska – przystanek kolejowy w Krynce, w województwie lubelskim, w Polsce.
W roku 2017 przystanek obsługiwał 200–299 pasażerów na dobę.
Obecny przystanek kolejowy w Krynce został przebudowany podczas modernizacji magistrali kolejowej E20 w 2007 roku.

</doc>
<doc id="1117238" url="https://pl.wikipedia.org/wiki?curid=1117238" title="MB O405N2">
MB O405N2



</doc>
<doc id="1117239" url="https://pl.wikipedia.org/wiki?curid=1117239" title="Wilczy Kąt">
Wilczy Kąt

Wilczy Kąt – niewielkie osiedle we wschodniej części Wrocławia, na lewym brzegu Oławy, zaliczane do byłej dzielnicy Krzyki. Od północy ograniczone zakolem Oławy, od południowego zachodu – głównym traktem w stronę miasta Oława (ul. Krakowska), a od południowego wschodu – Parkiem Wschodnim.
Teren włączono w granice miasta Wrocławia 19 listopada 1808 w ramach "Städteordnung" (dużej akcji "porządkowania miasta" – przyłączania do Wrocławia jego przedmieść, operacji wynikającej z polecenia wydanego przez zwycięskie wojska napoleońskie likwidacji fortyfikacji miejskich). Kilkanaście lat później powstały tu pierwsze zabudowania, a nazwę "Wolfswinkel" zaczęto stosować w II połowie XIX wieku. W roku 1885 zbudowana tu została chłodnia ("Breslauer Eiswerke", później rozbudowana, również po II wojnie światowej wykorzystywana do tych samych celów, ostatnio przez spółkę "Nordis" Chłodnie Polskie, zburzona latem 2007], powstała też wytwórnia kawy zbożowej z cykorii ("Hillmann&amp;Kirchner Caffee-Surrogat-Fabrik") i bielarnia.
Obecnie prócz kilku podmiejskich domów z przełomu XIX i XX wieku znajdują się tu ogródki działkowe (POD "Oławka") i stadion sportowy (KS "Burza"). Przez rzekę Oława przerzucona jest Kładka Siedlecka, umożliwiająca przejście do Lasu Rakowieckiego.
Akcja książki Wacława Grabkowskiego: "Dzieci z Wilczego Kąta", dzieje się właśnie w Wilczym Kącie.

</doc>
<doc id="1117241" url="https://pl.wikipedia.org/wiki?curid=1117241" title="Wilhelm Tempel (esesman)">
Wilhelm Tempel (esesman)

Wilhelm Tempel (ur. 1 listopada 1908 w Duisburgu, zm. 29 maja 1946 w Landsberg am Lech) – zbrodniarz nazistowski, SS-Hauptscharführer, członek załóg niemieckich obozów koncentracyjnych Lublin, Auschwitz-Birkenau i Dachau.
Członek SS od roku 1932, a Waffen-SS od 1940. W październiku 1942 roku został skierowany do obozu KL Lublin. Następnie przeniesiono go do Auschwitz-Birkenau, gdzie pozostawał do 25 lipca 1944. 6 sierpnia rozpoczął służbę w kompleksie obozowym Dachau. 15 sierpnia Tempel został "Arbeitseinsatzführerem" w podobozie "Kaufering IV", zaś od stycznia 1945 roku pełnił funkcję "Rapportführera" w podobozie "Kaufering I". W końcu kwietnia 1945 współorganizował marsz śmierci z tego obozu.
Podczas swojej służby w podobozach "Kaufering" dopuszczał się indywidualnych morderstw na więźniach, a także maltretował ich, bijąc między innymi gumowym kablem czy pałką. Wilhelm Tempel został skazany na karę śmierci w procesie załogi Dachau (US vs. Martin Gottfried Weiss i inni) przed amerykańskim Trybunałem Wojskowym.
Wyrok wykonano przez powieszenie w więzieniu Landsberg 29 maja 1946 roku.

</doc>
<doc id="1117243" url="https://pl.wikipedia.org/wiki?curid=1117243" title="Murter (ujednoznacznienie)">
Murter (ujednoznacznienie)



</doc>
<doc id="1117251" url="https://pl.wikipedia.org/wiki?curid=1117251" title="Peter Greene">
Peter Greene

Peter Greene, właściwie Peter Green (ur. 8 października 1965 w Montclair w New Jersey) – amerykański aktor i producent filmowy.
Życiorys.
Wczesne lata.
Urodził się w Montclair w New Jersey w irlandzkiej katolickiej rodzinie jako trzeci z trojga rodzeństwa, wychowywał się ze starszym bratem Johnem i starszą siostrą Mary Anne. Uczęszczał do szkoły średniej w Montclair w New Jersey, której nie ukończył. Uczył się aktorstwa w nowojorskim Lee Strasberg Theatre Institute.
Kariera.
Miał dwadzieścia pięć lat, gdy rozpoczął karierę aktorską w Nowym Jorku, występując w serialu NBC "Hardball" (1990) z Gail O’Grady. Debiutancka rola kinowa Jimmy’ego w dramacie "Prawa grawitacji" ("Laws of Gravity", 1992) z Edie Falco przyniosła mu nominację do nagrody na festiwalu filmów niezależnych w stanie Kalifornia. Rok później zagrał główną postać schizofrenicznego Petera Wintera w surrealistycznym dramacie kryminalnym "Gładko wygolony" ("Clean, shaven", 1993) oraz pojawił się w thrillerze "Sądna noc" ("Judgment Night", 1993) u boku Emilio Esteveza, Cuby Goodinga Jr. i Stephena Dorffa.
W filmie kryminalnym Quentina Tarantino "Pulp Fiction" (1994) wcielił się w Zeda, seryjnego mordercę, który zgwałcił Marsellusa Wallace’a (Ving Rhames). W sensacyjnej komedii kryminalnej fantasy "Maska" ("The Mask", 1994) z Jimem Carreyem i Cameron Diaz zagrał bezwzględnego gangstera Doriana Tyrella. Grał czarne charaktery w filmach: "Podejrzani" ("The Usual Suspects", 1995) jako Redfoot, "Liberator 2" ("Under Siege 2: Dark Territory", 1995) w roli najemnika i "Dzień próby" ("Training Day", 2001) jako skorumpowany oficer. Za rolę Marcusa Devlina w filmie "Martwe psy kłamstwa" ("Dead Dogs Lie", 2001) otrzymał nagrodę Copper Wing na festiwalu filmowym w Phoenix w stanie Arizona. Natomiast za postać Stephena Tally w filmie "Pod wpływem" ("Under the Influence", 2002) u boku Jima Metzlera odebrał nagrodę Feature Film na New York International Independent Film &amp; Video Festival. W melodramacie "A Pornstar Is Born" (2011) z udziałem Marka Davisa, Rona Jeremy’ego, Herschela Savage i Kylie Ireland zagrał postać króla porno Rona Goldmana.
Życie prywatne.
Był żonaty z Elisabethą Nunez, zanim w roku 1984 doszło do separacji.

</doc>
<doc id="1117253" url="https://pl.wikipedia.org/wiki?curid=1117253" title="Herb Golubia-Dobrzynia">
Herb Golubia-Dobrzynia

Herb Golubia-Dobrzynia – jeden z symboli miasta Golub-Dobrzyń w postaci herbu.
Wygląd i symbolika.
Herb przedstawia w czerwonym polu herbowym sylwetkę świętej, ubraną w białą szatę, ze srebrnym nimbem, trzymającą oburącz przed sobą oparty czubkiem o ziemię srebrny miecz. Po prawej i lewej stronie postaci białe gołębie, skierowane dziobami do siebie, siedzące na czarnych pniach drzew. Każdy pień ma po trzy sęki.
Historia.
Herb sprzed 2011 przedstawiał tarczę dzieloną w słup, której oba pola były czerwone. W pierwszym polu, symbolizującym Golub, przedstawiona była niewiasta w błękitnych szatach, na której prawej dłoni siedział gołąb z zieloną gałązką w dziobie. W polu drugim znajdował się Ogończyk – herb nadany Dobrzyniowi przez Ignacego Działyńskiego, herbowego Ogończyka.
Jeszcze inny wzór znajduje się w „Herbarzu miast polskich” Plewaki i Wanaga – przedstawiał on w czerwonej tarczy herbowej niewiastę w błękitnych szatach, na której prawej dłoni siedział gołąb z zieloną gałązką w dziobie.
Wzór herbu obowiązujący od 2011 nawiązuje do herbu nadanego w 1896 roku przez cesarza Wilhelma II. Należy jednak zastrzec, że wówczas postacią był rycerz, a pnie były koloru złotego.

</doc>
<doc id="1117255" url="https://pl.wikipedia.org/wiki?curid=1117255" title="Diofantos (wódz pontyjski)">
Diofantos (wódz pontyjski)

Diofantos, Diofantes (gr. Διόφαντος; druga połowa II wieku p.n.e.) – pontyjski dowódca wojskowy w służbie króla Mitrydatesa VI Eupatora. Pochodził z Synopy. Był synem Asklepiodorosa.
Diofantos stał na czele wojsk pontyjskich podczas kampanii przeciwko Scytom, Taurom i Roksolanom oraz powstańcom bosporańskim w latach 110 – 106 p.n.e. Chronologia tych kampanii jest do tej pory sporna. 
W 110 p.n.e. na wezwanie mieszkańców Chersonezu, atakowanego przez wojska Scytów i Taurów, Mitrydates wysłał wojska ekspedycyjne i na ich czele postawił Diofantosa. Diofantos po przybyciu stoczył bitwę z idącymi na pomoc Scytom sarmackimi Roksolanami pod wodzą Tasjosa. Bitwa z udziałem 50 tysięcy Roksolanów i 6 tysięcy pontyjskich hoplitów zakończyła się klęską tych pierwszych. Resztki Roksolanów opuściły Półwysep Krymski. Następnie Diofantos skierował się przeciw Taurom i pokonał ich, a resztki Taurów schroniły się w Górach Krymskich. Następnie w marszu na wschód zniósł oblężenie Teodozji, pokonał wojska scytyjskie pod Pantikapajonem i zmusił je do wycofania się z Półwyspu Kerczeńskiego. Następnie, wsparty przez wojska chersoneskie i bosporańskie, pomaszerował w stepy krymskie, gdzie po ośmiomiesięcznym oblężeniu zdobył Neapol Scytyjski i Chabon. Zmusiło to władcę scytyjskiego Palakosa do ustępstw. Zawarty w 109 p.n.e. pokój zapewniał uznanie zwierzchności Mitrydatesa nad Scytami i zwrot zagarniętych przez Scytów ziem. Zwycięski Diofantos został uczczony przez mieszkańców Cherasonezu specjalnym dekretem, wysławiającym jego czyny. Następnie powrócił do Synopy.
Postanowień zawartego układu Scytowie nie zamierzali jednak respektować. W następnym, 108 p.n.e., armia scytyjska ponownie zaatakowała Chersonez i Królestwo Bosporańskie i znów Diofantos na czele swoich oddziałów został wysłany do walki. Pokonał Scytów na wybrzeżu, odrzucił ich wojska w stepy, a następnie ponownie zdobył Neapol Scytyjski i Chabon. W wyniku tego zawarte zostało nowe porozumienie, które w znacznym stopniu ograniczyło niezależność państwa scytyjskiego - Scytowie uznali zwierzchność władców Pontu, musieli oddać Olbię i Tyras, wypłacać Pontowi daninę i dostarczać kontyngenty wojskowe dla Mitrydatesa. Tak ciężkie ciosy nie doprowadziły do upadku państwa scytyjskiego na Krymie, umocniły jednak na tym terenie hegemonię Greków.
W 107 p.n.e. Diofantes pojechał do Pantikapajonu na rozmowy w sprawie uznania przez Królestwo Bosporańskie władzy swojego króla Mitrydatesa VI Eupatora. W tym czasie wybuchło powstanie pod wodzą scytyjskiego niewolnika Saumakosa. Powstańcy zdobyli Pantikapajon i zabili władcę bosporańskiego Perisada V. Diofantos zdołał umknąć do Nimfajonu, a stamtąd odpłynął do Chersonezu, a następnie do Synopy. Tam zorganizował siły, na czele których wrócił na Krym wiosną 106 p.n.e., i pokonał wojska powstańcze, biorąc do niewoli samego Saumakosa. Tym samym umocnił władzę Pontu i Mitrydatesa VI nad całym Krymem.

</doc>
<doc id="1117257" url="https://pl.wikipedia.org/wiki?curid=1117257" title="Radomyśl (przystanek kolejowy)">
Radomyśl (przystanek kolejowy)

Radomyśl - przystanek kolejowy, w województwie mazowieckim, w Polsce.
W roku 2017 przystanek obsługiwał 100–149 pasażerów na dobę.
Obecny przystanek kolejowy w Radomyśli został przebudowany podczas modernizacji magistrali kolejowej E20 w 2007 roku.

</doc>
<doc id="1117258" url="https://pl.wikipedia.org/wiki?curid=1117258" title="Rudolf Heinrich Suttrop">
Rudolf Heinrich Suttrop

Rudolf Heinrich Suttrop (ur. 17 lipca 1911 w Lünen, zm. 28 maja 1946 w Landsberg am Lech) – zbrodniarz nazistowski, adiutant komendantów niemieckich obozów koncentracyjnych Gross-Rosen i Dachau oraz SS-Obersturmführer.
Życiorys.
Członek SS od 5 września 1933 (nr identyfikacyjny 230953) i NSDAP od września 1937. Od 1936 pełnił służbę w KL Sachsenburg, skąd w lipcu 1937 przeniesiony został do Buchenwaldu. Po wybuchu II wojny światowej walczył na froncie w ramach Waffen-SS. We wrześniu 1941 Suttrop powrócił do służby obozowej i został adiutantem komendanta Gross-Rosen Arthura Rödla i sprawował tę funkcję do 15 maja 1942. Następnie od połowy maja 1942 do 15 maja 1944 pełnił identyczną funkcję w Dachau (komendantami obozu w tym czasie byli Alex Piorkowski, Martin Weiss i Eduard Weiter). Od 15 maja 1944 do 6 marca 1945 był z kolei adiutantem komendanta Gross-Rosen Johannesa Hassebroeka.
Suttrop został osądzony przez amerykański Trybunał Wojskowy w Dachau w procesie US vs. Martin Gottfried Weiss i inni i skazany na karę śmierci przez powieszenie. Wyrok wykonano 28 maja 1946 w więzieniu Landsberg.

</doc>
<doc id="1117259" url="https://pl.wikipedia.org/wiki?curid=1117259" title="Wspaniały Powrót">
Wspaniały Powrót

Wspaniały Powrót (w jęz. fr.: "La Glorieuse Rentrée") – to powrót i zbrojne zajęcie ojczystych dolin w zachodnich Alpach w 1689 przez waldensów, wysiedlonych przymusowo do Szwajcarii.
Historia.
Waldensi jako jedyna nie-katolicka grupa religijna przetrwali prześladowania od XII do XVII w. w niedostępnych dolinach alpejskich na pograniczu Francji i Sabaudii.
W 1686 książę Sabaudii Wiktor Amadeusz II postanowił "ostatecznie rozwiązać" problem waldensów wysiedlając ich przymusowo do Szwajcarii. Najpierw osadził ich całymi rodzinami w specjalnych obozach (które można uznać za prototyp obozów koncentracyjnych). Wysiedlenia rozpoczęły się w styczniu 1687. Waldensi, (2700 osób, zgrupowanych w 13 kolumn), musieli w środku zimy pieszo przejść przez wysokie szczyty alpejskie; wielu z nich zmarło w drodze. 
W Szwajcarii zostali osiedleni na terenie obecnego kantonu Vaud, który swoją nazwę wziął od francuskiego słowa "waldens" = "Vaudois". Nie zasymilowali się jednak z miejscową ludnością i marzyli o powrocie. Okazja nadarzyła się wkrótce, kiedy nowy król Anglii Wilhelm III Orański, stworzył plan wykorzystania waldensów do walki dywersyjnej na tyłach armii króla Francji Ludwika XIV.
Wyszkolony i uzbrojony oddział około tysiąca ludzi (w tym ponad 60% waldensów) w połowie kwietnia 1689 przepłynął w nocy Jezioro Lemańskie i przebył 200 km aż do ojczystych alpejskich dolin waldensów. Ta operacja wojskowa wykorzystała efekt zaskoczenia i nie napotkała niemal żadnego oporu- jedyne krwawe starcie miało miejsce 23 kwietnia w dolinie Suze (poległo 30% ludzi z oddziału). Nowi katoliccy osadnicy uciekli w panice, pozostawiając puste osady. Waldensi szybko zorganizowali na miejscu obronę tak skutecznie, że plan marszałka Catinata, aby pokonać ich przed nadejściem zimy, nie powiódł się. 2 maja 1690 4000 dragonów z królewskich wojsk francuskich nie mogło pokonać 300 partyzantów-waldensów, którzy jednak musieli uciec w nocy wobec przewagi wroga. Kilka dni później książę Sabaudii zerwał sojusz z Francją i nawiązał sojusz z Anglią, co zablokowało francuską akcję wojskową przeciwko waldensom. W 1694 książę zagwarantował waldensom bezpieczeństwo w edykcie o tolerancji, jednak zamknął ich doliny i stworzył dla waldensów getto.
Rozmach i śmiałość operacji wojskowej, zwanej "Wspaniałym Powrotem", uczyniły z niej jedno z najważniejszych wydarzeń w historii waldensów oraz symbol walki o ojczyznę.

</doc>
<doc id="1117260" url="https://pl.wikipedia.org/wiki?curid=1117260" title="Izaak Ślepy">
Izaak Ślepy

Izaak Ślepy (ur. ok. 1160/1165 w Prowansji, zm. 1235 tamże), zwany też po Sagi Nahor (dosł. „Bogaty w Światło, Pełen Światła”) – żydowski mistyk, najwybitniejszy spośród kabalistów prowansalskich.
Był synem Abrahama ben Dawida z Posquiéres oraz wnukiem Abrahama ben Izaaka z Narbony. Pozostawał pod wpływem swego ojca, a także tekstu kabalistycznego "Sefer ha-Bahir" oraz filozofii neoplatonizmu.
Spośród wielu jego dzieł, zachowanych fragmentarycznie, najważniejszy jest komentarz do traktatu "Sefer Jecira", w którym rozbudowywał ideę boskich emanacji, "sefir". Zajmował się ponadto kontemplacją mistyczną, jak również mistyką języka. Twierdził m.in., iż mowa ludzka bliska jest mowie Boga, jako że obie dają się wyprowadzić z boskiego imienia.

</doc>
<doc id="1117264" url="https://pl.wikipedia.org/wiki?curid=1117264" title="Pokłonnik osinowiec">
Pokłonnik osinowiec

Pokłonnik osinowiec ("Limenitis populi") – motyl dzienny z rodziny rusałkowatych (Nymphalidae), spokrewniony z pokłonnikiem kamilla i pokłonnikiem anonyma (redukta).
Wierzch skrzydeł szaro-czarny z licznymi białymi plamkami, pomarańczowymi klinami i oliwkowymi cieniami. Samiec jest skromniej ubarwiony. Od spodu gatunek ten jest pomarańczowy. Rozpiętość skrzydeł od 70–100 mm, przy czym samica jest zdecydowanie większa. Pokłonnik osinowiec jest największym, obok niepylaka apolla motylem dziennym Polski. 
Pojawia się na początku czerwca i lata tylko przez miesiąc, wykształca tylko jedno pokolenie w roku. Zimuje gąsienica, przycupnięta na pąku rośliny żywicielskiej. 
Wilgotne lasy mieszane i liściaste, szczególnie łęgi i nadrzeczne parki. Lubi siadać na padlinie, odchodach i mokrej glebie, a także na zranionych drzewach i śmietnikach. Nie odwiedza kwiatów. Można go spotkać wszędzie tam, gdzie znajdzie się jakiś akwen w okolicy drzew. Samce siedzą na liściach wyczekując na przelatujące w okolicach samice, lub patrolują rewir. Z reguły trudno zauważyć osinowca, gdyż lata wysoko w koronach drzew. 
Samice składają jaja pojedynczo, na wierzchu liścia. Gąsienica jest zielono-żółto-czarna i imituje ptasi kał. Żywi się liśćmi i pąkami osiki i topoli czarnej. Gąsienica przepoczwarza się na drzewie. Poczwarka jest wisząca, zielono-szara.
Zamieszkuje właściwie prawie całą Europę, a także część Azji. W Polsce pojawia się lokalnie w całej niżowej części kraju, jednak brak go w samym centrum. Częściej spotykany na południu. Coraz rzadszy, nigdzie nie jest liczny.

</doc>
<doc id="1117265" url="https://pl.wikipedia.org/wiki?curid=1117265" title="Herb Mirosławca">
Herb Mirosławca

Herb Mirosławca – jeden z symboli miasta Mirosławiec i gminy Mirosławiec w postaci herbu.
Wygląd i symbolika.
Herb przedstawia na czwórdzielnej w krzyż tarczy typu hiszpańskiego, na polach błękitnych (1. i 4.) srebrną głowę kozła ze złotymi rogami, skierowaną w heraldycznie prawą stronę, a na polach czerwonych (2. i 3.) srebrny krzyż maltański.
Pochodzenie głowy koźlej w herbie może mieć związek z klejnotem herbu Wedlów, którzy byli właścicielami miasta. Krzyż maltański symbolizuje związek miasta z zakonem joannitów, którzy byli kiedyś właścicielami miasta. 
Historia.
od XVI wieku miasto miało w herbie orła, prawdopodobnie był to czerwony orzeł margrabiów brandenburskich. Od XVII wieku wizerunek przedstawia kozie głowy i krzyże maltańskie

</doc>
<doc id="1117266" url="https://pl.wikipedia.org/wiki?curid=1117266" title="Herb gminy Mirosławiec">
Herb gminy Mirosławiec



</doc>
<doc id="1117269" url="https://pl.wikipedia.org/wiki?curid=1117269" title="TIPSS">
TIPSS



</doc>
<doc id="1117274" url="https://pl.wikipedia.org/wiki?curid=1117274" title="Masters">
Masters

Zobacz też:

</doc>
<doc id="1117276" url="https://pl.wikipedia.org/wiki?curid=1117276" title="PT">
PT



</doc>
<doc id="1117277" url="https://pl.wikipedia.org/wiki?curid=1117277" title="Murter">
Murter

Murter (wł. "Morter") – wyspa w Dalmacji, położona w północno-zachodniej części archipelagu Šibenickiego. Jej powierzchnia wynosi 17,58 km² a długość linii brzegowej 42,6 km. Najwyższe wzniesienie to Raduč (125 m n.p.m.). Na wyspie znajdują się miejscowości Betina, Tisno, Jezera i Murter. Jest ona oddzielona od kontynentu kanałem, który w najwęższym miejscu ma 20 m. W miejscowości Tisno znajduje się most łączący ją z kontynentem.
Wyspa jest zamieszkana od czasów iliryjskich. W północnej części zatoki Hramina u podnóża wzórza Gardina Rzymianie założyli tutaj osadę Colentum. W XIII wieku były tu już dwie miejscowości, Jezera i Veliko Selo. Nazwa "Insula Mortari", jak i Srimač (obecne miasto Murter) pojawiają się po raz pierwszy w dokumentach z 1318 r.

</doc>
<doc id="1117279" url="https://pl.wikipedia.org/wiki?curid=1117279" title="Roman Prawocheński">
Roman Prawocheński

Roman Prawocheński (ur. 11 września 1877 w Liwience, gubernia woroneska, zm. 6 sierpnia 1965 w Krakowie) – polski zootechnik, od 1926 roku profesor był Uniwersytetu Jagiellońskiego, od 1944 roku Uniwersytetu Marii Curie-Skłodowskiej w Lublinie, a od 1953 Wyższej Szkoły Rolniczej w Krakowie. Członek tytularny PAN (od 1952), encyklopedysta. 
Życiorys.
Po ukończeniu szkoły średniej w Taganrogu, rozpoczął studia na wydziale matematyczno-przyrodniczym Uniwersytetu w Petersburgu. W latach 1910-1917 pełnił funkcję starszego specjalisty do spraw hodowli w Departamencie Rolnictwa Głównego Zarządu Dóbr Państwowych. Jednocześnie kierował Stacją Doświadczalną Hodowli Koni w Petersburgu i w Moskwie. Od 1919 roku wykładał hodowlę zwierząt na kursach dla agronomów i lekarzy weterynarii przy Politechnice w Kijowie. W okresie działalności w Rosji ogłosił ponad 30 prac i artykułów z zakresu hodowli koni, owiec i żywienia zwierząt. W 1919 przyjechał do Polski i rozpoczął pracę jako starszy referent w Wydziale Hodowli Koni Ministerstwa Rolnictwa i Dóbr Państwowych. Następnie został kierownikiem Wydziału Hodowli Zwierząt Państwowego Instytutu Naukowego Gospodarstwa Wiejskiego w Puławach. W 1925 został mianowany profesorem zwyczajnym hodowli zwierząt na Wydziale Rolniczym Uniwersytetu Jagiellońskiego. Od tego momentu, aż do wybuchu II wojny światowej, prowadził ożywioną działalność naukową. 
Był również encyklopedystą, edytorem Praktycznej encyklopedii gospodarstwa wiejskiego. Napisał w ramach tego cyklu encyklopedycznego tom nr 22-24, "Pochodzenie, pokrój i rasy koni" oraz nr 57-60, "Hodowla, wychów i użytkowanie koni".
6 listopada 1939 został aresztowany w ramach Sonderaktion Krakau i do lutego 1940 był więźniem obozu koncentracyjnego Sachsenhausen. Po uwolnieniu w 1940 roku rozpoczął pracę w Izbie Rolniczej w Krakowie, a rok później w Instytucie Rolniczym w Puławach. Zorganizował tam doświadczalną stadninę koników polskich. W 1945 roku, w reaktywowanym Państwowym Instytucie Gospodarstwa Wiejskiego w Puławach, stworzył Dział Hodowli Koni, natomiast na Wydziale Rolniczym Uniwersytetu Marii Curie-Skłodowskiej powołał do życia Katedrę Ogólnej Hodowli Zwierząt. Kierował nią przez 2 lata. W 1954 roku, na skutek złego stanu zdrowia, został zmuszony do rezygnacji z udziału w aktywnym życiu zawodowym.
W 1924 otrzymał francuski Krzyż Oficerski Orderu Zasługi Rolniczej. W 1946 został odznaczony Krzyżem Oficerskim, a w 1951 został odznaczony Krzyżem Komandorskim Orderu Odrodzenia Polski.
Zmarł 6 sierpnia 1965 w Krakowie. Został pochowany na Cmentarzu Rakowickim w Krakowie.
Życie prywatne.
Był synem Romana i Marii z Majewskich - ożeniony z Heleną ze Świętorzeckich. Mieli dwoje dzieci - syna Romana i córkę Irenę. Jego zięciem był Henryk Niewodniczański.

</doc>
<doc id="1117282" url="https://pl.wikipedia.org/wiki?curid=1117282" title="Dziewule (stacja kolejowa)">
Dziewule (stacja kolejowa)

Dziewule – stacja kolejowa, w województwie mazowieckim, w Polsce.
W roku 2017 stacja obsługiwała 300–499 pasażerów na dobę.
Obecna stacja kolejowa w Dziewulach została przebudowana podczas modernizacji linii kolejowej E 20 w 2007 roku.

</doc>
<doc id="1117288" url="https://pl.wikipedia.org/wiki?curid=1117288" title="Pakarana Branickiego">
Pakarana Branickiego

Pakarana Branickiego ("Dinomys branickii") – gryzoń żyjący w Ameryce Południowej (w zachodniej części dorzecza Amazonki i u podnóży Andów) – od Kolumbii do Boliwii. Nazwa zwierzęcia w języku Indian Tupi oznacza „fałszywa paka” ze względu na znaczne podobieństwo do gryzonia paka należącego do rodziny Cuniculidae. Pakarana Branickiego jest jedynym znanym żyjącym przedstawicielem rodziny pakaranowatych (Dynomyidae).
Historia odkrycia i badań.
W 1868 roku polski zoolog i podróżnik Konstanty Jelski za namową przyrodnika Konstantego hr. Branickiego rozpoczął podróż po krajach Ameryki Południowej i badanie lokalnych gatunków fauny. Wyprawa została sfinansowana przez Branickiego. W 1873 roku podczas badań w Montaña de Vitoc w Colonia Amable María () w Andach w centralnej części Peru Jelski schwytał okaz pakarany Branickiego. Na podstawie tego okazu "D. branickii" został opisany przez niemieckiego przyrodnika Wilhelma Petersa.
Systematyka.
Pakarana Branickiego jest obecnie jedynym żyjącym przedstawicielem rodziny pakaranowatych (Dynomyidae). Na początku XX wieku zoolodzy odnotowywali szereg zwierząt które lokowali w rodzinie Dynomyidae:
W roku 1931 Colin Campbell Sanborn uznał te określenia jako synomiczne w stosunku do "Dinomys branickii".
Nazewnictwo.
Nazwa rodzajowa "Dinomys" znaczy „okropna mysz”. Epitet gatunkowy "branickii" jest eponimem mającym na celu upamiętnienie polskiego przyrodnika Konstantego Branickiego, dzięki któremu Jelski mógł prowadzić badania w Peru.
Upowszechniona nazwa „pacarana” oznacza w języku Indian Tupi „fałszywa paka”. "D. branickii" jest morfologicznie bardzo podobny do gryzonia paka z rodziny pakowatych (Cuniculidae). Pakarana Branickiego jest również nazywana „machetero”, co stanowi aluzję do maczety. "D. branickii" ścina łodygi zbóż w taki sposób, że pozostawia po sobie ściernisko podobne do ścinanego maczetą. Inne stosowane lokalnie nazwy to: "piro", "teconi", "tecón", "lapa rabuda", "lapo", "lapa cacique", "rukupi" i "guagua lanuda".
Polska nazwa zwyczajowa.
We wcześniejszej polskiej literaturze zoologicznej "Dinomys branickii" było oznaczane nazwą „pakarana”. W wydanej w 2015 roku przez Muzeum i Instytut Zoologii Polskiej Akademii Nauk publikacji „Polskie nazewnictwo ssaków świata” gatunkowi nadano nazwę pakarana Branickiego, rezerwując nazwę pakarana dla rodzaju tych gryzoni.
Budowa ciała.
Morfologia.
"D. branickii" to duży, powolny gryzoń – mierzy do 73–79 cm, ogon do 19 cm, waży 10–15 kg. Jest więc trzecim pod względem wielkości żyjącym gryzoniem. Czaszka jest masywna, uszy są krótkie, zaokrąglone. Kończyny ma krótkie. Łapy szerokie, z czterema palcami zakończonymi długimi, zakrzywionymi pazurami. Pakarany Branickiego są stopochodne. 
Pakarana Branickiego ma czarny lub brunatny grzbiet z dwoma przerywanymi białymi pasami i kilkoma rzędami białych plam. Od spodu jaśniejszy. Uszy krótkie, długie, szare wibryssy.
Zęby pakarany Branickiego są duże . Wzór zębowy: formula_1.
Tryb życia.
Pakarany Branickiego wiodą rodzinny tryb życia. W opinii Lee Saundersa rodzina zwykle składa się z samca, samicy i dwóch młodych. Jednak inni zoolodzy wskazują na stwierdzone przypadki spotkania pakaran żyjących samotnie, w parach albo w grupach od 2 do 5 osobników. Pakarany Branickiego nie są wojownikami. Są powolnymi ssakami, ale w obronie życia mogą walczyć zaciekle.
Cykl życiowy.
Niewiele wiadomo o reprodukcji gatunku na wolności. Okres odstawienia młodych przez samicę nie jest znany, podobnie czas osiągania dojrzałości płciowej. W okresie rozrodczym gryzonie te wabią się okrzykiem. Podczas zalotów przyjmują pozycję dwunożną. Wzajemnie dotykają się nosami, wąchają genitalia i zaczynają zbliżenie, które wygląda jak skrzyżowanie tańca i zapasów. Ciąża u pakaran Branickiego trwa około 222–283 dni, a młode rodzą się często w okresie styczeń–luty, choć odnotowano także porody w maju, zaś w niewoli w styczniu, marcu, maju, czerwcu, październiku i listopadzie. Meritt wskazuje jednak, że ciąża nie przekracza 252 dni. W niewoli samica rodzi zazwyczaj nie więcej niż dwoje młodych, które mają wagę ok. 900g i wykazują aktywność już w kilka dni po urodzeniu. Zoolodzy podają jednak informacje o miotach składających się z trzech lub czterech młodych. Samica przybiera na wadze po około 3 miesiącach ciąży i miewa napady drażliwości. Nie stwierdzono zwyczaju budowy gniazda przez samice podczas ciąży lub po porodzie. 
Młode po porodzie są aktywne, czujne i pozostają w pobliżu matki, często w nią wtulone. Są pokryte futrem i mają otwarte oczy. Masa ciała noworodków waha się w granicy 570–660 g lub do około 900 g. Po pierwszej dobie życia malce zaczynają zwiedzać otoczenie. Zaczynają też samodzielną toaletę obejmującą drapanie się i czyszczenie futra. W drugim dniu zjadają swój pierwszy stały pokarm, zaś po dwóch tygodniach spożywają regularnie stałe posiłki składające się z orzeszków i owoców. 
Pakarany Branickiego w niewoli dożywają wieku około 8–9 lat. 
Głos.
Podczas zalotów pakarany Branickiego wabią się wzajemnie wydawanym dźwiękami: syknięciami, warknięciami i kwilącym staccato.
Rozmieszczenie geograficzne.
"Dinomys branickii" zamieszkuje zbocza i doliny tropikalnych lasów na terenie zachodniej Wenezueli, zachodniej Kolumbii, w Ekwadorze, Peru, w zachodniej Brazylii i północno-zachodniej Boliwii. W Peru zamieszkują na wysokości 240–2000 m n.p.m., w Wenezueli do 2400 m n.p.m., zaś w Kolumbii schwytano okazy nawet na wysokości 3200 m n.p.m.
Kopalne ślady występowania "D. branickii".
W literaturze brak informacji na temat kopalnych śladów występowania "D. branickii". Jednak podobieństwo uzębienia odnalezionych skamielin "Tetrastylus atropheatus" do uzębienia "Dinomys" wskazuje, że mógł to być pokrewny gatunek w obrębie rodzaju. Natomiast rodzina pakaranowatych obejmuje dużą liczbę znalezionych skamielin. Ślady odnaleziono w Argentynie, Brazylii, Boliwii, Kolumbii, Urugwaju, oraz w Wenezueli. Zbadane ślady wskazują, że rodzina Dinomyidae przeżywała swój rozkwit w miocenie i pliocenie. Do rodziny należały największe ze znanych gryzoni: "Telicomys gigantissimus", "Josephoartigasia monesi" (o wadze ok. 1 tony) i nieco mniejszy "Josephoartigasia magna".
Ekologia.
Pakarany Branickiego są roślinożercami. Na wolności żywią się owocami, liśćmi i pędami roślin. W niewoli akceptowały w diecie suszone ryby, gotowane jajka, chleb, orzechy, karmę dla królików i owoce, jak również zmielony owies, nieprzetworzone warzywa, banany i jabłka.
Na pakarany Branickiego polują: ocelot, hirara amerykańska, ostronos rudy, puma i jaguar amerykański. Na "D. branickii" pasożytują: nicienie − "Ancylostoma", "Ascaris", "Capillaria", "Oesophagostomum", "Oxyurus", "Strongyloides, "Strongylus, "Trichostrogylus", "Trichuris" i "Wellcomia branickii" − oraz tasiemiec "Hemynolepis nana".
Hodowla.
"D. branickii" to gatunek rzadko hodowany przez człowieka. Colin Campbell Sanborn cytował w 1931 roku wspomnienia Edmunda Hellera, kuratora działu ssaków Muzeum Historii Naturalnej w Chicago, uczestnika peruwiańskiej ekspedycji Marshalla w latach 1922–23. Heller opisywał swoją pakaranę: „Moja oswojona "Dinomys" chodzi za mną krok w krok, a w nocy śpi pod moim łóżkiem. (...) Kiedy zostawała sama była zmartwiona i przestraszona”. Meritt w 1984 roku wskazywał jedynie 36 hodowli na świecie. Pakarana Branickiego trudno adaptuje się do życia w niewoli i wobec dużej śmiertelności nie prowadzi się zbyt wielu tego rodzaju prób. Obok licznych niewyjaśnionych zgonów w niewoli stwierdzono przyczyny śmierci takie jak zapalenie włókien mięśniowych, wzrost temperatury ciała na skutek działania pasożytów czy anomalie genetyczne.

</doc>
<doc id="1117295" url="https://pl.wikipedia.org/wiki?curid=1117295" title="Orest Hrycak">
Orest Hrycak

Orest Hrycak, ukr. Орест Ігорович Грицак (ur. 24 lutego 1973 we Lwowie) – ukraiński szachista, arcymistrz od 2001 roku.
Kariera szachowa.
Największy sukces w karierze osiągnął w roku 1993, zwyciężając w rozegranych w Doniecku indywidualnych mistrzostwach Ukrainy. W następnym roku triumfował w memoriale Józefa Dominika w Dobczycach. W 1998 roku zwyciężył (wraz z Piotrem Staniszewskim) w otwartym turnieju w Krynicy oraz podzielił II m. w silnie obsadzonym turnieju "MK Cafe" w Koszalinie (za Igorem Chenkinem, wraz z Michałem Krasenkowem, Aleksandrem Bielawskim, Eduardasem Rozentalisem, Emilem Sutowskim, Zbynkiem Hrackiem i Igorem Nowikowem), natomiast w następnym roku podzielił II m. (za Aleksandrem Rustemowem, wraz z Pawłem Jaraczem) w Świdnicy. W 2001 zwyciężył we Lwowie oraz podzielił I m. (wraz z Władimirem Bakłanem i Robertem Kempińskim) w memoriale Akiby Rubinsteina w Polanicy-Zdroju, a w następnym roku zajął II m. (za Jurijem Jakowiczem) w Sztokholmie.
W latach 1999 i 2002 dwukrotnie triumfował w Królewskim Gambicie Radomia, cyklicznym turnieju szachów szybkich, który rozgrywany jest w Radomiu.
Najwyższy ranking w dotychczasowej karierze osiągnął 1 lipca 1999 r., z wynikiem 2550 punktów zajmował wówczas 15. miejsce wśród ukraińskich szachistów.
Linki zewnętrzne.
 

</doc>
<doc id="1117299" url="https://pl.wikipedia.org/wiki?curid=1117299" title="Zespół hemolityczno-mocznicowy">
Zespół hemolityczno-mocznicowy

Zespół hemolityczno-mocznicowy (ang. haemolytic-uraemic syndrome, HUS) – grupa wielonarządowych chorób hematologicznych, które łączy obecność ostrego uszkodzenia nerek, niskiego miana płytek krwi i hemolizy krwinek czerwonych prowadzącej do anemii. Wstępne objawy z reguły obejmują krwawą biegunkę, gorączkę, wymioty i ogólne osłabienie. Na HUS chorują głównie niemowlęta i małe dzieci, ale u dorosłych przebieg choroby jest z reguły dużo cięższy. Powikłaniami mogą być kłopoty neurologiczne i niewydolność serca.
Większość przypadków występuje po przechorowaniu infekcyjnej biegunki spowodowanej przez specyficzny typ bakterii Escherichia coli, nazywany . Pozostałymi czynnikami wywołującymi HUS są "S. pneumoniae", "Shigella", "Salmonella" oraz niektóre leki. Choroba spowodowana jest najczęściej produkowaną przez bakterie toksyną Shiga. Atypowy zespół hemolityczno-mocznicowy (aHUS) wywoływany jest przez mutację genetyczną i jego przebieg różni się od przebiegu klasycznego HUS. Obie choroby prowadzić mogą do uogólnionego zapalenia i powstania licznych czopów zakrzepłej krwi w małych naczyniach krwionośnych, patologii znanej jako mikroangiopatia zakrzepowa.
Terapia obejmuje leczenie objawowe, stosowane są również dializy, sterydy, transfuzje krwi i plazmafereza.
Zespół hemolityczno-mocznicowy jest najczęstszą przyczyną ostrej niewydolności nerek u dzieci. Opisany po raz pierwszy w 1955.
Epidemiologia.
Każdego roku choruje 1,5 na 100 000 osób. Mniej niż 5% chorych umiera. 25% osób po przechorowaniu zespołu hemolityczno-mocznicowego ma kłopoty z nerkami.
Szczyt zachorowań przypada na 6 miesiąc – 4 rok życia.
Etiologia.
Postać typowa.
Stanowi 90% przypadków choroby. Najczęstszym identyfikowanym czynnikiem etiologicznym zespołu jest zakażenie "Escherichia coli" serotyp O157:H7, rzadziej inne Gram-ujemne bakterie shigatoksyczne ("Shigella", "Yersinia", wytwarzające toksynę Shiga – werotoksynę) lub "Streptococcus pneumoniae".
Wykazano, że rezerwuarem patogenu są zwierzęta domowe (zwłaszcza bydło) u których jest składnikiem normalnej flory jelitowej. Spożycie przez człowieka zanieczyszczonej żywności (mięsa, mleka, wody) lub też bezpośredni kontakt z bezobjawowymi nosicielami (np. krowami) może spowodować rozwój choroby.
Postać atypowa.
W 5–10% przypadków choroby występuje postać atypowa niezwiązana z toksyną Shiga (werotoksyna). Ta postać choroby nie jest poprzedzona biegunką, może występować w każdym wieku (u dorosłych jest to najczęstsza postać choroby), często ma charakter nawrotowy i może występować rodzinnie. W 40% przypadków jest związana z infekcją "Streptococcus pneumoniae". Postać atypowa w istocie jest heterogennym zaburzeniem układu immunologicznego i krzepnięcia. 
W atypowym zespole hemolityczno-mocznicowym opisano następujące zaburzenia:
Różnicowanie atypowego HUS z zakrzepową plamicą małopłytkową (TTP) może być trudne. Różni je inny obraz kliniczny, w HUS dominują objawy niewydolności nerek, a w TTP na główny plan wysuwają się objawy neurologiczne. W TTP zwykle występują przeciwciała przeciw ADAMTS-13, HUS należy podejrzewać gdy nie stwierdza się niedoboru ADAMTS-13.
Postać wtórna.
Postać wtórna może być powodowana przez:
Objawy i przebieg.
Zespół hemolityczno-mocznicowy zwykle jest poprzedzony infekcją przewodu pokarmowego przebiegającą z biegunką. Biegunka pojawia się zwykle 3 dni po spożyciu zakażonego pokarmu, choć okres inkubacji może wynosić 1–12 dni. Werotoksyna produkowana przez bakterie EHEC może powodować znaczne szkody w okrężnicy, powodując kurczowe bóle brzucha i krwotoczne zapalenie okrężnicy. Możliwe są postacie łagodniejsze bez krwawej biegunki. Zakażenie w 80–90% przypadków ustępuje samoistnie w ciągu 5–8 dni od wystąpienia objawów. U 10–15% przypadków w ciągu 7–10 dni od początku objawów rozwija się zespół hemolityczno-mocznicowy.
Zespół hemolityczno-mocznicowy charakteryzuje typowa triada objawów:
W zespole pojawia się niedokrwistość hemolityczna z obecnością fragmentów erytrocytów (schistocyty) z ujemnym testem Coombsa, trombocytopenią i ostrym uszkodzeniem nerek. Stwierdza się obniżenie liczby erytrocytów, stężenia hemoglobiny, zwiększoną ilość retikulocytów. Pomimo małopłytkowości (zwykle poniżej 100 000/mm3) zwykle nie występuje plamica i czynne krwawienia. Objawy hematologiczne ustępują w ciągu 1–2 tygodni.
W zespole dochodzi do różnego stopnia uszkodzenia nerek i w połowie przypadków rozwija się ostra niewydolność nerek. Pojawia się wówczas skąpomocz lub bezmocz, zwiększenie stężenia kreatyniny oraz mocznika. W badaniu ogólnym moczu stwierdza się krwinkomocz, białkomocz nienerczycowy, mogą występować wałeczki ziarniste. W wyniku uszkodzenia nerek dochodzi do zaburzeń elektrolitowych i powstania nadciśnienia tętniczego. Stężenie potasu w początkowej fazie jest prawidłowe, w fazie oligurii lub anurii dochodzi do zwiększenia stężenia. Dializa może być konieczna do wyrównania zaburzeń wodno-elektrolitowych.
Krótkoterminowe rokowanie co do funkcji nerek jest dobre z pełnym powrotem ich czynności. Jednak w okresie długoterminowym istnieje stosunkowo duże ryzyko utrzymywania się białkomoczu, rozwinięcia przewlekłej niewydolności nerek, w tym schyłkowej niewydolności. Przewlekła choroba nerek dotyka 25–50% chorych, a schyłkowa niewydolność nerek (mocznica) jest następstwem choroby u 3–12% chorych. Rokowanie długoterminowe nie jest skorelowane z nasileniem początkowym choroby.
W 3% przypadków dochodzi do powikłań ze strony OUN, które obejmują zaburzenia świadomości, drgawki, zespół piramidowy, zespół pozapiramidowy, niedowład połowiczy, porażenie nerwu twarzowego, afazję, podwójne widzenie. Powikłania neurologiczne są efektem zaburzeń metabolicznych (głównie hiponatremii), nadciśnienia tętniczego oraz mikroangiopatii naczyń mózgowych. Werotoksyna nie uszkadza neuronów ani tkanki glejowej w sposób bezpośredni, kluczową rolę pełnią uwalniane cytokiny i generowane przez nie zapalenie i apoptoza komórek nerwowych.
Rozpoznanie.
O rozpoznaniu decyduje obraz kliniczny, ale pomocne są także wyniki badań laboratoryjnych:
Wykonuje się także posiew stolca w kierunku "Escherichia coli" O157:H7.
Leczenie.
Leczenie objawowe zespołu z monitorowaniem funkcji życiowych jest w większości przypadków choroby wystarczające. W razie konieczności stosuje się dializoterapię. Najcięższe przypadki leczy się plazmaferezą z podawaniem świeżo mrożonego osocza (FFP).
Antybiotykoterapia jest (poza HUS wywołanym "Shigella dysenteriae") nieskuteczna, a nawet może pogarszać rokowanie, gdyż powoduje uwalnianie większych ilości werotoksyny.
W przypadku postaci atypowej genetycznie uwarunkowanymi zaburzeniami alternatywnego szlaku aktywacji dopełniacza stosuje się ekulizumab. Jest to lek blokujący inhibitor składowej C5 dopełniacza.
Rokowanie.
Śmiertelność w typowym zespole hemolityczno-mocznicowym wynosi 3–5%. Starsze dzieci i dorośli mają gorsze rokowanie, podobnie przypadki nawracającego, rodzinnie występującego zespołu hemolityczno-mocznicowego.

</doc>
<doc id="1117300" url="https://pl.wikipedia.org/wiki?curid=1117300" title="Krwawnik szczecinkolistny">
Krwawnik szczecinkolistny

Krwawnik szczecinkolistny ("Achillea setacea" Waldst. &amp; Kit.) – gatunek rośliny z rodziny astrowatych. 
Rozmieszczenie geograficzne.
Występuje na niektórych obszarach Europy i Azji. Na terenie Polski uznany za wymierający. Osiąga w Polsce północną granicę zasięgu i występuje bardzo rzadko tylko na Dolnym Śląsku, w okolicach Sandomierza i w Małych Pieninach (rezerwat przyrody Biała Woda i Wysoki Wierch).
Biologia i ekologia.
Bylina, hemikryptofit. Kwitnie od lipca do października, zapylana jest przez owady. Nasiona rozsiewane są przez wiatr (anemochoria, a prawdopodobnie także przez zjadające je zwierzęta (endozoochoria). Rośnie na dobrze nasłonecznionych i suchych miejscach. Gatunek charakterystyczny dla muraw z rzędu "Festucetalia valesiacae". Liczba chromosomów 2n = 18.
Zagrożenia i ochrona.
Gatunek umieszczony w Polskiej Czerwonej Księdze Roślin w kategorii CR (krytycznie zagrożony). Znajduje się także na Czerwonej liście roślin i grzybów Polski w kategorii E (wymierający — krytycznie zagrożony). W wydaniu z 2016 roku otrzymał kategorię CR.

</doc>
<doc id="1117305" url="https://pl.wikipedia.org/wiki?curid=1117305" title="Nowy Dom (Wrocław)">
Nowy Dom (Wrocław)

Nowy Dom – osiedle we wschodniej części Wrocławia, od roku 1991 wchodzące w skład osiedla samorządowego Księże, wcześniej należące do dzielnicy Krzyki.
Położenie.
Osiedle leży na lewym brzegu Odry, która to rzeka stanowi jego północną granicę. Od południa z kolei Nowy Dom opływa rzeka Oława. Sąsiednimi osiedlami są Opatowice od wschodu i Bierdzany od zachodu. Ze względu na to, że osiedle w całości położone jest na terenach zalewowych i w przeszłości niejednokrotnie było zatapiane przez wody powodziowe obu rzek, na początku XX w. w ramach prac regulacyjnych w dolinie Odry zabudowania jej otoczono wałem przeciwpowodziowym. Osiedle składa się z kilkunastu gospodarstw. Główną osią komunikacyjną osiedla jest ul. Opatowicka, wzdłuż niej i krótkich bocznych odnóg skupiona jest cała zabudowa mieszkalna i budynki gospodarcze. Posesje te noszą adresy ul. Opatowicka 10 do 41. Tereny międzyrzecza Odry i Oławy otaczające osiedle Nowy Dom stanowią część ujęć wody pitnej dla miasta, a poruszanie się po nich jest ograniczone.
Nazwa.
Polska nazwa "Nowy Dom" wprowadzona została po roku 1945 (przejściowo w pisowni "Nowydom") i jest tłumaczeniem niemieckiej nazwy "Neuhaus", która obowiązuje od początku XIX w. Najstarszym znanym źródłem z nazwą Neuhaus jest mapa biegu Odry na odcinku od Opatowic do Osobowic z roku 1823. Z kolei najstarszym źródłem z zaznaczoną stałą osadą w miejscu Nowego Domu jest również mapa Odry i jej dopływów na odcinku od Siechnic do ujścia Bystrzycy pochodząca z roku 1794. Widnieje na niej nazwa "Ottwitzer Strasskretscham" czyli "opatowicka karczma przydrożna". To właśnie wokół tej karczmy założonej w drugiej połowie XVIII w. rozwinęła się późniejsza osada.
Historia.
Założona pod koniec XVIII karczma, przy której powstała wieś, stanowiła jedno sołectwo wraz z pobliskimi Opatowicami. Johann Georg Knie zanotował w swoim spisie miejscowości Śląska, że w roku 1845 była tu jeszcze owczarnia i cegielnia. Ze względu na trudne warunki Nowy Dom nigdy nie stał się większą osadą. W drugiej połowie XIX w. wraz z sąsiednimi wsiami stał się miejscem świątecznego wypoczynku mieszkańców Wrocławia wędrujących wzdłuż obu brzegów Odry. Powstała wtedy kawiarnia "Neuhaus" chętnie odwiedzana przez wrocławian. Uruchomiono także połączenie promowe z położonym na drugim brzegu Odry Biskupinem. Czynne było jeszcze po II wojnie światowej. W okresie międzywojennym w Nowym Domu dwa wrocławskie kluby kajakarskie: "1. Breslauer Kanu-Club" oraz "Freie Kanuvereinigung Breslau" wzniosły swoje siedziby oraz hangary z kajakami. Wieś została przyłączona do Wrocławia 1 kwietnia 1928 r. W roku 1941 zamieszkiwały tu 74 osoby. Po II wojnie światowej zamieszkali tu polscy osadnicy trudniący się rolnictwem. Osiedle otrzymało stałe połączenie komunikacyjne z miastem za pomocą linii autobusowej nr 120. Do roku 1969 działała szkoła podstawowa, jednak z powodu małej liczby uczniów zamknięto ją. Obecnie Nowy Dom jest jednym z najmniej zaludnionych osiedli we Wrocławiu. W latach 2012-2014 wykonano gruntowną konserwację otaczających osiedle wałów.

</doc>
<doc id="1117309" url="https://pl.wikipedia.org/wiki?curid=1117309" title="Krwawnik wyprostowany">
Krwawnik wyprostowany

Krwawnik wyprostowany ("Achillea stricta" Schleich. ex Koch) – gatunek rośliny z rodziny astrowatych. Jest to takson niedostatecznie jeszcze poznany, wymagający dalszych badań, według The Plant List takson niepewny.
Rozmieszczenie geograficzne.
Występuje w zachodniej części Półwyspu Bałkańskiego i w górach Europy Południowej i Środkowej (Alpy, Apeniny, Sudety, Karpaty. W Polsce potwierdzono jego występowanie tylko na dwóch stanowiskach: Wyżnia Polana Tomanowa w Tatrach i koło Karpacza w Karkonoszach. Natomiast na Śląsku spotyka się formy pośrednie, wykazujące cechy k. wyprostowanego "A. stricta" i k. pospolitego ("A. millefolium").
Na jedynym stanowisku w Tatrach po 1981 r. nie znaleziono krwawnika wyprostowanego. Słowaccy botanicy podają, że występuje w słowackiej części Bieszczadów Zachodnich, być może więc znaleziony zostanie również po ich polskiej stronie.
Biologia i ekologia.
Bylina, hemikryptofit. Rośnie na górskich łąkach i w murawach. Kwitnie w lipcu i sierpniu. Liczba chromosomów 2n=18.
Zagrożenia i ochrona.
Na terenie Polski uznany za wymierający. Jest umieszczony w Polskiej Czerwonej Księdze Roślin w kategorii DD (stopień zagrożenia trudny do określenia). Znajduje się także na Czerwonej liście roślin i grzybów Polski w kategorii E (wymierający – krytycznie zagrożony). W wydaniu z 2016 roku otrzymał kategorię DD (stopień zagrożenia trudny do ustalenia)

</doc>
<doc id="1117311" url="https://pl.wikipedia.org/wiki?curid=1117311" title="Cesar Vallejo">
Cesar Vallejo



</doc>
<doc id="1117312" url="https://pl.wikipedia.org/wiki?curid=1117312" title="Projekt 620">
Projekt 620



</doc>
<doc id="1117315" url="https://pl.wikipedia.org/wiki?curid=1117315" title="Wittgensteinowska filozofia religii">
Wittgensteinowska filozofia religii

Wittgensteinowska filozofia religii – nurt w anglosaskiej filozofii religii drugiej połowy XX i początku XXI wieku inspirowany myślą Ludwiga Wittgensteina, oraz, w mniejszym stopniu, Simone Weil i Sorena Kierkegaarda, którego animatorem był Rush Rhees. Do jego głównych przedstawicieli zaliczani są Amerykanin Norman Malcolm, oraz Brytyjczycy: Peter Winch, Roy F. Holland, Howard O. Mounce i D.Z. Phillips. W skrócie można przedstawić ten nurt jako próbę rozwinięcia idei Wittgensteina, że treści religijnych (np. doktryny chrześcijańskiej) nie można traktować w kategoriach opisu faktów historycznych czy naukowych.
Podstawowe tezy Wittgensteinowskiej filozofii religii.
Stanowisko to spotkało się z ostrym sprzeciwem. Z jednej strony padły oskarżenia o fideizm (Nielsen) z drugiej zaś o ukryty ateizm (Hick, Swinburne). Przedstawiciele nurtu uważają oba te zarzuty za krzywdzące. Podstawowym problemem Wittgensteinowskiej filozofii religii jest jednak fakt, że uznaje za bezsensowne bądź przesądne wierzenia, które deklaruje znaczna większość wyznawców religii monoteistycznych.

</doc>
<doc id="1117316" url="https://pl.wikipedia.org/wiki?curid=1117316" title="Tongijczycy">
Tongijczycy

Tongijczycy, także Tongańczycy – rdzenni mieszkańcy archipelagu Tonga, odłam Polinezyjczyków.
W 1994 roku ich liczebność wynosiła 106 tysięcy, z czego 96 tysięcy zamieszkiwało Tonga, zaś pozostałe 10 tysięcy stanowili emigranci (głównie w USA, Kanadzie, Nowej Zelandii i Australii). Posługują się językiem tonga z rodziny polinezyjskiej oraz językiem angielskim. Wyznają chrześcijaństwo (w 77% protestantyzm, 20% katolicyzm, 3% mormonizm). Tradycyjnymi zajęciami Tongijczyków są rolnictwo (uprawa palmy kokosowej, jamsu i taro) i rybołówstwo.
Tongijczycy zasiedlają wyspy Tonga od XIII stulecia p.n.e., w X wieku n.e. stworzyli niepodległe państwo w archipelagu i na kilku sąsiednich wyspach.

</doc>
<doc id="1117317" url="https://pl.wikipedia.org/wiki?curid=1117317" title="Flaga Żyrardowa">
Flaga Żyrardowa



</doc>
<doc id="1117322" url="https://pl.wikipedia.org/wiki?curid=1117322" title="Kathleen Battle">
Kathleen Battle

Kathleen Battle (ur. 13 sierpnia 1948 w Portsmouth, Ohio) – amerykańska śpiewaczka, sopran liryczny.
Kathleen Battle urodziła się jako najmłodsza z siedmiorga rodzeństwa. W dzieciństwie pod wpływem matki zainteresowała się tradycyjną muzyką afroamerykańską gospel, a następnie uczyła się w College-Conservatory of Music Cincinnati w Ohio, które ukończyła w 1971. Po ukończeniu nauki pracowała jako nauczycielka śpiewu i debiutowała w 1972 podczas festiwalu w Spoleto pod kierownictwem Thomasa Schippersa. Pięć lat później śpiewała w Metropolitan Opera w dziele Richarda Wagnera "Tannhäuser". Występowała także z orkiestrami Wiener Philharmoniker, Berliner Philharmoniker, New York Philharmonic Orchestra oraz podczas festiwali w Salzburgu.
Kathleen Battle odbywa także tournée koncertowe, śpiewa w duetach i oprócz muzyki klasycznej śpiewa również muzykę jazzową.
W jej repertuarze znajdują się dzieła takich kompozytorów jak: Bach, Händel, Mozart, Rossini i Fauré. Pięciokrotnie była zdobywczynią nagrody Grammy.

</doc>
<doc id="1117324" url="https://pl.wikipedia.org/wiki?curid=1117324" title="Manewry mixtape. Z cyklu janczarskie opowieści">
Manewry mixtape. Z cyklu janczarskie opowieści

Manewry mixtape. Z cyklu janczarskie opowieści – drugi mixtape DonGURALesko, w pełni wyprodukowany przez Matheo. Promował go teledysk do utworu "Otoczony Oceanem".
Lista utworów.
Opracowano na podstawie materiału źródłowego.

</doc>
<doc id="1117325" url="https://pl.wikipedia.org/wiki?curid=1117325" title="Wyspy Karolińskie">
Wyspy Karolińskie



</doc>
<doc id="1117333" url="https://pl.wikipedia.org/wiki?curid=1117333" title="Fiodor Bochatyrczuk">
Fiodor Bochatyrczuk



</doc>
<doc id="1117341" url="https://pl.wikipedia.org/wiki?curid=1117341" title="ATC Guide">
ATC Guide

ATC Guide (z ang. ATC - "Air Traffic Controller") - stosowany we wspinaczce przyrząd asekuracyjno-zjazdowy produkowany przez amerykańską firmę Black Diamond. Łączy w sobie cechy kubka i płytki przewodnickiej.
Wygląd.
ATC Guide z wyglądu przypomina standardowy kubek wspinaczkowy. Z jednej strony posiada specjalne łagodnie profilowane ząbki zwiększające tarcie i małe metalowe ucho. Z tyłu znajduje się duże metalowe ucho. Na dole umieszczona jest stalowa linka w plastikowej osłonce. Po bokach przyrządu znajdują się rysunki tłumaczące prawidłowe użycie (jest to obowiązkowe dla wszystkich przyrządów asymetrycznych).
Zastosowania.
ATC Guide może być stosowany na pojedynczych i podwójnych linach dynamicznych i statycznych o średnicach od 7,7 do 11 mm. Jest przyrządem niesymetrycznym tzn. można go używać ze zwiększonym lub zmniejszonym tarciem. Można go również stosować do asekuracji z górnego stanowiska jednego lub dwóch wspinaczy niezależnie, jest wtedy przyrządem samoblokującym (do montażu w odpowiedniej pozycji służy specjalne metalowe ucho). Dodatkowe ucho umieszczone z przodu przyrządu ułatwia kontrolowane odblokowanie po odpadnięciu lub w razie potrzeby opuszczania osoby asekurowanej.

</doc>
<doc id="1117347" url="https://pl.wikipedia.org/wiki?curid=1117347" title="Achillea stricta">
Achillea stricta



</doc>
<doc id="1117349" url="https://pl.wikipedia.org/wiki?curid=1117349" title="Augusta Zofia Hanowerska">
Augusta Zofia Hanowerska

Augusta Zofia Hanowerska (ur. 8 listopada 1768 w Londynie; zm. 22 września 1840 w Londynie) – księżniczka Wielkiej Brytanii i Irlandii, księżniczka Hanoweru, księżniczka Brunswick-Lüneburg.
Życiorys.
Agusta Zofia urodziła się w pałacu Buckingham w Londynie, jako szóste dziecko i druga córka Jerzego III Hanowerskiego i jego żony Zofii Charlotty Mecklenburg-Strelitz.
Zmarła 22 września 1840 w Clarence House w Londynie. Została pochowana w kaplicy św. Jerzego w Windsorze.

</doc>
<doc id="1117352" url="https://pl.wikipedia.org/wiki?curid=1117352" title="Palauanie">
Palauanie

Palauanie ("Palau", "Belau") – rdzenna ludność Palau, odłam Mikronezyjczyków. W 1996 roku ich liczebność wynosiła 15,7 tys. osób. Posługują się językiem palau z wielkiej rodziny austronezyjskiej oraz językiem angielskim.
Struktura społeczna Palauan opiera się na rodach matrylinearnych. Do ich tradycyjnych zajęć zalicza się rybołówstwo oraz uprawa palmy kokosowej, trzciny cukrowej i taro.
Palauanie wyznają w większości chrześcijaństwo (41% katolicyzm, 25% protestantyzm) oraz lokalną synkretyczną religię opartą na tradycyjnych wierzeniach (ok. 30%).

</doc>
<doc id="1117353" url="https://pl.wikipedia.org/wiki?curid=1117353" title="1 Lejb-Grenadierski Jekaterynosławski Pułk">
1 Lejb-Grenadierski Jekaterynosławski Pułk

1 Lejb-Grenadierski Jekaterynosławski Pułk Imperatora Aleksandra II, Jego Wysokości () - pułk piechoty okresu Imperium Rosyjskiego, sformowany 30 marca 1756 za panowania carycy Elżbiety Piotrownej.
Święto pułkowe: 6 sierpnia. Dyslokacja w 1914: Moskwa ("Москва").
Pułk wziął udział w działaniach zbrojnych epoki napoleońskiej, a także w działaniach zbrojnych okresu I wojny światowej.

</doc>
<doc id="1117354" url="https://pl.wikipedia.org/wiki?curid=1117354" title="Belau">
Belau

Niemcy.
1 gmina:
Palau.
Palauska nazwa:

</doc>
<doc id="1117355" url="https://pl.wikipedia.org/wiki?curid=1117355" title="Język palau">
Język palau

Język palau, pol. również język palauański, język palajski – język należący do rodziny języków austronezyjskich, używany przez rdzenną ludność Palau. Liczba mówiących wynosi 18 tys. (w tym 14 tys. w Palau).
W przeciwieństwie do sąsiadów nie należy ani do rodziny mikronezyjskiej, ani polinezyjskiej. Jest klasyfikowany jako izolat w ramach rodziny austronezyjskiej. Dawniej był zaliczany do grupy języków filipińskich.

</doc>
<doc id="1117357" url="https://pl.wikipedia.org/wiki?curid=1117357" title="Herb Węgorzyna">
Herb Węgorzyna

Herb Węgorzyna – jeden z symboli miasta Węgorzyno i gminy Węgorzyno w postaci herbu.
Wygląd i symbolika.
Herb przedstawia na błękitnym polu przedzielonym w połowie wysokości tarczy poziomym pasem barwy złotej – w górnej i dolnej części ozdobne motywy roślinne barwy czarnej (damaskinaż renesansowy).
Motyw herbowy użyty w herbie Węgorzyna jest rzadko spotykany w heraldyce miejskiej. Na Pomorzu Zachodnim dominuje wizerunek gryfa, w Polsce natomiast podobny motyw występuje jedynie w herbie Wyszkowa i w historycznym herbie Miastka.
Historia.
Pochodzenie herbu Węgorzyna jest nieustalone. Pewne jest, że używano poprzednio innych wzorów. Starsze od herbu są pieczęcie miejskie Węgorzyna. 
Ród Borków.
Na jednej z pieczęci Węgorzyna, na podstawie użytej czcionki oraz stylu rysunku datowanej przez Otto Huppa na XIV wiek, widnieje biegnący wilk z oczami przewiązanymi opaską i z koroną na głowie. Był to motyw niemal identyczny z użytym na pieczęci Łobza, na węgorzyńskiej w rysunku umieszczono dodatkowo drzewo, a napis w otoku brzmiał +SECRETUM ADVOCATI: WANGRIN. Oznacza to iż była to pieczęć wójtowska, a nie miejska. Nie jest znana pieczęć miejska Węgorzyna z tego okresu. Motyw na pieczęci zaczerpnięty był z herbu rodu rycerskiego Borków.
Ród Płotowskich.
Na późniejszych, XVI-wiecznych pieczęciach widnieje pusta tarcza herbowa, przepasana poziomym pasem wstęgi. Ponad tarczą umieszczono datę: 150. r., zamiast ostatniej cyfry widoczna jest kropka. Być może brak ostatniej cyfry wynika z niedokładnego odciśnięcia pieczęci. M. Gumowski sugeruje, że wzór herbowy z tej pieczęci oznaczał zmianę właścicieli miasta, i stawia hipotezę, że chodzi o ród Płotowskich. Fakt iż byli właścicielami Węgorzyna potwierdza napis na późniejszej pieczęci, z 1595 roku. Wzór kwiatowy pojawia się na pieczęciach z XVII lub XVIII wieku (dokładna data ich powstania nie jest znana).
Legenda.
Według wersji z ludowej legendy, herb Węgorzyna nawiązuje do położenia miasta między jeziorami, symbolizowanymi przez barwę błękitną, złoty pas natomiast oznacza pas lądu, na którym wzniesiono miasto. Nie wyjaśnia to jednak, skąd wziął się w herbie motyw roślinny.

</doc>
<doc id="1117368" url="https://pl.wikipedia.org/wiki?curid=1117368" title="Jap">
Jap



</doc>
<doc id="1117369" url="https://pl.wikipedia.org/wiki?curid=1117369" title="David Chokachi">
David Chokachi

David Chokachi, właściwie David Al-Chokhachy (ur. 16 stycznia 1968 w Plymouth) – amerykański aktor telewizyjny i filmowy. 
Życiorys.
Wczesne lata.
Urodził się w Plymouth w stanie Massachusetts jako syn pochodzącej z Finlandii Carolyn (z domu Coombs) i Turka pochodzenia irackiego Modhaffera Khalafa Ala-Chokhachy. Dorastał wraz z siostrą Heather i bratem Robertem w Marion w stanie Massachusetts, gdzie w 1986 ukończył elitarną szkołę Tabor Academy. W 1990 otrzymał dyplom ukończenia wydziału politologii w Bates College w Lewiston (stan Maine) i podjął pracę dla kongresmena. 
Kariera.
W 1995 rozpoczął swoją karierę na szklanym ekranie rolą ratownika Cody’ego Madisona w serialu "Słoneczny patrol" ("Baywatch", 1995-99). Następnie pojawił się w sitcomie NBC "A teraz Susan" ("Suddenly Susan", 1997) z Brooke Shields oraz sitcomie ABC "Sabrina, nastoletnia czarownica" ("Sabrina, the Teenage Witch", 1997) u boku Melissy Joan Hart jako Doug, instruktor narciarstwa wodnego. Na dużym ekranie zagrał po raz pierwszy w dramacie "12 Królików" ("12 Bucks", 1998). W serialu TNT "" ("Witchblade", 2001–2002) wystąpił jako detektyw Jake McCartey.
Chokachi był jednym z „50 najpiękniejszych ludzi na świecie” magazynu „People” w 1997.
Życie prywatne.
W latach 1997-1998 spotykał się z Brooke Langton. W 2004 poślubił Susan Brubaker. Mają córkę - Brit Madison (ur. 2011).

</doc>
<doc id="1117370" url="https://pl.wikipedia.org/wiki?curid=1117370" title="Marc Caro">
Marc Caro

Marc Caro (ur. 2 kwietnia 1956 w Nantes) – francuski reżyser i scenarzysta, znany przede wszystkim ze współpracy reżyserskiej z Jean-Pierre Jeunetem, z którym spotkał się na jednym z festiwali filmowych w 1974. Wspólnie z nim nakręcił trzy filmy krótkometrażowe i dwa filmy pełnometrażowe.

</doc>
<doc id="1117371" url="https://pl.wikipedia.org/wiki?curid=1117371" title="Milen">
Milen



</doc>
<doc id="1117373" url="https://pl.wikipedia.org/wiki?curid=1117373" title="Yap (ujednoznacznienie)">
Yap (ujednoznacznienie)



</doc>
<doc id="1117374" url="https://pl.wikipedia.org/wiki?curid=1117374" title="Fryzjer (ujednoznacznienie)">
Fryzjer (ujednoznacznienie)



</doc>
<doc id="1117375" url="https://pl.wikipedia.org/wiki?curid=1117375" title="Nauruańczycy">
Nauruańczycy

Nauruańczycy (też: Naurańczycy, Nauru) – rdzenni mieszkańcy wyspy Nauru, odłam Mikronezyjczyków. Na samym Nauru żyje ich około 6,6 tys. (1995), stanowią oni 58% ogółu ludności wyspy. Skupiska emigrantów także w Australii i na Fidżi. Mówią językiem nauruańskim, należącym do grupy języków mikronezyjskich w gałęzi oceanicznej wielkiej rodziny języków austronezyjskich. Około 70% Nauruańczyków to protestanci, 30% katolicy. Jeszcze w drugiej połowie XX wieku byli zamożnym społeczeństwem, czerpiącym zyski z eksploatacji złóż fosforytów, lecz po wyczerpaniu się złóż naturalnych zbiednieli. Przejęli zwyczaje i kulturę Zachodu.

</doc>
<doc id="1117382" url="https://pl.wikipedia.org/wiki?curid=1117382" title="Autor (album)">
Autor (album)

Autor − trzeci studyjny album zespołu Strachy na Lachy wydany w 2007 roku przez S.P. Records. Znajdują się na nim jedynie covery piosenek Jacka Kaczmarskiego.
Pierwotnie na albumie miały znajdować się jeszcze piosenki „Autoportretu Witkacego” i „A my nie chcemy uciekać stąd”, ale ich kompozytor Przemysław Gintrowski nie zgodził się na ich wydanie. W zamian do płyty dodana została piosenka „Mury”. Spowodowało to również przetasowanie zaplanowanej kolejności ułożenia piosenek. Zdaniem zespołu, spowodowało to zmianę charakteru płyty z albumu koncepcyjnego (pod względem literackim) na „zbiór utworów ułożonych według klucza muzycznego”.

</doc>
<doc id="1117383" url="https://pl.wikipedia.org/wiki?curid=1117383" title="Achillea setacea">
Achillea setacea



</doc>
<doc id="1117388" url="https://pl.wikipedia.org/wiki?curid=1117388" title="UTW">
UTW



</doc>
<doc id="1117391" url="https://pl.wikipedia.org/wiki?curid=1117391" title="François Guillaume de Castelnau de Clermont-Ludève">
François Guillaume de Castelnau de Clermont-Ludève



</doc>
<doc id="1117393" url="https://pl.wikipedia.org/wiki?curid=1117393" title="Maria de Medici">
Maria de Medici



</doc>
<doc id="1117396" url="https://pl.wikipedia.org/wiki?curid=1117396" title="Lista przebojów Trójki">
Lista przebojów Trójki



</doc>
<doc id="1117407" url="https://pl.wikipedia.org/wiki?curid=1117407" title="Pay per click">
Pay per click

Pay per click (PPC) – forma rozliczania reklamy internetowej, w której reklamodawca płaci za kliknięcie w reklamę (w link, banner), a nie za samo jej wyświetlenie. Firma reklamująca swoje produkty lub usługi płaci więc dopiero w momencie, gdy użytkownik przechodzi na daną witrynę internetową.
Najbardziej popularnym na świecie systemem PPC jest Google Ads.

</doc>
<doc id="1117412" url="https://pl.wikipedia.org/wiki?curid=1117412" title="Arcyparadoks śmierci">
Arcyparadoks śmierci

Arcyparadoks śmierci – książka Dariusza Karłowicza wydana po raz pierwszy w styczniu 2002 roku nakładem Wydawnictwa Znak, podejmująca tematykę męczeństwa pojętego jako kategoria filozoficzna. Refleksja autora skupia się nad kluczowym problemem filozofii chrześcijańskiej – kwestią dowodowej wartości chrześcijańskiego świadectwa śmierci.

</doc>
<doc id="1117427" url="https://pl.wikipedia.org/wiki?curid=1117427" title="Kamiennik (Karkonosze)">
Kamiennik (Karkonosze)

Kamiennik (czes. "Luboch", niem. "Wasserkoppe", 1296 m n.p.m.) − szczyt górski położony w zachodniej części Karkonoszy, na granicy państwowej z Czechami. Poniżej szczytu, na wys. 1293,7 znajduje się punkt pomiarowy, co spowodowało, że w przewodnikach i na wielu mapach szczytowi przypisano zaokrągloną wysokość 1294 (zob. np.).
Szczyt położony w zachodniej części Śląskiego Grzbietu, pomiędzy Szrenicą na wschodzie a Mumlawskim Wierchem na zachodzie. Zbudowany jest z granitu karkonoskiego. Wierzchołek i okolice porośnięte są kosodrzewiną. Niżej rosną lasy świerkowe regla górnego. Północne zbocza są podmokłe, z licznymi torfowiskami wiszącymi – wiszarami, które zasilane są wodą z licznych źródeł.
Przez szczyt przechodzi Granica państwowa między Polską a Czechami. Leży w obrębie Karkonoskiego Parku Narodowego i czeskiego Karkonoskiego Parku Narodowego (czes. "Krkonošský národní park, KRNAP").
Na północno-wschodnim stoku Kamiennika znajdowała się strażnica WOP. Obecnie można skorzystać z miejsc noclegowych. Nie ma tu bufetu.
Szlaki turystyczne.
Północnym zboczem Kamiennika biegnie szlak turystyczny:

</doc>
<doc id="1117429" url="https://pl.wikipedia.org/wiki?curid=1117429" title="Nieznany Bór (przystanek kolejowy)">
Nieznany Bór (przystanek kolejowy)

Nieznany Bór – przystanek kolejowy na linii kolejowej z Hajnówki do Białowieży. W pobliżu przystanku (w stronę Białowieży) odgałęzia się bocznica do jednostki wojskowej 2186 (2 Centralna Składnica Materiałów Wybuchowych Wojsk Inżynieryjno-Saperskich) o tej samej nazwie, zaś z drugiej strony przebiega wiadukt nad linią wąskotorową Hajnówka – Topiło.

</doc>
<doc id="1117431" url="https://pl.wikipedia.org/wiki?curid=1117431" title="Mariina skála">
Mariina skála

Mariina skála "(też: Mariina vyhlídka, pol. Skała Marii, niem.Marienfels)" – forma skalna na wzniesieniu (447 m n.p.m.) na Wyżynie Dieczyńskiej (czes. "Děčínská vrchovina") w północnych Czechach.
Położenie.
Skała położona jest w północnych Czechach, na obszarze Parku Narodowego Czeska Szwajcaria ("czes. NP České Švýcarsko"), w północno-wschodniej części Wyżyny Dieczyńskiej, około 1,2 km na północny wschód od centrum miejscowości Jetřichovice w powiecie ("okres") Děčín. Według czeskiego podziału wzniesienie należy do Podprowincji Krušnohorskiej.
Opis.
Malowniczy masyw piaskowcowy o wysokości 447 m n.p.m., zwieńczony trzema skalnymi iglicami, dominujący nad położoną u południowego podnóża miejscowością Jetřichovice. W najwyżej położonym miejscu, na szczycie skalnej turni, stoi drewniana altanka widokowa o powierzchni znacznie większej, niż powierzchnia skały służącej za podstawę. Domek, podtrzymywany przez stalowo-drewnianą konstrukcję, wystaje więc poza skałę. Z altanki rozciąga się wspaniały widok na okoliczne wzniesienia i leżącą poniżej turystyczną wieś Jetřichowice.
Skała z drewnianą altanką na szczycie stanowiła wcześniej jeden z symboli Parku Narodowego "Czeska Szwajcaria" ("czes. NP České Švýcarsko").
Historia.
Początkowo skałę wykorzystywano do obserwacji terenu oraz stanowiła ona punkt obserwacji przeciwpożarowej dla straży leśnej. Z końcem XIX wieku skała stała się bardzo popularna jako atrakcja turystyczna, dzięki propagowaniu turystycznych walorów regionu przez władający tymi terenami ród Kinských. W 1856 roku książę Ferdinand Kinský polecił zbudować na wierzchołku skały prosty taras z balustradą i zadaszeniem, a jednocześnie skałę nazwał imieniem swojej żony księżnej Marii Anny Kinskiej (poprzednio skała nosiła nazwę "Velký Ostrý"). Skała z punktem widokowym i altanką została udostępniona turystom w 1856 r., kiedy ukończono budowę schodów o 240 stopniach prowadzących na szczyt. W późniejszych czasach prosty taras rozbudowano i powiększano do stanu obecnej altanki. Miejsce to nawiedzały pożary. Drewniany domek na szczycie skały 9 września 2005 roku zniszczył pożar. W lipcu 2006 roku na szczycie postawiono nową drewnianą altanę. W okolicy skały 22-23 lipca 2006 roku spłonęło 20 ha sosnowego lasu.

</doc>
<doc id="1117432" url="https://pl.wikipedia.org/wiki?curid=1117432" title="Puchar Miast Targowych 1955/1958">
Puchar Miast Targowych 1955/1958

I Puchar Miast Targowych 1955/1958

</doc>
<doc id="1117439" url="https://pl.wikipedia.org/wiki?curid=1117439" title="Marszalczycy">
Marszalczycy

Marszalczycy ("Marszalezi", "Ebon") – rdzenna ludność Wysp Marshalla, odłam Mikronezyjczyków. W 1996 r. ich liczebność wynosiła ok. 55 tysięcy. Posługują się językiem marszalskim z grupy mikronezyjskiej wielkiej rodziny austronezyjskiej, w użyciu jest także angielski i japoński. W większości są protestantami, ich religia nacechowana jest jednak też elementami tradycyjnych wierzeń.

</doc>
<doc id="1117441" url="https://pl.wikipedia.org/wiki?curid=1117441" title="Marszalezi">
Marszalezi



</doc>
<doc id="1117445" url="https://pl.wikipedia.org/wiki?curid=1117445" title="Operacja Sheffera">
Operacja Sheffera



</doc>
<doc id="1117457" url="https://pl.wikipedia.org/wiki?curid=1117457" title="Park Młociński">
Park Młociński



</doc>
<doc id="1117460" url="https://pl.wikipedia.org/wiki?curid=1117460" title="Stefan Böhm">
Stefan Böhm

Stefan Böhm (Beym, Bem) (ur. 25 grudnia 1741, zm. 26 lutego 1813) – kat warszawski.
Życiorys.
Po porzuceniu studiów chirurgicznych na Uniwersytecie w Królewcu, został oficjalistą w dobrach Karola Stanisława Radziwiłła. Uczestnik konfederacji barskiej. Ciężko ranny w głowę w starciu z Rosjanami pod Tyńcem. Uratowany przez dworzanina Radziwiłłów, wyjechał do Lidzbarka Warmińskiego, gdzie został wprowadzony w arkana swojego przyszłego zawodu przez miejscowego kata Muellera. Osiedlił się w województwie brzeskolitewskim, gdzie został dozorcą mostów na Bugu. W 1793 w wyniku nalegań prezydenta Warszawy Ignacego Wyssogoty Zakrzewskiego został katem warszawskim, jako następca Jana Muellera, brata rzeczonego kata lidzbarskiego.
O jego popularności w stolicy świadczyło przysłowie: "Pójdziesz ty do Stefanka na śniadanie", co zawierało aluzję do wizyty na szafocie. 
Wykonał większość wyroków śmierci na przywódcach konfederacji targowickiej w czasie insurekcji kościuszkowskiej. Po jego śmierci syn Kacper przejął po nim obowiązki kata Warszawy.

</doc>
<doc id="1117462" url="https://pl.wikipedia.org/wiki?curid=1117462" title="Tojad niski">
Tojad niski

Tojad niski, t. bukowiński, t. tauryjski ("Aconitum bucovinense" Zapał.) – gatunek (w niektórych ujęciach systematycznych podgatunek) rośliny z rodziny jaskrowatych. Takson rodzimy, w Polsce uznany za wymierający.
Rozmieszczenie geograficzne.
Występuje tylko w Karpatach Południowych i Wschodnich. W Karpatach Południowych występuje w Górach Fogaraskich, górach Bucegi, Górach Sybińskich, Piatra Craiului, Retezat oraz w Bihorze. W Karpatach Wschodnich występuje w Bieszczadach, w Czarnohorze, w Karpatach Marmaroskich, Gorganach, na Świdowcu, na Połoninach Hryniawskich, w Górach Bystrzyckich, Górach Czywczyńskich, Górach Rodniańskich i na Bukowinie. W Polsce występuje tylko w Bieszczadach Zachodnich. Znane są tutaj tylko cztery jego stanowiska: na Haliczu 1260 m n.p.m.), Hnatowym Berdzie (1150 m), na Połoninie Caryńskiej (1220 m) i na Połoninie Wetlińskiej.
Biologia i ekologia.
Bylina, hemikryptofit, oreofit. Rośnie na półkach i w szczelinach skalnych, w ziołoroślach i zaroślach. Kwitnie od lipca do sierpnia. Liczba chromosomów 2n=32.
Zagrożenia i ochrona.
Roślina podlega w Polsce ochronie ścisłej.
Kategorie zagrożenia taksonu:
Wszystkie dziko rosnące w Polsce okazy znajdują się na obszarze Bieszczadzkiego Parku Narodowego (BPN). Jest też uprawiany w ogrodach botanicznych w Warszawie-Powsinie i w Krakowie. Wyhodowano rezerwową populację w eksperymentalnym ogródku BPN w Suchych Rzekach, po czym reintrodukowano ją na Połoninie Caryńskiej.

</doc>
<doc id="1117463" url="https://pl.wikipedia.org/wiki?curid=1117463" title="Spotkania (film)">
Spotkania (film)

Spotkania – czarno-biały polski film obyczajowy z 1957 roku (76 minut), w reżyserii Stanisława Lenartowicza. Autorem scenariusza jest również Stanisław Lenartowicz. Film miał premierę 18 listopada 1957 roku.
Charakterystyka.
Na film składają się cztery historie ukazujące różne oblicza miłości.
W pierwszej części dwoje młodych ludzi, Wiktor i jego dziewczyna Maja wraz ze starszymi pracownikami archiwum filmowego oglądają stare, przedwojenne filmy. Gdy seans dobiega końca między Wiktorem a Mają dochodzi do kłótni. Dziewczyna jest w ciąży i chce od mężczyzny pieniędzy na aborcję. W pewnym momencie Wiktor uderza ją w twarz. Maja upadając przewraca kolumny starych taśm filmowych.
Druga część opowiada historię ładnej, młodej dziewczyny, Janki, która przyjeżdża odwiedzić swoją ciotkę. Gdy okazuje się, że ciotka po wyjściu za mąż odstąpiła swoje mieszkanie młodemu artyście, Jackowi, dziewczyna postanawia odzyskać je. Podstępem zmusza go do wyprowadzki. Jacek ma dodatkowy problem, coraz gorzej układają się jego kontakty z narzeczoną Irminą. Niespodziewanie, Jacek i Janka odkrywają, że stali się sobie bliscy.
W trzeciej części poznajemy historię młodego poety Janka, który od długiego czasu skrycie kocha swoją służącą Faustynę. Niezmiernie nieśmiały jednak, nie ma odwagi wyznać jej swoich uczuć. Pewnej nocy Janek gości w swoim domu znanego literata, Wacława Kisieleckiego. Janek, pod wpływem alkoholu zwierza mu się, ze swojego problemu. Jego gość również zdaje się być zafascynowany młodą służącą. Obaj mężczyźni, zajęci rozmową nie zauważają, że kobieta ulega szoferowi Kisieleckiego...
Akcja czwartej części rozgrywa się na terytorium Wielkiej Brytanii w czasie II wojny światowej. Młody polski pilot Janusz jest zmuszony do przymusowego lądowania. Na pas lotniska bezpiecznie sprowadza go Jane, radiotelegrafistka polskiego pochodzenia. Młodzi Polacy spędzają ze sobą zaledwie godzinę w oczekiwaniu na naprawę samolotu. Początkowo banalny dialog przeradza się we wzajemną fascynację i uczucie. Wspólne chwile zostają przerwane – Janusz dostaje wezwanie do bazy i musi odlecieć. Tę scenę wyróżnia częściowe zastosowanie dialogów anglojęzycznych.

</doc>
<doc id="1117467" url="https://pl.wikipedia.org/wiki?curid=1117467" title="Dekanat Piaski">
Dekanat Piaski

Dekanat Piaski – jeden z 28 dekanatów w rzymskokatolickiej archidiecezji lubelskiej.
Parafie.
W skład dekanatu wchodzi 10 parafii:
Sąsiednie dekanaty.
Bychawa, Krasnystaw – Zachód, Lublin – Południe, Łęczna, Siedliszcze, Świdnik, Turobin

</doc>
<doc id="1117469" url="https://pl.wikipedia.org/wiki?curid=1117469" title="Nicolas Giffard">
Nicolas Giffard

Nicolas Giffard (ur. 4 października 1950 w La Baule-Escoublac) – francuski szachista, mistrz międzynarodowy od 1980 roku.
Kariera szachowa.
Najlepszym okresem w jego szachowej karierze był przełom lat 70. i 80. XX wieku. W 1978 i 1982 roku dwukrotnie zdobył tytuł indywidualnego mistrza Francji (w swoim dorobku posiada również dwa brązowe medale mistrzostw kraju, z lat 1974 i 1976). Poza tym trzykrotnie (1978, 1980, 1982) reprezentował narodowe barwy na szachowych olimpiadach.
Do sukcesów Nicolasa Giffarda w międzynarodowych turniejach należą m.in. zwycięstwo w mistrzostwach Paryża (1980), dz. I m. w tym mieście w roku 1993 (turniej "Apsas Open"), III m. w Hamburgu (1996, turniej "HSK"-B, za Piotrem Murdzią i Clausem Bergiem) oraz dzielone III i dzielone II miejsce w Malakoff w latach 2006 i 2007.
Najwyższy ranking w karierze osiągnął 1 lipca 2000 r., z wynikiem 2412 punktów dzielił wówczas 36-37. miejsce wśród francuskich szachistów.
Wybrane publikacje.
Jest autorem (lub współautorem) wielu książek poświęconych tematyce szachowej, m.in.:

</doc>
<doc id="1117472" url="https://pl.wikipedia.org/wiki?curid=1117472" title="Krzysztof Turkowski">
Krzysztof Turkowski

Krzysztof Romuald Turkowski (ur. 17 maja 1954 we Wrocławiu) – historyk, wydawca, polityk samorządowy, menadżer mediów.
Życiorys.
Absolwent historii Uniwersytetu Wrocławskiego (1977), od 1977 do 1981 pracował jako bibliotekarz w Ossolineum. W latach 70. współpracownik KOR, SKS we Wrocławiu i NOWej, w sierpniu 1980 współorganizator strajków we Wrocławiu, wiceprzewodniczący Komitetu Założycielskiego NSZZ „Solidarność” Dolny Śląsk, a następnie rzecznik Zarządu Regionu NSZZ „Solidarność” Dolny Śląsk. Delegat na I zjazd „Solidarności” w Gdańsku (1981). Po wprowadzeniu stanu wojennego do 1983 ukrywał się i działał w podziemiu jako członek RKS. Jeden z redaktorów Z Dnia na Dzień, publikował również w Biuletynie Dolnośląskim. Organizator sieci chrześcijańskich uniwersytetów przy "Duszpasterstwie Ludzi Pracy" oraz grup duszpasterstwa akademickiego. Wykładowca "Tygodni Kultury Chrześcijańskiej." W latach 1989–1990 członek Wojewódzkiego Komitetu Obywatelskiego „Solidarności” we Wrocławiu.
Od 1990 radny miejski i sejmiku wojewódzkiego. 1990–1994 wiceprezydent Wrocławia. W latach 1995–1998 prezes PAlFILM, od 1997 doradca prezesa TV Polsat, członek Rady Nadzorczej RSTV, od 2003 prezes spółki Antena l, 2004-06 członek zarządu TV Puls. Od 2006 przewodniczący Rady Nadzorczej PAP. Przewodniczący Rady Nadzorczej TV Lubin. Laureat prezesa Polskiego Radia za działalność redakcyjną. Laureat nagrody prezydenta Wrocławia w 2007 roku.
Autor licznych publikacji w prasie solidarnościowej, podziemnej i emigracyjnej, cyklu rozmów z liderami emigracji londyńskiej, twórca audycji historycznych i politycznych w Radiu Wolna Europa, PR i w Radiu Kolor. Członek Prezydium Dolnośląskiej Federacji Kultury, przewodniczący Stowarzyszenia na Rzecz Rozwoju Wrocławia, wiceprzewodniczący Stowarzyszenia Nadawców Radiowych i Telewizyjnych i Stowarzyszenia Autorów Radiowych i Telewizyjnych.
W październiku 2011 roku powołany do Rady Polskiego Instytutu Sztuki Filmowej.
22 marca 1989 Został odznaczony przez prezydenta RP na uchodźstwie Krzyżem Kawalerskim Orderu Odrodzenia Polski, w 2007 został odznaczony Krzyżem Oficerskim tego Orderu. W 2022 otrzymał Krzyż Wolności i Solidarności oraz Złotą Odznakę Honorową Wrocławia.

</doc>
<doc id="1117473" url="https://pl.wikipedia.org/wiki?curid=1117473" title="La Courneuve – 8 Mai 1945">
La Courneuve – 8 Mai 1945

La Courneuve – 8 Mai 1945 – końcowa stacja linii 7 metra w Paryżu, położona w gminie La Courneuve.
Stacja.
Stacja została uruchomiona 6 maja 1987 jako zakończenie przedłużenia linii 7 od stacji "Fort d’Aubervilliers". W 2005 roku stacja przeszła remont.
Jest to obiekt podziemny. Posiada trójnawową halę peronową z 3 torami – z których środkowy służy i przyjazdom, i odjazdom pociągów – i dwoma peronami centralnymi. Na północ od stacji mieszczą się tory odstawcze. Ściany stacji są pokryte dekoracją przedstawiającą wschód lub zachód słońca nad morzem. Cztery spośród wyjść ze stacji prowadzą na perony tramwajowe, cztery pozostałe – na Place du 8 Mai 1945.
Pierwszy człon nazwy stacji pochodzi od gminy La Courneuve, na terenie której się znajduje. Drugi zaś odwołuje się do położonego nad stacją placu – "Place du 8 Mai 1945". Ten zaś upamiętnia kapitulację III Rzeszy 8 maja 1945 roku, która zakończyła II wojnę światową.
Przesiadki.
Na stacji możliwe są przesiadki do linii T1 tramwaju Île-de-France, do autobusów dziennych RATP, TRA i CIF oraz nocnych Noctilien.
Otoczenie.
O ile otoczenie stacji, dzielnica "Quatre Routes" jest miejscem w niewielkim stopniu atrakcyjnym turystycznie, o tyle jest to ważny punkt na handlowo-usługowej mapie miasta. W pobliżu stacji we wtorki, piątki i niedziele rano działa duży targ.
8 maja 1987 roku nad stacją odsłonięto pomnik "Mémorial de la Résistance" autorstwa Shelomo Selingera, nawiązujący do pomnika na miejscu obozu internowania w Drancy – Cité de la Muette tego samego autora. Do dawnego obozu można dojechać stąd linią tramwajową T1.
Autobusy linii 152 umożliwiają dojazd ze stacji do Muzeum Lotnictwa i Astronautyki Le Bourget, gdzie cyklicznie odbywa się Międzynarodowy Salon Lotniczy.
Regularnie na stacji odbywa się zwiedzanie przestrzeni na co dzień niedostępnych dla pasażerów, np. stanowisk manewrowych i utrzymania.

</doc>
<doc id="1117475" url="https://pl.wikipedia.org/wiki?curid=1117475" title="Helichrysum bracteatum">
Helichrysum bracteatum



</doc>
<doc id="1117476" url="https://pl.wikipedia.org/wiki?curid=1117476" title="Helichrysum">
Helichrysum



</doc>
<doc id="1117477" url="https://pl.wikipedia.org/wiki?curid=1117477" title="Cynara cardunculus">
Cynara cardunculus



</doc>
<doc id="1117478" url="https://pl.wikipedia.org/wiki?curid=1117478" title="Hieracium sabaudum">
Hieracium sabaudum



</doc>
<doc id="1117480" url="https://pl.wikipedia.org/wiki?curid=1117480" title="Hieracium laevigatum">
Hieracium laevigatum



</doc>
<doc id="1117483" url="https://pl.wikipedia.org/wiki?curid=1117483" title="Carlina vulgaris">
Carlina vulgaris



</doc>
<doc id="1117484" url="https://pl.wikipedia.org/wiki?curid=1117484" title="Grindelia camporum">
Grindelia camporum



</doc>
<doc id="1117485" url="https://pl.wikipedia.org/wiki?curid=1117485" title="Dimorphotheca sinuata">
Dimorphotheca sinuata



</doc>
<doc id="1117486" url="https://pl.wikipedia.org/wiki?curid=1117486" title="Samantha Carter">
Samantha Carter

Samantha „Sam” Carter – fikcyjna postać serii "Gwiezdne wrota" grana przez Amandę Tapping. Urodzona 29 grudnia 1968, zastępca dowódcy SG-1. Pełni rolę eksperta z dziedziny teoretycznej astrofizyki, jest liderem w dziedzinie technologii wrót i tuneli czasoprzestrzennych. Opracowała komputer wybierający współrzędne (odpowiednik DHD). Jest odważna i oddana sprawie oraz członkom drużyny. W 1999 roku awansowana na majora, w 2004 roku wraz z promocją na stopień podpułkownika została dowódcą SG-1. Później awansuje na pełnego pułkownika i zostaje dowódca ekspedycji Atlantis. Na początku 5. sezonu wraca na ziemię, aby pozbyć się ostatniego Goa’ulda Baala (wydarzenia ukazane w ). Przez krótki czas była nosicielem Tok’Ra Jolinar.

</doc>
<doc id="1117487" url="https://pl.wikipedia.org/wiki?curid=1117487" title="Dekanat Puławy">
Dekanat Puławy

Dekanat Puławy – jeden z 28 dekanatów w rzymskokatolickiej archidiecezji lubelskiej.
Parafie.
W skład dekanatu wchodzi 10 parafii:
Sąsiednie dekanaty.
Czarnolas "(diec. radomska)", Garbów, Kazimierz Dolny, Michów, Ryki "(diec. siedlecka)", Zwoleń "(diec. radomska)"

</doc>
<doc id="1117490" url="https://pl.wikipedia.org/wiki?curid=1117490" title="Daniel Sturridge">
Daniel Sturridge

Daniel Andre Sturridge (ur. 1 września 1989 w Birmingham) – angielski piłkarz pochodzenia jamajskiego, grający na pozycji napastnika w australijskim klubie Perth Glory.
Kariera klubowa.
Wychowanek Aston Villi, jako junior grał również w Coventry City, zaś w 2003 roku trafił do Manchesteru City. 3 lutego 2007 zadebiutował w jego barwach w Premier League w przegranym 0:2 meczu z Reading, w którym zmienił w drugiej połowie Jorgosa Samaras. 27 stycznia 2008 strzelił pierwszego gola dla Manchesteru w spotkaniu pucharu Anglii z Sheffield United (1:2), natomiast trzy dni później zdobył debiutancką bramkę w angielskiej ekstraklasie w pojedynku z Derby County, zapewniając swojemu zespołowi remis 1:1. W sezonie 2008/2009 rozegrał w Premier League 16 meczów i strzelił cztery gole, ponadto regularnie występował w spotkaniach Pucharu UEFA.
3 lipca 2009 roku podpisał czteroletni kontrakt z Chelsea. W londyńskim zespole zadebiutował 18 sierpnia w wygranym 3:1 meczu z Sunderlandem, natomiast pierwsze dwa gole strzelił 3 stycznia 2010 w spotkaniu pucharu Anglii z Watford (5:0). W sezonie 2009/2010 wraz z Chelsea wywalczył mistrzostwo Anglii oraz zdobył puchar kraju – w finałowym pojedynku z Portsmouth wystąpił w końcówce, zmieniając Nicolasa Anelkę. W kolejnych rozgrywkach pełnił funkcję rezerwowego, co spowodowało, że 31 stycznia 2011 został wypożyczony do Boltonu. W nowym zespole wywalczył miejsce w podstawowym składzie, stanowił również o jego sile ofensywnej – w 12 pojedynkach strzelił osiem bramek, m.in. dwie w zakończonym zwycięstwem 3:0 meczu z West Ham United i jedną w wygranym 2:1 spotkaniu z Arsenalem.
W sezonie 2011/2012, po powrocie do Chelsea, wywalczył miejsce w podstawowym składzie londyńskiej drużyny i regularnie zdobywał gole (m.in. dwa w wygranym 5:1 pojedynku z Boltonem). Po objęciu zespołu przez Roberto Di Matteo w marcu 2012 roku, Sturridge ponownie stał się rezerwowym. W 2012 roku wraz ze swoim klubem wywalczył puchar Anglii – w finałowym meczu z Liverpoolem nie wystąpił, lecz w spotkaniu wcześniejszej fazy z Birmingham City strzelił bramkę, która doprowadziła do remisu, a co za tym idzie do powtórzenia pojedynku. Ponadto z Chelsea wygrał rozgrywki Ligi Mistrzów – w finałowym meczu z Bayernem Monachium (1:1, k. 4:3) jednak nie zagrał.
2 stycznia 2013 roku podpisał kontrakt z Liverpoolem. 6 stycznia miał miejsce jego debiut w barwach "The Reds" i po siedmiu minutach gry trafił do siatki w meczu Pucharu Anglii z Mansfield Town. Tydzień później, wchodząc w przerwie z ławki rezerwowych, zadebiutował w rozgrywkach ligowych, w barwach Liverpoolu, strzelając kontaktowego gola w 75 minucie przegranego 2:1 meczu z Manchester United. 12 maja 2013 roku zanotował pierwszego hat-tricka w barwach klubu, w wygranym 3:1 wyjazdowym meczu z Fulham.
21 sierpnia 2019 roku podpisał trzyletni kontrakt z tureckim klubem Trabzonspor.
Kariera reprezentacyjna.
W 2008 roku wraz z reprezentacją do lat 19 uczestniczył w mistrzostwach Europy w Czechach, w których strzelił gola w ostatnim meczu grupowym z Grecją, przyczyniając się do zwycięstwa 3:0. Trzy lata później (2011) wystąpił w mistrzostwach Europy U-21 w Danii – został wybrany do „drużyny gwiazd” turnieju.
15 listopada 2011 roku zadebiutował w seniorskiej reprezentacji Anglii w wygranym 1:0 meczu ze Szwecją, w którym w drugiej połowie zmienił Theo Walcotta. W maju 2012 znalazł się na liście rezerwowej zawodników powołanych przez selekcjonera Roya Hodgsona do kadry na mistrzostwa Europy w Polsce i na Ukrainie, jednak ostatecznie w turnieju nie zagrał.
Sturridge znalazł się natomiast w 18-osobowym składzie reprezentacji Wielkiej Brytanii na Igrzyska Olimpijskie w Londynie w 2012 roku; podczas turnieju strzelił dwie bramki. Jednakowoż w spotkaniu ćwierćfinałowym z Koreą Południową nie wykorzystał „jedenastki” w serii rzutów karnych, co zadecydowało o wyeliminowaniu drużyny gospodarzy z dalszego udziału w Igrzyskach.
Życie prywatne.
Pochodzi z piłkarskiej rodziny. Jego ojciec Michael grał w rezerwach Birmingham City. Ma też dwóch wujków, z których jeden, Dean, był napastnikiem w Derby County, a drugi, Simon, grał w Stoke City.
Sukcesy.
Klubowe.
Chelsea
Liverpool

</doc>
<doc id="1117492" url="https://pl.wikipedia.org/wiki?curid=1117492" title="Centaurea montana">
Centaurea montana



</doc>
<doc id="1117494" url="https://pl.wikipedia.org/wiki?curid=1117494" title="Orzęsek">
Orzęsek



</doc>
<doc id="1117495" url="https://pl.wikipedia.org/wiki?curid=1117495" title="Artemisia vulgaris">
Artemisia vulgaris



</doc>
<doc id="1117499" url="https://pl.wikipedia.org/wiki?curid=1117499" title="Leontodon incanus">
Leontodon incanus



</doc>
<doc id="1117502" url="https://pl.wikipedia.org/wiki?curid=1117502" title="Boltonia asteroides">
Boltonia asteroides



</doc>
<doc id="1117503" url="https://pl.wikipedia.org/wiki?curid=1117503" title="Aster novi-belgii">
Aster novi-belgii



</doc>
<doc id="1117505" url="https://pl.wikipedia.org/wiki?curid=1117505" title="Aster novae-angliae">
Aster novae-angliae



</doc>
<doc id="1117506" url="https://pl.wikipedia.org/wiki?curid=1117506" title="Ambrosia artemisiifolia">
Ambrosia artemisiifolia



</doc>
<doc id="1117508" url="https://pl.wikipedia.org/wiki?curid=1117508" title="Dekanat Siedliszcze">
Dekanat Siedliszcze

Dekanat Siedliszcze – jeden z 28 dekanatów w rzymskokatolickiej archidiecezji lubelskiej. Dekanat został utworzony w 1992 roku.
Parafie.
W skład dekanatu wchodzi 10 parafii:
Sąsiednie dekanaty.
Chełm – Zachód, Hańsk "(diec. siedlecka)", Krasnystaw – Zachód, Łęczna, Piaski

</doc>
<doc id="1117509" url="https://pl.wikipedia.org/wiki?curid=1117509" title="Świątniki (Wrocław)">
Świątniki (Wrocław)

Świątniki (niem. "Schwentnig") – część Wrocławia we wschodniej części miasta, na lewym brzegu Oławy. Wchodzi w skład osiedla Księże i dawnej dzielnicy Krzyki. Niegdyś wieś służebna, obecnie stanowi teren wrocławskiego przedsiębiorstwa wodociągowgo, zaliczany do dzielnicy Krzyki.
Od sąsiadujących ze Świątnikami od zachodu i południa osiedli Księże Małe i Księże Wielkie oddziela Świątniki lewy dopływ Oławy – potok Zielona. Na północy, za Oławą, znajdują się Bierdzany i Nowy Dom, na wschodzie znajdują się z grunty podwrocławskich wsi Trestno i Radwanice.
Nazwa.
Miejscowość po raz pierwszy zanotowana w łacińskim dokumencie z 1148 roku jako "Suecina". Notowana także w 1203 "Suentech", 1234 "Zuencino", 1280 "Swentnick", 1309 "villa Sanctuariorum", 1360 "Swentnig", 1579 "Schwantnigk", 1669 "Swendnik".
Według niemieckiego językoznawcy Paula Hefftnera nazwa wywodzi się z języka polskiego. W książce o nazwach miejscowych regionu wrocławskiego z 1910 roku pisze, że nazwa miejscowości Świątniki pochodzi "Vom polnische świątnik der Domwachter, Kirchendiener, Kuster zu święty heilig, świętny geweiht, świątnica das Heiligtum (...)".
Historia.
Wieś wzmiankowana w 1201, własność opactwa św. Wincentego na Ołbinie (w 1425 16 łanów; w 1795 folwark i 16 mieszkańców) aż do kasaty w 1810; w I połowie XIX wieku mieszkała tu tylko jedna sześcioosobowa rodzina.
Na początku XX wieku zlokalizowano tu ujęcie wody (tereny wodonośne Wrocławia o powierzchni 1026 hektarów) i "Städtliche Wasserwerke" – miejską przepompownię wody na potrzeby wodociągów wrocławskich – Przepompownia Świątniki. Urządzenia przepompowni wyłączono z eksploatacji dopiero po ponad 90 latach (w roku 1996; jednocześnie w pobliżu wybudowano i uruchomiono nowy zakład produkcji wody), a całość objęto ochroną prawną, utrzymując oryginalny wystrój wnętrz maszynowni wyposażenie pochodzące z lat 1903–1905.

</doc>
<doc id="1117519" url="https://pl.wikipedia.org/wiki?curid=1117519" title="Cosmos bipinnatus">
Cosmos bipinnatus



</doc>
<doc id="1117522" url="https://pl.wikipedia.org/wiki?curid=1117522" title="Carthamus tinctorius">
Carthamus tinctorius



</doc>
<doc id="1117523" url="https://pl.wikipedia.org/wiki?curid=1117523" title="Heliktyt">
Heliktyt

Heliktyt (starogreckie "helikos " skręcający) – agrawitacyjna forma nacieku jaskiniowego, zwykle przybiera kształt nieregularnych zgrupowań niewielkich kryształków kalcytu lub aragonitu, które narastając tworzą fantazyjne formy drzewiaste. Heliktyty powstają w wyniku wytrącania się węglanu wapnia z wody podsiąkającej z podłoża. Powstają zwykle na ścianach i stropach, a także na stalaktytach i polewach. W polskich jaskiniach występują sporadycznie m.in. w Tatrach Zachodnich w Bańdziochu Kominiarskim (Heliktytowa Galeria) i w Sudetach w Jaskini Niedźwiedziej (Heliktytowy Zaułek).

</doc>
<doc id="1117524" url="https://pl.wikipedia.org/wiki?curid=1117524" title="Dekanat Świdnik">
Dekanat Świdnik

Dekanat Świdnik – jeden z 28 dekanatów w rzymskokatolickiej archidiecezji lubelskiej.
Parafie.
W skład dekanatu wchodzi 7 parafii:
Sąsiednie dekanaty.
Lublin – Podmiejski, Lublin – Południe, Lublin – Wschód, Łęczna, Piaski

</doc>
<doc id="1117525" url="https://pl.wikipedia.org/wiki?curid=1117525" title="Paka nizinna">
Paka nizinna

Paka nizinna, dawniej: paka ("Cuniculus paca") – gatunek dużego południowoamerykańskiego gryzonia z rodziny pakowatych. Zamieszkuje tropikalne i subtropikalne regiony Ameryki od środkowego Meksyku na północy do Paragwaju na południu.
Systematyka.
Wyróżnia się pięć podgatunków paki nizinnej:
Budowa ciała.
Długość głowy i tułowia dorosłej paki nizinnej osiąga 60–80 cm (ogona 2–3 cm), przy masie ciała do 10 kg. Wybarwienie sierści ciemnobrunatne, z białymi plamami na bokach, a w części brzusznej białe. Paki nizinne mają duże głowy. Przy wydawaniu dźwięków paka wykorzystuje jamę w łuku brwiowym, która służy jako rezonator. Jest to wyjątkowa cecha wśród innych ssaków.
Tryb życia.
Paka nizinna wiedzie naziemny tryb życia, jest aktywna nocą, a dnie spędza w wydrążonych przez siebie norach. Potrafi pływać. Być może wiodą samotniczy tryb życia, bowiem napotyka się zwykle pojedyncze osobniki. Obserwowane jednak były także grupy składające się z kilku osobników; w ocenie Limy i współpracowników (2018) pod względem różnorodności i złożoności wydawanych dźwięków paka nizinna przypomina przedstawicieli grupy Caviomorpha żyjących w grupach. Zdaniem autorów rezygnacja przedstawicieli gatunku z życia w grupach na rzecz samotniczego trybu życia może być rezultatem intensywnych polowań na przedstawicieli gatunku oraz zmian środowiska, w którym żyją.
Ekologia.
Paka nizinna jest roślinożercą. Dietę stanowią owoce i zielone części roślin. Siedlisko stanowią nadwodne tereny lasów tropikalnych.

</doc>
<doc id="1117526" url="https://pl.wikipedia.org/wiki?curid=1117526" title="Raffaele Monaco La Valletta">
Raffaele Monaco La Valletta

Raffaele Monaco La Valletta (ur. 23 lutego 1827 w Aquila, zm. 14 lipca 1896 w Agerola) – włoski kardynał.
Życiorys.
Urodził się w Aquila. Studiował w Rzymie, uzyskując doktorat z teologii i prawa. W 1849 przyjął święcenia kapłańskie. Od 1854 pracował w Kurii Rzymskiej. Papież Pius IX na konsystorzu 13 marca 1868 mianował go kardynałem prezbiterem tytułu Santa Croce in Gerusalemme. Uczestniczył w Soborze Watykańskim I. Opat komendatoryjny klasztoru benedyktyńskiego w Subiaco od marca 1873 do listopada 1884. W styczniu 1874 został tytularnym arcybiskupem Heraklei i przyjął sakrę biskupią z rąk Piusa IX. Wikariusz generalny diecezji rzymskiej 1876-1884. Brał udział w konklawe 1878. W lutym 1884 stanął na czele Penitencjarii Apostolskiej oraz Świętego Oficjum Inkwizycji (obie funkcje sprawował już do śmierci). 24 marca 1884 awansował do rangi kardynała biskupa, otrzymując diecezję suburbikarną Albano. Archiprezbiter bazyliki laterańskiej od 1885. Dziekan św. Kolegium Kardynałów, prefekt św. Kongregacji ds. Ceremonii i biskup Ostia e Velletri od 1889. W czerwcu 1894 wybrano go komendatariuszem rzymskiego przeoratu zakonu joannitów. Zmarł w Agerola.

</doc>
<doc id="1117527" url="https://pl.wikipedia.org/wiki?curid=1117527" title="Klag">
Klag

Klag – góralskie określenie podpuszczki uzyskiwanej z żołądków cieląt lub jagniąt, które jeszcze nie jadły trawy.

</doc>
<doc id="1117528" url="https://pl.wikipedia.org/wiki?curid=1117528" title="Raffaele Monaco de Valletta">
Raffaele Monaco de Valletta



</doc>
<doc id="1117529" url="https://pl.wikipedia.org/wiki?curid=1117529" title="Tannhäuser (opera)">
Tannhäuser (opera)

Tannhäuser – opera Richarda Wagnera w trzech aktach, do libretta kompozytora (po niemiecku). Pełny tytuł to "Tannhäuser i wartburski turniej śpiewaczy" ("Tannhäuser und der Sängerkrieg auf Wartburg"). Ukończona w 1845, premiera wersji drezdeńskiej odbyła się 19 października 1845, a wersji paryskiej (wykonywanej dzisiaj) 13 marca 1861.
Treść.
Opera opowiada o niemieckim rycerzu (a przy okazji śpiewaku i poecie – minnesingerze), Tannhäuserze, który odnalazł drogę do legendarnej góry Wenus ("Venusberg"). Spędził długi czas z boginią na rozkoszach miłosnych, w końcu jednak zapragnął wrócić do ziemskiego świata, by zaznać wolności. Początkowo bogini nie chce go oswobodzić, potem zgadza się, ale wpada we wściekłość i różnymi sposobami próbuje nakłonić rycerza do zmiany zdania. Jednak gdy on przyzywa imię Maryi,"Venusberg" znika, pojawiają się zielone wzgórza Turyngii. Młody pasterz swoim śpiewem wita nadchodzący maj. Tannhäuser widzi przechodzących pielgrzymów, spieszących do Rzymu, i uświadamia sobie ogrom swoich grzechów. Rycerze landgrafa Turyngii Hermana, dawni towarzysze Tannhäusera, odnajdują go podczas polowania i namawiają, by powrócił z nimi na zamek Wartburg. Tannhäuser nie daje się przekonać, dopóki Wolfram von Eschenbach, jego przyjaciel, nie przypomina mu o Elżbiecie, siostrzenicy landgrafa.
W akcie II okazuje się, że Elżbieta nadal kocha Tannhäusera. Tymczasem na Wartburg przybywają goście (chór „Freudig begrüssen wir”). Wkrótce odbywa się turniej śpiewaczy – tematem jest istota miłości. Jako pierwszy występuje Wolfram, w swojej pieśni wielbiąc miłość obyczajną, dworską. Tannhäuser – który kiedyś złożył Wenus przysięgę, że jeśli go wyswobodzi, zawsze będzie ją wielbił swoją pieśnią – śpiewa na cześć bogini o miłości ziemskiej, nieczystej, czym ściąga na siebie gniew pozostałych rycerzy – ich oburzenie sięga szczytu, gdy bohater wyjawia, że był w "Venusbergu". Wszystkie damy, urażone, opuszczają salę, z wyjątkiem Elżbiety, osłupiałej, podtrzymującej się filaru, by nie upaść. Rycerze chcą zabić Tannhäusera, jednak Elżbieta go broni. W oddali słychać pieśń pielgrzymów i Tannhäuser wyrusza wraz z nimi do Rzymu, by błagać papieża o odpuszczenie grzechów.
W akcie III jest już jesień. Te same pola, na których znalazł się Tannhäuser po zniknięciu "Venusbergu", ukazują się nam w złotobrązowych barwach. Wolfram widzi Elżbietę, modlącą się o zbawienie Tannhäusera (aria „Allmächtige Jungfrau” – „Wszechmocna Dziewico”, modlitwa do Maryi). Wracają pielgrzymi, jednak nie ma wśród nich Tannhäusera. Wkrótce Elżbieta odchodzi, znikając we mgle, a Wolfram (który sekretnie kocha Elżbietę) śpiewa arię „O du, mein holder Abendstern” („O, moja droga gwiazdo wieczorna”). Słyszy go Tannhäuser, który samotnie powraca z Rzymu, początkowo traktując Wolframa oschle i ironicznie. Wolfram jednak mówi, że współczuje Tannhäuserowi, na co ten wyznaje swoją rozpacz: papież przyjął go, lecz powiedział, że prędzej jego pastorał zakwitnie, niż Niebiosa przebaczą grzesznemu rycerzowi. Tannhäuser chce wrócić do "Venusbergu" – Wolfram próbuje go od tego odwieść, jednak pojawia się Wenus we własnej osobie, wzywając do siebie Tannhäusera. Nadchodzi orszak ze zwłokami Elżbiety, którego jednak Tannhäuser, bliski całkowitego zatracenia, nie dostrzega. Ratuje go dopiero Wolfram, przyzywający imię ukochanej – Wenus znika, widząc swoją klęskę. Tannhäuser umiera, wołając „Święta Elżbieto, módl się za mnie!” i pojawia się chór pielgrzymów, obwieszczających, że pastorał papieża zakwitł – Tannhäuser będzie zbawiony.
Inne.
Libretto opery Wagner oparł na średniowiecznej legendzie, inspirację czerpiąc m.in. z wersji Heinego. Uwertura do opery jest bardzo popularna i często wykonuje się ją osobno. Oprócz „Allmächtige Jungfrau” Elżbieta śpiewa jeszcze arię „Dich teure Halle”. Dyskusja Tannhäusera z Wenus w pierwszym akcie jest najbardziej nowatorską częścią opery.

</doc>
<doc id="1117531" url="https://pl.wikipedia.org/wiki?curid=1117531" title="Achillea filipendulina">
Achillea filipendulina



</doc>
<doc id="1117533" url="https://pl.wikipedia.org/wiki?curid=1117533" title="Bolesław Miciński">
Bolesław Miciński

Bolesław Miciński (ur. 23 kwietnia 1911 w Mokrej (Podole), zm. 30 maja 1943 w Laffrey, Francja) – polski eseista, poeta i filozof, autor napisanych językiem literackim, bliskich poezji esejów i szkiców filozoficznych opublikowanych w tomach "Podróże do piekieł" (1937) oraz "Portret Kanta i trzy eseje o wojnie" (1947). 
Życiorys.
Absolwent Gimnazjum im. Tadeusza Reytana w Warszawie (1931). Ukończył studia filozoficzne na Uniwersytecie Warszawskim (1937), naukę kontynuował w Paryżu i Grenoble. Po powrocie do Polski pracował jako asystent Władysława Tatarkiewicza na Wydziale Filozofii Uniwersytetu Warszawskiego. Od 1932 przez dwa lata był członkiem redakcji czasopisma „Zet”, w 1935 otrzymał etat kierownika działu krytyki literackiej w „Prosto z Mostu”, w 1938 przeniósł się do Polskiego Radia, gdzie był redaktorem działu prozy. W 1939 wyemigrował do Francji, w Paryżu został współpracownikiem „Wiadomości Polskich”. W 1940 zamieszkał w Laffrey koło Grenoble, gdzie zmarł na gruźlicę. Spoczywa na cmentarzu w Laffrey.
Był bratankiem poety Tadeusza Micińskiego. Mąż Haliny Micińskiej-Kenarowej z d. Krauze. Ich córka Anna Micińska była znawczynią dzieł Witkacego, z którym przyjaźnił się jej ojciec.
W 1997 roku powstał telewizyjny film dokumentalny "Bolesław Miciński" (scenariusz Maciej Nowicki i Grzegorz Krawczyk), a w 2011 roku nakładem Biblioteki „Więzi” w Warszawie ukazała się dwutomowa edycja "Pism zebranych" Bolesława Micińskiego (tom I: "Podróże do piekieł: eseje", ; tom II: "Treść i forma: artykuły i recenzje", ).

</doc>
<doc id="1117537" url="https://pl.wikipedia.org/wiki?curid=1117537" title="Dekanat Turobin">
Dekanat Turobin

Dekanat Turobin – jeden z 28 dekanatów w rzymskokatolickiej archidiecezji lubelskiej.
Parafie.
W skład dekanatu wchodzi 11 parafii:
Sąsiednie dekanaty.
Biłgoraj – Północ "(diec. zamojsko-lubaczowska)", Bychawa, Krasnystaw – Wschód, Krasnystaw – Zachód, Modliborzyce "(diec. sandomierska)", Piaski, Szczebrzeszyn "(diec. zamojsko-lubaczowska)"

</doc>
<doc id="1117538" url="https://pl.wikipedia.org/wiki?curid=1117538" title="Park Młociński w Warszawie">
Park Młociński w Warszawie

Park Młociński, właśc. Las Młociny – park leśny znajdujący się w dzielnicy Bielany w Warszawie, między ulicami Papirusów, Pułkową, Dziwożony (Parkową po stronie Łomianek) i lewym brzegiem Wisły, przy północnej granicy miasta. 
Teren lasu wchodzi w skład Obwodu Bielany-Młociny Lasów Miejskich jako "Uroczysko Młociny". Na południu lasu znajduje się użytek ekologiczny "Przy Lesie Młocińskim" o powierzchni 4,82 ha, obejmujący śródleśną łąkę wraz z otuliną, wchodzący w skład miejskiego kompleksu leśnego Las Młociny. Jest uznawany jest za jeden z najważniejszych elementów systemu przyrodniczego stolicy.
Historia.
Pierwotnie na dzisiejszych Młocinach wymieniana była wieś "Młoszczyny", której nazwa pochodziła od słów młoka, młaka, które oznaczały moczar, bagno, mokrą łąkę. Wieś książęca położona była w Puszczy Młocińskiej, będącej częścią pradawnej Puszczy Mazowieckiej i pierwsze wzmianki pochodzą z XIV wieku, a rozwojowi wsi sprzyjał trakt z Warszawy do Zakroczymia. Na obszarze puszczy w XVI wieku założony został królewski zwierzyniec, a w XVIII wieku powstał tu pałac Brühla na Młocinach otoczony parkiem krajobrazowym wraz z własnym zwierzyńcem. W 1822 na Młociny i Bielany zaczęły docierać pierwsze konne omnibusy, nazywane "żurnalierami".
W 1907 roku magistrat miasta Warszawy zakupił teren tzw. "Budek" i "Gór Burakowskich" pod planowany park miejski i w roku 1930 pojawia się ona na planach jako "Młociński Park Miejski". W tym czasie, od roku 1913 w sąsiedztwie parku powstaje plan budowy miasta-ogrodu Młociny według projektu architekta Ignacego Miśkiewicza. Plan ten przewidywał budowę kilkuset willi na terenie przyległym do pałacu, jednak projekt ten udaremnił wybuch I wojny światowej. W tym czasie na Młociny można już było dotrzeć parostatkiem lub autobusem, a planowana była też budowa tramwaju, zrealizowana dopiero po II wojnie światowej (linia nr 28 zlikwidowana w latach 70. XX wieku przy budowie Wisłostrady). Sam teren parku w tym czasie już był modnym i lubianym miejscem wypoczynku warszawiaków. W 1929 otwarta została w sąsiedztwie parku także linia kolejowa Warszawa Gdańska - Palmiry, zlikwidowana w latach 40. XX wieku.
W czasie II wojny światowej teren parku był terenem walk – w czasie wojny obronnej w 1939 roku 30 Pułk Strzelców Kaniowskich dowodzony przez mjr Bolesława Kamińskiego toczył tu opóźniający bój z Niemcami, teren ten też znalazł się w obszarze działania Zgrupowania AK Kampinos, szczególnie aktywnego w okresie powstania warszawskiego. Śladami tych walk są do dziś ślady pocisków w starodrzewie i kule wyłuskiwane z drewna ściętych starych drzew.
W lesie znajdują się groby polskich żołnierzy z 21 Pułku Ułanów Nadwiślańskich poległych w czasie bitwy pod Łomiankami. 
Współczesność.
Pomimo stosunkowo niewielkiej powierzchni, pod względem przyrodniczym las cechuje się dużą różnorodnością, na co mają wpływ znaczne zróżnicowanie rzeźby terenu, różne rodzaje gleb oraz warunki wilgotnościowe, co ma związek z płynącą obok Wisłą.  
Oprócz funkcji rekreacyjnych dokonywane są tu zabiegi typowe dla kompleksów leśnych tzn. gospodarka leśna i łowiecka, w tym dokarmianie zwierząt. Znaczny obszar lasu zajmują zróżnicowane drzewostany od boru świeżego poprzez lasy mieszane do lasów łęgowych. Wśród drzew dominuje tu sosna, dąb, olcha i jesion, a wśród zwierząt można spotkać tu liczne ptaki, ale i duże ssaki wędrujące tu z Puszczy Kampinoskiej – dziki, sarny, łosie i inne drobniejsze zwierzęta.
Teren lasu objęty jest różnymi formami ochrony:
Spacer po lesie odbywa się po dwóch wytyczonych obwodnicach łączących się za sobą, przy których zlokalizowane są parkingi, place zabaw, ścieżka sprawnościowa, miejsca piknikowe i 2 punkty widokowe na drewnianych podestach.

</doc>
<doc id="1117539" url="https://pl.wikipedia.org/wiki?curid=1117539" title="Francesco Renzio">
Francesco Renzio

Francesco Renzio (zm. 27 września 1390) – włoski kardynał okresu wielkiej schizmy zachodniej, reprezentujący rzymską obediencję.
Życiorys.
Pochodził z Alife. Był krewnym papieża Urbana VI, który mianował go najpierw protonotariuszem apostolskim, a później kardynałem diakonem Sant'Eustachio (przed 13 kwietnia 1383). Był wikariuszem Urbana VI w prowincji Campagna e Marittima. Brał udział w konklawe 1389 i zmarł w Rzymie niespełna rok po jego zakończeniu.

</doc>
<doc id="1117541" url="https://pl.wikipedia.org/wiki?curid=1117541" title="Bitwa pod Clontibret">
Bitwa pod Clontibret

Bitwa pod Clontibret – starcie zbrojne, które miało miejsce 27 maja 1595 r. w trakcie irlandzkiej wojny dziewięcioletniej (1594–1603), w rejonie dzisiejszego hrabstwa Monaghan w północnej Irlandii.
Starcie pomiędzy angielskimi wojskami królowej Elżbiety I a rebeliantami irlandzkimi pod wodzą Hugh O'Neilla (2 Earl of Tyrone) zakończyło się zwycięstwem Irlandczyków i było pierwszą poważną porażką wojsk angielskich w czasie wojny.
Przed bitwą.
Wojnę rozpoczęły angielskie próby zajęcia garnizonów położonych na południowej granicy terenów należących do O'Neilla. W odpowiedzi na to O'Neill wraz ze swoimi wojskami obległ Monaghan Castle. Z pomocą angielskiemu garnizonowi z miejscowości Dundalk wyruszyły przeciwko rebeliantom wojska angielskie pod wodzą Sir Henry'ego Bagenala. Jego siły liczyły 1750 żołnierzy, w większości mało doświadczonych rekrutów. Dominowała piechota uzbrojona w muszkiety i piki, niewielu zaś było kawalerzystów. 
Bitwa.
Angielskie siły w pobliżu miasta Monaghan wpadły w zastawioną przez rebeliantów zasadzkę. Irlandczycy zajmujący pozycje w lasach w pobliżu drogi prowadzącej do Crossdale (6,5 km od Monaghan) powitali Anglików salwą z muszkietów. Zaskoczeni ludzie Bagenala ratowali się ucieczką w kierunku garnizonu Monaghan Castle, tracąc 12 żołnierzy zabitych i 30 rannych. 
Dwa dni później, 27 maja, Bagenal na czele swojej kolumny wojska skierował się w kierunku Newry. Wybrał jednak mniej bezpieczny szlak prowadzący przez Drumlin i Clontibret. Pagórkowaty i pokryty moczarami teren nadawał się i tym razem idealnie do przygotowania zasadzki. Anglicy szybko zostali ostrzelani i w pobliżu Clontibret wpadli po raz kolejny w pułapkę. 
Siły O'Neilla liczące 4500 ludzi składały się z żołnierzy z klanów O'Neillów, MacMahonów i Maguirów a także żołnierzy szkockich. W trakcie ataku Anglików ze skrzydeł zaatakowała kawaleria irlandzka, zabijając wielu napastników. W walce cudem śmierci uniknął także sam O'Neill, toczący pojedynek z jednym z oficerów angielskich, Seagravem. W trakcie tej walki O'Neill odciął Anglikowi rękę, zabijając go następnie pchnięciem sztyletu. 
Z nastaniem zmierzchu ataki Irlandczyków stały się coraz mocniejsze, co spowodowało wycofanie się Anglików na wzgórze Ballymacowen, gdzie zajęli nowe pozycje. O'Neill nie podjął jednak pościgu, prawdopodobnie ze względu na wyczerpanie się prochu. Pozwoliło to Anglikom na wzmocnienie swoich sił posiłkami z miejscowości Newry. Do dalszych walk jednak nie doszło.
Po bitwie.
Bitwa była zaskoczeniem dla rządu angielskiego, dużo mówiono o wielkim zwycięstwie rebeliantów. Rzeczywista liczba poległych wahała się znacznie w zależności, która ze stron ją podawała. Bagenal informował o 31 zabitych i 109 rannych podczas tego drugiego starcia, w rzeczywistości straty angielskie były znacznie wyższe. 

</doc>
<doc id="1117548" url="https://pl.wikipedia.org/wiki?curid=1117548" title="Stalag 8 A">
Stalag 8 A



</doc>
<doc id="1117551" url="https://pl.wikipedia.org/wiki?curid=1117551" title="Marcin Dróżdż">
Marcin Dróżdż

Marcin Dróżdż (ur. 21 marca 1983) – polski lekkoatleta, wieloboista. 
Osiągnięcia.
Zawodnik Zawiszy Bydgoszcz. Wicemistrz światowych igrzysk wojskowych w Hajdarabadzie (2007). Trzykrotny mistrz Polski w dziesięcioboju (2007, 2008, 2011). Trzykrotny halowy mistrz Polski w siedmioboju (2007, 2009, 2010). Reprezentant Polski w Pucharze Europy w wielobojach. 18. zawodnik mistrzostw Europy (Barcelona 2010).

</doc>
<doc id="1117552" url="https://pl.wikipedia.org/wiki?curid=1117552" title="Karol Klobassa-Zrencki">
Karol Klobassa-Zrencki

Karol Klobassa-Zrencki (właściwie Karol Klobassa, od 1883 Karol Klobassa Ritter von Zrencki, a od 1886 Karol Klobassa Ritter von Zrencki) (ur. 4 listopada 1823 w Drohobyczu, zm. 7 lutego 1886 w Krakowie, pochowany w Zręcinie) – przemysłowiec, ziemianin, filantrop.
Młodość.
Jako syn urzędnika cesarskiego, ziemianina i właściciela różnych miejscowości , Rudolfa Klobassy i Zofii Wojtowicz, otrzymał solidne wykształcenie, najpierw domowe, później w gimnazjum w Tarnowie. Po zdaniu matury udał się do Wiednia (1840-1843), gdzie studiował na politechnice. Później pojechał do Hohenheim (1843-1845), by studiować drugi fakultet na wydziale agronomicznym na Akademii Rolniczej. W tym czasie związał się z Kazimierzem Grocholskim oraz Andrzejem Potockim. Te znajomości zaowocowały jego zainteresowaniami politycznymi. Wziął on udział w Spisku Galicyjskim, wskutek czego w 1846 roku na okres 11 miesięcy został uwięziony w Sanoku przez władze austriackie.
Dziedzic.
W 1847 roku osiadł na stałe w Zręcinie. Zarządzał majątkiem ojca, choć faktycznym właścicielem stał się dopiero po jego śmierci w 1848 roku. Mieszkańcy z pewnym dystansem powitali nowego ziemianina. Martwił ich fakt, że korzenie polskie dziedzica zostały zatarte od setek lat, kiedy to rycerz Kiełbasa po bitwie pod Grunwaldem został uhonorowany przez Jagiełłę i osadzony na Morawach. Tam nazwisko Kiełbasa uległo translacji na Klobassa. Karol szybko zdobył uznanie mieszkańców Zręcina, bo uchodził za człowieka, który nie pragnął za wszelką cenę się bogacić na krzywdzie podwładnych. Czas spędzony w więzieniu, a właściwie oskarżenie, jakie skierował zaborca w stronę jego osoby wzmogło zaufanie miejscowej ludności do niego, czego zwieńczeniem był przydomek "dobry pan". Potwierdzeniem tego przydomku jest fakt, że Karol wraz z bardzo nielicznymi podpisał memoriał do cesarza w sprawie zniesienia pańszczyzny, a na własną rękę zniósł ją w Zręcinie. Gdzie, jak wspomina Maria Guzik, nie było już słychać głosu zarządcy, który wcześniej jeździł po miejscowości wierzchem na koniu i przez tubę nawołując, aby wychodzić z chałup i ruszać na pola. Zniesienie przymusu pracy dało możliwość pracy zarobkowej wszystkim mieszkańcom i podnoszeniu ich statusu. Jednak ta decyzja wkrótce zachwiała jego majątkiem. Bardzo niespodziewanie, zabrakło mu pieniędzy na opłacenie siły najemnej. 5 października 1848 roku zawarł związek z 2 lata starszą Ludwiką Zygmuntowską . Było to małżeństwo bardzo korzystne, bo Karol niezwykle kochał małżonkę za temperament, ale przede wszystkim wzbogacił się. Ludwika była jedynaczką, więc miejscowości, jakie posiadał jej ojciec, Szymon, zostały jej ofiarowane w posagu. Kobieta odznaczała się niezwykłą urodą, lecz była chorowita i zmarła w 1854 roku po urodzeniu bliźniąt. Jej ciało na znak miłości zostało zabalsamowane i złożone w rodzinnej kaplicy w kryształowej trumnie. W 1862 roku Karol poślubił 19-letnią hrabiankę Helenę Olimpię Bobrowską, córkę Napoleona Gerwazego Protazego Bobrowskiego, którego wielki modrzewiowy dwór stał jeszcze w Zręcinie. 
Z pierwszego małżeństwa miał 2 synów: Wiktora i Ludwika, a z drugiego Stanisława.
Pierwsza na świecie kopalnia ropy naftowej.
Majątek Karola został powiększony. Sady się już rozwinęły i bardzo wzbogacił się na produkcji wina jabłkowego "Sidry" bądź "Cidry". Był to wtedy jego podstawowy dochód, jednak zdecydowany wpływ na majątek Klobassy wywarła spółka zawarta pomiędzy nim a Tytusem Trzecieskim. Wcześniej pozwolił Trzecieskiemu i Ignacemu Łukasiewiczowi na prowadzenie odwiertów na terenie własnych posiadłości. Za to po roku mieli oni zapłacić sumę 80 guldenów. Po roku nic nie znaleźli, więc Karol anulował im zapłatę i pozwolił szukać dalej, aż wreszcie od utworzenia spółki minęło 5 lat i nic nie znaleziono. W 1860 zawarli kolejną umowę, gdzie Karol wniósł kapitał w wysokości 1000 guldenów i tyle samo Trzecieski. Zaczęli ponowne odwierty i nie wydali nawet 200 guldenów, kiedy z głębokości 22 metrów trysnęła ropa. Był to szyb "Wojciech". Ropy było tyle, że brakowało beczek i naczyń, by ją pomieścić. W 1871 roku spółka rozpadła się i Karol został jedynym właścicielem pierwszej na świecie kopalni ropy w Bóbrce koło Krosna.
Pierwsza spółka działała na zasadzie umowy dżentelmeńskiej. Jak podaje Brzozowski "nie było żadnych dokumentów". Dlatego trzeba sprzeciwić się marginalizowaniu Klobassy w konfrontacji z Łukasiewiczem, który nic by nie osiągnął, bez Karola. Na początku mówiło się o jakimś spisku, który miał zniszczyć autorytet Klobassy. Inną natomiast sprawą jest powstanie pierwszego koncernu naftowego, jak to można dzisiaj śmiało określić, czyli stworzeniu Grupy Kapitałowej, w skład której wchodziły spółki zajmujące się wierceniami, eksploatacją i rafinacją ropy. To rzeczywiście było zasługa nie tylko Klobassy, ale także Łukasiewicza i Trzecieskiego. Koncern za pierwsze 10 lat przyniósł zysk 1 500 000 zł. Jednak nie Łukasiewicz, ani Trzecieski, ale Klobassa uczynił swoją kopalnię w Bóbrce największą i najnowocześniejszą aż do I wojny światowej. Dbał bardzo o poziom techniczny, a syna i Jabłońskiego wysłał do USA do poznania tamtejszych osiągnięć w dziedzinie wierceń.
Lata późniejsze.
W międzyczasie doprowadził do świetności zabudowania folwarczne z majątku Bobrowskiego i wybudował nowe. W 1861 skończył budowę piętrowego, podpiwniczonego pałacu na wzgórzu, który okalały sztuczne stawy, sadzawki, oranżerie, lodownie, kuźnie, powozownie, altany, a nawet sztuczna wyspa, która stała na środku sztucznej rzeki, stworzonej również z jego inicjatywy, tamy, dworek dla służby (tzw. rządcówka), budynek szkoły prywatnej z pomieszczeniami dla nauczyciela oraz drugą szkołę dla wiejskich dzieci zamieszkałych na terenach jego majątku, ponadto tory wyścigowe dla koni, park, plac biesiadny ze sceną oraz wodociąg ciągnięty z pobliskiej Góry Śliwińskiej. Sfinansował również budowę mostu i wielu dróg w Krośnie, za co otrzymał honorowe obywatelstwo tego miasta. W 1883 otrzymał od cesarza austriackiego drugi stopień szlachectwa ("Ritterstand")i. Ponadto otrzymał pośmiertny odpust zupełny, licząc od niego na trzy pokolenia od samego papieża Piusa XI w 1899 roku. Zmarł w Zręcinie i na tamtejszym cmentarzu, w rodzinnej kaplicy, został pochowany. Został zapamiętany jako hojny dobroczyńca, lecz zapomniany dla świata. Obecnie ulica przy której mieszkał nosi jego imię. Do tej pory mieszkają tu jego potomkowie, ale już nie w pałacu, który został spalony i rozgrabiony w 1913, a ruiny kilka lat później rozebrane, tylko w "rządcówce" i prywatnych domach.

</doc>
<doc id="1117553" url="https://pl.wikipedia.org/wiki?curid=1117553" title="Las Młociny">
Las Młociny



</doc>
<doc id="1117560" url="https://pl.wikipedia.org/wiki?curid=1117560" title="Birmingham City Football Club">
Birmingham City Football Club



</doc>
<doc id="1117561" url="https://pl.wikipedia.org/wiki?curid=1117561" title="Paka (ujednoznacznienie)">
Paka (ujednoznacznienie)

Zobacz też:

</doc>
<doc id="1117562" url="https://pl.wikipedia.org/wiki?curid=1117562" title="Tojad wiechowaty">
Tojad wiechowaty

Tojad wiechowaty ("Aconitum degenii" Gáyer) – gatunek rośliny z rodziny jaskrowatych. W Polsce występuje tylko jego podgatunek "Aconitum degenii" subsp. "degenii", w Polsce uznany za rzadki. 
Rozmieszczenie geograficzne.
Jest endemitem wschodniokarpackim i południowokarpackim. Występuje w Bieszczadach, Gorganach, Czarnohorze, Czywczynie, Górach Hryniewskich, Rodniańskich, Marmaroskich, Bystrzyckich, Bukowińskich i na Zakarpaciu, w Polsce osiągając północno-zachodnią granicę zasięgu. W Polsce występuje wyłącznie w Bieszczadach Zachodnich na kilkunastu stanowiskach: miejscowość Moczarne i nad potokiem Solinka, dolina Terebowca, Wołosatki, Sanu od Smolnika po Dwernik, na Małej Rawce, w źródliskach potoku Zdegowa i w Wetlinie.
Biologia i ekologia.
Bylina, hemikryptofit. Kwitnie od lipca do września. Rośnie w źródliskach, ziołoroślach, kamieńcach nadrzecznych, górskiej olszynie bagiennej i żyznej buczynie karpackiej. Liczba chromosomów 2n=16..
Zagrożenia i ochrona.
Roślina podlega w Polsce ochronie ścisłej.
Kategorie zagrożenia taksonu:
Wszystkie dziko rosnące w Polsce okazy tojadu wiechowatego są chronione na obszarze Bieszczadzkiego Parku Narodowego, podjęto też jego uprawę w Ogrodzie Botanicznym PAN w Warszawie-Powsinie. Zagrożeniem dla niego może być tylko zrywanie go (ze względu na ładne kwiaty) i wykopywanie do ogródków, szczególnie w pobliżu szlaków turystycznych.

</doc>
<doc id="1117564" url="https://pl.wikipedia.org/wiki?curid=1117564" title="Piotr Pandza">
Piotr Pandza

Piotr Pandza (ur. 1884 w Grudzicach, zm. 1945) – polski działacz niepodległościowy.
Syn Piotra Pandzy - seniora. Działacz Związku Polaków w Niemczech, Związku Harcerstwa Polskiego i Związku Polskiej Młodzieży Katolickiej. 
Po wybuchu II wojny światowej aresztowany został przez Niemców w 1939 i osadzony w obozie koncentracyjnym w Buchenwaldzie, następnie Majdanku, Auschwitz, Mauthausen-Gusen, Melk i Ebensee. Patronuje jednej z ulic w Opolu.

</doc>
<doc id="1117567" url="https://pl.wikipedia.org/wiki?curid=1117567" title="Dekanat Urzędów">
Dekanat Urzędów

Dekanat Urzędów – jeden z 28 dekanatów w rzymskokatolickiej archidiecezji lubelskiej.
Parafie.
W skład dekanatu wchodzi 8 parafii:
Sąsiednie dekanaty.
Bełżyce, Kraśnik, Opole Lubelskie, Ożarów "(diec. sandomierska)", Zaklików "(diec. sandomierska)", Zawichost "(diec. sandomierska)"

</doc>
<doc id="1117575" url="https://pl.wikipedia.org/wiki?curid=1117575" title="Tojad wschodniokarpacki">
Tojad wschodniokarpacki

Tojad wschodniokarpacki ("Aconitum lasiocarpum" (Rchb.) Gáyer) – gatunek rośliny z rodziny jaskrowatych. Gatunek rodzimy, w Polsce uznany za zagrożony. Znane są jego stanowiska tylko w Bieszczadach Zachodnich. Występuje tutaj w dolinie potoków Terebowiec i górnego biegi potoku Wołosaty (do Pszczelin), wzdłuż rzeki Solinka od miejscowości Cisna do miejscowości Buk, Nasiczniańskiego Potoku i potok Niedźwiedź oraz na Połoninie Wetlińskiej i Caryńskiej.
Zmienność.
Gatunek zróżnicowany na dwa podgatunki:
Ochrona.
Roślina podlega w Polsce ochronie ścisłej.
Kategorie zagrożenia taksonu:

</doc>
<doc id="1117579" url="https://pl.wikipedia.org/wiki?curid=1117579" title="Dekanat Zakrzówek">
Dekanat Zakrzówek

Dekanat Zakrzówek – jeden z 28 dekanatów w rzymskokatolickiej archidiecezji lubelskiej.
Parafie.
W skład dekanatu wchodzi 8 parafii:
Sąsiednie dekanaty.
Bełżyce, Bychawa, Kraśnik, Modliborzyce "(diec. sandomierska)"

</doc>
<doc id="1117580" url="https://pl.wikipedia.org/wiki?curid=1117580" title="Wybory do Zgromadzeń Ludowych Zachodniej Ukrainy i Zachodniej Białorusi 1939">
Wybory do Zgromadzeń Ludowych Zachodniej Ukrainy i Zachodniej Białorusi 1939

Wybory do Zgromadzeń Ludowych Zachodniej Ukrainy i Zachodniej Białorusi 22 października 1939 – sprzeczna z próba legitymizacji przez ZSRR aneksji terenów II Rzeczypospolitej okupowanych w konsekwencji agresji ZSRR na Polskę we wrześniu 1939.
Podstawa prawna.
II RP i ZSRR po 17 września 1939 znalazły się "de facto" w stanie wojny, a władze radzieckie wykorzystały okupację wojenną w celu trwałej zmiany porządku prawno-administracyjnego na zajętych przez siebie terenach państwa polskiego. Stanowiło to jawne złamanie przepisów prawa międzynarodowego, zawartych w z 1907, która w rozdziale 46 jasno określiła prawa władz okupacyjnych:
"Z chwilą faktycznego przejścia władzy z rąk rządu legalnego do rąk okupanta, tenże poweźmie wszystkie będące w jego mocy środki, celem przywrócenia i zapewnienia, o ile to jest możliwe, porządku i życia społecznego, przestrzegając, z wyjątkiem bezwzględnych przeszkód, prawa obowiązujące w tym kraju."
Przygotowania.
Jeszcze w czasie kampanii wrześniowej wkraczające do Polski oddziały Armii Czerwonej powoływały na zajętych przez siebie ziemiach polskich "tymczasowe zarządy obwodowe", pokrywające się z granicami przedwojennych polskich województw. W ich skład wchodzili przedstawiciele armii, funkcjonariusze NKWD, przedstawiciele robotników i reprezentanci lewicowej inteligencji. Tymczasowe zarządy niższego szczebla miały za zadanie sformować gwardię robotniczą, w gminach utworzyć komitety włościańskie w celu odebrania ziemi obszarniczej i przekazania jej chłopom małorolnym.
Wkrótce utworzono sieć administracji radzieckiej, opartej o rady rejonowe i komitety partyjne wszystkich szczebli. Aparat NKWD przejął też uprawnienia zarządu wojskowego.
Po zawarciu 28 września 1939 traktatu radziecko-niemieckiego o granicach i przyjaźni, który wyznaczał jako granicę obu okupacji linię Bugu,
Biuro Polityczne KC WKP(b) podjęło 1 października 1939 decyzję o zwołaniu zgromadzeń ludowych – ukraińskiego we Lwowie i białoruskiego w Białymstoku, które miały uchwalić prośbę o wcielenie tych terytoriów do ZSRR. W wersji pierwotnej istniał też plan utworzenia Polskiego Zgromadzenia Ludowego, zarzucony jednak, gdyż Lubelszczyzna i wschodnie Mazowsze, które w myśl postanowień pierwszego paktu Ribbentrop–Mołotow miały przypaść ZSRR, po 28 września należały do okupacji niemieckiej (z wyjątkiem historycznie mazowieckiej, dawnej ziemi łomżyńskiej z Łomżą i Zambrowem, które znalazły się w granicach Zachodniej Białorusi).
Wybory.
7 października 1939 rozpoczęła się kampania wyborcza, która w realiach państwa totalitarnego była tylko drwiną z demokracji. Przebiegała pod hasłem konfiskaty ziemi obszarniczej, fabryk, banków oraz przyłączenia tych obszarów do ZSRR.
Sama kampania przebiegała w atmosferze nasilającego się terroru, masowych aresztowań, obsadzania lokali wyborczych umundurowanymi funkcjonariuszami NKWD.
Głosować można było jedynie na wyznaczonych z góry kandydatów, członków partii komunistycznej.
Głosowanie odbyło się 22 października 1939.
Sfałszowane wyniki wyborów pokazują skuteczność aparatu stalinowskiego – według oficjalnych danych na Zachodniej Ukrainie wzięło w nich udział 92,83% uprawnionych, zaś na Zachodniej Białorusi aż 96,7%. Na kandydatów promowanych przez władze paść miało ponad 90% głosów.
W niektórych okręgach (w 11 na Ukrainie i 2 na Białorusi) kandydaci byli jednak na tyle niepopularni, że trzeba było dokonać powtórki głosowania – żaden z nich nie uzyskał ponad połowy poparcia.
Zgromadzenia Ludowe.
Wyłonieni w ten sposób deputowani weszli do Zgromadzenia Ludowego Zachodniej Ukrainy, które obradowało we Lwowie od 26 do 28 października 1939, oraz do Zgromadzenia Ludowego Zachodniej Białorusi, zwołanego w Białymstoku w dniach 28–30 października.
Otwarcia obrad zgromadzenia lwowskiego dokonał jako najstarszy wiekiem prof. Kyryło Studynśkyj, a białostockiego rolnik Stepan Strug.
Zgromadzenie Ludowe Zachodniej Ukrainy podjęło 27 października uchwałę, która głosiła: "Naród ukraiński w byłym państwie polskim skazany był na wymarcie ... Polscy panowie robili wszystko, by spolszczyć ludność ukraińską, zakazać używania słowa Ukrainiec i zastąpić je słowem bydło i chłop ... Armia Czerwona, wypełniając wolę wielkiego narodu radzieckiego, wyciągnęła do mas pracujących Zachodniej Ukrainy pomocną dłoń i oswobodziła je z ucisku polskich kapitalistów i obszarników". Zgromadzenie Ludowe Zachodniej Białorusi obradowało pod hasłem "śmierć białemu orłowi".
Oba te organy uchwaliły ustanowienie władzy radzieckiej na okupowanych obszarach, sprawowanej przez rady delegatów. Następnie zwrócono się z prośbą do Rady Najwyższej ZSRR o włączenie tych ziem do "siostrzanych republik" Ukraińskiej Socjalistycznej Republiki Radzieckiej i Białoruskiej Socjalistycznej Republiki Radzieckiej. Proklamowano konfiskatę bez wykupu ziem, budynków i inwentarza należących do obszarników, kościołów oraz urzędników państwowych i przekazanie ich w użytkowanie chłopom małorolnym i bezrolnym. Znacjonalizowano banki i większe zakłady przemysłowe. Ustanowiono dzień 17 września ogólnonarodowym świętem.
Skutki.
Nota ministra spraw zagranicznych RP Augusta Zaleskiego z 21 października 1939 roku:
 
Prezydium Rady Najwyższej ZSRR włączyło Zachodnią Ukrainę do USRR 1 listopada 1939, a Zachodnią Białoruś do BSRR 2 listopada 1939.
Dekretem Prezydium rady Najwyższej BSRR w Mińsku z dnia 14 listopada 1939 włączono w skład BSRR województwo białostockie i województwo nowogródzkie. 15 listopada Prezydium USRR w Kijowie podjęło uchwałę o włączeniu Wołynia i Małopolski Wschodniej do USRR.
29 listopada 1939 Prezydium Rady Najwyższej ZSRR przyjęło dekret, w myśl którego obywatele polscy zamieszkujący "zachodnie obwody Ukrainy i Białorusi" automatycznie stawali się obywatelami ZSRR. Wprowadzono także przymus posiadania paszportów wewnętrznych ZSRR przez obywateli II RP, którzy w wyniku wojny znaleźli się na tych terenach. Akcja rejestracyjna z tym związana była podstawą do późniejszych policyjnych represji NKWD (w tym masowych wywózek z roku 1940).
Powyższe akty prawne, sprzeczne z ratyfikowaną przez Rosję , były nieważne w świetle prawa międzynarodowego i nie były uznawane zarówno przez Rząd RP na uchodźstwie, jak i państwa sojusznicze wobec Polski, a także państwa trzecie (neutralne) przez cały czas trwania II wojny światowej. Niemniej od czerwca 1941 ZSRR konsekwentnie powoływał się wobec Wielkiej Brytanii i USA na fakt przeprowadzenia „wyborów” jako plebiscytu ludności zamieszkałej tereny Polski okupowane od agresji ZSRR na Polskę na rzecz przynależności tych terenów do ZSRR.

</doc>
<doc id="1117581" url="https://pl.wikipedia.org/wiki?curid=1117581" title="Troy Batchelor">
Troy Batchelor

Troy Matthew Batchelor (ur. 29 sierpnia 1987 w Brisbane) – australijski żużlowiec.
Kariera sportowa.
Troy Batchelor zaczął interesować się motocyklami w wieku 4 lat. Jako dwunastolatek pierwszy raz wsiadł na motocykl żużlowy (125cc). W roku 2007 zadebiutował w polskiej Ekstralidze, od razu sięgając po złoty medal z Unią Leszno. Kibicom znany jest także z występów w lidze angielskiej, gdzie aktualnie (2022) reprezentuje barwy Ipswich Witches. W sezonach 2013-2014 Batchelor reprezentował barwy Sparty Wrocław. W latach 2015-2016 bronił barw ROW-u Rybnik, w sezonie 2017 Wybrzeża Gdańsk, a od 2018 do 2020 roku ponownie był zawodnikiem rybnickiego ROW-u.
Starty w lidze.
Liga brytyjska
Liga polska
Liga szwedzka
Liga duńska
Liga rosyjska
Liga czeska

</doc>
<doc id="1117582" url="https://pl.wikipedia.org/wiki?curid=1117582" title="Show Me Your Soul">
Show Me Your Soul

Show Me Your Soul – piosenka Red Hot Chili Peppers pochodząca z soundtracku do filmu Pretty Woman.
Piosenka również wydana jako singel.

</doc>
<doc id="1117584" url="https://pl.wikipedia.org/wiki?curid=1117584" title="Lokalnie wypukła przestrzeń liniowo-topologiczna">
Lokalnie wypukła przestrzeń liniowo-topologiczna



</doc>
<doc id="1117585" url="https://pl.wikipedia.org/wiki?curid=1117585" title="Freikorps Ebbinghaus">
Freikorps Ebbinghaus

Freikorps Ebbinghaus, zwany także batalionem Ebbinghaus lub Sonderformation Ebbinghaus – niemiecka jednostka dywersyjna biorąca udział w walkach na Górnym Śląsku w pierwszych dniach Wojny Obronnej Polski 1939. Protoplasta niemieckich jednostek specjalnych. Jednostka wzorowała się na freikorpsach – pruskich jednostkach samoobrony z czasów wojen napoleońskich. Jej nazwa pochodzi od nazwiska dowódcy hauptmanna Ernsta Ebbinghausa. Odkrycie kim był E. Ebbinghaus jest efektem badań dra Grzegorza Bębnika.
Status prawny.
Międzynarodowa Konwencja Haska z 18 października 1907 w Dziale I „O wojujących” w rozdziale I zdefiniowała wojującego. Określono tam, że prawa i obowiązki wojenne stosują się nie tylko do armii, lecz również do pospolitego ruszenia i oddziałów ochotniczych, o ile odpowiadają one wymienionym dalej warunkom. Większość z tych warunków członkowie Freikorpsu spełniali. Zasadniczy problem był taki, że sporo członków Freikorpsu posiadało obywatelstwo państwa polskiego i występowali zbrojnie przeciwko własnemu państwu, w szeregach obcej siły atakującej Polskę. Z tego względu nie przysługiwało im miano strony wojującej, ale podlegali regulacjom polskiego prawa o szpiegostwie i bandytyzmie. 
Działalność podczas walk na Górnym Śląsku.
Jednostka działająca pod auspicjami Abwehry rekrutowała się spośród mieszkańców polsko-niemieckiego pogranicza, głównie Niemców, którzy tuż przed wybuchem wojny uciekli z Polski. W ostatnich dniach sierpnia 1939 r. wcielono w jej szeregi zatrzymanych mieszkańców polskiej części Górnego Śląska, którzy pracowali w kopalniach czy hutach po stronie niemieckiej. Członkowie nie mieli prawie żadnego przeszkolenia wojskowego, ich atutem była jednak znajomość języka polskiego i okolicy, w której mieli działać. Dużą rolę miało też ich antypolskie nastawienie, podsycane przez propagandę III Rzeszy.
W ramach operacji "Tannenberg" członkowie Freikorpsu i innych jednostek dywersyjnych wraz z "pospolitym ruszeniem" – grupami żądnych walki mieszkańców okolicy, przekroczyli granicę polsko-niemiecką 1 września 1939 r. o godz. 3 nad ranem, ponad półtorej godziny przed rozpoczęciem działań bojowych przez regularne jednostki Wehrmachtu. Ubrani byli po cywilnemu, nosili jedynie specjalne odróżniające opaski. Ich zadaniem było atakowanie posterunków straży granicznej i jednostek wojskowych, przejmowanie kontroli nad małymi miejscowościami i zakładami przemysłowymi w okręgu przemysłowym.
Zadań tych nie zrealizowano, a jednostki poniosły ciężkie straty. Najbardziej spektakularną klęską Freikorpsu była próba przejęcia kopalni Michał w Michałkowicach. 2 września 1939 r. grupa ok. 200 Niemców pod dowództwem obersturmbannführera SA Wilhelma Pisarskiego starło się z członkami polskiej samoobrony, rekrutującymi się z dawnych powstańców śląskich. Atak odparto, a kilkudziesięciu napastników razem z Pisarskim zginęło. Podobną klęską zakończyła się próba zajęcia Chorzowa.
Źródła niemieckie podają, że chrzest bojowy jednostki miał miejsce w Katowicach, gdzie dokonano sabotażu torów kolejowych w rejonie (obecnie) dawnego dworca głównego. Źródła polskie o takim wydarzeniu nie wspominają.
3 i 4 września członkowie Freikorpsu wspomagali regularne jednostki Wehrmachtu i Grenzschutzu w zajmowaniu górnośląskich miast. Freikorps uczestniczył także w walkach pod wieżą spadochronową w Katowicach.
Po zajęciu Górnego Śląska członków Freikorpsu przeznaczono do prac pomocniczych, pilnowali m.in. mostów przed atakiem ze strony polskich dywersantów. Pod koniec września 1939 jednostkę rozwiązano, a większość członków wcielono do regularnych jednostek armii.
Na bazie Freikorpsu Ebbinghaus powstali "Brandenburger" (pol. Brandenburczycy) – słynna niemiecka jednostka dywersyjna, która działała do samego końca wojny.
Zbrodnie wojenne.
Członkowie Freikorps Ebbinghaus są odpowiedzialni za egzekucje kilkuset Polaków, które miały miejsce w miastach wschodniego Górnego Śląska, po zajęciu ich przez Niemców.

</doc>
<doc id="1117587" url="https://pl.wikipedia.org/wiki?curid=1117587" title="Analiza elementarna">
Analiza elementarna

Analiza elementarna - technika analityczna stosowana w chemii do ustalania składu pierwiastkowego związków chemicznych i ich mieszanin. 
W ramach analizy elementarnej ustala się jakie i ile procent masowo pierwiastków chemicznych wchodzi w skład badanej substancji. Gdy znana jest ogólna masa cząsteczkowa badanego związku, wyniki z analizy elementarnej umożliwiają ustalenie jego dokładnego wzoru sumarycznego. Analiza elementarna nie daje natomiast możliwości ustalenia struktury - czyli sposobu w jaki atomy są wzajemnie połączone wiązaniami chemicznymi.
Metody.
Spalanie analityczne CHN.
W stosunku do związków organicznych najczęściej stosowaną metodą analizy elementarnej jest kontrolowane, pełne spalanie i pomiar powstających ilości odpowiednich tlenków. Pierwotnie metoda ta została wynaleziona przez Josepha Louis Gay-Lussaca. Justus von Liebig nauczył się tej metody pracując u Gay-Lussaca w latach 1822-1824 a następnie usprawnił ją, tak że dawała powtarzalne i wiarygodne wyniki, dzięki czemu stała się ona standardową metodą analityczną w chemii organicznej.
W czasach Liebiega metoda ta wymagała wykonania kilku spalań, po jednym dla każdego pierwiastka występującego w analizowanym związku chemicznych. Współcześnie spalanie to przeprowadza się zwykle bez dostępu powietrza w obecności tlenku miedzi jako zarazem źródła tlenu i katalizatora w specjalnych urządzeniach zwanych analizatorami CHN. Nazwa pochodzi od tego, że standardowo metodą tą oznacza się węgiel (C), wodór (H) i azot (N) - przy pomocy jednorazowego spalenia analizowanej próbki. Analizatory CHN umożliwiają także wyznaczanie ilości siarki i fosforu, ale wymaga to zwykle przeprowadzenia w innych warunkach kolejnego spalania.
W analizatorach CHN po spaleniu związku, gazy kierowane są do analizatora, którym jest zwykle uproszczona wersja chromatografu gazowego, na którego kolumnie następuje rozdział i pomiar ulatniających się gazów: pary wodnej, dwutlenku węgla i tlenków azotu. We współczesnych analizatorach CHN wystarcza próbka rzędu 3 mg analizowanej substancji.
Inne metody.
Do wyznaczenia ilości innych pierwiastków trzeba stosować innego rodzaju procedurę spalania. Np: wyznaczanie ilości krzemu w związkach krzemoorganicznych polega na gotowaniu analizowanej substancji z kwasem siarkowym, a następnie odparowaniu wszystkich produktów gazowych. W rezultacie tego procesu, część organiczna związku rozkłada się z wydzieleniem odpowiednich tlenków, zaś krzem zamienia się w stałą krzemionkę.
Bardziej złożone metody to m.in.:
i kilka innych.

</doc>
<doc id="1117589" url="https://pl.wikipedia.org/wiki?curid=1117589" title="Anna pomorska (1554–1626)">
Anna pomorska (1554–1626)

Anna (ur. 18 września 1554 w Wołogoszczy, zm. 10 września 1626 w zamku grabowskim nad Łabą) – księżniczka pomorska, księżna meklemburska na Güstrowie i Szwerynie, córka Filipa I z dynastii Gryfitów.
Życiorys.
Była dziewiątym w kolejności dzieckiem i najmłodszą córką Filipa I, księcia pomorskiego, szczecińskiego i wołogoskiego i Marii, elektorówny saskiej. Urodziła się w Wołogoszczy 18 września 1554. Gdy ukończyła 16. rok życia zaczęto ją swatać po kolei: w 1572 z Albrechtem Fryderykiem, księciem pruskim, w 1574 z hrabią oldenburskim Janem XVI, w 1578 ze starostą człuchowskim, Stanisławem Latalskim, wdowcem po ciotce księżniczki – Georgii, i wreszcie w 1580 zgłosił się do brata Anny Barnima X Młodszego Krzysztof Rozdrażewski, hrabia, pan na Ponsdorffie (Dębnikach) i starosta łęczycki, jednak z powodu rychłej śmierci tegoż w wyniku odniesionych ran w wojnie z Rosją podczas oblężenia Wielkich Łuk i ten projekt upadł jeszcze w tym samym roku.
Ostatecznie Anna poślubiła Ulryka III, księcia meklemburskiego na Güstrowie i Szwerynie. Uroczystość odbyła się 9 grudnia 1588 w Wołogoszczy. Małżeństwo pozostało bezpotomne, a Ulryk III zmarł 14 marca 1603. Po jego pogrzebie księżna osiadła w swoich wdowich posiadłościach na nadłabskim zamku grabowskim, gdzie 10 września 1626 zmarła. Pochowano ją w kościele katedralnym w Güstrowie 14 grudnia tegoż roku, obok męża.

</doc>
<doc id="1117592" url="https://pl.wikipedia.org/wiki?curid=1117592" title="Zbrojna Grupa Islamska">
Zbrojna Grupa Islamska

Zbrojna Grupa Islamska, "Armed Islamic Group" (GIA), "Groupe Islamique armé", الجماعة الإسلامية المسلحة "al-jamā'atu l-'islāmiyyatu l-musallaha" – islamistyczna organizacja zbrojna biorąca udział w wojnie domowej w Algierii.
Historia.
Grupa utworzona została po niedopuszczeniu Islamskiego Frontu Ocalenia przez wojsko w następstwie zamachu stanu. Działa od grudnia 1992 r.. Celem organizacji było wprowadzenie w kraju kalifatu i wygnanie z kraju wszystkich niemuzułmanów. Skupiała działaczy bardziej radykalnych organizacji aniżeli IFO. Trzon grupy stanowili byli członkowie Muzułmańskiego Ruchu Zbrojnego. Zbrojna Grupa Islamska zasilona została ponadto przez algierskich weteranów z wojny w Afganistanie i przez radykalną inteligencję z kręgów tzw. salafitów dżihadu. W apogeum wpływów oceniana była na 20-25 tysięcy członków. Przywódcy: imam Mostafa Bouiali, Djamel Zoutari, potem Antar Zurabi (Zoubari) „Abu Talha" (zginął latem 1997 r.), a także Gusmi Szerif, Said Mekhlufi, Djafar el-Afghani, Abu al-Mundhir, el-Mansouri el-Miliani, Abdullah Qualek, Abdel-Haq Ayadia. 
Działała głównie w centrum kraju (równina Mitidża), miała też komórki we Francji (grupa Khaleda Khelkala). Akcje grupy charakteryzowały się stosowaniem terroryzmu i masowymi czystkami dokonywanymi na ludności cywilnej. W ramach strategii wojennej, GIA dopuszczał zawłaszczania majątku wrogów oraz porywanie kobiet, które następnie były przez partyzantów zmuszane do nierządu. W ten sposób porwanych zostało od 7-20 tysięcy kobiet. W marcu 1993 r. zabił pierwszych intelektualistów, we wrześniu pierwszych cudzoziemców. W marcu 1993 r. zaatakował więzienie w Algierze uwalniając 900 więźniów. W grudniu 1994 r. porwał francuski samolot.
Partyzanci Zbrojnej Grupy Islamskiej represjonowali również przedstawicieli mniej radykalnych grup islamskich. Od października 1997 roku zwalczała inną organizację islamistyczną, Islamską Armię Ocalenia. Konflikt między organizacjami przybrał na silę po tym, gdy Islamska Armia Ocalenia z dniem 1 października ogłosiła jednostronne zawieszenie broni z rządem.
W 1999 roku, po ogłoszeniu przez prezydenta Algierii Abdelaziza Buteflikę amnestii, większość bojowników opuściła szeregi GIA. Nieliczne oddziały kontynuowały walkę zbrojną chroniąc się w górach.

</doc>
<doc id="1117594" url="https://pl.wikipedia.org/wiki?curid=1117594" title="Syncytiotrofoblast">
Syncytiotrofoblast

Syncytiotrofoblasty to wielojądrowe komórki łożyska. U człowieka pojawiają się 7 dnia od zapłodnienia. Syncytiotrofoblasty stanowią zewnętrzną część trofoblastu i mają zdolność inwazji ściany macicy. Syncytiotrofoblasty są najbardziej zewnętrznie położoną płodową składową łożyska (syntrofoblast) i znacznie zwiększają powierzchnię wymiany składników odżywczych między matką a płodem. 
Syncytiotrofoblasty wydzielają progesteron i gonadotropinę kosmówkową. hCG zapobiega inwolucji ciałka żółtego. Dopóki syncytiotrofoblasty nie wydzielają wystarczająco dużo progesteronu (około 4. miesiąca), resztę potrzebnego hormonu zapewnia ciałko żółte ciążowe.

</doc>
<doc id="1117595" url="https://pl.wikipedia.org/wiki?curid=1117595" title="Wahania sezonowe">
Wahania sezonowe

Wahania sezonowe, sezonowość – okresowy składnik w modelu zależności badanej cechy statystycznej od czasu.
Najczęściej występuje sezonowość roczna, tygodniowa oraz dzienna.
Modelowanie sezonowości.
W modelach opartych na regresji liniowej, logistycznej i ogólnie GLM, sezonowość można uwzględnić np. wprowadzając do modelu sztuczną okresową zmienną formula_1 opisującą czas, o okresie 1 (np. numer dnia w roku dzielony przez 365) i jej kolejne potęgi (np. formula_2).
W tego typu modelach zmienne (w tym formula_3) wchodzą w skład kombinacji liniowej, np. dla regresji liniowej model będzie miał postać:
gdzie:
Model liniowy automatycznie dopasuje do danych wielomian formula_10 który będzie oddawał wpływ sezonowości. Żądając dodatkowo spełnienia warunku formula_11 (np. w SAS 4GL służy do tego słowo kluczowe RESTRICT) zapewnimy ciągłość wielomianu na granicy okresów (np. z roku na rok).
Inna popularna metoda, łatwiejsza do zrozumienia, lecz mniej efektywna, polega na podziale okresu na równe odcinki (np. roku na miesiące), a następnie wyliczeniu średniej ze zmiennej objaśnianej w każdym z nich i wprowadzenie tej średniej do modelu albo po prostu odjęcie jej od predyktora, jeśli jest tylko jeden.
Należy pamiętać, że aby uwzględnić sezonowość w zbiorze uczącym muszą znajdować się dane z kilku okresów, w przeciwnym wypadku możemy nie odróżnić sezonowości od trendu.

</doc>
<doc id="1117598" url="https://pl.wikipedia.org/wiki?curid=1117598" title="Trend">
Trend



</doc>
<doc id="1117600" url="https://pl.wikipedia.org/wiki?curid=1117600" title="Saumakos">
Saumakos

Saumakos (starogr. "Σαυμακος") – przywódca powstania scytyjskiego w Królestwie Bosporańskim w latach 107–106 p.n.e.
Pochodzenie jego budzi wiele wątpliwości. Najprawdopodobniej był scytyjskim niewolnikiem, który wyrósł i służył na dworze władcy bosporańskiego Perisada V. Stanął na czele powstania scytyjskich niewolników i biedoty miejskiej w Pantikapajonie, w trakcie którego Perisad został zgładzony, niewykluczone, że przez samego Saumakosa, który następnie został przez powstańców ogłoszony królem. W ciągu 2 miesięcy opanował cały obszar królestwa, stając się jego faktycznym władcą. Władza jego trwała prawie rok, aż do czasu gdy wiosną 106 p.n.e. flota i armia pontyjska pod dowództwem Diofantosa wylądowała na krymskim brzegu, rozpoczynając tłumienie powstania. Wojska pontyjskie odbiły Teodozję i Pantikapajon, w którym schwytano przywódcę powstania. Saumakos został odesłany do Pontu i tam stracony. 
Znane są monety z czasów rządu Saumakosa, na których widnieją głowa Geniusza i imię Saumakosa.

</doc>
<doc id="1117601" url="https://pl.wikipedia.org/wiki?curid=1117601" title="Pontus Carlsson">
Pontus Carlsson

Pontus Carlsson (ur. 18 grudnia 1982 w Cali) – szwedzki szachista, arcymistrz od 2007 roku.
Urodził się w Kolumbii. Gdy miał rok, cała jego rodzina zginęła w wypadku. Po tym wydarzeniu został zaadoptowany przez szwedzką rodzinę. Studiował w Hiszpanii, dzięki czemu biegle włada tym językiem. Posiada podwójne obywatelstwo, szwedzkie i kolumbijskie.
Kariera szachowa.
Pierwsze znaczące sukcesy szachowe odniósł w roku 2005, m.in. wypełniając arcymistrzowską normę podczas drużynowych mistrzostw Europy w Göteborgu (w turnieju tym wystąpił w drugiej reprezentacji kraju). W 2006 r. podzielił II miejsce w Sóller (za Emanuelem Bergiem, wraz z Azerem Mirzojewem), wypełnił również w Tarragonie drugą normę na tytuł arcymistrza. W 2007 r. zwyciężył w Sóller oraz zanotował dobry występ w Malmö, gdzie w silnie obsadzonym turnieju "Sigeman &amp; Co" zajął V miejsce (za Iwanem Czeparinowem, Janem Timmanem, Tigerem Hillarpem Perssonem i Emanuelem Bergiem, a przed m.in. Vasiliosem Kotroniasem, Parimarjanem Negi i Jonny Hectorem). W 2008 r. podzielił I m. w Maladze oraz zwyciężył w Balatonlelle. W 2010 r. po raz drugi w karierze podzielił I m. w Maladze (wspólnie z m.in. Aleksą Strikoviciem i Carlosem Matamorosem Franco). W 2014 r. zdobył w Borlänge brązowy medal indywidualnych mistrzostw Szwecji.
Wielokrotnie reprezentował Szwecję w turniejach drużynowych, m.in.:
Najwyższy ranking w dotychczasowej karierze osiągnął 1 maja 2012 r., z wynikiem 2531 punktów zajmował wówczas 8. miejsce wśród szwedzkich szachistów.

</doc>
<doc id="1117603" url="https://pl.wikipedia.org/wiki?curid=1117603" title="August Lewakowski">
August Lewakowski

August Lewakowski (ur. 21 kwietnia 1833 w Snopkowie pod Lwowem, zm. 12 września 1891 w Iwoniczu) – prawnik, sędzia i adwokat, powstaniec styczniowy, burmistrz Krosna, poseł do austriackiej Rady Państwa.
Życiorys.
Ukończył gimnazjum a następnie wydział prawa uniwersytetu we Lwowie, na którym uzyskał tytuł dr prawa. Następnie pracował w sądownictwie galicyjskim, od 1856 był auskulantem a od 1860 adiunktem w Sądzie Krajowym we Lwowie. Następnie był sędzią w sądach powiatowych w Krośnie (1870-1876) i Samborze (1876-1882). Od 1882 prowadził kancelarię adwokacką w Krośnie.
Podczas powstania styczniowego wraz z braćmi uczestniczył w walkach na terenie Królestwa Polskiego. 
Był członkiem Rady Powiatu (1870-1876) i Wydziału Powiatowego (1870-1874) w Krośnie. W latach 1887-1891 burmistrz Krosna. Zainicjował budowę drogi dojazdowej do stacji kolejowej w Krośnie. Wspierał rozwój przemysłu i szkolnictwa tkackiego w tym mieście. Pomysłodawca zorganizowania kombinatu szkolno-handlowego. Założył Towarzystwo Tkaczy w Korczynie. Prezesował straży pożarnej i założył orkiestrę strażacką. Pełnił również funkcję Dyrektora Towarzystwa Zaliczkowego. 
Poseł do austriackiej Rady Państwa VII kadencji (14 października 1887 - 23 stycznia 1891), wybrany został po rezygnacji Józefa Jasińskiego w wyborach uzupełniających w kurii IV (gmin wiejskich) z okręgu wyborczego nr 10 (Jasło-Frysztak-Gorlice-Biecz-Krosno-Żmigród-Dukla). W parlamencie członek Koła Polskiego.
Zmarł nagle na serce w iwonickim uzdrowisku, gdzie odpoczywał u swego brata Karola. Został pochowany w grobowcu rodzinnym na Starym Cmentarzu w Krośnie. Jego imię nosi jedna z krośnieńskich ulic.
Rodzina.
Urodził się w zamożnej rodzinie lwowskich mieszczan. Był synem Ignacego Lewakowskiego i Oktawii z domu Gerard de Festenburg. Jego braćmi byli powstaniec styczniowy i prezes PSL Karol Lewakowski (1836-1912), powstaniec styczniowy i ziemianin Alfred Lewakowski (1841-1912) oraz ziemianin Władysław Lewakowski (1840–1880). Mąż Emilii z Antoniewiczów, mieli cztery córki. Jego bratankiem, synem Władysława był przedsiębiorca Zygmunt Lewakowski (1865-1941)

</doc>
<doc id="1117604" url="https://pl.wikipedia.org/wiki?curid=1117604" title="Nikołaj Gołowin">
Nikołaj Gołowin

Nikołaj Nikołajewicz Gołowin, (ur. 4 grudnia 1875 w Moskwie, zm. 10 stycznia 1944 w Paryżu) – rosyjski wojskowy (generał lejtnant), emigracyjny teoretyk i historyk wojskowości oraz wykładowca akademicki, wojskowy działacz antykomunistyczny, wyższy oficer Rosyjskiej Armii Wyzwoleńczej podczas II wojny światowej.
Życiorys.
W 1884 r. ukończył carski korpus paziów, a w 1900 r. – nikołajewską akademię sztabu generalnego. W październiku 1905 r. został starszym adiutantem w sztabie gwardii carskiej i petersburskiego okręgu wojskowego. Od listopada tego roku był komendantem wojsk chroniących linie kolejowe i rzeki w okręgu petersburskim. Jednocześnie pracował jako historyk wojskowości. W lutym 1908 r. został mianowany nadzwyczajnym, a w kwietniu 1909 r. zwyczajnym profesorem nikołajewskiej akademii sztabu generalnego. Od stycznia 1914 r. dowodził 20 finlandzkim pułkiem dragonów. Po wybuchu I wojny światowej objął dowództwo lejbgwardii grodzieńskiego pułku kawalerii. 3 listopada 1914 r. został generalnym kwatermistrzem w sztabie 9 Armii. Od 24 października 1915 r. był szefem sztabu 7 Armii. Po rewolucji lutowej został 17 kwietnia 1917 r. szefem sztabu głównodowodzącego wojskami rosyjskimi na froncie rumuńskim. 15 października tego roku przeszedł do służby u premiera Rządu Tymczasowego i Naczelnego Wodza Aleksandra F. Kiereńskiego. Po wybuchu wojny domowej z bolszewikami wyjechał na południe Rosji, a następnie do Francji. 26 sierpnia 1919 r. powrócił do Rosji, wstępując do wojsk białych adm. Aleksandra W. Kołczaka. Został szefem sztabu generalnego i ministrem wojny. Po ewakuacji w listopadzie 1920 r. z Krymu do Gallipoli, zamieszkał we Francji. Działał w Rosyjskim Związku Ogólnowojskowym, organizując i prowadząc od marca 1927 r. wyższe kursy wojskowo-naukowe w Paryżu. Jednocześnie wykładał historię I wojny światowej we francuskiej akademii wojskowej, a także był profesorem rosyjskiego wydziału historyczno-filologicznego na uniwersytecie paryskim. Gościnnie wykładał też na wojskowym college'u w Waszyngtonie i uniwersytecie Stanforda w Kalifornii. Do 1940 r. był przedstawicielem wojskowej biblioteki w Paryżu. Po zajęciu Francji przez wojska niemieckie w 1940 r., podjął współpracę z Niemcami. Działał w komitecie wzajemnej pomocy rosyjskich emigrantów. Od 1942 r. kierował wysyłką rosyjskich ochotników na roboty w Niemczech, a także uzupełnieniami oficerskimi Rosyjskiej Armii Wyzwoleńczej (ROA) gen. Andrieja Własowa. Śmierć żony w sierpniu 1943 r. i informacje o klęskach wojsk niemieckich na froncie wschodnim nadwątliły jego zdrowie. Zmarł na atak serca 10 stycznia 1944 r. w Paryżu.
Linki zewnętrzne.
Biografia gen. Nikołaja N. Gołowina 

</doc>
<doc id="1117606" url="https://pl.wikipedia.org/wiki?curid=1117606" title="Aeta">
Aeta



</doc>
<doc id="1117608" url="https://pl.wikipedia.org/wiki?curid=1117608" title="Jan Janowicz">
Jan Janowicz

Jan Janowicz (ur. 27 maja 1893 w majątku Giełucie koło Kowna, powiat szawelski, zm. 16 stycznia 1964 w Warszawie) – polski lekarz, chirurg i urolog, pionier powojennej medycyny w Olsztynie. 
Życiorys.
Dom rodzinny i wykształcenie.
Urodził się w rodzinie Marcjana i Krystyny z Butkiewiczów. Ojciec ukończył studia w Instytucie Leśnictwa w Petersburgu z dyplomem inżyniera leśnika, pracował jako zarządca folwarków i lasów prywatnych, a następnie został przedsiębiorcą; wzbogacał się także dzięki dobrze prosperującemu własnemu majątkowi ziemskiemu Giełucie, który przejął po śmierci brata żony Kazimierza Butkiewicza i z powodzeniem wprowadzał nowe inwestycje. Doczekał się pięciorga dzieci – synów Stefana, Jana, Kazimierza i Ludwika oraz córki Marii. Jego bliski krewny (stryjeczny brat) Ludwik Janowicz (1858–1902) działał w antycarskim ruchu rewolucyjnym (pod pseudonimem Konrad), współpracując blisko z Ludwikiem Waryńskim w partii Proletariat.
Jan Janowicz nauki początkowe pobierał w domu, prywatnie kształcąc się także w grze na skrzypcach. Do szkół średnich uczęszczał w Smoleńsku i Szawlach, egzamin dojrzałości składając w Gimnazjum Klasycznym w Szawlach w 1913. W tymże roku rozpoczął studia na Wydziale Medycznym Uniwersytetu Jurjewskiego w Dorpacie. Jako student od 1916 pracował w Klinice Chirurgii przy tej uczelni pod kierunkiem profesora M. I. Rostowcewa.
Lekarz wojskowy.
Studia przerwało Janowiczowi wcielenie do wojska rosyjskiego wiosną 1917; skierowany na front rumuński, służył jako lekarz batalionowy 195 pułku piechoty. W listopadzie 1917 Janowicz wstąpił do I Korpusu Polskiego pod dowództwem generała Józefa Dowbora-Muśnickiego i do chwili rozbrojenia tego zgrupowania przez Niemców (w kwietniu 1918) pełnił obowiązki lekarza 7 pułku 2 Dywizji, stacjonującego w Bobrujsku. Wiosną 1918 na krótki czas powrócił do rodzinnego majątku. Po odzyskaniu przez Polskę niepodległości został lekarzem w Wojsku Polskim. Służbę pełnił kolejno w Batalionie Kowieńskim, 1 Dywizji Litewsko-Białoruskiej, batalionie radiowo-telegraficznym w Warszawie, 106 pułku piechoty, 211 pułku ułanów, wreszcie w wileńskim Szpitalu Garnizonowym, gdzie był młodszym ordynatorem oddziału chirurgicznego. W 1920 nostryfikował w Polsce dyplom lekarski. Był w tymże roku ranny w czasie działań wojennych, pod Lwowem otrzymał postrzał w lewe podudzie. Dwukrotnie został odznaczony Krzyżem Walecznych (1921, 1922).
Lata wileńskie.
22 lutego 1922 na własną prośbę Janowicz przeszedł do rezerwy w stopniu kapitana-lekarza. Osiadł w Wilnie, gdzie podjął pracę w Szpitalu Kolejowym na Wilczej Łapie; do wybuchu II wojny światowej był tam kolejno młodszym ordynatorem i starszym ordynatorem oddziału chirurgicznego. 11 lipca 1925 na Uniwersytecie Warszawskim uzyskał dyplom doktora wszech nauk lekarskich. Doskonalił się w pracy zawodowej w kraju, pod kierunkiem profesora Zygmunta Radlińskiego, jak i poza granicami – w Paryżu, Berlinie, Londynie, Heidelbergu. W 1930 odbył staż w zakresie chirurgii w Berlinie u Ernsta Ferdinada Sauerbrucha, natomiast w Paryżu dwukrotnie – w 1930 i 1935 – doskonalił swoje umiejętności w dziedzinie urologii operacyjnej u profesora Jeana Baptiste Mariona. Janowicz, obok Kornela Michejdy, stał się jednym z prekursorów wileńskiej urologii; założył i w latach 1925–1941 kierował ambulatorium i oddziałem urologicznym Szpitala „Sawicz” w Wilnie.
W 1928, wspólnie z m.in. internistą Karolem Kisielem, chirurgiem Władysławem Żemojtelem, ginekologami Jerzym Dobrzańskim, Karnickim i Aliną Erdmanową, pediatrą Eugeniuszem Iszorą, otolaryngologiem Czesławem Czarnowskim, bakteriologiem Heleną Kulikowską oraz okulistą Ignacym Abramowiczem, założył w Wilnie Poradnię Lekarzy Specjalistów (przy ulicy Garbarskiej). Ustalona tam cena – 3 złote za poradę – pozwoliła na korzystanie z usług poradni przez osoby niezamożne. Z Aliną Erdmanową Janowicz współpracował również w prowadzonej wspólnie prywatnej klinice wileńskiej przy Alei Róż; ponadto operował w innych placówkach i udzielał porad prywatnie, w zakresie chirurgii ogólnej i urologii.
W czasie II wojny światowej.
We wrześniu 1939 został zmobilizowany i ponownie objął funkcję ordynatora oddziału chirurgicznego Szpitala Garnizonowego w Wilnie; 18 września tegoż roku, po wkroczeniu do miasta Armii Radzieckiej, powrócił do pracy w Szpitalu Kolejowym. W 1940 był aresztowany przez NKWD i osadzony w więzieniu na Łukiszkach; liczne wyjazdy zagraniczne, jakie w celach naukowych i wypoczynkowo-turystycznych podejmował w okresie międzywojennym, wykorzystano do wysunięcia przeciw Janowiczowi zarzutu szpiegostwa, został jednak zwolniony z więzienia po interwencji żony. Od 1941 pozostawał bez stałego zatrudnienia i praktykował prywatnie; udzielał m.in. pomocy medycznej żołnierzom polskiego podziemia, będąc razem z Jerzym Dobrzańskim lekarzem Armii Krajowej okręgu wileńskiego. Kilka lat później, w czasie Akcji „Burza”, prowadził szpital polowy w Kolonii Wileńskiej, gdzie operował polskich rannych.
W nocy z 16 na 17 września 1943 został aresztowany przez Niemców; był wśród 100 zakładników, przedstawicieli polskiej wileńskiej inteligencji, zatrzymanych po zabójstwie litewskiego kolaboranta, inspektora policji kryminalnej Marianasa Padabasa. Dziesięcioro wybranych losowo zakładników, m.in. profesora onkologii Kazimierza Pelczara, adwokata Mieczysława Engiela, profesora prawa skarbowego Mieczysława Gutkowskiego, rozstrzelano w Ponarach, a pozostałych, w tym doktora Janowicza, skierowano do obozu koncentracyjnego w Proweniszkach koło Kowna. Stamtąd zwolniono go po staraniach rodziny i skierowano ponownie do pracy w Wilnie. Został ordynatorem w szpitalu litewskich linii kolejowych, pozostającym pod nadzorem Niemców.
Z okresu pracy w tym szpitalu pochodzi zdarzenie, charakterystyczne dla postawy etycznej Janowicza. W kolumnie żydowskich więźniów, prowadzonych na egzekucję z getta na Ponary, lekarz zauważył starszego człowieka, którego tydzień wcześniej operował na prostatę. Janowicz zwrócił uwagę strażnikowi, że pacjent ten nie jest w stanie sam iść, nie ma po operacji zdjętych szwów ani wyjętych drenów; strażnik w odpowiedzi polecił Janowiczowi dołączyć do kolumny i wziąć bronionego człowieka na plecy. Janowicza, który wykonał polecenie, z miejsca straceń uratował dopiero niemiecki zwierzchnik szpitala, zawiadomiony przez świadka zajścia – pielęgniarkę. Wierność ideałom lekarskim Janowicz postrzegał również w niesieniu pomocy medycznej żołnierzom niemieckim, także latem 1944, kiedy toczyły się walki o Wilno z Rosjanami, a sam lekarz wraz z rodziną ukrywał się przed działaniami wojennymi. W czerwcu 1944, po ponownym wejściu Armii Czerwonej do Wilna, Janowicz powrócił do pracy na stanowisku ordynatora chirurgii w szpitalu kolejowym i pozostawał na nim do chwili przymusowego wysiedlenia wraz z innymi tutejszymi Polakami.
W Olsztynie.
Opuścił Wilno z rodziną w lutym 1945 w czwartym transporcie Polaków; po tygodniowej podróży znalazł się w Białymstoku, gdzie 6 marca tegoż roku został ordynatorem oddziału chirurgicznego szpitala kolejowego. Dwa miesiące później przeniesiono Janowicza służbowo do Olsztyna i powierzono funkcję ordynatora chirurgii trzech szpitali – kolejowego, Wojewódzkiego Urzędu Bezpieczeństwa Publicznego (polikliniki) i wojewódzkiego (Mariackiego, późniejszy Szpital Miejski). Do jego zadań należało zorganizowanie tych oddziałów, zatrudnienie personelu pomocniczego, starania o sprzęt, narzędzia chirurgiczne, pościel, bieliznę; poza pracą organizacyjną aktywnie wykonywał obowiązki lekarskie. Resort zdrowia powierzył mu funkcję wojewódzkiego konsultanta ds. chirurgii i przewodniczącego zespołu konsultantów; w tym charakterze przystąpił do organizacji oddziałów chirurgicznych w szpitalach powiatowych. W Olsztynie zainicjował działanie kilku nowych oddziałów specjalistycznych – chirurgii dziecięcej, chirurgii urazowo-ortopedycznej, chirurgii urologicznej, torakochirurgii, leczenia gruźlicy kostno-stawowej. Z polikliniką Janowicz był związany do 1954, ze szpitalem kolejowym i Mariackim – do końca życia.
Pod kierunkiem Jana Janowicza podnosiło swoje kwalifikacje w Olsztynie około 150 lekarzy; historyk medycyny Andrzej Skrobacki określił to grono mianem „szkoły Janowicza”, zaliczając doń znanych olsztyńskich lekarzy, m.in. Mieczysława Pimpickiego, Jana Rymiana, Tadeusza Kołodziejczyka, Jana Chmiela, Mieczysława Szwałkiewicza, Zygmunta Krassowskiego, Mieczysława Żełudziewicza, Bohdana Tallata-Kiełpisza, Henryka Dawnisa, Marię Natalię Świetlikową, Stanisława Niepsuja. Sam Janowicz uważał siebie przede wszystkim za lekarza-praktyka; nie chcąc przerywać pracy chirurga w Olsztynie, odmówił przyjęcia propozycji objęcia stanowiska dydaktycznego na białostockiej Akademii Medycznej.
Publikacje naukowe.
Na podstawie zaobserwowanych przypadków ogłaszał prace naukowe; po II wojnie światowej ukazało się ich pięć, na łamach „Polskiego Tygodnika Lekarskiego” i „Polskiego Przeglądu Chirurgicznego”: "Wyleczony przypadek ropowicy żołądka, dwunastnicy i jelita czczego" („Polski Tygodnik Lekarski”, 1952, nr 45, współautor S. Flis), "Przyczynek do urazów operacyjnych moczowodów i pęcherza moczowego" („Polski Tygodnik Lekarski”, 1954, nr 39), "Przyczynek do operacyjnego leczenia wypadania odbytu i odbytnicy" („Polski Przegląd Chirurgiczny”, 1955, nr 12, współautor E. Weiss), "Przyczynek do operacyjnego leczenia niedrożności zrostowej jelit" („Polski Przegląd Chirurgiczny”, 1957, nr 5, współautor A. Terajewicz), "Pourazowe zamknięte uszkodzenie oskrzeli" („Polski Tygodnik Lekarski”, 1958, nr 39, współautor E. Weiss).
Działalność stowarzyszeniowa. Żeglarstwo. Życie kulturalne.
Janowicz aktywnie działał w organizacjach lekarskich. Przez wiele lat przewodniczył oddziałowi olsztyńskiemu Polskiego Towarzystwa Lekarskiego, które 26 października 1956 nadało mu tytuł członka honorowego. Członkostwo honorowe otrzymał również od Towarzystwa Chirurgów Polskich (23 października 1960), będąc pierwszym wyróżnionym w ten sposób lekarzem praktykiem, bez tytułu naukowego. Należał ponadto do Międzynarodowego Towarzystwa Chirurgów oraz Polskiego Towarzystwa Urologicznego (od początku jego istnienia).
Pozamedyczne zainteresowania Janowicza wiązały się przede wszystkim z żeglarstwem. W Wilnie należał do Ligi Kolonialnej i Morskiej, żeglarstwo śródlądowe uprawiał na Jeziorze Trockim, posiadał także dyplom kapitana żeglugi wielkiej. Uczestniczył w pierwszych wyprawach wilnian do portów nadbałtyckich, m.in. w lipcu 1927 na pokładzie jachtu „Carmen” z Gdyni do portów niemieckich, szwedzkich i duńskich (dowodził inny lekarz Czesław Czarnowski) czy latem 1932 na „Jurandzie” do fiordów Norwegii (ponownie dowodził Czarnowski, Janowicz pełnił obowiązki pierwszego oficera). Z czasów tych wypraw pochodził pseudonim lekarza – Żano, którym posługiwał się dla odróżnienia od innych uczestniczących w rejsach Janów. Po wojnie Janowicz należał do Polskiego Yacht-Clubu i był członkiem zarządu Ligi Morskiej. Działał również w olsztyńskim Automobilklubie, uczestniczył w wycieczkach pieszych, spływach kajakowych, biwakach. Uprawiał ślizgi na pierwszym w Olsztynie bojerze.
Janowicz był również miłośnikiem kultury. Jego wileńska willa gościła w okresie międzywojennym i w czasie okupacji wielu artystów, koncertował tu pianista Stanisław Szpinalski, występował aktor Ludwik Sempoliński. W ramach tajnego nauczania odbywały się w mieszkaniu Janowicza wykłady i egzaminy konspiracyjnej szkoły teatralnej Czesława Szpakowicza. Ze stypendium, ufundowanego przez lekarza, korzystał m.in. rzeźbiarz Borys Michałowski, po wojnie profesor Wyższej Szkoły Sztuk Plastycznych we Wrocławiu.
Z zaangażowania publicznego Janowicza można wymienić podpisanie przez niego protestu (1932) w obronie działaczy lewicy, skazanych w procesie brzeskim; kosztowało go to karę administracyjną obniżenia uposażenia o jeden szczebel oraz odebranie Krzyża Walecznych.
Odznaczenia i wyróżnienia.
Poza wspomnianym Krzyżem Walecznych Janowicz odznaczony został m.in. Brązowym Medalem Za Długoletnią Służbę w Dyrekcji Okręgowej Kolei Państwowych w Wilnie (1938), Złotym Krzyżem Zasługi (1946), odznaką honorową „Za wzorową pracę w służbie zdrowia” (1951), Krzyżem Kawalerskim Orderu Odrodzenia Polski (1954), Medalem 10-lecia Polski Ludowej (1955), Orderem Sztandaru Pracy II klasy (1961). Szczególne i nietypowe wyróżnienie spotkało go w 1956 – uchwałą Prezydium Wojewódzkiej Rady Narodowej w Olsztynie z 7 grudnia tegoż roku, na 40-lecie pracy zawodowej i 10-lecie pracy na terenie województwa olsztyńskiego, przyznano Janowiczowi na własność samochód (znany wśród ówczesnych olsztynian wiśniowy wartburg).
Jan Janowicz zmarł po długiej i ciężkiej chorobie w styczniu 1964 w Warszawie. Pochowany został na cmentarzu komunalnym w Olsztynie (przy ulicy Poprzecznej), a w pogrzebie uczestniczyło kilka tysięcy mieszkańców miasta, z czego wielu było pacjentami zmarłego. 11 grudnia 1975 ku jego czci odsłonięto tablicę pamiątkową w Szpitalu Wojewódzkim w Olsztynie; w styczniu 1977 świetlicę Szpitala Miejskiego (dawnego Mariackiego) przemianowano na salę imienia doktora Jana Janowicza, z popiersiem patrona dłuta Balbiny Świtycz-Widackiej. Tablicę, upamiętniającą pionierów kolejowej służby zdrowia w powojennym Olsztynie (obok Janowicza wymieniono Stanisława Flisa, Alinę Erdmanową i Floriana Piotrowskiego), odsłonięto z kolei w 1995 w drugim olsztyńskim Szpitalu Miejskim (dawnym kolejowym). Imię Janowicza nadano jednej z olsztyńskich ulic, a za patrona przyjęło go także Koło Polskiego Towarzystwa Lekarskiego w Szczytnie.
Opinie o Janie Janowiczu.
Inni lekarze wysoko cenili zarówno jego umiejętności diagnostyczne i manualne, jak i postawę etyczną. Mieczysław Pimpicki określił Janowicza mianem „Paganiniego skalpela”, a zarazem scharakteryzował go jako „lekarza wielkiego serca”, „człowieka bardzo uczuciowego, troskliwego, współczującego”, który „umiał wyobrazić siebie w roli zbolałego pacjenta”. Kazimierz Sobczyk, ordynator pediatrii w Szpitalu Powiatowym w Bartoszycach, który miał okazję współpracować z Janowiczem jako stażysta w Szpitalu Wojewódzkim w 1962, tak charakteryzował przełożonego: „Darzyliśmy go ogromnym szacunkiem, a on nas traktował bardzo poważnie jako swoich kolegów. Miał wspaniały dar nauczania, cierpliwie tłumaczył, cop i jak robić. Dużo czasu poświęcał nam, młodym. Cenił obowiązkowość, nigdy się nie spóźniał. – Punktualność to dla królów tylko grzeczność – powiadał – ale dla lekarza – obowiązek”. Andrzej Skrobacki (lekarz analityk, historyk medycyny): „W swojej pracy i w stosunku do chorych osiągnął wzór lekarza. Jego sława jako lekarza-praktyka, diagnosty i chirurga przetrwała we wspomnieniach pacjentów i lekarzy”. Zenobiusz Bednarski (ftyzjatra, historyk medycyny): „Działalność doktora Janowicza można określić jako dążenie do unowocześnienia leczenia chirurgicznego na Warmii i Mazurach, co mu się udało”.
Rodzina.
Janowicz był dwukrotnie żonaty; pierwsza żona, Jadwiga Cumft, pochodziła z rodziny dawnych szwajcarskich emigrantów kalwińskich, którzy znaleźli schronienie w radziwiłłowskim Nieświeżu. Studiowała sztuki piękne w Moskwie, potem ukończyła studia na Wydziale Architektury Politechniki Warszawskiej. Zmarła tragicznie w latach 20. W 1930 Janowicz poślubił Larysę z Chrzanowskich (ur. 3 października 1908 w Zaświczu), córkę Eugeniusza i Wiery z domu Mikowanowej, z prawosławnej rodziny ziemiańskiej. Żona towarzyszyła Janowiczowi w wyprawach żeglarskich, w czasie wojny pracowała razem z nim w polowym szpitalu jako pielęgniarka, po wojnie była w Olsztynie laborantką.
Z pierwszego małżeństwa miał córkę Danutę, z drugiego córkę Sylwię i syna Mariusza. Danuta, po mężu Pogorzelska (ur. 21 listopada 1920 w Warszawie, zm. 16 kwietnia 2009) w 1939 rozpoczęła studia na Wydziale Sztuk Pięknych Uniwersytetu Stefana Batorego w Wilnie, po wojnie ukończyła warszawską Akademię Sztuk Pięknych (1954) i pracowała jako scenograf w Teatrze Powszechnym w Warszawie. W latach 1958–1968 była scenografem Teatru im. Stefana Jaracza w Olsztynie i stworzyła wówczas przeszło 60 scenografii, m.in. do "Sprytnej wdówki" Goldoniego (1958), "Tramwaju zwanego pożądaniem" Williamsa (1959), "Poskromienia złośnicy" Szekspira (1960), "Burzliwego życia Lejzorka Rojtszwanca" Erenburga (1962), "Igraszek z diabłem" Drdy, "Kartoteki" Różewicza. Prowadziła również studium teatroznawcze przy Teatrze Jaracza oraz zajmowała się działalnością popularyzatorską w ramach Towarzystwa Wiedzy Powszechnej. Z małżeństwa z prawnikiem Janem Pogorzelskim miała córkę, również Danutę (ur. 1955), dziennikarkę „Warmii i Mazur” i „Dziennika Pojezierza”.
Córka Sylwia, po mężu Lachnitt (ur. 1931 w Wilnie), studiowała na Wydziale Dramaturgii Wyższej Szkoły Teatralnej w Warszawie. W latach 1958–1960, za dyrekcji Aleksandra Sewruka, była kierownikiem literackim olsztyńskiego Teatru im. Jaracza. Później pracowała w Trójmieście, gdzie jej mąż Walerian Lachnitt był reżyserem i kierownikiem artystycznym Teatru Ziemi Gdańskiej.
Syn Mariusz (ur. 1933 w Wilnie) ukończył Wyższa Szkoła Rolnicza w Olsztynie|Wyższą Szkołę Rolniczą w Olsztynie i pracował jako asystent w Zakładzie Biochemii na Wydziale Zootechnicznym tej uczelni. Zginął 31 grudnia 1960 w Tatrach, przysypany lawiną. Był żonaty (Krystyna, autorka podręcznika "Zarys anatomii zwierząt domowych", w 1970 doktoryzowała się na Wydziale Zootechnicznym Wyższej Szkoły Rolniczej w Olsztynie pod kierunkiem profesora Roberta Towarnickiego), miał dwie córki; Karin i Agnieszkę.

</doc>
<doc id="1117609" url="https://pl.wikipedia.org/wiki?curid=1117609" title="Soul to Squeeze">
Soul to Squeeze

Soul to Squeeze – ballada rockowa zespołu Red Hot Chili Peppers pochodząca z soundtracku do filmu "Stożkogłowi". Początkowo utwór miał trafić na płytę "Blood Sugar Sex Magik", ale zespół obawiał się, że płyta będzie zbyt „miękka”. Piosenka również wydana jako singel. Do utworu został nakręcony teledysk, w którym zespół występuje jako grupa cyrkowców (w teledysku nie pojawia się John Frusciante, gdyż teledysk został nakręcony już po odejściu gitarzysty z zespołu).
Lista utworów.
CD single (1992)
CD version 2 (1992)
CD version 3 (1993)
CD version 4 (1993)
7" Version (released as Jukebox)

</doc>
<doc id="1117610" url="https://pl.wikipedia.org/wiki?curid=1117610" title="Tendencja rozwojowa">
Tendencja rozwojowa

Trend albo tendencja rozwojowa – monotoniczny składnik w modelu zależności badanej cechy statystycznej od czasu.
Niemonotoniczne zależności statystyczne od czasu nie muszą przybierać formy trendu. Wyróżnia się także np. sezonowość, dla której zależność jest okresowa.
Kierunek trendu.
W praktycznych zastosowaniach statystyki (szczególnie w giełdowej analizie technicznej) wymienia się także:
Modelowanie trendu.
W modelu trendu wśród zmiennych objaśniających występuje zmienna czasowa formula_1 Szereg czasowy jest przybliżany pewną monotoniczną ze względu na czas funkcją, zwaną funkcją trendu. Przy dobrze dobranym modelu różnice wartości oczekiwanych od wartości funkcji trendu powinny mieć wartość oczekiwaną zero.
Zwykle używa się następujących funkcji trendu:
Najczęstszym modelem trendu jest model z funkcją liniową.
W celu określenia jakości dopasowania funkcji trendu do danych rzeczywistych, należy określić parametry struktury stochastycznej do których należą:
Dopasowanie modelu do danych empirycznych weryfikuje się poprzez weryfikację hipotezy o istotności współczynnika determinacji.
Testuje się hipotezę zerową postaci
przeciwko hipotezie alternatywnej
Hipotezę testujemy przy pomocy statystyki F – Snedecora o formula_11 stopniach swobody, gdzie formula_12 to liczba zmiennych objaśniających, formula_13 to ilość obserwacji.
Dla danego poziomu istotności formula_14 (z reguły 0.05) wyznaczamy z tablic wartość krytyczną formula_15 dla formula_11 stopni swobody. Jeśli formula_17 to nie ma podstaw do odrzucenia hipotezy formula_18 czyli przyjmujemy, że współczynnik determinacji jest nieistotnie różny od zera. Jeśli formula_19 to odrzucamy hipotezę formula_20 na rzecz hipotezy alternatywnej formula_21 współczynnik determinacji jest istotnie różny od zera.

</doc>
<doc id="1117612" url="https://pl.wikipedia.org/wiki?curid=1117612" title="Roma Ryan">
Roma Ryan

Roma Shane Ryan (ur. 20 stycznia 1954 w Belfaście) – pisarka, poetka oraz autorka tekstów piosenek.
Pisze teksty piosenek dla irlandzkiej piosenkarki, kompozytorki, multiinstrumentalistki Enyi. Piosenka "May It Be" napisana do filmu "Władca Pierścieni" została nominowana do Oscara w 2001 roku.
W 2005 Ryan, zainspirowana elfickim językiem J.R.R. Tolkiena, stworzyła fikcyjny język Loxian. W języku Loxian Enya zaśpiewała trzy piosenki na swoim albumie "Amarantine". Ryan napisała także książkę "Water Shows The Hidden Heart", w której opisuje genezę języka oraz pracę nad albumem.
Roma Ryan mieszka w północnej dzielnicy Dublina Artane wraz z mężem Nickym Ryanem. Ryanowie mają dwie córki: Ebony i Persię, które również pracowały nad oprawą albumu Enyi.

</doc>
<doc id="1117615" url="https://pl.wikipedia.org/wiki?curid=1117615" title="Glossoptosis">
Glossoptosis

Glossoptosis (łac. glosso - język(o)-; językowy; mowa) – termin medyczny oznaczający schorzenie fizyczne, nieprawidłowość polegającą na przesunięciu języka ku dołowi albo jego cofnięciu. Glossoptosis najczęściej klasyfikuje się u dzieci z mikrognacją, a szczególnie z zespołem Pierre’a Robina.

</doc>
<doc id="1117616" url="https://pl.wikipedia.org/wiki?curid=1117616" title="Occupatio bellica">
Occupatio bellica



</doc>
<doc id="1117619" url="https://pl.wikipedia.org/wiki?curid=1117619" title="Anna pomorska">
Anna pomorska

Miano odnoszące się do kilku księżnych pochodzących z rodu Gryfitów, rządzącego Pomorzem Zachodnim:

</doc>
<doc id="1117620" url="https://pl.wikipedia.org/wiki?curid=1117620" title="Magdalena Rybarikova">
Magdalena Rybarikova



</doc>
<doc id="1117626" url="https://pl.wikipedia.org/wiki?curid=1117626" title="Brídín Brennan">
Brídín Brennan

Brídín Brennan, Brídín Ní Bhraonáin (ur. 17 maja 1974) – irlandzka artystka pop z miejscowości Gaoth Dobhair (Gweedore) w hrabstwie Donegal. Pochodzi z tej samej rodziny, co Enya oraz zespół Clannad.
Życie osobiste.
Brídín wyszła za Australijczyka, Camerona. 20 stycznia 2007 urodziła pierwsze dziecko, dziewczynkę Sinéad.
Linki zewnętrzne.
Oficjalna Strona Brídín Brennan
"face to face" – pierwsza nieoficjalna strona Brídín

</doc>
<doc id="1117627" url="https://pl.wikipedia.org/wiki?curid=1117627" title="Iž">
Iž

Iž (wł. "Eso", niem. "Ese") chorwacka wyspa na Adriatyku w pobliżu Zadaru, leżąca na zachód od wyspy Ugljan i na wschód od wyspy Dugi Otok. Jej powierzchnia wynosi 16,51 km² a długość linii brzegowej 35,22 km. Na wyspie są 2 miejscowości, "Maly Iž" i "Veli Iž". Najwyższe wzniesienie to "Korinjak" (168 m n.p.m.).
Zamieszkana od czasów prehistorycznych. Wyspa jest wymieniona w "De Administrando Imperio" (O zarządzaniu państwem) Konstantyna VII Porfirogenety jako "Ez". Na wyspie jest zabytkowy kościół z XI wieku, natomiast pierwsze dokumenty o osadach chorwackich pochodzą z 1266 r.

</doc>
<doc id="1117628" url="https://pl.wikipedia.org/wiki?curid=1117628" title="Taste The Pain">
Taste The Pain



</doc>
<doc id="1117630" url="https://pl.wikipedia.org/wiki?curid=1117630" title="Sigeman &amp; Co">
Sigeman &amp; Co

Sigeman &amp; Co Chess Tournament – najsilniejszy szachowy turniej kołowy organizowany w Szwecji od roku 1993. Od pierwszej edycji turniej rozgrywany jest w Malmö i sponsorowany przez kancelarię prawniczą "Sigeman &amp; Co". Wśród uczestników znajdowali się m.in. mistrz świata Wasilij Smysłow i wicemistrzowie Wasyl Iwanczuk, Wiktor Korcznoj, Jan Timman oraz Nigel Short, jak również najlepsza szachistka w historii szachów, Judit Polgár. Dwukrotnie w turnieju startował Michał Krasenkow, najlepszy wynik osiągając w roku 1995, w którym zajął IV miejsce (za Ivanem Sokolovem, Ulfem Anderssonem i Matthew Sadlerem).

</doc>
<doc id="1117632" url="https://pl.wikipedia.org/wiki?curid=1117632" title="Gorączka Chikungunya">
Gorączka Chikungunya



</doc>
<doc id="1117633" url="https://pl.wikipedia.org/wiki?curid=1117633" title="Herb gminy Chociwel">
Herb gminy Chociwel



</doc>
<doc id="1117639" url="https://pl.wikipedia.org/wiki?curid=1117639" title="Mod revival">
Mod revival

Mod Revival (ang. odżycie modsów) – nowofalowy ruch młodzieżowy zapoczątkowany w roku 1979 w wyniku fascynacji filmem – "Quadrophenia", oraz ponownym zainteresowaniem takimi zespołami jak The Who, The Small Faces oraz muzyką ska. Mod revival był odrodzeniem ruchu modsów z lat 60. Wśród młodzieży znów zaczęto popularyzować skutery, które podobnie jak w przypadku tradycyjnych modsów stały się obowiązkowym pojazdem każdego revivalowca. Podczas odżycia wyłoniło się wiele nowych zespołów zainspirowanych twórczością starych zespołów związanych z subkulturą mods, które ubarwiły stare melodie w nieco punkowe brzmienia. Najważniejszym z revivalowych zespołów jest The Jam, a także The Lambrettas, The Chords, Purple Hearts, czy Secret Affair. Revivalowcy, podobnie jak ich poprzednicy, wyznawali uliczne życie, nie stronili od walk z teddy boysami, punkami, czy harleyowcami. Często ich sojusznikiem w bitwach byli skinheadzi (wtedy jeszcze niezaangażowani politycznie). Nowofalowi modsi ubierali się podobnie jak ich poprzednicy. Nosili garnitury, krawaty, a także polówki Fred Perry, czy Ben Sherman, różnego rodzaju kapelusze, płaszcze typu Crombie, wojskowe parki, dżinsowe spodnie, martensy, chelsea boots, obuwie wojskowe, trampki oraz halówki. Nosili włosy najczęściej opadające na uszy, ale bywały i krótsze, bardziej zbliżone do wzoru skinheadowskiego. Obecnie mod revival stanowi jedną z subkultur undergroundowych. Od lat 90., w wyniku powstania nowego gatunku muzycznego – brit pop – ich popularność na świecie wzrasta. Jest to widoczne w szczególności w Wielkiej Brytanii. W Polsce, ze względu na małą popularność skuterów, modsi stanowią mały procent młodzieży, chociaż zainteresowanie nimi wzrasta.

</doc>
<doc id="1117640" url="https://pl.wikipedia.org/wiki?curid=1117640" title="Da Buzz">
Da Buzz

Da Buzz – szwedzka grupa muzyczna, wykonująca eurodance i pop.
W skład zespołu, który istnieje od 1999 roku, wchodzą wokalistka Annika Thörnquist oraz Per Lidén i Pier Schmid (wszyscy pochodzą z Karlstadu). Grupa ma na swoim koncie sześć albumów oraz kilkanaście singli, z których dwa ("Alive" w roku 2003 i "Last Goodbye" - w 2006) awansowały na pierwsze miejsca szwedzkiej listy przebojów. 

</doc>
<doc id="1117641" url="https://pl.wikipedia.org/wiki?curid=1117641" title="HMS Jackal">
HMS Jackal

HMS Jackal – brytyjski niszczyciel z okresu II wojny światowej, należący do typu J (J/K/N), w służbie Royal Navy w latach 1939–1942. Nosił znak taktyczny F22, od maja 1940 – G22. Służył głównie na Morzu Śródziemnym, gdzie został zatopiony 12 maja 1942. Był to siódmy okręt brytyjski o tej nazwie.
Podczas wojny okręt został uhonorowany 6 wyróżnieniami bojowymi ("battle honour"): za Atlantyk 1939-41, Norwegię 1940, kanał La Manche 1940, Kretę 1941, Morze Śródziemne 1941 i Libię 1940-41.
Budowa.
Okręt zamówiono 25 marca 1937, w ramach programu z 1936 roku. Stępkę pod budowę położono 24 września 1937 w stoczni John Brown &amp; Company w Clydebank w Szkocji, kadłub wodowano 25 października 1938. Budowę ukończono 31 marca 1939 – był to pierwszy ukończony okręt tego typu. Okręt wszedł do służby w Royal Navy 13 kwietnia 1939, pod nazwą „Jackal” (pol. szakal). W tej samej stoczni budowano też równocześnie niszczyciel HMS „Javelin” tego typu, a następnie HMAS „Nizam” i „Nerissa” (późniejszy polski „Piorun”) identycznego typu N. Koszt budowy, bez uzbrojenia i wyposażenia łączności wynosił £ 391.370.
Służba.
Morze Północne 1939-1941.
„Jackal” wszedł do służby początkowo w skład 4. Flotylli Niszczycieli "Home Fleet" (Floty Metropolii). Tuż przed wybuchem II wojny światowej wszedł w skład 14. Dywizjonu 7. Flotylli Niszczycieli "Home Fleet", bazującej po wybuchu wojny w ujściu rzeki Humber, jako część sił "Humber Force" Dowództwa Rosyth. Przez pierwsze miesiące wojny niszczyciele flotylli patrolowały na Morzu Północnym i eskortowały tam konwoje przybrzeżne. Od 8 września do 8 października 1939 „Jackal” był przejściowo przydzielony do Dowództwa Zachodnich Podejść, eskortując konwoje na wschodnim Atlantyku (m.in. z HMS „Janus” i ORP „Grom”), następnie znowu służył w "Humber Force". Podczas pierwszych miesięcy wojny kilkukrotnie atakował bezskutecznie okręty podwodne. 8 października 1939 wziął udział w wypadzie krążowników brytyjskich na Skagerrak. 7 grudnia 1939 osłaniał holowanie uszkodzonego torpedą niszczyciela HMS „Jersey”. 27 lutego 1940 zatopił w kolizji szwedzki parowiec „Storfos” (545 BRT) z jego winy, odnosząc samemu uszkodzenia dziobu.
„Jackal” powrócił do linii po remoncie w Blyth 18 kwietnia 1940, po czym w kwietniu i maju wziął udział w kampanii w Norwegii, głównie eskortując konwoje wraz z niszczycielem „Javelin”. 11 maja osłaniał wraz z „Javelinem” ewakuację statkiem odciętych brytyjskich żołnierzy z Mosjøen do Bodø, ponadto sam wziął na pokład 100 żołnierzy i tego dnia też ostrzeliwał niemieckie dowództwo w Sund. 19 maja napotkał porzucony przez załogę holenderski holownik „Hector”, który doprowadzono do Wielkiej Brytanii. Został następnie przydzielony do 5. Flotylli Niszczycieli komandora Louisa Mountbattena, w składzie Dowództwa Nore ("Nore Command"), a od października Dowództwa Zachodnich Podejść. Zajmował się wciąż głównie eskortą konwojów.
29 listopada 1940 wziął udział wraz z HMS „Javelin”, „Kashmir”, „Jersey” i „Jupiter” w potyczce z niemieckimi niszczycielami „Karl Galster”, „Hans Lody” i „Richard Beitzen”, prowadzącymi rajd pod brytyjskie wybrzeże, podczas której uszkodzony został niszczyciel „Javelin”. Następnie, do 7 stycznia 1941 „Jackal” znajdował się w remoncie.
Morze Śródziemne 1941-1942.
W kwietniu 1941 „Jackal” został przeniesiony z 5. Flotyllą do Floty Śródziemnomorskiej i 28 kwietnia dotarł na Maltę, gdzie został włączony do Zespołu K ("Force K") dowodzonego przez Louisa Mountbattena i działającego przeciwko żegludze pomiędzy Włochami a Afryką (w jego skład wchodziły wówczas niszczyciele HMS „Kelly”, „Kelvin”, „Kipling”, „Kashmir”, „Jackal”, „Jersey” i krążownik „Gloucester”). 10 maja 1941 wraz z „Kelly”, „Kipling”, „Kashmir” i „Kelvin” bombardował Benghazi, po czym okręty były atakowane nieskutecznie przez samoloty niemieckie. W II połowie maja 1941 „Jackal” uczestniczył w bitwie o Kretę i ewakuacji tej wyspy, w składzie zespołu A-1. Przebazował następnie do Aleksandrii, skąd m.in. osłaniał główne siły floty.
W czerwcu 1941 „Jackal” brał udział w kampanii syryjskiej przeciw kolonialnym rządom Francji Vichy i 9 czerwca 1941 wraz z niszczycielami „Hotspur” i „Isis” wziął udział w potyczce z francuskimi wielkimi niszczycielami „Valmy” i „Guepard”, które uprzednio uszkodziły HMS „Janus”. Został podczas niej lekko uszkodzony pociskiem 138 mm. 15 czerwca został u wybrzeża Syrii lekko uszkodzony bombą lotniczą, która przebiła pokład i wybuchła w wodzie. 4-6 lipca ostrzeliwał francuskie pozycje w Syrii. Wchodził wówczas w skład 7. Flotylli Niszczycieli.
Od sierpnia do listopada „Jackal” działał głównie pod Tobrukiem i brał udział w innych operacjach Floty Śródziemnomorskiej. Na początku sierpnia 1941 dowoził posiłki na Cypr (operacja "Guillotine"). W nocy 18/19 sierpnia odbył rejs zaopatrzeniowy do oblężonego Tobruku, a nocami 21/22, 25/26 i 28/29 sierpnia 1941 brał udział w transportowaniu tam polskiej Samodzielnej Brygady Strzelców Karpackich (operacja "Treacle" – seria 3., 6. i 9.). 26 września 1941 dowoził do Tobruku żołnierzy brytyjskich w ramach operacji "Supercharge", a 17/18 października w ramach operacji "Cultivate". Na początku listopada dowoził posiłki na Cypr (operacja "Glencoe"). W nocy 13/14 listopada dowoził zaopatrzenie do Tobruku (początek operacji "Approach" – niszczyciel „Kipling” dowiózł wówczas tam gen. Sikorskiego) i ponownie 16/17 listopada. 18 listopada z "Kiplingiem" i krążownikami „Naiad” i „Euryalus” ostrzeliwał umocnienia w Halfaya koło Tobruku. 25 listopada 1941 ratował rozbitków z zatopionego pancernika HMS „Barham”.
1 grudnia 1941, podczas bezskutecznej próby przechwycenia włoskich niszczycieli pod Derną (z niszczycielami „Jervis”, „Jaguar” i „Kipling”), „Jackal” został uszkodzony włoską torpedą lotniczą w okolicy Derny (bez ofiar w załodze). Sprawcą uszkodzenia były trzy samoloty Savoia-Marchetti SM.79 z 279. Eskadry, z których jeden został uszkodzony. Niszczyciel został odholowany przez „Jaguar”. Do kwietnia 1942 był remontowany w Aleksandrii.
11 maja 1942, podczas bezskutecznej próby przechwycenia konwoju do Benghazi (z niszczycielami „Jervis”, „Kipling” i „Lively”), „Jackal” został ciężko uszkodzony przez niemieckie bombowce Junkers Ju 88 80 mil morskich na północny zachód od Mersa Matruh (9 ofiar), po czym rano 12 maja 1942 został opuszczony przez załogę i dobity przez niszczyciel HMS „Jervis” na pozycji (zatopiono wówczas także „Kipling” i „Lively”).
Dowódcy:
Dane techniczne.
"Opis okrętu i szczegółowe dane – zobacz Niszczyciele typu J/K/N"
Uzbrojenie i wyposażenie:
"Uwaga – dane dotyczące uzbrojenia i wyposażenia odnoszą się ogólnie do okrętów typu J, daty zmian w przypadku konkretnego okrętu są orientacyjne."
Wyposażenie

</doc>
<doc id="1117642" url="https://pl.wikipedia.org/wiki?curid=1117642" title="Stara Prochownia w Warszawie">
Stara Prochownia w Warszawie

Stara Prochownia SCEK – warszawska instytucja kulturalna mieszcząca się w budynku Bramy Mostowej przy ul. Boleść 2. Od 2002 filia Stołecznego Centrum Edukacji Kulturalnej (SCEK).
Opis.
Założycielem i dyrektorem Starej Prochowni od 1972 był Wojciech Siemion. Od 2002 obiekt jest jedną z przestrzeni edukacyjnych Stołecznego Centrum Edukacji Kulturalnej.
Placówka posiada dwie sceny oraz galerię.

</doc>
<doc id="1117643" url="https://pl.wikipedia.org/wiki?curid=1117643" title="Mazama szara">
Mazama szara

Mazama szara ("Mazama gouazoubira") – gatunek ssaka z rodziny jeleniowatych (Cervidae) występujący w Ameryce Południowej i Środkowej.
Wygląd.
Szarobrązowa sierść, u samców występuje niewielkie poroże.
Tryb życia.
Żyje na sawannach i w zaroślach. Roślinożerna.
Rozmnażanie.
Ciąża u mazamy szarej trwa ok. 200 dni. Samica rodzi jedno młode, osiągające dojrzałość płciową po 1,5 roku.

</doc>
<doc id="1117644" url="https://pl.wikipedia.org/wiki?curid=1117644" title="Mazama gouazoupira">
Mazama gouazoupira



</doc>
<doc id="1117645" url="https://pl.wikipedia.org/wiki?curid=1117645" title="Antilocapra americana">
Antilocapra americana



</doc>
<doc id="1117646" url="https://pl.wikipedia.org/wiki?curid=1117646" title="ORP Piorun (niszczyciel)">
ORP Piorun (niszczyciel)



</doc>
<doc id="1117647" url="https://pl.wikipedia.org/wiki?curid=1117647" title="TG1-5">
TG1-5

Seria TG1-TG5 to pierwsze tranzystory przemysłowo produkowane wielkoseryjnie w Polsce.
Historia.
Produkcję seryjną tranzystorów serii TG1-TG5 rozpoczęła Fabryka Półprzewodników TEWA w latach 1960–1961. Były one podstawowymi tranzystorami używanymi w polskich konstrukcjach z lat 60. Niektóre z nich były produkowane jeszcze w latach 70 XX w. Początkowo umieszczano je w nietypowych zaokrąglonych metalowych obudowach malowanych na charakterystyczny dla TEWY turkusowy kolor, później w typowych obudowach (typu TO-1), początkowo również malowanych, później galwanizowanych. Wersje o zwiększonej niezawodności do celów profesjonalnych oznaczano literą „S” po oznaczeniu typu.
Charakterystyka.
TG1-TG5 były germanowymi tranzystorami stopowymi małej mocy (dopuszczalna moc strat kolektora 75 mW) i małej częstotliwości, typu pnp.
Bardzo podobnymi, ale zdecydowanie rzadziej spotykanymi były tranzystory TG10 i TG20 (średniej częstotliwości, produkowane bardzo krótko), TG6 i TG8 (o większym dopuszczalnym napięciu pracy), TG9, TG11 i TG21 (impulsowe).
Niekiedy tranzystory dzielono na grupy ze względu na współczynnik wzmocnienia prądowego. Początkowo stosowano oznaczenia za pomocą kolorowych kropek, później cyfr rzymskich. Oznaczenie te były różne dla różnych typów tranzystorów – oznaczały nieco inne zakresy wzmocnienia.

</doc>
<doc id="1117649" url="https://pl.wikipedia.org/wiki?curid=1117649" title="ORP Orkan (niszczyciel 1942)">
ORP Orkan (niszczyciel 1942)



</doc>
<doc id="1117652" url="https://pl.wikipedia.org/wiki?curid=1117652" title="Fulham Football Club">
Fulham Football Club



</doc>
<doc id="1117655" url="https://pl.wikipedia.org/wiki?curid=1117655" title="Brentford Football Club">
Brentford Football Club



</doc>
<doc id="1117660" url="https://pl.wikipedia.org/wiki?curid=1117660" title="Kapitan Chlebnikow">
Kapitan Chlebnikow

Kapitan Chlebnikow (ros. Капитан Хлебников, ang. Kapitan Khlebnikov) – rosyjski lodołamacz o napędzie konwencjonalnym (Diesel-elektrycznym), klasy lodowej LL3, obecnie (tj. od 1991 roku) wyczarterowany przez Quark Expeditions i używany jako statek wycieczkowy (ekspedycyjny) w rejonach Arktyki i Antarktyki. Został zbudowany w 1981 w Finlandii jako jeden z obecnie trzech lodołamaczy typu "Kapitan Sorokin", obok siostrzanych statków: "Kapitan Dranicyn" oraz "Kapitan Nikołajew" (sam "Kapitan Sorokin", pierwszy lodołamacz tego typu, wskutek przebudowy dziobu nie zaliczany jest już do typu). Pierwotnie "Chlebnikow" był przeznaczony do pracy w charakterze lodołamacza prowadzącego konwoje statków handlowych przepływające przez pokryte lodem wody w rosyjskiej części Arktyki.
Statek posiada osiem pokładów. Jest wyposażony w 54 kabiny pasażerskie, dwie jadalnie, barek, klub, ogrzewany basen, saunę i siłownię, bibliotekę, salę kinową oraz windę.
W lutym 2006 "Kapitan Chlebnikow" dotarł do Zatoki Wielorybów w Antarktyce, osiągając 78° 40,871' szerokości geograficznej południowej. Tym samym wyrównał rekord ustanowiony przez Roalda Amundsena na statku "Fram" w 1911 roku. Ponadto udało mu się dwukrotnie okrążyć Antarktydę.
"Kapitan Chlebnikow" zostanie wycofany z floty Quark Expeditions w 2012 roku (ostatni, pożegnalny rejs odbył się we wrześniu 2011 roku).

</doc>
<doc id="1117662" url="https://pl.wikipedia.org/wiki?curid=1117662" title="Wojciech Dutka (działacz ekologiczny)">
Wojciech Dutka (działacz ekologiczny)

Wojciech Dutka (ur. 31 grudnia 1946, zm. 12 października 2005) – polski działacz na rzecz ochrony środowiska, założyciel i redaktor naczelny miesięcznika "”Przegląd Komunalny”", prezes firmy ABRYS sp. z o.o., założyciel Fundacji Polskie Urządzenia Komunalne, członek Polskiego Klubu Ekologicznego, Polskiego Zrzeszenia Inżynierów i Techników Sanitarnych oraz Towarzystwa Konsultantów Polskich, współzałożyciel Regionalnego Oddziału Polskiej Izby Ekologii w Poznaniu.
Przez kilka kadencji piastował funkcję radnego, działając w samorządzie gminy miejskiej Luboń. Dwie kadencje pełnił funkcję delegata do Sejmiku Samorządowego Województwa Poznańskiego (SSWP), gdzie kierował Komisją Ochrony Środowiska, inicjując między innymi powstanie zespołów problemowych do spraw Edukacji Ekologicznej i do spraw Odpadów Stałych. Członek Prezydium SSWP.
W 1989 r., założył wydawnictwo ABRYS. W 1991 założył "”Przegląd Komunalny”" stanowiący pierwsze w Polsce czasopismo przeznaczone dla służb komunalnych i administracji publicznej. Pomysłodawca powstania czasopism "”Recykling”", "”Czysta Energia”", "”Wodociągi-Kanalizacja”" oraz "”Leksykonu Techniki Komunalnej”". Współtwórca programów ok. 200 szkoleń i konferencji proekologicznych zorganizowanych przez jego firmę – Abrys.
Organizator Zjazdów Ekologicznych w ramach Tagów POLEKO, które przeistoczyły się w późniejszym okresie w Międzynarodowe Zjazdy Ekologiczne w Poznaniu, a w chwili obecnej stały się największą tego typu imprezą w Polsce, pod nazwą Międzynarodowy Kongres Ochrony Środowiska „ENVICON”. Organizator dwu edycji imprezy edukacyjno-proekologicznej skierowanej do młodzieży – EKO MEDIA FORUM. Inicjator konkursu o Szklaną Statuetkę, Puchar Recyklingu, oraz Nagrody Pracy Organicznej w Ochronie Środowiska.
Był współzałożycielem redakcji lokalnego miesięcznika "Wieści Lubońskie", oraz działaczem stowarzyszenia Kulturalno-Oświatowego ”Forum Lubońskie”.
Zmarł 12 października 2005 pośmiertnie został uhonorowany Nagrodą Pracy Organicznej w Ochronie Środowiska, która obecnie nosi jego imię.

</doc>
<doc id="1117664" url="https://pl.wikipedia.org/wiki?curid=1117664" title="Leyton Orient Football Club">
Leyton Orient Football Club



</doc>
<doc id="1117665" url="https://pl.wikipedia.org/wiki?curid=1117665" title="Stefan Zwoliński">
Stefan Zwoliński

Stefan Zwoliński (ur. 19 lipca 1900 w Krakowie, zm. 29 września 1982 w Zakopanem) – polski speleolog, legionista, księgarz, fotograf.
Życiorys.
Stefan Zwoliński od wczesnych lat dziecięcych interesował się Tatrami. W latach 1913–1917 zwiedził razem z bratem Tadeuszem wiele jaskiń (m.in. Zimną, Magurską, Mylną, Raptawicką czy Kasprową Niżnią), eksplorując przy tym nowe korytarze. W tym okresie zaczął się też interesować fotografiką i narciarstwem. W wieku czternastu lat wstąpił ochotniczo do Legionów Polskich, gdzie w randze sekcyjnego jako instruktor w I Kompanii Narciarskiej odbywał służbę w Karpatach. Po 7 miesiącach został z niej zwolniony z powodu zapalenia płuc. W latach 1916–1917 uczestniczył ochotniczo w wyprawach Tatrzańskiego Ochotniczego Pogotowia Ratunkowego. W 1917 r. zdał egzamin maturalny w Zakopanem, po którym ponownie wstąpił do wojska. Rok później rozpoczął studia w Wyższej Szkole Handlowej w Warszawie, które wkrótce przerwał, aby ponownie wstąpić w szeregi Armii Polskiej. Od 1920 studiował mechanikę na Politechnice Warszawskiej, które przerwał po trzech latach z powodu choroby ojca i konieczności przejęcia prowadzenia jego księgarni. W 1921 r. ponownie rozpoczął działalność speleologiczną. W 1923 r. współtworzył pierwszą organizację skupiającą ludzi zainteresowanych jaskiniami tatrzańskimi – Koło Grotołazów.
W latach 1924–1950 prowadził wspólnie z bratem księgarnię ojca (Leonarda), a przez kilka lat również jej zakopiańską filię. W tym okresie zajmował się fotografią, wiele z jego zdjęć było publikowanych przez księgarnię Zwolińskich w formie pocztówek. Stefan uczestniczył również w wystawach i konkursach, zdobył wiele wyróżnień i nagród. Polem jego zainteresowań była również Ameryka Północna, a także Słowacja, Bułgaria, Jugosławia oraz Kaukaz.
Od roku 1929 ponownie zaczął zajmować się badaniami jaskiniowymi. Część z nich była w pewnym stopniu finansowana przez Polskie Towarzystwo Tatrzańskie. W tym okresie odkrył nowe partie m.in. w Zimnej, Miętusiej, Kasprowej Niżniej, a także eksplorował Jaskinię Bystrej. Systematycznie przeszukiwał obszary krasowe w Tatrach Zachodnich, odkrywając przy tym wiele mniejszych jaskiń, jednak nie publikował na ten temat żadnych informacji, przez co część z nich jest później powtórnie „odkrywana”.
W czasie wojny Stefan Zwoliński został aresztowany przez gestapo i był więziony przez kilka miesięcy w hotelu „Palace”. Po wypuszczeniu prowadził sporadyczne badania nad jaskiniami tatrzańskimi. Zbierał także materiały do "Inwentarza jaskiń tatrzańskich" (którego nigdy nie ukończył).
W 1948 rozpoczął prace na większą skalę dzięki funduszom z ministerstwa komunikacji. W tym okresie stał się również pracownikiem Polskiego Towarzystwa Tatrzańskiego (później PTTK). Przewodząc pracami Kierownictwa Badań Jaskiniowych, doprowadził do udostępnienia jaskini Mylnej i Mroźnej dla ruchu turystycznego. Przez kilka miesięcy był też pracownikiem naukowym Muzeum Ziemi. Zajmował się wtedy badaniami nad hydrologią krasu oraz genezą jaskiń.
W roku 1955 Stefan Zwoliński został członkiem Zespołu Historii Górnictwa i Hutnictwa Tatrzańskiego przy Zakładzie Historii Nauki i Techniki Polskiej Akademii Nauk. Przyczynił się m.in. do odkrycia ruin zakładów hutniczych na polanie Stare Kościeliska, na północnym stoku Ornaku, w okolicach Hali Pysznej, jak również w Dolinie Lejowej czy Chochołowskiej. Stefan Zwoliński przez kilkanaście lat pracował również w Tatrzańskim Parku Narodowym, gdzie zajmował się turystyką, a później był członkiem Rady TPN. Zasiadał również w Zarządzie TOPR, a później był przewodniczącym GOPR-u (1952–1956). Stefan Zwoliński działał także w Lidze Ochrony Przyrody.
Do osiemdziesiątego roku życia zwiedzał nowo odkryte jaskinie tatrzańskie i odbywał wycieczki w Tatry. Zmarł dwa lata później po długoletniej chorobie serca i został pochowany na Starym Cmentarzu na Pęksowym Brzyzku w Zakopanem.
Stefan Zwoliński w przeciągu swojego życia został wyróżniony wieloma odznaczeniami – m.in. Złotym Krzyżem Zasługi (za działania na rzecz ochrony przyrody) i odznakami PTTK, GOPR-u i innymi. Był honorowym członkiem PTTK, Speleoklubu Warszawskiego i SN PTT. Był także członkiem honorowym Sekcji Grotołazów Wrocław i uczestnikiem jej wyprawy w 1959 do jaskiń masywu Triglavu w Alpach Julijskich.
Odkrycia jaskiniowe.
Stefan Zwoliński odkrył: Jaskinię Bystrej (razem z bratem Tadeuszem), Mroźną (z Tadeuszem Zahorskim), Dziurę nad Wapiennikiem i wiele innych. Odkrył także znaczne partie jaskiń: Zimnej (wcześniej znany był tylko 127-metrowy korytarz), Mylnej, poznał nowe partie w Kasprowej Niżniej, Magurskiej, Wodnej pod Pisaną, Kalackiej czy Lodowej w Ciemniaku.
Publikacje.
Stefan Zwoliński był autorem książki "W podziemiach tatrzańskich" oraz współautorem "Przewodnika po Tatrach i Zakopanem". Publikował liczne artykuły dotyczące speleologii w „Wierchach”, kilka w „Dzienniku Polskim”, a także pojedyncze w kilkunastu innych tytułach.

</doc>
<doc id="1117666" url="https://pl.wikipedia.org/wiki?curid=1117666" title="Przebraże">
Przebraże



</doc>
<doc id="1117668" url="https://pl.wikipedia.org/wiki?curid=1117668" title="Bogusław Widła">
Bogusław Widła

Bogusław Widła (ur. 22 stycznia 1940) – polski biblista, profesor nauk teologicznych, tłumacz, publicysta, emerytowany nauczyciel akademicki Chrześcijańskiej Akademii Teologicznej w Warszawie. 

</doc>
<doc id="1117669" url="https://pl.wikipedia.org/wiki?curid=1117669" title="Bolesław Bartoszewicz">
Bolesław Bartoszewicz

Bolesław Bartoszewicz (ur. 25 października 1927 w Wołkowysku k. Grodna, zm. w październiku 2007) – polski dziennikarz i publicysta kulturalny, redaktor naczelny miesięcznika „Życie Muzyczne”, członek Polskiego Związku Chórów i Orkiestr oraz Stowarzyszenia Dziennikarzy Polskich. 
Publikował m.in. w „Przeglądzie Kulturalnym”, „Tygodniku Kulturalnym” i „Kamenie”. 

</doc>
<doc id="1117685" url="https://pl.wikipedia.org/wiki?curid=1117685" title="Old Parliament House">
Old Parliament House

Old Parliament House, znany wcześniej jako Provisional Parliament House siedziba parlamentu Australii w latach 1927-1988. Budynek został oficjalnie otwarty 9 maja 1927 po przeniesieniu siedziby rządu z Melbourne do Canberry. Obecnie odbywają się w nim wystawy malarstwa, wykłady i koncerty, a część pomieszczeń zajmowana jest przez Australijskie Archiwum Państwowe.
Zaprojektowany przez Johna Murdocha budynek miał służyć jako budynek parlamentu przez najwyżej 50 lat i dlatego określany był jako "tymczasowy" (provisional). Murdoch wraz z zespołem asystentów zaprojektował nie tylko sam budynek ale także otaczające go ogrody, a nawet opisał ogólnie wyposażenie, meble i styl wnętrz. Old Parliament House został zaprojektowany w modnym w latach 20. i 30. Canberze stylu "stripped Classical" – posiadał cechy budowli neoklasycystycznych (porządek linii, symetria układu) ale bez elementów takich jak kolumny, belkowanie czy frontony.

</doc>
<doc id="1117686" url="https://pl.wikipedia.org/wiki?curid=1117686" title="Lucjan Zdzisław Rudnicki">
Lucjan Zdzisław Rudnicki

Lucjan Zdzisław Rudnicki (ur. 30 czerwca 1913 w Warszawie, zm. 20 października 1964 w Warszawie) - polski piłkarz, reprezentant Polski.
Grał na pozycji bramkarza. Był wychowankiem Warszawianki, w której występował od 1928 do 1939 (w I lidze w latach 1934-1939). Rozegrał 46 meczów pierwszoligowych. Po wojnie występował w klubie Syrena Warszawa (do 1948).
Jeden raz zagrał w reprezentacji Polski w meczu z reprezentacją Łotwy 6 września 1936 w Rydze zremisowanym 3:3. Bronił od 65 minuty i puścił trzy bramki.
Był także bramkarzem w piłce ręcznej.
Po zakończeniu kariery był trenerem warszawskich drużyn piłkarskich. Zmarł w 1964, został pochowany na cmentarzu Bródnowskim w Warszawie (kw. 5B-6-32).

</doc>
<doc id="1117688" url="https://pl.wikipedia.org/wiki?curid=1117688" title="SIEL">
SIEL

SIEL (Società Industrie Elettroniche) - działająca w latach 80. ubiegłego stulecia, włoska firma produkująca syntezatory oraz elektroniczne organy.

</doc>
<doc id="1117693" url="https://pl.wikipedia.org/wiki?curid=1117693" title="Sławosz Szydłowski">
Sławosz Szydłowski

Sławosz Mieczysław Szydłowski (ur. 20 lipca 1894 w Staszówku, zm. 24 stycznia 1952 w Warszawie) – polski lekkoatleta, olimpijczyk, rotmistrz Wojska Polskiego.
Życiorys.
Ukończył IV Gimnazjum we Lwowie (w 1913), a następnie rozpoczął studia na Politechnice Lwowskiej na kierunku inżynierii górniczej, które przerwał, gdy 16 sierpnia 1914 wstąpił do Legionów Polskich. Walczył w kampaniach karpackiej, bukowińskiej i wołyńskiej. Od 3 listopada 1918 w Wojsku Polskim. W wojnie polsko-ukraińskiej brał udział w walkach o Małopolskę Wschodnią i o Lwów. Został odznaczony orderem Virtuti Militari V klasy, Krzyżem Walecznych oraz Krzyżem Obrony Lwowa i Odznaką Honorową „Orlęta”.
W 1920 został mianowany na stopień porucznika. W latach 1921–1922 był instruktorem lekkiej atletyki w Centralnej Szkole Wojskowej Gimnastyki i Sportu w Poznaniu służąc jednocześnie w 23 pułku ułanów. W 1924 zdemobilizowany, pracował w Warszawie jako urzędnik.
Był jednym z pierwszych wybitnych lekkoatletów niepodległej Polski. Specjalizował się w rzutach. trzynaście razy zdobywał tytuł mistrza Polski:
Pięć razy był wicemistrzem Polski: pchnięcie kulą – 1920 i 1923, rzut dyskiem – 1927 i rzut oszczepem – 1925 i 1926. Zdobył również brązowe medale w rzucie dyskiem (1921 i 1926) i rzucie oszczepem (1927).
Był pięciokrotnym rekordzistą Polski w rzucie oszczepem (trzykrotnie), dyskiem i młotem.
Znalazł się w gronie zawodników nominowanych do kadry na Igrzyska Olimpijskie w 1920. Z powodu wojny polsko-bolszewickiej Polska nie wysłała jednak ostatecznie reprezentacji na te zawody.
Wystąpił na Igrzyskach Olimpijskich w 1924 w Paryżu, gdzie był chorążym polskiej reprezentacji. Startował w rzucie dyskiem i rzucie oszczepem, ale odpadł w eliminacjach. Zwyciężył za to w tych konkurencjach podczas Letnich Mistrzostw Świata Studentów w Warszawie w tym samym roku. Czterokrotnie wystąpił w meczach reprezentacji Polski (w latach 1922–1931).
Startował w barwach Pogoni Lwów (1913–1924) i AZS Warszawa (1924–1931). W 1931 zakończył uprawianie sportu.
W czasie okupacji brał udział w konspiracji. Walczył w powstaniu warszawskim, gdzie został awansowany do stopnia rotmistrza. Otrzymał Złoty Krzyż Zasługi z Mieczami za działalność podziemną.
Został pochowany na cmentarzu Powązkowskim (kwatera 92-4-21).

</doc>
<doc id="1117695" url="https://pl.wikipedia.org/wiki?curid=1117695" title="Filozoficzne wyzwania chrześcijaństwa">
Filozoficzne wyzwania chrześcijaństwa

Filozoficzne wyzwania chrześcijaństwa - książka Maurice Blondela wydana w Polsce w 1994 roku nakładem wydawnictwa "Znak". Autor analizuje filozoficzne implikacje chrześcijaństwa jako obietnicy spełnienia ludzkiego pragnienia Absolutu.

</doc>
<doc id="1117700" url="https://pl.wikipedia.org/wiki?curid=1117700" title="Corona 63">
Corona 63

Corona 63 – również OPS 1008, CORONA 9055A – niedoszły amerykański satelita rozpoznawczy. Był to statek serii Keyhole-5 tajnego programu CORONA. Jego zadaniem było wykonanie wywiadowczych zdjęć Ziemi, jednak start satelity nie powiódł się.
Start 26 kwietnia 1963 (godz. 20:13 GMT), z kosmodromu Vandenberg zakończył się niepowodzeniem. Rakieta Thor Agena D uległa zniszczeniu wraz z ładunkiem na skutek usterki czujników wysokości.
Start oznaczono w katalogach COSPAR/SATCAT: 1963-F07/F00238.

</doc>
<doc id="1117702" url="https://pl.wikipedia.org/wiki?curid=1117702" title="Kosmos 16">
Kosmos 16

Kosmos 16 – radziecki satelita rozpoznawczy. Statek typu Zenit-2 należący do programu Zenit, którego konstrukcja została oparta na załogowych kapsułach Wostok (czwarty w pełni udana misja). Prócz zdjęć wywiadowczych, satelita wykonywał również badania górnych warstw atmosfery, w tym promieniowania jonizującego. Kapsuła z negatywami opadła na terytorium ZSRR po 10 dniach. Misja powiodła się częściowo z powodu uszkodzenia systemu stabilizacji satelity.

</doc>
<doc id="1117704" url="https://pl.wikipedia.org/wiki?curid=1117704" title="Bassem Amin">
Bassem Amin

Bassem Amin (ur. 9 września 1988 w Tancie) – egipski szachista, arcymistrz od 2006 roku.
Kariera szachowa.
Jest jednym z najbardziej utalentowanych egipskich szachistów w historii. Wielokrotnie zdobywał mistrzostwo państw arabskich juniorów w różnych kategoriach wiekowych, m.in. do lat 10, 12 oraz dwukrotnie do lat 14. W roku 2004 zwyciężył w mistrzostwach Afryki juniorów do lat 20 oraz zajął IV miejsce w mistrzostwach świata juniorów do lat 16 w Iraklionie. W następnym roku ponownie triumfował w mistrzostwach kontynentu juniorów do lat 20 (w Gaborone) oraz (mając 17 lat) w mistrzostwach Afryki seniorów, rozegranych w Dubaju. W 2006 zdobył w Batumi brązowy medal mistrzostw świata juniorów do lat 18 oraz triumfował w Casablance w mistrzostwach państw arabskich juniorów do lat 20, sukces ten powtarzając rok później w Dubaju. W 2007 zwyciężył również (wraz z Aszotem Anastasianem) w silnie obsadzonym otwartym turnieju w Abu Zabi (przed m.in. Humpy Koneru, Karenem Asrianem, Baadurem Dżobawą i Jewgienijem Miroszniczenko). W 2009 r. zdobył w Trypolisie tytuł mistrza Afryki. W 2013 r. podzielił I m. (wspólnie z Pawło Eljanowem i Wesleyem So) w Reykjavíku oraz zdobył w Tunisie drugi w karierze złoty medal indywidualnych mistrzostw Afryki. W 2014 r. zdobył w Chanii złoty medal indywidualnych mistrzostw państw śródziemnomorskich, natomiast w Windhuku – srebrny medal indywidualnych mistrzostw Afryki.
Wielokrotnie reprezentował Egipt w turniejach drużynowych, m.in.:
Najwyższy ranking w dotychczasowej karierze osiągnął 1 stycznia 2019 r., z wynikiem 2712 punktów zajmował wówczas 35. miejsce na światowej liście FIDE, jednocześnie zajmując 1. miejsce wśród egipskich szachistów.

</doc>
<doc id="1117709" url="https://pl.wikipedia.org/wiki?curid=1117709" title="Harald Gille">
Harald Gille



</doc>
<doc id="1117711" url="https://pl.wikipedia.org/wiki?curid=1117711" title="Yap (grupa etniczna)">
Yap (grupa etniczna)

Yap – rdzenna ludność wysp Yap w archipelagu Karolinów w zachodniej części Sfederowanych Stanów Mikronezji, odłam Mikronezyjczyków. W 1996 roku ich liczebność wynosiła 15 tysięcy osób. Posługują się językiem yap ze wschodniej gałęzi grupy oceanicznej języków austronezyjskich. Na zamieszkanych przez nich wyspach używany jest także język angielski. Wyznają katolicyzm.
Do tradycyjnych zajęć ludu Yap zalicza się rybołówstwo, a także szkutnictwo, garncarstwo i plecionkarstwo. Wytworem kultury Yap są także wielkie kamienne dyski, używane w przeszłości jako środek płatniczy – tzw. kamienie rai.

</doc>
<doc id="1117713" url="https://pl.wikipedia.org/wiki?curid=1117713" title="Obszar Chronionego Krajobrazu">
Obszar Chronionego Krajobrazu



</doc>
<doc id="1117714" url="https://pl.wikipedia.org/wiki?curid=1117714" title="Mary GrandPré">
Mary GrandPré

Mary GrandPré (ur. w 1954 w Aberdeen w Dakocie Południowej) – amerykańska ilustratorka, szczególnie znana ze zilustrowania amerykańskiej wersji Harry’ego Pottera, opublikowanej przez wydawnictwo Scholastic. Obecnie mieszka w Sarasota na Florydzie razem z mężem Tomem Casmerem.
Życiorys.
Mimo że urodziła się w Dakocie Południowej, większość życia spędziła w Minnesocie. Swoją przygodę z rysowaniem rozpoczęła w wieku pięciu lat, zaczynając od malowania obrazków z Myszką Miki. W wieku około dziesięciu lat brała przykład z prac Salvadora Dalego, eksperymentowała tak jak on z malowaniem olejami rozciągniętych przedmiotów. Przed ukończeniem studiów poświęcała czas na przerysowywanie czarno-białych ilustracji z encyklopedii. Po skończeniu The Minneapolis College of Art and Design przez pewien czas pracowała jako kelnerka.
Kariera.
Przez te lata rozwijała swój własny styl rysowania pastelami, który nazywa „miękką geometrią”. Gdy jej prace zostały w końcu zauważone, zlecenia posypały się lawinowo. Tworzyła reklamy i obrazy do takich magazynów jak The New Yorker, Atlantic Monthly i The Wall Street Journal. Współpracowała z takimi organizacjami jak: Ogilvy &amp; Mather, BBD&amp;O, Whittle Communications, The Richards Group, Neenah Paper, Atlantic Monthly Magazine, Random House, Berkley, Penguin, Dell and McGraw Hill Publisher. Została zatrudniona jako ilustrator przy tworzeniu filmu „Mrówka Z”. Uczyła razem ze swoim mężem na the Ringling School of Art and Design. Jej praca ukazała się na okładce prestiżowego tygodnika Time. Uhonorowano ją nagrodą The Society of Illustrators i zaprezentowano w Communications Arts, Graphis, Print and Art Direction. Wybrano jej pracę na okładkę Showcase 16 spośród tysiąca innych ilustratorów. GrandPré została opisana w książce How Jane Won (Crown,2001) opisującą pięćdziesiąt kobiet, które odniosły sukces w życiu zawodowym i prywatnym. Wykonała ilustracje do takich książek jak: Pockets, Chin Yu Min and the Ginger Cat, Vegetables Go to Bed, The Thread of Life, Swing Around the Sun, The Sea Chest, Sweep Dreams, Plum, Henry and Pawl and the Round Yellow Ball, The House of Whisdom, Aunt Clairer's Yellow Beehive Hair, Batwings and the Curtain of Night, A Creepy Company, Lucia and the Light, Return to Gone-Away, Kaspian Lost, Gone Away Lake, In The Land of Winter, Tales from Shakespeare.
Mary i Harry.
Jej praca nad Harrym Potterem rozpoczęła się od pierwszego tomu – Kamienia Filozoficznego, jest autorką wszystkich okładek książek, rysunków rozpoczynających rozdziały, ilustracji do wydań deluxe HP w wydawnictwie Scholastic. Sceny z Harry’ego Pottera nie tylko można znaleźć między stronami książki, ale również powiesić na ścianie w formie kalendarza lub jednego z obrazów z limitowanej edycji. GrandPré przed podjęciem decyzji o współpracy ze Scholastic przeczytała gruntownie książkę, by sprawdzić czy jej treść zgodna jest z jej wrażliwością artystyczną. Z samą J.K. Rowling GrandPré spotkała się tylko raz i w żaden sposób nie kontaktuje się z nią w czasie tworzenia prac.
Działalność charytatywna.
W 2006 roku GrandPré tworzy prace mające na celu wspomóc The Wellness Community of Southwest Florida, organizację wspierającą osoby chore na raka. Ofiarowała również swoje prace i książki lokalnej organizacji charytatywnej Habitat for Humanity.

</doc>
<doc id="1117717" url="https://pl.wikipedia.org/wiki?curid=1117717" title="Zespół lipodystrofii HIV">
Zespół lipodystrofii HIV

Zespół lipodystrofii HIV (LD-HIV, ang. HIV-related Lipodystrophy) – zespół zaburzeń metabolicznych i zmian budowy ciała u pacjentów z HIV, rozwijający się pod wpływem terapii antyretrowirusowej.
Objawy kliniczne i przebieg.
Najczęściej stwierdza się zanik podskórnej tkanki tłuszczowej (lipoatrofię) twarzy, pośladków i kończyn, hipertrofię tkanki tłuszczowej trzewnej, brzucha i karku. U kobiet może wystąpić bolesny rozrost gruczołów sutkowych. Tkanka tłuszczowa nadmiernie gromadzi się w mięśniach i wątrobie. Z objawów podmiotowych mogą wystąpić rozpierające bóle brzucha i uczucie pełności. Mogą pojawić się także zaburzenia metabolizmu.
Etiologia.
Początkowo uważano, że lipodystrofia stanowi skutek uboczny przyjmowania inhibitorów proteazy, obecnie istnieją przypuszczenia, że głównym czynnikiem wywołującym są nukleozydowe inhibitory odwrotnej transkryptazy (NRTI). Przypuszczalnie dochodzi do interakcji między lekami antyretrowirusowymi a odbudową układu odpornościowego pacjenta. Największe ryzyko zaburzeń dotyczy pacjentów leczonych rytonawirem (RTV), znikome ryzyko występuje u pacjentów poddanych terapii sakwinawirem (SQV). Nie dotyczy chorych przyjmujących atazanawir (ATV).
Historia.
Zespół lipodystrofii u pacjentów z AIDS opisano w 1998 roku.
Rozpoznanie.
Opiera się na badaniu przedmiotowym. Do tej pory nie ustalono kryteriów LD-HIV.
Leczenie.
Obecnie lekarze wiedzą, które leki wywołują lipodystrofię, przez co, w przypadku jej pojawienia się, mogą zmienić je na inne. Większość obecnie używanych leków nie wywołuje lipodystrofii. W ekstremalnych przypadkach przeprowadza się operację usunięcia tkanki tłuszczowej.

</doc>
<doc id="1117718" url="https://pl.wikipedia.org/wiki?curid=1117718" title="Zbigniew Farmus">
Zbigniew Farmus

Zbigniew Farmus (ur. 1949 w Bytomiu) – polski działacz polonijny z Kanady, polityk AWS, doradca Romualda Szeremietiewa w Ministerstwie Obrony Narodowej.
Życiorys.
Młodość w Polsce.
Urodził się w Bytomiu, był wychowankiem domu dziecka. Absolwent studiów socjologicznych na Uniwersytecie Warszawskim, które ukończył w 1972 roku. W latach 1972–1973 pracował jako ładowacz w Przedsiębiorstwie Transportu i Sprzętu Budowlanego we Wrocławiu, następnie był zatrudniony jako starszy asystent w Zakładzie Socjologii Uniwersytetu Wrocławskiego do 1979 roku.
Emigracja.
W 1979 wraz z żoną Grażyną i dziećmi wyemigrował z PRL do Austrii. W 1982 osiedlił się w Kanadzie, uzyskał obywatelstwo kanadyjskie i przebywał tam do 1992 roku. Wydawał największy tygodnik polonijny „Echo Tygodnia” i działał w międzynarodowej organizacji popierającej "„Solidarność”" o nazwie "Conference Solidarity Support Organisation". Był członkiem pro-solidarnościowej kanadyjsko-polonijnej organizacji o nazwie "Polish-Canadian Action Group" (PCAG). Jako przedstawiciel PCAG uczestniczył w międzynarodowych konferencjach na rzecz poparcia "Solidarności" w Nowym Jorku, Los Angeles, Edmonton, Toronto, Caracas, Lund, Paryżu i Londynie. Był też przedstawicielem Polskiej Partii Niepodległościowej na terenie Kanady.
Od połowy lat 80. XX w. aż do samorozwiązania, był członkiem Rady Narodowej RP na Uchodźstwie i wiceprzewodniczącym jej oddziału w Kanadzie.
Delegat Kongresu Polonii Kanadyjskiej na Pierwsze Spotkanie Kraj – Emigracja – Polonia Wschód-Zachód w 1990, zorganizowane pod patronatem marszałka Senatu RP Andrzeja Stelmachowskiego. Delegat Rady Narodowej RP – Oddział w Kanadzie na uroczystość przekazania w Warszawie insygniów władzy przez Prezydenta RP Ryszarda Kaczorowskiego wybranemu prezydentowi Lechowi Wałęsie.
Działalność polityczna w Polsce.
W roku 1992 wrócił do Polski. Był współorganizatorem Ruchu dla Rzeczypospolitej. Działał na rzecz zjednoczenia prawicy w Przymierzu dla Polski i Obozie Patriotycznym. Był współorganizatorem AWS. W wyborach parlamentarnych 1997 startował w Warszawie z listy AWS zdobywając ponad 4000 głosów, mimo to nie został posłem.
Był członkiem Rady Politycznej RS AWS. Został zatrudniony w 1998 jako doradca Wiceministra Obrony Narodowej Romualda Szeremietiewa w pionie uzbrojenia i sprzętu wojskowego, pracował tam do zatrzymania przez funkcjonariuszy UOP, którzy desantowali się ze śmigłowca w lipcu 2001 r. w czasie rejsu promem MF Rogalin do Szwecji.
Afera WSI i Ministra ON B.Komorowskiego.
Oskarżony najpierw na łamach dziennika „Rzeczpospolita” z 7 lipca 2001 roku w artykule "Kasjer z Ministerstwa Obrony" autorstwa Anny Marszałek i Bertolda Kittela o bezprawny dostęp do tajemnicy i praktyki korupcyjne został aresztowany. Istotny wpływ na jego zatrzymanie miał ówczesny minister obrony narodowej, Bronisław Komorowski, który zlecił Wojskowym Służbom Informacyjnym inwigilację Romualda Szeremietiewa. Po kilkuletnim śledztwie Prokuratura Apelacyjna w Warszawie postawiła Zbigniewowi Farmusowi zarzuty żądania 150 tysięcy USD i otrzymanie 20 tysięcy USD łapówek od producentów uzbrojenia oraz zapoznawanie się z tajnymi informacjami bez wymaganego zezwolenia. W areszcie śledczym spędził dwa i pół roku.
Uniewinnienie.
W tym czasie pojawiły się wątpliwości, czy te zarzuty są prawdziwe. Ukazały się artykuły podważające wiarygodność oskarżeń. Po wielomiesięcznym procesie został uniewinniony z zarzutów łapownictwa przez sąd w grudniu 2006 r., ale jednocześnie został uznany winnym nieuprawnionego dostępu i ujawniania tajemnic państwowych. Sąd skazał go na dwa i pół roku więzienia zaliczając w poczet kary czas spędzony w areszcie. Proces odbył się przy drzwiach zamkniętych, a uzasadnienie wyroku zostało utajnione. Po 16 latach tułania się po sądach, 2 lutego 2017 roku Z. Farmus został uniewinniony także od zarzutów korupcyjnych i ujawnienia tajemnicy służbowej. Planował wystąpić ze skargą do Europejskiego Trybunału Praw Człowieka ze względu na fałszywe oskarżenia o korupcję, areszt, który trwał 2,5 roku, trwające 16 lat śledztwo, poniesione z tego tytułu straty wizerunkowe i uszczerbek na zdrowiu.
Twórczość i nagrody.
Jest autorem ponad 1500 artykułów publicystycznych i komentarzy politycznych, w istotnej części na tematy wojskowe zamieszczane głównie na łamach „Echa”, także w innych tytułach prasy polskiej, polonijnej oraz zagranicznej. Był współautorem programu AWS w dziedzinie bezpieczeństwa narodowego i obronności. W 1999 podjął pracę nad doktoratem w Akademii Obrony Narodowej.
Za zasługi dla niepodległości odznaczony Brązowym Krzyżem Zasługi przez "Prezydenta RP na uchodźstwie" w 1988 oraz Srebrnym Krzyżem Zasługi przez Prezydenta RP w 1999. Minister Obrony Narodowej Janusz Onyszkiewicz awansował go na stopień porucznika rezerwy SZ RP i odznaczył Medalem MON za wzorowe wykonywanie obowiązków (1999).

</doc>
<doc id="1117722" url="https://pl.wikipedia.org/wiki?curid=1117722" title="Lewki (stacja kolejowa)">
Lewki (stacja kolejowa)

Lewki – posterunek odgałęźny i przystanek osobowy w Lewkach koło Bielska Podlaskiego, w województwie podlaskim, w Polsce
W roku 2017 stacja obsługiwała 0–9 pasażerów na dobę.
Posterunek obsługiwany jest zdalnie ze stacji Bielsk Podlaski. Wznowienie ruchu kolejowego na linii kolejowej nr 52 nastąpiło 15 października 2018 roku. 
Odgałęzienie znajduje się na północ (w kierunku Białegostoku) od przystanku osobowego. Dawniej istniała łącznica umożliwiająca przejazd z linii 32 od strony Czeremchy na linię nr 52 w stronę Hajnówki (posterunki odgałęźne: Lewki 1 w kierunku Czeremchy i Lewki 2 w kierunku Hajnówki).

</doc>
<doc id="1117730" url="https://pl.wikipedia.org/wiki?curid=1117730" title="Eryk Jagnię">
Eryk Jagnię



</doc>
<doc id="1117733" url="https://pl.wikipedia.org/wiki?curid=1117733" title="Parafia Miłosierdzia Bożego w Tychach">
Parafia Miłosierdzia Bożego w Tychach

Parafia Miłosierdzia Bożego – rzymskokatolicka parafia znajdująca się w Tychach. Parafia należy do dekanatu Tychy Stare w archidiecezji katowickiej. 

</doc>
